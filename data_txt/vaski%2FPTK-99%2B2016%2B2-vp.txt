















































DEMAFE5.tmpSave.xml


Pöytäkirjan asiakohta PTK 99/2016 vp
Pöytäkirjan asiakohta 

PTK 99/2016 vp

Täysistunto

Keskiviikko 12.10.2016 klo 14.03—20.03

2. Hallituksen esitys eduskunnalle yrittäjävähennystä koskevaksi lainsäädännöksi
Hallituksen esitys HE 176/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 2. asia.
Puhemiesneuvosto ehdottaa, että asia lähetetään valtiovarainvaliokuntaan.

Tämän asian yhteydessä sallitaan keskustelu myös päiväjärjestyksen 3. ja 4. asiasta. 

Keskustelu

14.04 Valtiovarainministeri Petteri Orpo (esittelypuheenvuoro):  Arvoisa rouva puhe-
mies! Hyvät edustajat! Meillä on kolmen verolain käsittely alkamassa. Muutama sana näis-
tä yhteisesti ja yleisesti:

Hallituksen verolinjan peruslähtökohta-ajatus on se, että me kevennämme työn ja yrit-
tämisen verotusta, koska suomalainen hyvinvointi voi kasvaa ainoastaan Suomessa tehtä-
västä työstä ja yrittämisestä ja koska ainoastaan menestyvä suomalainen yritys on sellai-
nen, joka voi työllistää. Hallitusohjelman tavoitteena on 72 prosentin työllisyysaste, joka
on perusta meidän pohjoismaisen hyvinvointiyhteiskuntamme ylläpidolle ja myöskin jul-
kisen talouden saattamiselle tasapainoon. Tämä tavoite edellyttää hallituskauden aikana
110 000 uuden työpaikan syntymistä, ja koska on niin, että nämä 110 000 uutta työpaikkaa
voivat käytännössä syntyä vain suomalaisiin menestyviin yrityksiin ja niistäkin vielä ensi-
sijaisesti pk-sektorille, hallitus pitää perusteltuna yrittäjävähennystä, joka suunnataan pk-
yrityskenttään, mikä on selkeä osoitus siitä, mitä äsken totesin, että hallitus uskoo, että vain
työntekoa kannustamalla ja kannustamalla yritystoimintaan ja riskinottoon Suomi voi pär-
jätä.

Puhemies! Toinen käsittelyssä oleva esitys on perintöveron keventäminen. Tämä on lin-
jassa tuon äskeisen kanssa. Tämän tavoitteena on ennen kaikkea suomalaisen omistajayrit-
täjyyden tukeminen, yritysten sukupolvenvaihdosten edistäminen, ja erityisesti tässä on
kyseessä silloin myöskin pk-sektori. Kun me mietimme jatkuvasti keinoja, miten me saam-
me uusia yrityksiä Suomeen ja startupeja Suomeen, mikä onkin aivan välttämätöntä, mei-
dän pitää kuitenkin kiinnittää huomiota siihen, mitä hallitus nyt on tekemässä: myöskin
olemassa olevien suomalaisten yritysten toiminnan jatkamiseen. Meillä on edelleenkin tu-
hansia ellei kymmeniätuhansia suomalaisia perheyrityksiä, jotka ovat sukupolvenvaihdos-
tilanteessa, ja tämä apu, tämä kädenojennus, on nimenomaan näihin tilanteisiin, jotta tämä
tärkeä yritystoiminta pysyisi kotimaassa. Itse asiassa, jos sukupolvenvaihdos toteutuu, me
ikään kuin sillä synnytämme aina uuden startup-yrityksen, koska uusi sukupolvi, uusi yrit-
täjä varmasti haluaa lähteä kehittämään yrityksen toimintaa ja kasvattamaan yritystä ja saa-
da sen oikealle uralle.
 Tarkistettu
4.1



Pöytäkirjan asiakohta PTK 99/2016 vp
Kolmas verolaki on kiinteistöveron alarajan korotus. Tällä hallitus haluaa parantaa kun-
tien taloudellista asemaa ja vahvistaa kuntien kykyä suoriutua niille kuuluvasta meille suo-
malaisille välttämättömien peruspalveluiden järjestämisestä ja tuotannosta.

14.07 Timo Harakka sd: Arvoisa puhemies! Eduskuntaan on tänään saapunut kaksi ve-
roesitystä, joissa molemmissa tehdään tulonsiirto vähäosaisilta suurituloisille: perintö- ja
lahjaveron alennus sekä niin sanottu yrittäjävähennys, suomeksi sanottuna apteekkarivä-
hennys. (Välihuutoja) Tänään, arvoisat edustajat, saamme todistaa kahden kärjen kaveri-
kapitalismia. Yhteensä nämä esitykset siirtävät lähes 100 miljoonaa veroeuroa kahteen
ylimpään tuloluokkaan.

Näitä esityksiä yhdistää se, että kumpikaan ei saavuta hallituksen niille asettamia tavoit-
teita. Yrittäjävähennys ei auta pienituloisia henkilöyrittäjiä. Perintö- ja lahjaveron alennus
ei edistä yritystoiminnan jatkumista saman perheen sisällä. Valiokunnan on siis syytä hy-
lätä molemmat tekeleet ja säästää verorahoja lähes 200 miljoonaa euroa, millä summalla
voidaan peruuttaa ammattikoulutuksen rajut leikkaukset. Myös opiskelijat, lapsiperheet ja
eläkeläiset löytävät parempaa käyttöä näille aivan syyttä suotta hyväosaisille lahjoitetuille
kymmenille miljoonille.

Arvoisa puhemies! 5 prosentin yrittäjävähennys koskisi kaikkia liikkeen- ja ammatin-
harjoittajia, joita on Suomessa noin 300 000. Perustelunahan on, että kun osakeyhtiöt sai-
vat veronalennuksen, niin muidenkin on saatava, mukaan lukien maatalousyrittäjät ja met-
sänomistajat. Tämä tiukka taloudellinen tilanne ei siis ole niin tiukka, etteikö sulle—mulle-
eturyhmäpolitiikkaan ole varaa peräti 123 miljoonan euron edestä. (Matti Vanhasen väli-
huuto) Pääministeri Sipilä sanoi, että "kaikessa olennaisessa yrittäjävähennys koskee pie-
niä yrityksiä". Hän sanoi täällä eduskunnassa 22. päivä syyskuuta, että vähennyksestä hyö-
tyvät "fysioterapeutit, kampaajat, suutarit, maatalousyrittäjät, porotalousyrittäjät, vaikka-
pa kahvilayrittäjät, kovaa työtä tekevät". Kunpa se olisikin totta. Ikävä kyllä tästä vähen-
nyksestä eivät hyödy fysioterapeutit, kampaajat, suutarit, vaan hyötyjien lista on aivan toi-
nen: apteekkarit, yksityislääkärit, asianajajat.

Kuinka tässä näin kävi, ministeri Orpo? Pienyrittäjille tarkoitettu tuki valuu yhteiskun-
nan hyväosaisimpien taskuihin. 60 prosenttia tästä rahapotista eli 75 miljoonaa euroa pää-
tyy suurimpiin tuloluokkiin. 60 prosenttia, 75 miljoonaa, näin on laskenut eduskunnan tie-
topalvelu. Pyydän anteeksi apteekkareilta, he ovat kunnon väkeä, mutta Apteekkariliiton
tietojen mukaan keskimääräinen apteekkari saa puhtaana käteen 5 700 euroa joka vuosi te-
kemättä mitään. Suomen suurituloisin apteekkari saa 25 000 euroa.

Hallituksen esityksestä ilmenee, että suurin osa vähennyksen saajista on tosi pienituloi-
sia. Puolet heistä ansaitsee alle 10 000 euroa vuodessa — puolet ansaitsee alle 10 000 eu-
roa vuodessa. Nämä pienituloisimmat työn sankarit hyötyvät yrittäjävähennyksestänne yh-
den bussilipun verran päivässä. Paluumatka pienyrittäjän pitää maksaa itse.

Arvoisa puhemies! Harvoin niin harvat ovat saaneet niin paljon. Työllisyys on sosiali-
demokraattien tärkeysjärjestyksessä aina ensimmäisenä. (Eduskunnasta: Ei näy!) Voitai-
siinko siis sietää se, että hallitus tuhlaa veronmaksajien rahaa ja antaa sen lahjaksi suuritu-
loisille suomalaisille, jos seurauksena on työtä ja kasvua? Hallitus ehkä luottaa trickle-
down-uskomukseen amerikkalaiseen tyyliin, että rikkaita rikastuttamalla joitain murusia
tippuu pöydän alle tavallisen kansalaisen ravinnoksi. Ikävä kyllä hallituksen esitys toteaa
tylysti, että yhtään suoraa työpaikkaa ei ole luvassa. Kasvuvaikutukset ovat "mahdollisia"
ja enintäänkin "maltillisia".
2



Pöytäkirjan asiakohta PTK 99/2016 vp
Varmasti muutama kymppi vuodessa ilahduttaa pienituloista parturi-kampaajaa, mutta
ei se houkuttele uusia yrittäjiä, eikä se kannusta yrittäjää tekemään lisää työtä, sillä hän
käyttää jo siihen kaikki vuorokauden 25 tuntia. Vielä vähemmän yksityislääkärin taskuun
kilahtavat ilmaiset tonnit kannustavat lisätöihin. Hän saattaa peräti ajatella, että raha sen
kuin lisääntyy, vaikka ei tee mitään, kun on näin höveli hallitus. Kyllä siitä kansantalous
kasvaa mutta ikävä kyllä ei Suomen. 6 000 eurolla kustantaa mukavasti lomamatkan vaik-
ka Sansibarin safarille. Tässä ei siis ole tietoakaan ministeri Orpon äsken mainitsemasta
työntekoon, yrittäjyyteen ja riskinottoon kannustamisesta, päinvastoin.

Arvoisa puhemies! Yhteenvetona: Hallitus jakaa kavereilleen 120 miljoonaa euroa il-
man, että Suomen kansantalous siitä hyötyisi. Tämä on vastuutonta verovarojen tuhlausta.
Jos halutaan aidosti auttaa pienyrittäjiä, niin miksi emme toteuta heidän toivettaan? Sosia-
lidemokraattien vaihtoehto on, että kohdennetaan apu pienyrittäjille ja korotetaan arvon-
lisävelvollisuuden alarajaa 10 000:sta 30 000:een. Valtiovarainministeri Rinne teki edelli-
sen korotuksen, siitä on hyvä jatkaa. Kustannusvaikutus julkiseen talouteen on sama, mut-
ta apteekkarivähennyksen sijaan saamme aikaan lisää yrittäjyyttä, lisää työpaikkoja, lisää
talouden toimintaa. Ja samalla viestitämme, että pienyrittäjä on Suomen kunniakansalai-
nen. Haluamme rohkaista yrittäjiä ja rohkaista yrittäjyyteen.

Kaikki panokset työllisyyteen. 120 miljoonalla palkkaisi yli 4 000 lähihoitajaa.

Puhemies Maria Lohela:  Edustaja Heinonen. — Edustaja Heinosen jälkeen otetaan vielä
kaksi puheenvuoroa ja sitten käydään debattiin.

14.13 Timo Heinonen kok:  Arvoisa rouva puhemies! Hyvät edustajakollegat! Happa-
mia, sanoi demari pienyrittäjien veronkevennyksistä. Uudet työpaikat ovat nimittäin kui-
tenkin syntyneet tällä vuosituhannella käytännössä pieniin yrityksiin. Niin kuin valtiova-
rainministeri Petteri Orpo totesi, vain työtä tekemällä Suomi pärjää. Tämän vuosituhannen
kymmenen ensimmäisen vuoden aikana suuryrityksiin syntyi vain reilut 7 000 uutta työ-
paikkaa mutta pienet ja keskisuuret pk-yritykset loivat työpaikkoja yli 100 000 suomalai-
selle. Maassamme on noin 300 000 yritystä, ja ne työllistävät yli 1,4 miljoonaa suomalais-
ta, ja se on tärkeä voimavara tämän maan pyörittämisessä. Alle 10 hengen yrityksiä on yli
93 prosenttia maamme yrityskannasta ja suuryrityksiä vain 0,2 prosenttia eli vajaa 600. Pk-
yritysten osuus yrityskannasta on siis jopa 99,8 prosenttia.

Viime kaudella, kun valtiovarainministerin tehtävää hoiti sosialidemokraatti, yhteisöve-
roa kevennettiin 20 prosenttiin, ja tämä alennus ei hyödyntänyt henkilöyhtiöitä eikä elin-
keinonharjoittajia. Me toki sitä tuimme, me olimme sitä mieltä, että se oli järkevää tehdä,
mutta silloin eivät sosialidemokraatit, niin kuin edustaja Harakka äsken populistisesti tuos-
sa esille toi, pitäneet huolta siitä, että myös nämä pienet ja keskisuuret yritykset olisivat
hyötyneet siitä. Huomioitava on, että näiden henkilöyhtiöiden kokonaisverotus on viitisen
prosenttia vastaavissa tuloluokissa olevia palkansaajiakin kireämpi tällä hetkellä. Tuo so-
sialidemokraattisen valtiovarainministerin johdolla tehty kevennys yhteisöveroon nimen-
omaan kohdistui sinne asianajajiin ja tähän joukkoon, joka toimii osakeyhtiöinä. Nyt val-
tiovarainministeri Orpon johdolla tehdään nimenomaan tämä uudistus, yrittäjävähennys,
joka kohdistuu niihin työntekijöihin, jotka toimivat yrittäjinä, joita edustaja Harakkakin
edellä luetteli — siellä oli suutareita, ja siellä oli partureita ja muita — ja sinne tämä ni-
menomaan nyt kohdistuu.
3



Pöytäkirjan asiakohta PTK 99/2016 vp
Viime vaalikaudella tehdyt veronkiristykset sen sijaan taas koskivat kaikkia yrityksiä ja
yritysmuotoja. Eli kevennys meni vain suurimmille elikkä näille osakeyhtiöille yhteisöve-
ron kautta, mutta veronkiristykset tehtiin kyllä kaikille yrityksille ja yritysmuotoihin. Noin
puolet pk-yrityksistä on nimittäin muita kuin osakeyhtiöitä.

Suomen Yrittäjät on todennut tästä nyt käsittelyssä olevasta yrittäjävähennyksestä, että
se "asettaa erilaiset yhtiömuodot verotuksessa enemmän samalle viivalle". "Se on ennen
kaikkea tasavertaisuuskysymys ja hyödyttää pienimpiä yrityksiä", näin toteaa Suomen
Yrittäjät, joka edustaa näitä yrittäjiä. "Ehdotus on osoitus siitä, että hallitus panostaa pien-
yrittäjyyteen", Suomen Yrittäjät totesi sen jälkeen, kun hallitus oli tämän esityksen esitel-
lyt. 

He totesivat myös, että "julkisuudessa on ollut ristiriitaisia tietoja yrittäjävähennyksen
vaikutuksista". En tiedä, mistä ne ovat johtuneet. Verohallinnon tietojen mukaan Suomes-
sa on noin 176 000 elinkeinonharjoittajaa: siis toiminimiä, avoimia yhtiöitä, kommandiit-
tiyhtiöitä. Niistä 77 prosentilla vuotuinen verotettava tuotto on alle 30 000 euroa. 30 000
euron tuloilla yrittäjävähennys vastaa siis käytännössä noin 600 euron veronkevennystä.
Eli näistä yrityksistä 77 prosentilla vuotuinen verotettava tuotto on alle 30 000 euroa, ja sii-
hen ryhmään nimenomaan hallitus haluaa nyt laittaa lisää buustia ja potkua myös yrittäjä-
vähennyksellä. Niin kuin valtiovarainministeri totesi, vain työtä tekemällä Suomi pärjää.

Arvoisa puhemies! Itse uskon, että yrittäjävähennyksellä tulee olemaan paitsi oikeuden-
mukaisuutta niin myös työllisyyttä lisäävä vaikutus. Ja tämän käsittelyn yhteydessä — en
tiedä, sallittiinko myös keskustelu näistä kahdesta muusta — haluan tuohon perintövero-
asiaan myös lyhyesti todeta sen, että se on nimenomaan tehty sitä varten, että sukupolven-
vaihdoksia voitaisiin helpottaa niin, että nämä yritykset pystyisivät jatkamaan toimintaa, ja
tässä ideana on nimenomaan myös se, että lahjavero tulee ensimmäisen kerran edullisem-
maksi eli voitaisiin myös etupainotteisesti tehdä näitä toimenpiteitä.

Ja ymmärrän tuon kiinteistöveron korotuspaineen myös tässä tilanteessa, (Pia Viitanen:
Asumisen hinta!) kun kunnat taistelevat pienien rahojen kanssa.

Arvoisa puhemies! Itse uskon, että yrittäjävähennys tulee lisäämään tähän maahan työ-
tä, sillä ne työpaikat ovat tähänkin asti syntyneet vain yrityksiin, (Ville Niinistön välihuu-
to) ja työtä tekemällä tämä maa pärjää.

14.19 Markku Pakkanen kesk: Arvoisa rouva puhemies! Yrittäjävähennys on kauan toi-
vottu asia, ja tuossa alussa kuullut puheenvuorot — edustaja Harakan puheenvuoro erityi-
sesti — tuntuivat vähän sellaisilta käsienpesupuheenvuoroilta liittyen edellisten kausien ja
nykyisen hallituksen toimintaan.

Tässähän on kyseessä keskustan pitkäaikainen tavoite ja yksi tärkeimmistä hallituksen
veroesityksistä, ja on hienoa, että tämä yrittäjävähennys saadaan viimein maaliin. Yrittäjä-
vähennyksellähän korjataan sitä epäoikeudenmukaisuutta eri yritysmuotojen välillä, jonka
edellisen hallituskauden aikana yhteisöveron lasku jätti. Nyt niille yritysmuodoille, joita
vuonna 2014 toteutettu yritysverokannan alennus ei koskenut, otetaan käyttöön yrittäjävä-
hennys, ja ihan hyvillä mielin, hyvällä täältä puhujapöntöstä voin todeta, että saattaa olla,
että itsekin tätä vähennystä tulen saamaan, mutta siinä joukossa on 150 000 muuta suoma-
laista yrittäjää. Tässä kyydissä on hyvä olla mukana. (Mikko Savola: Ovatko apteekkarit?)
— On siinä apteekkareitakin ja hyvin toimeentulevaa väkeä. Itse asiassa viime hallituskau-
della taisi osakeyhtiömuotoisissa apteekeissa noin 420 apteekkaria saada vähennyksen,
4



Pöytäkirjan asiakohta PTK 99/2016 vp
mitä täällä on kovasti arvosteltu. Samoin taisi asianajajia olla lähes 1 000, jotka saivat vii-
me kaudella vähennystä. Pidän täysin tärkeänä, että tämä vähennysasia nyt etenee.

Haluaisinkin siteerata Anssi Kelaa tässä. Laulaja Anssi Kela aikanaan arvioi tulevaisuu-
den yrittäjiä, joista hän laulaa, että "meistä tuli suutareita, taksikuskeja, muurareita", oli-
vathan siellä vääpelitkin joukossa. Nämä pienyrittäjät ovat nyt se ammattiryhmä, joka täs-
sä yrittäjävähennyksessä tulee saamaan tämän asian. Yritystoimintaahan harjoitetaan Suo-
messa hyvin monessa eri yritysmuodossa, paljon muissakin kuin osakeyhtiöissä, ja minus-
ta tämmöinen pienyritystoiminta on sitä mahdollista tulevaa yrittäjyyttä ja työllistävää yrit-
täjyyttä parhaimmillaan. On otettu esimerkiksi parturit, heillä on tämä tuolijärjestelmä. Pi-
dän hyvin mahdollisena, että tämä antaa monelle nuorelle parturi-kampaajalle mahdolli-
suuden lähteä yrittäjäksi ja sitä kautta tulevaksi työllistäväksi yrittäjäksi.

Näin ollen pidän tärkeänä, että tämä yrittäjäverovähennysasia etenee täällä eduskunnas-
sa ja saadaan tätä kautta työllisyyttä nousemaan. — Kiitoksia.

14.22 Lea Mäkipää ps: Arvoisa puhemies! Käsittelyssä oleva hallituksen esitys koskien
yrittäjävähennystä on kädenojennus pienyrittäjiä kohtaan, ja saattaa se olla sitä apteekka-
rejakin kohtaan. Vähennys on 5 prosenttia toiminimien, avointen yhtiöiden ja kommandiit-
tiyhtiöiden tuloista. Suomessa on Verohallinnon mukaan vajaa 180 000 elinkeinonharjoit-
tajaa, joista noin 80 prosentilla vuotuinen verotettava tuotto on alle 30 000 euroa, ja näillä
tuloilla vähennys vastaisi noin 600 euron veronkevennystä. Suomen Yrittäjien mukaan
yrittäjävähennyksen piirissä olisi yli 100 000 euron tuloilla toimivia yrityksiä 5 000 kap-
paletta. Vähennys kyllä tarkoittaa käytännössä sitä, että mitä suuremmat tulot, sitä isompi
vähennys.

Viime hallituskaudella laskettiin osakeyhtiöiden yhteisöveroa peräti 4,5 prosentilla. Sil-
lä pyrittiin edistämään yhteisöjen kilpailukykyä, investointihalukkuutta ja työllisyyttä.
Lainaan tässä erään pitkäaikaisen kansanedustajan puhetta yhteisöverosta: "Yhteisöveron
alennus 800 miljoonan euron huijaus, valuu osin osinkoihin, ei työllisyyteen." Näin sanoi
aikanaan Mikko Elo. Kuten hallituksen esityksessä mainitaan, yritystoimintaa harjoitetaan
laajasti myös muissa yritysmuodoissa, ja vähennykset ovat tervetulleita yksityisen elinkei-
nonharjoittajan, elinkeinoyhtymän, maa-, metsä- ja porotalouden piirissä. Verovuoden
2014 veroilmoitustietojen perusteella alle 10 000 euron tulosta tekeviä vähennyksen pii-
riin kuuluvia yrityksiä on Suomessa 150 000. Veronkevennys näillä jää todella pieneksi,
eikä varmaan voida olettaa, että tämä veroratkaisu kasvattaisi kovinkaan yritystoimintaa,
mutta, kuten sanoin, tämäkin on pieni kädenojennus.

Metsätilojen yrittäjävähennyksen ideana on kannustaa metsänomistajia metsätaloudelli-
seen aktiivisuuteen ja investointiin keventämällä puun myyntitulojen verotusta. Verotetta-
va pääomatulo pienenee, maksettavat verot laskevat, ja käteen jää tietysti enemmän. Voi-
tollisena vuonna muutos on selkeä ja metsänomistajan kannalta edullinen. Vähennys kos-
kee kuitenkin myös tappiollista vuotta, jolloin tulot eivät riitä kattamaan metsätalouden
kustannuksia. Tappiot voidaan vähentää muista pääomatuloista tai ansiotuloista alijäämä-
hyvityksenä, jos riittäviä puun myyntituloja ei ole. Yrittäjävähennys muuttaa tilannetta
niin, että jatkossa myös tappioista otetaan huomioon vain 95 prosenttia vähennyksiä las-
kettaessa. Eli tappiollisena vuonna verovähennys on jonkin verran aiempaa pienempi. Las-
kelmien mukaan tappiollisena vuonna verotus kiristyisi kuitenkin keskimäärin vain noin
50 eurolla ja vastaava rahasumma palautuu metsänomistajalle seuraavan voitollisen vuo-
5



Pöytäkirjan asiakohta PTK 99/2016 vp
den yhteydessä isompana veroetuna. Kokonaisuutena muutos on metsänomistajien kannal-
ta edullinen, ja todennäköisesti se hieman lisää puukauppaa.

Arvoisa puhemies! Mielestäni tämä on myönteinen signaali pienyritystoimintaa koh-
taan, sillä yleisesti tiedetään, että maassamme suurin osa on mikro- ja pienyrityksiä eli lä-
hes 99 prosenttia, ja näihin tulisi kyllä entistä enemmän satsata. Yhtenä hyvänä hallituksen
esimerkkinä on siirtyminen maksuperusteiseen arvonlisäveron tilitykseen pienemmissä
yrityksissä. Tällä hetkellä raja on 500 000 euron liikevaihto, ja toivottavaa on, että tämäkin
raja pystyttäisiin nostamaan.

Puhemies Maria Lohela:  Ministeri Orpo haluaa käyttää tässä vaiheessa 3 minuuttia, ol-
kaa hyvä. Ja debattiin ilmoittautuminen on nyt mahdollista.

14.27 Valtiovarainministeri Petteri Orpo: Arvoisa puhemies! En varsinaisesti kiitä kai-
kista puheenvuoroista, mutta hyviäkin oli. (Naurua)

Kyse on kahdesta asiasta, ensinnäkin siitä, kunnioitammeko me Suomessa yrittämistä.
Hallitus kunnioittaa yrittämistä ja uskoo siihen, että vain yritysten kautta ja menestyvien
yritysten kautta voi syntyä työpaikkoja, jotka tuottavat lisäarvoa ja joilla me pystymme
kustantamaan meidän hyvinvointiyhteiskunnan palvelut.

Toinen kysymys on se, uskommeko siihen, että työn ja yrittämisen verotusta keventä-
mällä voidaan kannustaa yrittämään, kasvamaan ja työllistymään. Hallitus uskoo, opposi-
tio ilmeisesti ei usko. Mutta siitä täytyy kiittää, että oppositiopuolueidenkin kanssa tehtiin
viime kaudella hyvä yhteisöveron kevennys, mistä seurauksena nyt nähdään se, että yhtei-
söveron tuotot eivät ole laskeneet, vaikka se alennus olikin merkittävä. Me näemme, että
veroja alentamalla voidaan myöskin saada dynamiikkaa talouteen, ja tämäkin on aivan
oleellista, uskooko tähän vai ei, ja hallitus siis uskoo.

Kolmas asia: Mielestäni on epäreilua ottaa yksittäinen verokeino ja pohtia sitä. Reilua
olisi katsoa silloin hallituksen veropolitiikan kokonaisuutta ja huomioida se, että hallitus
keventää tälle vuodelle, kuten teki viime vuonnakin, pienempien työtulojen ja keskitulois-
ten ihmisten työtulojen verotusta 450 miljoonalla eurolla, mikä on merkittävää. Sen lisäksi
on kiky-sopimukseen liittyvä 515 miljoonan, 0,6 prosentin, tasainen veronkevennys kaik-
kiin tuloluokkiin, myöskin eläkeläisille, mikä on erittäin reilua ja oikeudenmukaista.

Veropolitiikka on kokonaisuus. Hallituksen keskeinen linja on tukea työtä ja yrittäjyyttä
ja vielä tällä yrittäjävähennyksellä antaa vahva viesti siitä, että Suomessa kannattaa yrittää
ja kannattaa kasvattaa yritystään ja kannattaa menestyäkin — sekin pitää todeta joskus ää-
neen. Jos Suomessa ei saa menestyä, niin Suomi ei voi myöskään pärjätä. Suomessa on jo
pohjalla maailman kovimpiin kuuluva progressio. Meillä on käytössä solidaarisuusvero,
joka otettiin viime kaudella käyttöön ja jota laajennettiin tänä vuonna. Meillä on siis oikeu-
denmukaisuuselementtejä voimakkaasti mukana. Suomessa pitää voida tehdä töitä ja yrit-
tää niin, että se kannattaa.

Puhemies Maria Lohela: Sitten debattiin.

14.30 Timo Harakka sd (vastauspuheenvuoro):  Arvoisa puhemies! Älkää nyt yrittäkö
maalata mustaa valkoiseksi. Yrittäjävähennyksestä 60 prosenttia eli 75 miljoonaa päätyy
ylimpiin tuloluokkiin. Määrällisesti parturi-kampaajat, suutarit ja yksinyrittäjät, mikroyrit-
täjät ovat ylivoimainen enemmistö, mutta he eivät tästä hyödy juuri lainkaan. Ansiotulo-
6



Pöytäkirjan asiakohta PTK 99/2016 vp
veron alennus on heille hyödyllisempi, ja SDP:n malli takaa vielä paremmat tulot pienitu-
loisille. Tämä on verolahja suurituloisille lääkäreille, apteekkareille, asianajajille ja aivan
käsittämätön tässä taloudellisessa tilanteessa. Lisäksi viimeinenkin palkansaajalääkäri
rientää muuttamaan nyt toimintansa yritysmuotoiseksi.

Täällä on luettu Suomen Yrittäjien tiedotteita, mikä on aivan oikein, koska tämä on Suo-
men Yrittäjien ohjelmasta suoraan kopioitu hallitusohjelmaan. Professori Niskakangas,
joka oli tänään verojaoston kuultavana, totesikin, että kysymyksessä on jollekin taholle
suunnattu erityinen veroetu, jonka on sanellut Suomen Yrittäjät hallitusohjelmaan. Tämä
600 euroa on vain (Puhemies koputtaa) verosta vähennettävä osuus, ei se, (Puhemies: Ai-
ka!) mikä jää käteen, puhutaan kympeistä.

14.31 Timo Kalli kesk (vastauspuheenvuoro):  Arvoisa puhemies! Talouspolitiikan isos-
sa kuvassa tarvitaan yksittäisiä päätöksiä, jotka kiihdyttävät kasvua ja lisäävät työllisyyttä.
Sekä yrittäjävähennys että myös tämä perintö- ja lahjavero toimivat molemmat tähän suun-
taan. Olen varma siitä, että ne ihmiset, jotka tässä salissa ovat muutaman vuoden päästä,
ovat kaikki sitä mieltä, että tässä ajassa tehty päätös toimi oikeaan suuntaan, vastasi odo-
tukseen ja kiihdytti niitä ihmisiä yrittämään entistä enemmän, jotka vaikuttavat siihen,
mikä työllisyys on jatkossa.

14.32 Antti Rinne sd (vastauspuheenvuoro):  Arvoisa puhemies! Asiahan on niin, että
SDP arvostaa yrittäjyyttä. Me näemme, että pienissä ja keskisuurissa yrityksissä erityisesti
on Suomen tulevaisuus. Tämä hallituksen esitys kuitenkin leikkaa verotuloja 123 miljoo-
naa euroa, antaa sen rahan 60-prosenttisesti tuonne rikkaimmille yrittäjille, kahdelle suu-
rimmalle tulodesiilille. Oman esityksenne mukaan tällä ei ole työllisyysvaikutuksia juuri
lainkaan, työllisyysvaikutuksia ehkä nolla. Kansaneläkelaitos on laskenut, että eläkeläis-
ten, työttömien, lapsiperheitten, opiskelijoitten ostovoima tulee heikentymään. Eikö olisi
järkevämpää käyttää tätä rahaa — jos ette halua sitten käyttää SDP:n esittämällä tavalla tä-
män arvonlisäverovelvollisuuden rajan nostamiseen tai yrittäjävähennystä ensimmäisen
työntekijän palkkaamiseen 20 000 eurolla — ostovoiman lisäämiseen eläkeläisille, työttö-
mille ja lapsiperheille?

14.33 Antero Vartia vihr (vastauspuheenvuoro):  Arvoisa rouva puhemies! Kun varat
ovat vähissä, niin ne kannattaa käyttää mahdollisimman tehokkaasti, niin että saadaan
mahdollisimman suuri vaikutus. Tässä yrittäjävähennyksessä ongelma on, että se hyöty ei
välttämättä ole ihan niin järkevästi kohdistettu kuin mahdollista. Yksi vaihtoehto siinä voi-
si olla se, että rajattaisiin yrittäjävähennys koskemaan 50 000 euron tuloja, jolloinka se pai-
nopiste olisi enemmän siellä, missä se vaikuttavuus on suurempi.

Ja mitä yleisesti ottaen yrittäjyyteen tulee, niin kannattaa ennemmin panostaa siihen,
että tämä itse tekeminen on kannattavaa. Kun kevennetään verotusta jo tehdyn tuloksen
osalta, niin esimerkiksi yhteisöveron alennushan ei helpota tuloksen tekemistä ollenkaan,
se vain jättää siitä enemmän. Siinä mielessä kannattaisi ennemmin painottaa esimerkiksi
sitä, että työllistäminen olisi nykyistä kannattavampaa. Ja mitä tulee sitten taas toiminimen
ja osakeyhtiön väliseen epätasa-arvoon, niin onhan toiminimiyrittäjillä aina se mahdolli-
suus, että he voivat muuttaa toiminimen osakeyhtiöksi.
7



Pöytäkirjan asiakohta PTK 99/2016 vp
14.34 Toimi Kankaanniemi ps (vastauspuheenvuoro):  Arvoisa puhemies! Tasan 11
vuotta sitten silloinen valtiovarainministeri Eero Heinäluoma esitteli varallisuusveron ko-
konaan poistamisen, noin 120 miljoonaa Suomen 40 000:lle kaikkein rikkaimmalle. (Vä-
lihuutoja vasemmalta) Sosialidemokraatit ajoivat silloin läpi tällaisen esityksen. Viime
vaalikaudella ministeri Urpilainen esitteli yhteisöveron rajun alennuksen, ja siitä ovat suur-
yhtiöt hyötyneet: mitä parempi tulos, sitä enemmän ovat saaneet hyötyä, ja hyöty on jaettu
osinkoina, joista suuri osa on mennyt amerikkalaisille eläkesäätiöille, siellä juhlitaan. (Vä-
lihuutoja vasemmalta)

Mutta tällä esityksellä turvataan suomalaisten pk-yritysten toimintaedellytyksiä ja työl-
listämisedellytyksiä. Tämä on oikeudenmukaista ja järkevää.

14.35 Li Andersson vas (vastauspuheenvuoro): Arvoisa puhemies! Täällä ovat hallitus-
puolueiden edustajat puhuneet kauniisti kasvun ja työllisyyden edistämisestä sekä pienitu-
loisten pk-yrittäjien tukemisesta. Herää kysymys, mistä lakiesityksestä te oikein puhutte.
Me tiedämme näiden tulonjakolaskelmien perusteella, että ylivoimaisesti suurin hyöty
näistä verokevennyksistä menee kaikista varakkaimmille yrittäjille ja ammatinharjoittajil-
le. Me tiedämme myöskin, että kasvu- ja työllisyysvaikutukset tulevat jäämään pieniksi ja
epävarmoiksi, koska se käy ilmi näiden lakiesitysten esittelyteksteistä: "Ehdotetulla vähen-
nyksellä ei arvioida olevan merkittäviä yritystoimintaa kasvattavia tai yrittäjyyttä lisääviä
vaikutuksia." Eli jos halutaan tukea kasvua ja yrittäjyyttä, miksi ei panosteta tähän arvon-
lisäveron alarajan nostoon ja miksi ei panosteta yrittäjien sosiaaliturvan epäkohtien korjaa-
miseen tai tuotekehitys- ja tutkimusresurssien lisäämiseen?

14.36 Peter Östman kd (vastauspuheenvuoro): Arvoisa rouva puhemies! 27. päivä syys-
kuuta vuonna 2013 jätin ensimmäisenä allekirjoittajana aloitteen numero TAA 574 yrittä-
jävähennyksestä. Muita allekirjoittajia löytyi SDP:ltä, vasemmistoliitolta, jopa kokoomuk-
selta ja RKP:lta. (Naurua) Olen edelleen sitä mieltä, että yrittäjävähennys on hyvä asia —
en tiedä, mitä nämä muut allekirjoittajat tuumaavat. Ja vielä se, että metsätalouden vero-
tuksessa otettaisiin huomioon vastaava vähennys, on myös erinomainen asia. KD on pit-
kään myös vaatinut perintöveron kohtuullistamista ja poistamista erityisesti sukupolven-
vaihdostilanteessa, eli tämäkin on hyvä asia. Sen sijaan KD suhtautuu hyvin kriittisesti
yleisen kiinteistöveroprosentin alarajan korotukseen, ja tässä asiassa toivomme, että halli-
tus vielä voisi perääntyä.

14.37 Outi Mäkelä kok (vastauspuheenvuoro): Arvoisa rouva puhemies! Yrittäjävähen-
nyksessä on todellakin kyse työstä ja tasapuolisuudesta, ja nimenomaan uudesta työstä,
koska lähes kaikki uudet työpaikat syntyvät tällä hetkellä pk-yrityksiin. Ja vaikka täällä nyt
vähätellään tätä vähennyksen merkitystä, kannusteet yrittäjyyteen ovat tällä hetkellä tär-
keitä. Pienyritykset ovat merkittäviä työpaikkojen luojia, ja yli 10 prosenttia yksityisen
sektorin työpaikoista on juuri näissä pienissä yrityksissä, joihin tälläkin on merkitystä. Toi-
nen olennainen seikka tässä uudistuksessa on tasapuolisuus. Ja kuten ministeri Orpo totesi,
on katsottava kokonaisuutta. Ja muistatte, että 2014 tuli voimaan tämä yhteisöveroalen-
nus, joka koski vain osakeyhtiöitä, kun taas viime hallituskaudella tehdyt pääomaveron ki-
ristykset koskivat kaikkia yritysmuotoja. Noin puolet Suomen pk-yrityksistä on muita kuin
näitä osakeyhtiömuotoja.
8



Pöytäkirjan asiakohta PTK 99/2016 vp
14.38 Antti Lindtman sd (vastauspuheenvuoro): Arvoisa puhemies! Kun kuuntelin val-
tiovarainministerin puheenvuoroa, jossa hän totesi, että tässä on nyt kysymys siitä, tuem-
meko me yrittäjyyttä, ja kun hän kertoi, kuinka tärkeää tämä on suomalaiselle yritystoimin-
nalle, niin jään kyllä kysymään, kuka on tänne tehnyt sen esityksen, jota me nyt täällä pöy-
dillämme luemme. Nimittäin valtiovarainministeri Orpo, tässä teidän esityksessänne, mi-
nun käsittääkseni tämä on teidän esittämänne lakiesitys, todetaan, kuten täällä on monta
kertaa sanottu, että nämä kasvuvaikutukset ovat mahdollisia mutta eivät suinkaan varmoja
ja jos jotain kasvua saattaa mahdollisesti syntyä, niin korkeintaan se tapahtuu näissä kaik-
kein varakkaimmissa henkilöyhtiöissä. Joten eihän tässä ole kysymys siitä, tuetaanko yrit-
täjyyttä vai ei. Tässä on kysymys siitä, että te olette tuoneet esityksen, jonka työllisyysvai-
kutukset ovat täysin ilmassa, jos niitä on ollenkaan. Ja samaan aikaan jätätte pienyritykset
ilman todellisia työllisyysvaikutuksia. (Puhemies koputtaa) Tässä on kyse vain siitä, että
jaatte kavereillenne hyvää. Muun muassa apteekkarit voittavat tuhansia, tuhansia euroja.

Puhemies Maria Lohela:  Ministeri Orpo, 1 minuutti.

14.39 Valtiovarainministeri Petteri Orpo:  Arvoisa puhemies! Tämä puheenvuoro vah-
vistaa sitä, että te ette usko siihen, että yrittäminen on se, joka kantaa Suomea. (Hälinää)
Kyse on siitä, että yrittämisen toimintaympäristö pitää olla riskinottoon kannustava. Tällä
tasataan sitä, että yrittämiseen liittyy paljon suurempi riski kuin palkansaajille. Ja se, että
meillä on yrittämiseen kannustava ilmapiiri, mahdollistaa sen ja tuo mukanaan sen, että ih-
misiä lähtee yrittäjiksi ja yrityksiä halutaan kasvattaa. Sitä on vaikea laskea ja näyttää ja
osoittaa, että näin se menee, mutta ainoastaan sitä kautta, että Suomi on yrittämiseen posi-
tiivisesti suhtautuva maa ja toimintaympäristö, me voimme luoda Suomeen kasvua ja uu-
sia työpaikkoja ja näitä menestyviä pk-yrityksiä. Hallitus uskoo tähän plus siihen, että yli-
päänsä laskemalla yrittämisen ja työnteon verotusta se kannustaa yrittämään ja työtä teke-
mään ja sitä kautta Suomi voi ainoastaan kasvaa.

14.40 Antti Lindtman sd (vastauspuheenvuoro): Arvoisa puhemies! Tässä salissa budjet-
tikeskustelun yhteydessä muistaakseni pääministeri Sipilä vetosi, että lopetettaisiin tämä
huolellisesti väärin ymmärtäminen. Minä toivoisin, että tämä vaatimus tavoittaisi myös
valtiovarainministerin. Nimittäin minä kyllä haluaisin uskoa tähän, mutta kun se esitys,
jonka te olette tänne tuonut, niin te ette itse usko... Tai ainakaan siinä esityksessä, jonka te
olette tänne tuonut, ei ole mitään faktaa niille puheille, joita te tässä nyt sanotte.

Ei tämä uskon varassa ole. Tämähän on virkamiesvalmistelun varassa, niin kuin tekin
olette monta kertaa painottanut. Tässä ei ole kysymys siitä, että saavutetaan työllisyys- tai
kasvuvaikutuksia. Teidän oman esityksenne mukaan ne ovat erittäin maltillisia, jos ollen-
kaan. Ja samaan aikaan leikkaatte pienituloisilta, jätätte pienyrityksille todelliset työlli-
syystoimet tekemättä, kuten arvonlisäveron alarajan noston, jota me olemme esittäneet.
Tässä on vain kyse siitä, että kuin Nottinghamin seriffi otatte köyhiltä ja annatte rikkaille.

Puhemies Maria Lohela: Ministeri Orpo, 1 minuutti.

14.41 Valtiovarainministeri Petteri Orpo: Arvoisa puhemies! Tässä on kyse siitä, että
teidän mielestänne maailma pelastuu sillä, että kaikki palkataan julkiselle sektorille ja kun
kiristetään veroja, niin saadaan talous tasapainoon. (Välihuutoja vasemmalta) Tämä on pit-
9



Pöytäkirjan asiakohta PTK 99/2016 vp
kässä aikavälissä se, mikä on ollut teidän linjanne, mutta oikeasti tämä asia ei ratkea muuta
kuin sillä, että me kannustamme yrittämään ja työtä tekemään. Tämä verotus on kokonai-
suus, jossa pitää katsoa työn verotukseen liittyvät veronkevennykset, yrittämisen verotuk-
seen liittyvät laajemmin tehdyt veronkevennykset, yhteisöveroon tehdyt osinkoveromuu-
tokset, pääomaverotuksen muutokset, ja nyt sitten tämä. Nämä ovat kokonaisuus. Sen ko-
konaisuuden ydin on se, että me haluamme kannustaa yrittämään, ottamaan riskejä, työl-
listämään ja tekemään työtä. Tämä on ideologinen perusvalinta, joka on teillä tyystin eri
kuin meillä hallituksessa.

14.42 Pia Viitanen sd (vastauspuheenvuoro):  Arvoisa rouva puhemies! Voi tätä tahalli-
sen väärinymmärtämisen taidetta! SDP:llä on selkeät omat vaihtoehtonsa pienen yrittäjän,
keskisuuren yrittäjän tukemiseksi, mutta, puhemies, valtiovarainministeri Orpo, tässähän
on nyt kysymys jatko-osasta tälle hallituksen ihan itse käsikirjoittamalle robinhood-tarinal-
le, jossa sankari ei suinkaan ole Robin Hood vaan valitettavasti Nottinghamin seriffi. Tämä
on nyt jatko-osa sille, mikä ollaan nähty. Hallituksella on varaa keventää miljoonaperintö-
jen verotusta, hallituksella on varaa tukea kaikkein hyvätuloisimpia yrittäjiä, apteekkarei-
ta, yksityislääkäreitä, juristeja, samaan aikaan, kun hallitus kertoo Suomen työttömille, että
rahaa ei ole, samaan aikaan, kun hallitus leikkaa vanhustenhoivasta ja kertoo, että rahaa ei
kerta kaikkiaan ole. Näinä aikoina tämänkaltainen parisataa miljoonaa, mikä menee nyt
näihin kahteen veronkevennykseen, on täysin käsittämätön arvovalinta, mutta se on halli-
tuksen arvovalinta, (Puhemies koputtaa) ja myöntäkää se älkääkä (Puhemies: Aika!) muita
syyllistäkö.

14.43 Markku Rossi kesk (vastauspuheenvuoro): Arvoisa rouva puhemies! Kateudella ei
tätä maailmaa kyllä rakenneta, ei Suomessa eikä muuallakaan. (Välihuutoja)

Arvoisa puhemies! Tuntuu kyllä, että vasemmiston käsitys yrittäjyydestä ja siellä syn-
tyvästä tuloksesta on kovin outo: ikään kuin tilipäivänä tulee palkansaajalle ja meille kai-
kille tilipussi kotiin aina yhtä varmana. Kilpailukykysopimuksella vahvistetaan suomalais-
ta yrittäjyyttä, ja yhteiskunta tulee verotuksen kautta myös vastaan, kun sitä tulosta on syn-
tynyt, jotta yritys voi käyttää sitä rahaa oman yrityksensä pyörittämiseen, työllistämiseen
ja toimintansa vahvistamiseen. Näinhän tämä mekanismi käytännössä kulkee. Eli tilipussi
ei tule tilipäivänä, se tulee vain tekemällä, ja yhteiskunta on tältä osin valmis tukemaan
myös verotuksen kautta. Se on kyllä oikeudenmukaista politiikkaa, koska pienyritykset
ovat tällä hetkellä todella vaikeuksissa. Ja jos siellä on joku paremminkin pärjäävä, niin ei
siitä kenenkään pitäisi olla kateellinen.

14.44 Maria Tolppanen sd (vastauspuheenvuoro): Arvoisa puhemies! Arvoisa ministeri
Orpo, sanoitte, että te uskotte, että tämä toisi työpaikkoja. Minä voin kertoa teille, että us-
komukset eivät luo työpaikkoja. Työpaikkoja tulee pk-yrityksiin ja pienyrityksiin silloin,
kun siellä tarvitaan työntekijöitä. Silloin sinne palkataan työntekijöitä. Olen itse ollut pien-
yrittäjänä ja tiedän sen, että siinä vaiheessa, jos yritykseen tarvitaan työntekijä, se palka-
taan, koska se on yritykselle etu. Jos tilanne olisi se, että kun helpotetaan tätä tilannetta, sil-
loin palkataan työntekijöitä, niin nythän pitäisi esimerkiksi apteekeissa, juristitoimistoissa
ja lääkärifirmoissa olla huomattavasti enemmän ihmisiä kuin nyt, koska heillä on kyllä jo
nytkin varaa palkata sinne väkeä. Ja nyt jos saadaan joku 600 euroa vähennyksen kautta
tätä huojennusta, mikä on sitten huomattavasti vähemmän cashina, niin minä voin kertoa
10



Pöytäkirjan asiakohta PTK 99/2016 vp
teille, ministeri Orpo, että sillä rahalla ei voi palkata yhtään ainutta työntekijää. Minä toi-
voisin, että teillä olisi aikaa käydä vierailemassa viiden hengen yrityksissä ja kysyä sitä ti-
lannetta sieltä, sitä, milloin he palkkaavat.

14.45 Eero Lehti kok (vastauspuheenvuoro): Arvoisa rouva puhemies! Kannatan edusta-
ja Rinteen ajatuksen edelleen kehittämistä, että VVO:n osingonsaajat eli ammattiyhdistys
pannaan myös verolle, ja sitten voidaan toteuttaa Li Anderssonin toive arvonlisäveron ala-
rajan korottamisesta. Silloin me olemme kaikki tyytyväisiä.

14.45 Teuvo Hakkarainen ps (vastauspuheenvuoro):  Arvoisa puhemies! SDP rakastaa
työttömyyttä, muutenhan se ei pysyisi jalustoillansa, se on rakennettu semmoiselle pohjal-
le. (Jukka Gustafsson: Ai näinkö nämä Pohjoismaat on rakennettu!) — Näin, SDP pysyy
sillä pystyssä.

Mutta mitä tulee tähän perintöveroon, niin nyt täällä investoidaan paljon metsäteollisuu-
teen ja pitää saada puu liikkeelle. Lähteekö puu liikkeelle verottamalla? Ei varmasti. Nyt
kun saadaan... (Eero Heinäluoma: Puu on liikkeellä!) — Puu ei lähde liikkeelle, minä olin
Rajamäen juttusilla vähän aikaa sitten, ja hän oli huolissaan nimenomaan siitä, kun puu ei
liiku. — Nyt se saadaan liikkumaan sillä tavalla, että perintöveroa kevennetään, elikkä ve-
rottaja ei tule siihen erottamaan ihmisiä työnteosta. Tämä on se fakta, ja sillä keinolla muun
muassa kaupunkilaismaanomistajat, -metsänomistajat lähtevät myymään metsää, mutta
verottamalla he eivät sitä tee. 

14.47 Ville Niinistö vihr (vastauspuheenvuoro):  Arvoisa puhemies! Vihreät on myös
yrittäjyysmyönteinen puolue, ja se, että hallitus etsii tapoja helpottaa yrittäjyyttä, on oi-
kein, mutta sitten pitäisi kuunnella asiantuntijoita siitä, mikä on tehokas tapa tehdä sitä.
Meidän omassa mallissamme me olemme hyväksyneet sen, että jonkinlainen yrittäjävä-
hennys voitaisiin tehdä helpottamaan pienituloisten yrittäjien asemaa, mutta siihen laitet-
taisiin 50 000 euroon katto, että siihen tuloon saakka sen saa, jolloin se kohdentuu oikein,
ja tästä valtion tuesta, verotuesta, säästettäisiin lähes puolet, joka voitaisiin sitten kohden-
taa muihin tarkoituksiin. Asiantuntijat... (Ben Zyskowiczin välihuuto) — Kuunnelkaa,
edustaja Zyskowicz, kerrankin, kun minä puhun. 

Arvoisa puhemies! Asiantuntijat ovat yksimielisiä siitä, että verotuet, yritystuet ovat
pääsääntöisesti tehottomia ja fiksumpaa yrittäjyyden edistämistä olisi madaltaa työllistä-
misen kynnystä. Eikö olisi fiksumpaa helpottaa ensimmäisen ulkopuolisen työntekijän
palkkaamista poistamalla vaikka sivutyökulut vuodeksi ja alentamalla pienituloisten työn
verotusta sen sijaan, että tehdään verojärjestelmään koko ajan reikiä uusilla vähennyksil-
lä? Se helpottaisi yrittäjyyttä, että työllistäminen on kannattavaa.

14.48 Hanna Sarkkinen vas (vastauspuheenvuoro):  Arvoisa puhemies! Näitä esitettyjä
veromuutoksia voi arvioida kolmen eri näkökulman kautta: ensimmäinen on verokerty-
mään tapahtuvat muutokset, toinen on oikeudenmukaisuus ja kolmas on työllisyys- ja kas-
vuvaikutukset. Ja nämä hallituksen esitykset perintöveron keventämisestä ja yrittäjävähen-
nyksestä eivät ole näistä kolmesta näkökulmasta perusteltuja.

Ensinnäkin, verokertymä heikkenee, ja se aiheuttaa leikkauspainetta palveluihin ja tu-
lonsiirtoihin.
11



Pöytäkirjan asiakohta PTK 99/2016 vp
Toiseksi, veronkevennykset kohdentuvat eniten ylimpiin tuloluokkiin, ja samalla köy-
hiltä leikataan, eikä tätä voi pitää oikeudenmukaisena yhteiskuntapolitiikkana.

Kolmanneksi, perintöveron kevennys ja yrittäjävähennys ei juuri lisää työllisyyttä tai
kasvua, ja tämä on todettu itse hallituksen esityksessäkin.

Olisi älykkäämpää kohdentaa nämä samat rahat mieluummin tukemaan pienyritysten
työllistämistä. Nyt rahat menevät enimmäkseen suurille yrittäjille, ei niille paljon puhutuil-
le parturi-kampaajille. Perintöveron keventäminen nykyisessä tiukassa taloustilanteessa ei
ole kasvun näkökulmasta perusteltua, ja omaisuuden kasaantuminen... [Puhemies keskeyt-
ti puheenvuoron puheajan ylityttyä.]

14.49 Sari Essayah kd (vastauspuheenvuoro): Arvoisa rouva puhemies! Kristillisdemo-
kraatit ovat jo pitkään ajaneet tätä yrittäjävähennystä, ja olemme tyytyväisiä siitä, että se
vihdoin saadaan aikaiseksi. Tässä on kysymys siitä, että erilaiset yritysmuodot saatetaan
tasapuolisen kohtelun piiriin. Minkä ihmeen takia sellaiset hyvin käsityövaltaista työtä te-
kevät yrittäjät, kuten vaikkapa kampaajat tahi erimerkiksi suutarit tahi fysioterapeutit, ei-
vät saisi saada vähän enemmän? Minkä ihmeen takia täällä vasen laita salista haluaa, että
näitä ihmisiä, jotka tekevät valtavan pitkää työpäivää, todella fyysistä työtä, ei millään ta-
valla tässä tilanteessa voida saattaa verotuksellisesti samalle tasolle kuin osakeyhtiöitä?
(Välihuutoja vasemmalta)

Mutta jottei menisi hallituksen kehumiseksi tai puolustamiseksi, niin olisin halunnut ky-
syä tästä kiinteistöveron alarajan nostamisesta: Erityisesti maaseudulla on ongelma, että
nämä verotusarvot ovat jo kauan sitten jääneet jälkeen siitä, mitä todellisuudessa tällä het-
kellä näistä asunnoista maksetaan. Ja tämä on ongelma, koska kiinteistövero nousee koko
ajan ja (Puhemies: Aika!) asuntojen verotusarvoista ei saa enää markkinoilla samaa arvoa.

14.50 Antti Rinne sd (vastauspuheenvuoro): Arvoisa puhemies! Ministeri Orpo, on hyvä
lähtökohta se, että pieniä ja keskisuuria yrittäjiä autetaan kasvamaan ja laajentamaan toi-
mintaansa, työllistämään. Olen vajaat 10 vuotta itse toiminut yrittäjänä ja tiedän kyllä sen
arjen ongelmia ja haasteita, ja on hyvä, että sitä pelivaraa sinne löydetään.

Mutta kyllä meillä on tietenkin tämä työllisyys ykkösasia. Ja kun tuossa teidän oman la-
kiesityksenne esittelyteksteissä todetaan, että tämä ei tuota talouskasvua eikä tällä ole mer-
kittäviä — jos ollenkaan — työllisyysvaikutuksia, niin eikö olisi järkevämpää käyttää tätä
123:a miljoonaa euroa, tai mikä se suuruusluokka on, nyt sitten esimerkiksi arvonlisävero-
rajan nostamiseen tai sitten 20 000 euron verovähennykseen niille ammatinharjoittajille,
joita on 200 000 Suomessa. Jos heistä 10 prosenttia olisi valmis palkkaamaan sen verovä-
hennyksen kautta ensimmäisen työkaverin, saataisiin 20 000 työpaikkaa lisää. Miettikää,
arvoisa ministeri, tätä vaihtoehtoa.

14.51 Antti Rantakangas kesk (vastauspuheenvuoro):  Arvoisa puhemies! Hallituksen
veropolitiikan linja on hyvä kokonaisuus. Täällä ministeri Orpo hyvin kuvasi sen. Liittyy
työn verotuksen keventämiseen ja eläkeläisten verotuksen keventämiseen.

Sen sijaan tämä keskustelu on osoittanut, että SDP, vasemmistoliitto ja vihreät eivät ha-
lua noin 200 000:ta henkilöyritystä samaan asemaan, missä osakeyhtiöt ovat. Täällä on
käynyt selväksi se, että te ette halua noin 200 000:ta yritystä ja yrittäjää samaa asemaan. Ja
tämä merkitsee laajasti ottaen noin miljoonaa ihmistä. Te haluatte korkeamman verotuk-
sen näille henkilöyrittäjille, jotka pitävät Suomea monella tavalla pystyssä. Hallituksen ve-
12



Pöytäkirjan asiakohta PTK 99/2016 vp
ropolitiikan linja on tässä mielessä oikeudenmukainen. Se tuo tasa-arvoa. Se paikkaa sitä
viime kaudella tehtyä veropolitiikan linjaa, täydentää sitä. Yhteisöveron alennuksen jäl-
keen henkilöyritykset jäivät huonompaan asemaan. Tässä mielessä on surullista, että te
nostatte tässä muutamia ammattiryhmiä, kuten apteekkarit, niin kuin tikun nokkaan. He te-
kevät tärkeää työtä omassa sektorissaan, eikä pitäisi halveerata täällä salissa, parlamentis-
sa, heidän tekemäänsä työtä (Välihuutoja) eikä myöskään muita, jotka tekevät tätä tärkeää
työtä.

14.52 Li Andersson vas (vastauspuheenvuoro):  Arvoisa puhemies! Täytyy sanoa, että
minä olen hämmentynyt tästä keskustelusta. Toivoisi, että edes valtiovarainministeri vas-
taisi asiallisesti esitettyyn kritiikkiin sen sijaan, että tässä tuodaan esille omia ennakkoluu-
loja vasemmiston politiikkaan liittyen. Ongelma tässä siis on se, että olette käyttämässä yli
120 miljoonaa euroa tavalla, jolla ei teidän oman esityksennekään mukaan saada toivottuja
kasvu- ja työllisyysvaikutuksia ja josta ylivoimaisesti suurin hyöty menee kaikista varak-
kaimmille ammatinharjoittajille ja henkilöyrittäjille.

Kyllä, edustaja Essayah, mekin olemme huolissamme pienituloisista parturi-kampaajis-
ta ja suutareista, mutta he eivät tästä esityksestä hyödy. (Oikealta: Hyötyvät!) Se on se kes-
keisin ongelma tässä. (Välihuutoja)

14.53 Ville Niinistö vihr (vastauspuheenvuoro):  Arvoisa puhemies! Vihreiden mallissa
yrittäjyysvähennys menisi juuri niille, joilla on pienet tulot ja joille merkitsee se parisataa
euroakin enemmän, mutta sitten siinä olisi raja niin, että se ei hyödyttäisi näitä hyvin suu-
ria henkilöyrittäjiä aivan kohtuuttoman paljon. Puhutaan jopa tuhansista euroista, mitä he
hyötyvät, ja ei ole kansantaloudellisia perusteita laittaa sellaisia rahamääriä sinne.

Ja tosiaan jos mietitään verojärjestelmää kokonaisuudessaan, niin meidän verotusasian-
tuntijat, jotka pohtivat, miten yrittäjyys ja työllistäminen olisi Suomessa kannattavaa,
yleensä — lähes kaikki — toivovat selkeämpää, yksinkertaisempaa verojärjestelmää, jos-
sa perusveroprosenttia, työllistämisen veroprosenttia, voitaisiin laittaa silloin alas. Nyt teh-
dään koko ajan uusilla vähennyksillä reikiä sinne ja tänne. Osinkoverotuksessakin on ai-
van kohtuuton normituottoprosentti, joka alentaa siellä verottomana saatavaa osinkoa niin,
että järjestelmässä on erilaisia aukkokohtia, joilla voi pelata. Reilu järjestelmä olisi se, että
kaikki yrittäjyyden muodot olisivat kannattavia ja työllistäminen olisi aina kannattavaa il-
man, että tehdään aina joka järjestelmään uusia porsaanreikiä, jotka maksavat valtiolle ja
ovat tehottomia.

14.54 Eero Heinäluoma sd (vastauspuheenvuoro):  Arvoisa puhemies! Kyllähän tätä tu-
lonjakovaikutusta on pakko kritikoida, kun siis tämän yrittäjävähennyksen, joka sanana on
erittäin myönteinen, hyötyjät ovat ne kaikkein suurituloisimmat yrittäjät. (Välihuutoja) Ei
kysymys ole siitä, arvostetaanko apteekkaria. Totta kai arvostetaan, hän tekee erittäin tär-
keätä, tähdellistä työtä. Mutta kyllä kai nyt jokainen ymmärtää, että kun suurituloisin ap-
teekkari saa 25 000 euron veroedun — 25 000 euroa, keskimäärin 5 600 — niin ei sillä yh-
tään työpaikkaa synny, niin kuin hallituksen omakin esitys kertoo tämän heikkouden. Ja sa-
maan aikaan, arvoisa hallitus, kun te annatte näitä tuhansien eurojen etuja niille, jotka ovat
erittäin varakkaita, te leikkaatte muun muassa sotaveteraanien rintamamieslisää.
13



Pöytäkirjan asiakohta PTK 99/2016 vp
14.55 Olavi Ala-Nissilä kesk (vastauspuheenvuoro): Arvoisa puhemies! Todellakin täs-
sä on kysymys myöskin oikeudenmukaisuudesta, sillä kun viime vaalikaudella annettiin
asianajajille, apteekkareille, jotka ovat partnereina osakeyhtiöissä, niin nyt me annamme
myöskin henkilöyhtiöille ja toiminimille kannustimen yrittää ja myöskin kasvaa. Se on mi-
nusta tärkeä asia.

Myöskin on niin, että työ muuttuu koko ajan. Entistä enemmän tehdään yrittäjänä töitä.
Minusta osuu tähän aikaan erittäin hyvin tämä yrittäjävähennys, niin että myöskin voidaan
yrittäjänä ottaa se tuoli parturina käyttöön ja tehdä yrittäjänä työtä, ansaita toimeentuloa ja
kasvattaa kansantuloa. Minusta, sosialidemokraatit, kun te viime kaudella vain kiristitte
veroja, tuli 100 000 työtöntä, sillä linjalla ei voi jatkaa.

14.56 Ritva Elomaa ps (vastauspuheenvuoro): Arvoisa puhemies! Nyt, kun on kuunnel-
lut näitä keskusteluja, tulee mieleen ensimmäiseksi, että kaikki oppositiopuolueet eivät ha-
lua uusia työpaikkoja Suomeen. (Välihuutoja) Suomessa valtaosa yrityksistä on pieniä,
pikkuruisia, siis pieniä yrityksiä, ja niihin on panostettava. Sieltä tulevat ne uudet työpai-
kat. Viime hallituskaudella yhteisöveron alentamisella tähdättiin suurien firmojen tukeen.
Oppositio, te olitte siellä silloin, suurin osa teistä. Silloin tuettiin siis suuria, ja nyt hallitus
tukee pieniä ja keskisuuria yrittäjiä maksuperusteisella alvin huojennuksella sekä yrittäjä-
vähennyksellä. Se on hyvä alku taloutemme elvyttämiseen.

Suuria työpaikkoja, missä on paljon porukkaa hommissa, ei paljoa ole. Kiitos Turun te-
lakalle, se oli huippusaavutus. Sieltä tulee pilvin pimein näitä tilauksia.

Valtiovarainministeri Orpo: tulevatko yrittäjävähennys, maksuperusteinen alvin huo-
jennus, perintö- ja lahjaverolakiesitys pienten ja keskisuurten yritysten hyväksi vai haitak-
si?

14.57 Ben Zyskowicz kok (vastauspuheenvuoro):  Arvoisa rouva puhemies! Kaiken ta-
loudellisen hyvinvoinnin perusta on työnteko ja yrittäjyys. Sen vuoksi kokoomus tekee po-
litiikkaa, jolla tuetaan työnteon ja yrittäjyyden edellytyksiä. Työnteon edellytyksiä on tällä
hallituskaudella tuettu muun muassa keventämällä ansiotulojen verotusta. Edelleen kan-
nustinloukkuja on tarkoitus purkaa ja myös työttömyysturvaa muuttaa aktivoivampaan
suuntaan. Yrittäjyyttä tällä vaalikaudella edistetään muun muassa paikallista sopimista
edistämällä, muun muassa muuttamalla arvonlisävero maksuperusteiseksi ja myös tällä
yrittäjyysvähennyksellä, jolla halutaan kannustaa yrittäjyyttä. Kun kaiken taloudellisen
hyvinvoinnin lähtökohtana on työnteko ja yrittäjyys, niin työntekoa ja yrittäjyyttä pitää
kannustaa.

Täällä on puhuttu uskon merkityksestä. Sanon, että ilman tulevaisuudenuskoa yrittäjät
eivät palkkaa yhtään työntekijää.

Puhemies Maria Lohela:  Yksi puheenvuoro ennen ministerin puheenvuoroa. — Edusta-
ja Harakka.

14.58 Timo Harakka sd (vastauspuheenvuoro):  Arvoisa puhemies! On surullista, että
kun asian osalta ollaan heikoilla, alkaa nimittely. Älkää, ministeri Orpo, omaksuko edeltä-
jänne ministeri Stubbin tapoja. (Eero Heinäluoma: Huonoja tapoja!) Olen 30 vuotta ollut
pienyrittäjä, tiedän työllistymisen kynnyksen, ja kun puhutaan verotuksesta, 200 000 pie-
14



Pöytäkirjan asiakohta PTK 99/2016 vp
nintä yrittäjää ovat niin pienituloisia, että he maksavat pienempää ansiotuloveroa kuin on
tämä osakeyhtiön verotus.

120 miljoonaa euroa, ministeri Orpo, sehän on iso raha. Tehdään yhteistyötä sen eteen,
että ne suunnataan aidosti tarvitseville pienyrittäjille, vihdoinkin juuri näille paljon mai-
nostetuille parturi-kampaajille, suutareille, fysioterapeuteille. Ei tuhlata niitä rahoja ihmi-
sille, jotka eivät sitä tarvitse. Tehdään yhdessä pienyrittäjyyttä tukevia toimia. (Jukka Gus-
tafsson: Tähän käteen kannattaisi tarttua!)

Puhemies Maria Lohela: Ministeri Orpo, 3 minuuttia.

14.59 Valtiovarainministeri Petteri Orpo: Arvoisa puhemies! Viimeisessä puheenvuo-
rossa kuitenkin mielestäni annettiin arvo sille, että tehdään yrittäjävähennys, mutta se on-
gelma on sitten siellä yläpäässä.

Ensinnäkin, jos meillä olisi tällainen raja siellä, niin se olisi taas keinotekoinen, se olisi
yhden kasvun este. Sitten tullaan taas siihen ajattelutavan eroon: Että on siis hyvä jo huo-
mata, että vasemmallakin tänä päivänä puhutaan yrittäjyyden puolesta, (Eduskunnasta:
Totta kai!) mutta vielä pitää kestää se, että yrittäjä myöskin menestyy ja kasvattaa yritys-
tään, koska vain sellainen yritys, joka kasvaa ja menestyy, voi palkata uusia työntekijöitä,
tehdä investointeja, laajentaa liiketoimintaa. Tämä liittyy siihen, että tarvitaan sitä tulevai-
suudenuskoa, joka liittyy siihen, että hallitus on näillä esityksillään — joita on lukuisia nyt,
joilla me parannamme yrittäjän asemaa ja yrittämisen edellytyksiä — luomassa tulevaisuu-
denuskoa yrittäjille ja niille ihmisille, jotka harkitsevat yrittäjäksi ryhtymistä.

Edustaja Zyskowicz luetteli hyvin näitä asioita, jotka liittyvät kokonaisuutena yrittämi-
seen ja sen kannusteisiin: Maksuperusteinen arvonlisävero. Työn verotuksen keventämi-
nen on erittäin merkittävä, ja nimenomaan niille kaikkein pienimmille yrityksille, joissa to-
dellakin työn verotuksen kautta se ansio sieltä yrittämistoiminnasta otetaan. Kilpailukyky-
sopimus oli merkittävä yritystoiminnan näkökulmasta. Meillä on lainsäädäntöuudistuksia,
joilla työntekijän palkkaamista helpotetaan. Kotitalousvähennystä parannetaan. Me teem-
me tällä hetkellä lukuisia toimia yrittämisen edellytysten parantamiseksi, ja tämä kokonai-
suus on se, jota voimallisesti puolustan.

Itsekin olen sillä kannalla, että verotuksen hyvä lähtökohta on laaja veropohja ja matalat
kannat. Mutta on perusteltua tehdä täsmätoimia, joilla tuetaan yhteiskunnan kannalta kaik-
kein oleellisimpia asioita, ja tällä kertaa se on pk-yrittäjyys, pienet ja keskisuuret yritykset,
heidän toimintansa kannustaminen, tukeminen, riskinottoon kannustaminen, jotta ne yri-
tykset menestyvät, jotta ne voivat palkata uusia työntekijöitä, jotta Suomi voi säilyä poh-
joismaisena hyvinvointiyhteiskuntana.

15.02 Sanna Marin sd (vastauspuheenvuoro):  Arvoisa puhemies! Me olemme kuulleet
tässä salissa hallituksen suulla monta kertaa perusteltavan pienituloisiin kohdistuvia leik-
kauksia sillä, että tämä taloustilanne on kerta kaikkiaan niin vakava ja vaikea, että nyt täy-
tyy leikata ja kaikkiin tarvitsee sattua. Onkin aivan hämmentävää, että tässä tilanteessa,
jossa talous on vakavalla tolalla ja näemme, että se ei kauheasti ole valitettavasti parantu-
massa, ja pienituloisilta pitää leikata, yhtäkkiä löytyy 123 miljoonaa jaettavaksi suurituloi-
sille yrityksille. Erityisen hämmentävän tästä tekee se, että näiden lakien taustalla ei ole
sellaisia odotuksia, että se lisäisi työllisyyttä, se lisäisi kasvua ja se toisi talouteen sitä hy-
vää, jota voisimme myöhemmin sitten käyttää. Eli kyse on puhtaasti annettavasta lahjasta,
15



Pöytäkirjan asiakohta PTK 99/2016 vp
ja nämä vaikutukset, mihin täällä ollaan viitattu, näyttävät perustuvan todella vain hallitus-
puolueiden (Puhemies koputtaa) uskomuksiin. Vastuullinen taloudenpito on muuta kuin
uskomuksia.

15.03 Mikko Alatalo kesk (vastauspuheenvuoro):  Arvoisa rouva puhemies! Ihan oikein
tuossa edustaja Pakkanen siteerasi Anssi Kelaa, eli juuri niitä muurareita ja suutareita tässä
nyt autetaan. Toki siellä on niitä lääkäreitäkin, mutta noin 80 prosentilla verotettavaa voit-
toa tuottavista elinkeinonharjoittajista vuotuinen tulos oli alle 30 000, ja juuri näitä ihmisiä
täytyy auttaa. Itselläni on osakeyhtiö, mutta ymmärrän sen, että kaikki eivät välttämättä ha-
lua osakeyhtiötä perustaa vaan jotkut haluavat henkilöyrityksinä toimia. Näitä ihmisiä mei-
dän on autettava. Toki myös tuo alviasia — vasta sitten maksetaan alvi, kun raha on tullut
firmaan — auttaa. Toivon mukaan ne 150 000 yksinyrittäjää pystyvät nyt ottamaan myös
työntekijän — toki sitä varten täytyy myös muita kynnyksiä helpottaa. Ja toivon, että tämä
auttaa myös työttömiä, että he uskaltaisivat lähteä yrittämään oman ammattinsa myötä.

15.04 Outi Alanko-Kahiluoto vihr (vastauspuheenvuoro):  Arvoisa rouva puhemies!
Täytyy todellakin ihmetellä sitä, että kun hallitus omassa lakiesityksessään toteaa, että sen
tarkoituksena on kannustaa yrittäjyyteen, niin sitten samalla kuitenkin todetaan perustelu-
tekstissä, että tämä lakiesitys hyödyttää kaikkein eniten suurituloisia, varakkaita yrittäjiä ja
kasvattaa tuloeroja.

Täällä sanotaan, että "tuloerojen kasvu aiheutuu siitä, että muutosten verotusta keventä-
vät vaikutukset kohdistuvat euromääräisesti tarkastellen voimakkaammin harvalukuisiin
suurituloisiin yrityksiin ja niiden omistajiin kuin runsaslukuisiin pienituloisiin yrityksiin ja
niiden omistajiin". Tämä on jälleen hallitukselta selkeä arvovalinta, semminkin kun halli-
tus samaan aikaan itse myöntää, että nämä mainitut työllisyysvaikutukset ja talousvaiku-
tukset ovat täysin ilmassa. Hallitus itse toteaa, (Puhemies koputtaa) että mitään uskoa sii-
hen ei ole, (Puhemies: Aika on täynnä!) että työllisyys lisääntyisi.

15.05 Sami Savio ps (vastauspuheenvuoro): Arvoisa puhemies! Kuten täällä on tänään to-
dettukin, yrittäjävähennys lisää yrittämisen ja työllistämisen kannusteita ja helpottaa osal-
taan yrittäjäksi ryhtymistä ja on osa hallituksen toimenpideohjelmaa yrittäjyyden edelly-
tysten helpottamiseksi ja kohentamiseksi.

Vaikka yrittäjävähennystä on täällä tänään kovasti kritisoitu vasemmisto-oppositiosta
käsin, niin se voi kuitenkin vaikuttaa ratkaisevastikin niissä tapauksissa, joissa henkilö em-
pii yrittäjäksi ryhtymistä tai pohtii yrityksen lopettamista siitä saatavan tulon jäädessä suh-
teellisen niukaksi. Sekin tulee ottaa huomioon.

Tässä esityksessä korjataan toisaalta epäsuhtaa osakeyhtiöiden verotukseen nähden,
mikä on aivan oikein.

Arvoisa puhemies! Toimivassa markkinataloudessa tämänkin veronalennuksen tulisi
osaltaan siirtyä myös hintoihin ja nostaa kysyntää ja siten työllisyyttä. En ota siihen kan-
taa, onko Suomi toimiva markkinatalous, mutta sitä kohti meidän tulee joka tapauksessa
pyrkiä. (Naurua)

15.06 Antti Lindtman sd (vastauspuheenvuoro): Arvoisa puhemies! Tässä keskustelussa
ei ole kyse siitä, halutaanko täällä kannustaa yrittäjyyteen vai ei. Tässä keskustelussa on
kyse siitä, ketkä tätä kannustinta eniten tarvitsevat. Kun täällä hallituspuolueet koko ajan
16



Pöytäkirjan asiakohta PTK 99/2016 vp
toistavat suutareita ja räätäleitä ja juuri näitä pienyrityksiä, niin itse asiassa tässä hallituk-
sen omassa esityksessä todetaan, että juuri näiden yrittäjien keskuudessa tällä vähennyk-
sellä ei ole käytännössä mitään vaikutusta. Kyllä kaikki työ on tärkeää, niin apteekkarien
tekemä työ kuin suutareiden ja räätäleiden tekemä työ, mutta minkä takia sitten, jos kaikki
työ on yhtä tärkeää, te hellitte apteekkareita 5 600 euron verovähennyksellä joka vuosi,
(Leena Meri: 5 700!) suurituloisimpia apteekkareita 25 000 euron vähennyksellä, kun sit-
ten suutareille, räätäleille ja kampaajille jätätte vain rippeet ja todelliset kannustimet (Pu-
hemies koputtaa) työllisyyteen tekemättä?

15.07 Esko Kiviranta kesk (vastauspuheenvuoro):  Arvoisa puhemies! Suomi on var-
maankin Euroopan osakeyhtiövaltaisin maa, mutta puolet yrittäjistä toimii muussa yritys-
muodossa. Yrittäjävähennyksen tarkoituksena on tuloverotuksen keinoin kannustaa työn
tekemiseen omalla yrittäjäriskillä muussa kuin osakeyhtiömuodossa. Yrittäjävähennys on
perusteltu toimenpide osana hallituksen laajempaa toimenpidekokonaisuutta, jolla pyri-
tään edistämään itsensä työllistämistä ja yrittäjyyden alkutaipaletta. Yrittäjävähennys on
myös oikeudenmukainen toimenpide siinä mielessä, että yrittäjän työ- ja sosiaalioikeudel-
linen asema on heikompi kuin työsuhteessa toimivien asema.

Sitten kun täällä on niin voimakkaasti noussut esille tämä apteekkarien asema, niin ku-
ten edustaja Harakkakin varsin hyvin tietää, käytännössä katsoen kaikilla apteekkareilla ei
ole muuta kuin varsinaista apteekkiliiketoimintaa varten osakeyhtiö, joten kyllä he ovat
hyödyntäneet myös näitä sosialidemokraattien suosimia yhteisöveron ja varakkaimpien
(Puhemies koputtaa) osinkojen saajien helpotuksia.

15.08 Timo Harakka sd (vastauspuheenvuoro):  Niin, siis vielä täytyy toistaa tämä tär-
kein tieto eli se, että puolet tämän vähennyksen saajista ansaitsee alle 10 000 euroa vuo-
dessa. Se on niin pieni tulo, että siitä veroa ei makseta edes sen vertaa, mikä on tässä paljon
kohutussa osakeyhtiöverotuksessa, jota edellisellä hallituskaudella laskettiin ja jota käsit-
tääkseni tämä hallitus ei ole nostamassa. Voi olla, että niitä Turun telakan tilauksia ei olisi
tullut.

Eli tämä perusasia pitää muistaa, että tämä toimenpide kohdistuu ja nämä rahat, 75 mil-
joonaa, valuvat aivan toisille ihmisille kuin joita haluamme auttaa. Tehdään yhdessä pie-
nituloisille yrittäjille apu- ja kannustinpaketti. Pienten yrittäjien asia on sydäntämme lähel-
lä.

15.09 Eero Lehti kok (vastauspuheenvuoro): Arvoisa rouva puhemies! Henkilöyhtiössä
tuloksen muodostuminen on progressiivista, koska siitä verotetaan henkilöverolain mu-
kaan, eli se on aika jyrkkää, jos ajatellaan apteekkaria, joka joutuu tuloksen kautta teke-
mään lisää käyttöpääomaa. Suosittelisin valtiovarainministeriä — joita täällä taisi olla kak-
si kappaletta — koemielessä tekemään tuloslaskelman ja taseen apteekista, ja jos siellä ha-
lutaan palkkaa lisää, niin kyllä siellä pääomaa tarvitaan lisää. Partureiden ja kampaajien
kohdalla, miksei suutarien kohdalla, tarvitaan jonkin verran laitehankintoja — ihan samal-
la lailla siellä pitää tulosta tehdä, jotta se investointi voidaan tehdä. Jos taloustieteessä sa-
notaan "ei merkittävästi", ei se tarkoita sitä, että ei ollenkaan. Yhdellä operaatiolla ei koko
maailmaa ratkaista. Li Andersson kerran kysyi jossain televisio-ohjelmassa, mikä se yksit-
täinen asia olisi. Ei sellaista yksittäistä asiaa ole, joka tämän yrityskentän etuja loisi niin
17



Pöytäkirjan asiakohta PTK 99/2016 vp
paljon paremmiksi, että ryhdyttäisiin merkittävässä määrin nykyistä (Puhemies koputtaa)
enemmän... [Puhemies keskeytti puheenvuoron puheajan ylityttyä.]

15.10 Ville Vähämäki ps (vastauspuheenvuoro): Puhemies! Kyllä tässä edustaja Lehti toi
sen olennaisen asian esiin, eli tällä halutaan vahvistaa olemassa olevia taseita, sillä ei niitä
työllisyysvaikutuksia voi tullakaan, koska taseet ovat niin heikkoja. Lisäksi tällä kanavoi-
daan myöskin maatalouteen 20 miljoonaa ja metsätalouteen 15 miljoonaa — tulevat kyllä
käyttöön siellä. (Eero Heinäluoma: No, tulihan se sieltä!) 

Täytyy vielä sanoa se, että jos taseet ovat heikkoja, niin niitä täytyy jollakin tavalla vah-
vistaa, muuten nämä yhtiöt kaatuvat ja liiketoiminta loppuu. Tämä on tämän hallituksen
esityksen pääidea.

15.11 Eero Heinäluoma sd (vastauspuheenvuoro): Arvoisa puhemies! Tämä on hyödylli-
nen ja tarpeellinen keskustelu. On kuitenkin syytä sanoa, että jos tavoitteena on, että työl-
lisyyttä lisätään sillä, että palkkasuhteessa olevat henkilöt lähtevät tämän 5 prosentin vero-
vähennyksen takia yrittäjiksi, niin ei siinä mitään työllisyyden lisääntymistä tapahdu. (Ee-
ro Lehden välihuuto) Jos ihminen ensin on palkkasuhteessa ja sitten saadakseen tämän 5
prosentin vähennyksen lähtee yrittäjäksi, niin se työllisten lukumäärä on kai sama, tehdään
se sitten palkkasuhteessa tai työsuhteessa. (Ari Jalosen välihuuto) Ja tästähän meidän ve-
roprofessorit ovat jo varoittaneet. Keskustankin kannattaisi kuunnella omia asiantuntijoi-
taan, niin kuin professori Niskakannasta, kun hän sanoo, että tällä on kyseenalaisia vaiku-
tuksia juuri niiden kannalta, joille sitten nämä kaikki verot jäävät. Eli se tavallinen palkan-
saaja ja eläkeläinen maksaa ne veronsa, koska hänellä ei mitään erityisiä vähennyksiä ole.

Pidän päivänselvänä, että tällä esityksellä ei tule olemaan todellisia työllisyysvaikutuk-
sia, ja tässä yhdyn hallituksen lakiesityksen perusteluihin.

15.12 Katri Kulmuni kesk (vastauspuheenvuoro):  Arvoisa rouva puhemies! Täällä on
kysytty tämän esityksen arvovalinnasta, ja kyllä minusta tämä on iso arvovalinta sen suh-
teen, että me haluamme tuoda tasa-arvoa niille yrittäjille, jotka edellinen hallitus jätti yh-
teisöveron alentamisella niistä veronkevennyksistä ulos. Kuitenkin erittäin suuri osa näistä
yrittäjistä, itse asiassa suurin osa, joita nämä yrittäjävähennykset koskevat, on niitä pieniä
yrityksiä. 77 prosentilla verotettavaa voittoa tuottavista elinkeinonharjoittajista vuotuinen
tulos on alle 30 000, ja tämä luku on 79 prosenttia henkilöyhtiöstä. (Välihuuto vasemmal-
ta) On erittäin harmillista, että tällä lailla halutaan laittaa opposition suunnalta yrittäjiä eri-
arvoiseen asemaan. Tämä hallitus haluaa parantaa suomalaista työllisyyttä ja parantaa pk-
yrittäjien asemaa. On ikävää kyllä tällaista kateuskeskustelua kuulla oppositiolta.

15.13 Laura Huhtasaari ps (vastauspuheenvuoro):  Arvoisa puhemies! Kiitos edustaja
Kulmunille tarkoista luvuista.

Täällä on paljon puhuttu nyt näistä apteekkareista, ja yrittäjävähennys tuo apteekkarille
keskimäärin 5 700 euroa, mutta samalla lääkesäästöt vievät keskimäärin 27 000 euroa. Että
ainahan asioita tehdään kokonaisuutena. Ja on hyvä, että demarit ovat oppositiossa, ja (Ma-
ria Tolppanen: Miten se niin vaikuttaa?) demarit voisivat kuunnella joskus omiakin suur-
miehiään, esimerkiksi Ahtisaarta, hän on ottanut kantaa siihen, että demarit ovat romutta-
massa hyvinvointivaltiota. Tämä yrittäjävähennys asettaa erilaiset yhtiömuodot verotuk-
18



Pöytäkirjan asiakohta PTK 99/2016 vp
sessa enemmän samalle viivalle. Vaikka kevennys ei ole suuri, niin se signaali on erittäin
tärkeä.

Ja mitä tulee näihin perintöveroihin, niin niistä on niin moneen kertaan verot maksettu,
että tämä esitys on ainoastaan kohtuullinen ja hyvä.

15.14 Pia Viitanen sd (vastauspuheenvuoro):  Arvoisa rouva puhemies! Täällä mentiin
tärkeään asiaan, hyvinvointiyhteiskuntaan, sen säilyttämiseen, ja haluaisin kyllä ihmetellä
hieman, kuinka perussuomalaiset katsovat sellaisia arvovalintoja, joita tulonjaollisesti täs-
sä nyt ollaan tekemässä, eli rahaa riittää rikkaiden (Eduskunnasta: Höpö höpö!) veronke-
vennyksiin kautta koko verolinjan, ja samaan aikaan heikennetään palveluita, (Oikealta:
Sama linja jatkuu, että vuorokaudessa on 25 tuntia!) leikataan rintamalisien indeksejä, sa-
maan aikaan heikennetään vanhusten palveluja. Tämä on aivan järkyttävää kehitystä, ni-
menomaan tämän hyvinvointiyhteiskunnan rakentamisen kannalta. Luulisi nyt, että perus-
suomalaiset olisivat samaa mieltä kuin itse olivat ennen vaaleja näistä arvovalinnoista,
mutta tänään tämä hyödyllinen keskustelu on nyt näyttänyt, missä mennään.

Se, mikä tässä on se iso huoli, on ne työpaikat, ja kyllä tässä on suurennuslasin kanssa et-
sitty niitä vaikutuksia, joita tällä olisi työllisyyteen. Niitä ei täältä löydy, ja virkamiehen
vastaus on, että tänne on kirjattu ne, jotka luotettavasti voidaan kirjata — niin, eipä löydy. 

15.15 Ritva Elomaa ps (vastauspuheenvuoro): Arvoisa puhemies! Sosialidemokraateille
vastaisin tästä rintamalisäasiasta. Se on vuotuinen, sen määrä on 5 euroa — vähättelemättä
tätä 5:täkään euroa — mutta ne kotiin vietävät palvelut, joihin hallitus nyt panostaa, ovat
tuhansia euroja.

15.16 Sari Essayah kd (vastauspuheenvuoro): Arvoisa rouva puhemies! Kyllä tässä yrit-
täjävähennyksessä on kyse ennen kaikkea siitä, että saatetaan nämä erilaiset yritysmuodot
tasapuolisen kohtelun kohteeksi. Todella minä ihmettelen sitä, miksi nämä käsityövaltai-
set yrittäjät, juuri nämä kampaajat ja fysioterapeutit, suutarit, räätälit, mitä täällä on tuotu
esille, ovat vasemmiston vihan kohteena. Täytyy huomioida, että näissä yrityksissä arvon-
lisävero on monta kertaa ikään kuin lisävero sen tähden, että käsityövaltaisilla yrittäjillä ei
ole juurikaan mahdollisuuksia vähentää alvia. Nyt te olette sitä mieltä, että näitten vero-
kohteluakaan ei tulisi saattaa samalle tasolle. Minusta se on käsittämätöntä.

Mutta kun viime puheenvuorossa lähestulkoon kiihdyin jo tästä asiasta, niin menivät sa-
nat sekaisin, kun piti moittia hallitusta tästä kiinteistöveron alarajan muuttamisesta. Eli
maaseudulla (Hälinää) nämä verotusarvot nousevat vanhoilla rakennuksilla ja sitten niit-
ten myyntiarvot laskevat. Tämä on iso ongelma, ja toivoisin, että valtiovarainministeriö ot-
taisi tähän nyt kantaa, että mitä tälle voidaan tehdä.

15.17 Jari Leppä kesk (vastauspuheenvuoro):  Rouva puhemies! Täällä muutamassa
SDP:n puheenvuorossa on haluttu rohkaista yrittäjiä. Kuinkahan rohkaistuneita yrittäjät
ovat, kun ovat kuunnelleet teidän puheenvuorojanne? (Eduskunnasta: Niinpä!) Epäilen,
että eivät lainkaan rohkaistuneita, päinvastoin. Sen sijaan viimeinen barometri kertoo siitä,
että hallituksen kokonaisuutena tekemiin ratkaisuihin, joihin tämäkin paketti kuuluu, jota
tänään on esitelty, yrittäjät ovat erittäin rohkaistuneita: haluavat investoida, kehittää toi-
mintaansa, ja nyt tähän päälle kun tulee vielä sukupolvenvaihdosten helpottamiset ja tämä
yrittäjävähennys, niin se entisestään vain kiihdyttää kehittämistyötä ja uusia investointeja.
19



Pöytäkirjan asiakohta PTK 99/2016 vp
Ja hyvä SDP, siitä niitä työpaikkoja muuten sitten syntyy, joilla myös rahoitetaan sitä mei-
dän hyvinvointivaltiotamme ja kaikkia niitä hyviä asioita, joita me täällä jokainen kanna-
tamme lämpimästi. Jostakin niiden rahojen pitää tulla, ja tästä ne tulevat.

15.18 Pia Viitanen sd (vastauspuheenvuoro):  Arvoisa puhemies! Jälleen kerran mentiin
tähän kysymykseen työllisyydestä, ja minä toistan ne kysymykset, mitä SDP tänään, tässä
ja nyt on esittänyt. Miten ihmeessä meillä on varaa tehdä tällaisia hyväosaisia suosivia ve-
ronkevennyksiä — niin tämä niin sanottu yrittäjävähennys kuin esimerkiksi miljoonape-
rintöjen verotuksen keventäminen — samaan aikaan kun kaikki lähdeaineisto kertoo, että
niiden ei arvioida tuovan työpaikkoja, luovan sitä kasvua ja työllisyyttä? Sellaisia vaiku-
tuksia ei ole eikä todistettu. Ministeri Orpo, ainakin teinä minä olisin kovin huolissani täs-
tä, koska itse sanoitte aiemmin, että mikäli työpaikkoja ei synny, niin joudutte taas kerran
lisäleikkaamaan tulevana kesänä. Siksipä on täysin oikeutettua, että me olemme nostaneet
tämän kysymyksen kahdesta näkökulmasta: siitä, edistääkö tämä työllisyyttä, ja toisaalta
siitä, edistääkö tämä oikeudenmukaista tulonjakoa. Ja kyllä minä luulen, että aika moni
suomalainen ihmettelee sitä, kuinka rahaa ei riitä (Puhemies koputtaa) lapsiperheille, ei rii-
tä eläkkeensaajille, ei työttömille (Puhemies: Aika on täynnä!) mutta tähän kyllä riittää.

15.19 Timo Kalli kesk (vastauspuheenvuoro):  Arvoisa rouva puhemies! Me käymme
keskustelua siitä, mistä tässä on kysymys. Tässähän on kysymys siitä, että tällä budjettiesi-
tyksellä, joka täällä on käsittelyssä, saataisiin ne verotulot, jotka tämä pitää sisällään. Jotta
nämä henkilöyrittäjät, joita on hiukan vajaat 200 000, pystytään pitämään vireessä ja hei-
dän uskonsa pystytään pitämään lujana, että he jatkossakin työllistävät ja tuovat tämän ve-
rotulon, minkä jälkeen se vahvistaa hyvinvointiyhteiskuntaa ja tätä tulopohjaa — eli ei ole
ollenkaan varmaa, että nämä yrittäjät kaikki toimivat, ellei tehdä joitain muutoksia — on
tämä muutos, joka vahvistaa sitä uskoa ja luottamusta ja ennustettavuutta, että heidän kan-
nattaa jatkaa ja että me turvaamme (Puhemies koputtaa) tämän veropohjan.

15.20 Lasse Hautala kesk (vastauspuheenvuoro): Arvoisa rouva puhemies! Lokakuu on
perinteisesti yrittäjän kuukausi, ja eri kunnissa ja kaupungeissa pidetään yrittäjäjuhlia. Vii-
me viikolla Vaasassa pidettiin valtakunnallinen yrittäjäjuhla, ja senkin terveiset olivat hal-
lituksen yrittäjäystävällisyydestä kiittäviä. Uskon niin, että jokaisessa kunnassa juhlapu-
heissa tullaan muun muassa tätä yrittäjävähennystä kiittämään.

Edellinen hallitus toteutti yhteisöveron alennuksen. Ministeri Orpo sanoi, että yhteisö-
verotulot eivät alentuneet, mutta olennaista on se, että se ei kuitenkaan lisännyt investoin-
tihalukkuutta. (Eero Heinäluoma: Sillä se perusteltiin!) Nyt tällä menettelyllä tasataan eri
yritysmuotojen välisiä eroja.

Eilen täällä keskusteltiin maa- ja metsätalouden kannattavuudesta, ja maatalouden osal-
ta tosiaan tulee 20 miljoonan hyöty ja metsätaloussektorille 35 miljoonan, joka tukee myös
kaupunkilaismetsänomistajien metsätaloustoimintaa.

15.21 Li Andersson vas (vastauspuheenvuoro):  Arvoisa puhemies! Pidän tätä esitystä
maksuperusteisesta alvista hyvänä, koska minä uskon, että se aidosti hyödyttää myöskin
pienituloisia yrittäjiä. Sen lisäksi vasemmistoliitto kannattaa arvonlisäveron alarajan nos-
toa, myöskin huojennuksen alarajan nostoa, ja me olemme esittäneet, että alennettuja alvi-
20



Pöytäkirjan asiakohta PTK 99/2016 vp
kantojakin voidaan alentaa määräaikaisesti. Eli kyllä näitä esityksiä pienituloisten yrittä-
jien aseman parantamiseksi on tehty myöskin vasemmistoliitossa.

Mitä tulee tähän esitykseen, niin haluan taas kerran siteerata hallituksen omaa esittely-
tekstiä. Se kiteyttää aivan täydellisesti niitä ongelmia, jotka tähän yrittäjävähennykseen si-
sältyvät: "Ehdotetulla vähennyksellä ei arvioida olevan merkittäviä yritystoimintaa kasvat-
tavia tai yrittäjyyttä lisääviä vaikutuksia. Ehdotetusta vähennyksestä hyötyisivät euromää-
räisesti eniten harvalukuiset suurituloiset yritykset." (Eero Heinäluoma: Aika murskaa-
vaa!) Eli, edustajat Essayah ja Kulmuni, kyse on euromääräisistä hyödyistä, ja ne eivät tule
suutareille ja pienituloisille parturi-kampaajille vaan kaikista varakkaimmille (Puhemies
koputtaa) yksinyrittäjille

15.22 Jukka Kopra kok (vastauspuheenvuoro): Arvoisa rouva puhemies! Kun kuuntelee
näitä salin vasemman laidan puheita, voi vetää johtopäätöksen, että te itse asiassa haluatte
lisätä verotuksen progressiota ja panna yrittäjät maksumiehiksi. (Eero Heinäluoman väli-
huuto) Ei hätää — jos menestyt yrittäjänä, Antti Lindtman keksii rahoillesi käyttöä. Kun
muistellaan viime vaalikautta, hallitus toteutti tämän yhteisöveron alennuksen. Ei siihen
silloin kovin moni uskonut. Muistaakseni taisi olla valtiovarainministeri Jutta Urpilainen,
joka kuitenkin uskoi, että yhteisöveron alennus saattaisi toimia. Hän toimi rohkeasti. SDP
ei uskonut, antoi hänelle potkut. Kuten nyt nähdään, yhteisöverokertymä on kasvanut.

Vasemmalla laidalla on aikoinaan ollut kyllä suuria ajattelijoita, on muun muassa Terho
Pursiainen, joka aikoinaan kirjoitti kuninkaan aarteesta. Hän totesi tämän Lafferin käyrän
paikkansapitävyyden, eli kun lasketaan verotasoa, itse asiassa verokertymä nousee dynaa-
misten vaikutuksien seurauksena. Miksi te olette lopettaneet ajattelun siellä, miksi te ette
usko näihin vasemmistoajattelijoihin, joita teillä kuitenkin (Li Andersson: Hallituksen
oman esityksen mukaan dynaamisia vaikutuksia ei ole!) on ollut historian aikana aika lail-
la?

15.23 Antti Lindtman sd (vastauspuheenvuoro):  Arvoisa puhemies! Ensimmäisen ker-
ran eduskuntaurani aikana tulee semmoinen tunne, että onkohan täällä hallitukselle ja op-
positiolle jaettu eri esitykset, (Eero Heinäluoma: Ilmeisesti! — Pia Viitanen: Todennäköi-
sesti!) kun täällä hallituspuolueet puhuvat siitä, kuinka tämä tuo lisää työpaikkoja, kannus-
taa kasvuun ja kannustaa yrittäjyyteen. Olen moneen kertaan selannut tämän kokoomuk-
sen ministeri Petteri Orpon tekemän esityksen, josta ei näille puheille katetta löydy: tämä ei
kannusta suutareita, räätäleitä, kampaajia kasvuun. Tästä suurin hyöty menee kaikkein
suurituloisimmille, muun muassa apteekkareille. Ja nyt kysymys kuuluu, valtiovarainmi-
nisteri: jos on niin, että tämä esitys, joka täällä on jaettu, on se teidän esityksenne, niin mi-
käli asiantuntijoiden kanssa valiokuntakäsittelyssä tälle löydetään joku parempi, työllistä-
vämpi muoto, kuten esimerkiksi arvonlisäverovapaan toiminnan alarajan nostaminen, oli-
sitteko te valmis tarkastelemaan vielä kerran tätä teidän esitystänne, jolla ei ole juurikaan
työllisyysvaikutuksia (Puhemies koputtaa), ainakaan pienyrittäjien keskuudessa?

Puhemies Maria Lohela: Ja nyt tarjoaisin ministeri Orpolle mahdollisuutta vastata. Saat-
te käyttää enintään 5 minuuttia, pyydän tuonne puhujakorokkeelle.

15.25 Valtiovarainministeri Petteri Orpo:  Arvoisa puhemies! Lähdetään vielä kerran
siitä, että siis kaikkea ei pysty taloustieteellisesti mallintamaan. Tässä virkamiesten teks-
21



Pöytäkirjan asiakohta PTK 99/2016 vp
tissä on varmasti kyse siitä, että tällä ei voida suoraan osoittaa laskennallisia työllisyysvai-
kutuksia (Antti Lindtmanin välihuuto) nopealla aikavälillä, mutta on aivan selvää, että ma-
talampi verotuksen taso yrittämisessä ja työnteossa lisää yrittämistä ja työntekoa. Tämä on
minusta täysin kiistaton tosiasia, ja siksi uskon, että jos me kokonaisvaltaisesti kevennäm-
me työn ja yrittämisen verotusta ja parannamme yrittämisen edellytyksiä ja kasvuedelly-
tyksiä ja työllistämisen edellytyksiä, niin ne toimet johtavat parempaan lopputulemaan
kuin se, että me kiristäisimme työn ja yrittämisen verotusta. Siksi tämä kokonaisuus puo-
lustaa paikkaansa, hyvin voimakkaasti puolustaa kokonaisuus paikkaansa. (Li Andersso-
nin välihuuto)

Haluaisin hetken pohtia teille myöskin sitä, mitä työlle on tapahtumassa. Siis se, miten
globalisaatio on haastanut suomalaista työelämää, elinkeinoelämää, on tarkoittanut sitä,
että työpaikoista on tullut entistä epävarmempia. Perinteiset työpaikat ovat vähentyneet, ja
edes niin sanotusti varmassakaan työpaikassa ei voi olla aivan saletti siitä, että se työ jat-
kuu vielä. Tämä johtuu globalisaatiosta, kansainvälisistä markkinoista. Tämä on johtanut
siihen, että yhä useampi suomalainen on joutunut yrittäjäksi tai sitten omasta tahdostaan
miettii yrittäjäksi ryhtymistä. Yhä useampi suomalainen on tänään ja ensi viikolla ja tule-
vina vuosina yrittäjä. Siksi ei ole mitään tärkeämpää, jos pohditaan työllisyyttä, kuin poh-
tia yrittämisen edellytysten parantamista ja yrittämisen kannusteita. Tämä on aivan sel-
keää. Tämä trendi näkyy kaikkialla maailmassa, ja se näkyy Suomessa yhä voimakkaam-
min. Meillä on yhä enemmän yksinyrittäjiä. Minä toivon, että he uskovat yrittämisen voi-
maan ja siihen, että Suomessa kannattaa yrittää ja hakea kasvua. Siksi yrittäjävähennys on
merkittävä, jotta yhteiskunta näyttää selkeän viestin siitä, että me haluamme tukea teidän
toimintaanne. Me haluamme antaa mahdollisuuksia yhä useammalle yrittämisen kautta
menestyä. Ja se pieni yrittäjä, jonka tulot ovat vielä pienet, on juuri se, joka tarvitsee roh-
kaisijaa. Jos on pienet tulot, niin silloin yritys on pienempi — kyllä, se on pienempi, mutta
silloin näkee, että menestymällä, kasvattamalla yritystä, ottamalla riskiä voi parantaa omaa
asemaansa. Ja jos yrittäjä menestyy, hän palkkaa myös muita, ja se on se ainut tie siihen,
että meillä on korkea työllisyysaste, meillä on paljon verotuloja, jolloin me voimme pitää
huolta niistä heikompiosaisista, me voimme huolehtia yhteiskunnan tärkeistä hyvinvointi-
palveluista. Minusta tämä on aivan selkeä yhtälö: kun hallitus uskoo työlinjaan, hallitus us-
koo yrittämiseen, laajaan työllisyysasteeseen, hyvinvoivaan keskiluokkaan ja sitä kautta
siihen kokonaisuuteen, niin me voimme turvata palvelut, ja ne hyvät palvelut ovat tieten-
kin se kaikkein tärkein ja oleellisin asia sitten sen kaikkein heikoimmassakin asemassa ole-
van ihmisen kannalta.

Puhemies Maria Lohela: Jaha, ilmeisesti on vielä halua jatkaa keskustelua. — Edustaja
Heinäluoma.

15.28 Eero Heinäluoma sd (vastauspuheenvuoro):  Arvoisa puhemies! Eihän täällä siitä
olla eri mieltä, etteikö yrittäjyyttä pidä edistää ja pidä tehdä käytännön konkreettisia toimia
— nyt on kysymys vain siitä, mitä tehdään. Esimerkiksi tämä arvonlisäveron alarajan nos-
to olisi semmoinen, joka aidosti auttaisi näitä kaikkein pienituloisimpia yrittäjiä, sehän tu-
lisi suoraan heidän hyödykseen mutta ei menisi näille, joiden tulot ovat satojatuhansia eu-
roja tällä hetkellä.

Samaten ehdotus siitä, että ensimmäisen työntekijän palkkaukseen voisi saada vähen-
nyksen, nimenomaan tukee tätä laajentumista juuri siinä vaiheessa, kun tukea tarvitaan.
22



Pöytäkirjan asiakohta PTK 99/2016 vp
Nyt tämä teidän ratkaisunne vie nämä rahat, yli 70 miljoonaa, niille kaikkein hyvätuloisim-
mille yrittäjille, ja te puhutte kannustuksesta. Ja on syytä pelätä, että kun nyt tehdään tämä
koko potti, 130 miljoonaa euroa, ministeri Orpo, niin te olette ensi keväänä tuomassa tänne
esityksiä uusista leikkaustoimista sotaveteraanieläkkeiden leikkauksen päälle (Puhemies
koputtaa) ja sitten vaan siirrätte tämän päätöksenteon kuntavaalien jälkeen.

15.29 Elsi Katainen kesk (vastauspuheenvuoro): Arvoisa puhemies! Yrittäjävähennys on
erinomainen ja huom. yrittäjienkin kiittämä edistysaskel, yksi osa kokonaisuudesta, jolla
kohennetaan nimenomaan pk-yritysten toimintaedellytyksiä ja sitä myöten myöskin työl-
lisyyttä, ja näin myös pidemmällä aikavälillä. Yrittäjävähennys myös varmistaa, että eri-
muotoisia yrityksiä kohdellaan samalla tavalla, ja se on myös tämän ansiosta oikeudenmu-
kaisuuden kysymys ja tärkeä muutos edelliseen hallituskauteen, jolloin kaikki uudet työ-
paikat ja investoinnit laitettiin käytännössä yhden kortin eli yhteisöveron alentamisen va-
raan. Siitä hyötyivät suuret yritykset, jotka kuitenkin joutuivat siinä tilanteessa turvautu-
maan aika laajastikin irtisanomisiin.

Mehän jätimme viime kaudella oppositiosta käsin lakialoitteen yrittäjävähennyksestä, ja
siinä viitattiin Valtion taloudellisen tutkimuskeskuksen arvioon, jonka mukaan yhteisöve-
ron työllisyysvaikutus on vaatimaton suhteessa sen aiheuttamiin veromenetyksiin. (Puhe-
mies koputtaa) Tämän yrittäjävähennyksen kautta (Puhemies: Aika on nyt täynnä!) monil-
le pk-yrityksille jää kuitenkin enemmän tuloja käteen.

15.30 Markku Pakkanen kesk (vastauspuheenvuoro):  Arvoisa rouva puhemies! Suo-
messa on lähes 200 000 yksinyrittäjää, ja uskon, että he kaikki ovat tyytyväisiä tähän hal-
lituksen lakiesitykseen yrittäjävähennyksestä.

On tärkeä huomio, että myös verkostoitumalla yksinyrittäjät työllistävät itsensä. Tämä
antaa myös mahdollisuuden perustaa, ja kannustaa yksinyrittäjiä perustamaan, oman yri-
tyksen sitä kautta ja työllistyä.

Palkkatuki-asia on yksi hallituksen hyviä työllistämistä helpottavia tekijöitä, kun täällä
on vaadittu lisää esityksiä. Pidän tätä erinomaisena esityksenä, samoiten on tämä tulevai-
suudenusko, mitä yrittäjät kaipaavat erityisesti.

Arvoisa puhemies! Edustaja Harakka puhui valiokunnan sisäisistä asioista omassa pu-
heenvuorossaan. Kysynkin: olenko oikeassa tässä, että onko sopivaa täällä keskusteluissa
vedota niihin?

15.31 Markus Lohi kesk (vastauspuheenvuoro):  Arvoisa rouva puhemies! Mielestäni
meidän tulee kyllä kannustaa kaiken kokoisia ja kaikkien toimialojen yrityksiä kasvamaan
ja työllistämään. Kun täällä on nyt SDP:n puheenvuoroissa sanottu, että tämä kohdistuu
myös suurempiin yrityksiin, niin haluaisin muistuttaa, että ettehän te viime kaudellakaan,
kun tehtiin yhteisöveron alennus, noin 800 miljoonaa, tutkituttaneet eduskunnan tietotoi-
mistossa tai muuallakaan sitä, mihin tämä 800 miljoonaa kohdistuu. No, sehän kohdistuu
tietenkin isoimpiin yrityksiin, kaikista voimakkaimmin suuryrityksiin. Ne hyötyvät mil-
joonia siitä.

Mutta me yhdessä kannatimme sitä. Nyt on kysymys siitä, että me oikeudenmukaisuus-
mielessä annamme myös pienyrityksille vastaavan suuruisen helpotuksen. Olen tästä hy-
vin hämilläni, että kun ollaan oikeudenmukaisuutta tekemässä, niin te hyökkäätte pienyri-
tyksiä vastaan ja tuomitsette, että ne eivät saa menestyä Suomessa ja ne eivät saa työllistää,
23



Pöytäkirjan asiakohta PTK 99/2016 vp
pitää rangaista, jos joku työllistää itsensä tai muita. Tämä asenne on minusta hämmästyt-
tävä.

15.32 Maria Tolppanen sd (vastauspuheenvuoro):  Arvoisa puhemies! Ensinnäkin, me
emme ole viemässä emmekä halua viedä pois yksinyrittäjiltä ja pienyrittäjiltä tukea. Heille
tämä on ehdottomasti tervetullut. Mutta siitä huolimatta suurin osa rahasta virtaa aivan
muualle.

Jos, arvoisa ministeri Orpo, te todella haluatte edesauttaa ja auttaa yksinyrittäjiä, joita
tässä maassa on tällä hetkellä todellakin noin 200 000, silloin te puututte siihen byrokrati-
aan, mitä he joutuvat käymään läpi perustaessaan yrityksen ja pyörittäessään sitä. Silloin te
puututte muun muassa yrittäjien eläkevakuutusasiaan siten, että te autatte heitä pitämään
tätä yrittäjäeläkettä itsellään. Sehän on kaikkein kallein eläkemuoto, mitä pystyy tässä
maassa olemaan. Se vie hirveän paljon rahaa. Sen lisäksi te autatte heitä suoraan siinä, että
he pystyvät palkkaamaan sen seuraavan työntekijän. Tällä hetkellä tilanne on kuitenkin se,
että yksinyrittäjät ostavat ulkopuolisia palveluita noin 1 000—5 000 eurolla per vuosi, jo-
ten heillä ei ole tarvetta palkata seuraavaa työntekijää.

On turha väittää, että tämä loisi työpaikkoja. (Puhemies koputtaa) Tämä tuo rahaa sinne
päähän, missä jo nytkin tienataan hyvin.

15.34 Mikko Savola kesk (vastauspuheenvuoro):  Arvoisa rouva puhemies! Kyllähän
tämä on osa kokonaisuutta. Se, että nyt näihin henkilöyhtiöihin kohdistetaan yrittäjävähen-
nys, ja se, että se kohtelee tasapuolisesti eri yrityksiä, on nimenomaan osa kokonaisuutta, ja
tähän kun lisätään vielä maksuperusteiseen alv:hen tehdyt päätökset ja niin edelleen plus
nämä byrokratian purkamiset, mitä edellinen puhuja sanoi, niin sillä me pystymme luo-
maan sen tulevaisuudenuskon yrittäjille, että tässä maassa myös jatkossa menestytään.

Kyllähän me tässä maassa verottaa osaamme. Taidamme OECD:n tilaston mukaan olla
kokonaisveroasteeltamme neljänneksi kovin maa, eli veroja kerätään kyllä eri paikoista. Ja
se, että me kannustamme menestymään, (Pia Viitasen välihuuto) kannustamme yrittä-
mään, kannustamme työllistämään, on — teillekin, edustaja Viitanen — sitä hyvinvoin-
tiyhteiskunnan kokoamista ja sitä, että me pystymme ne palvelut tässä maassa jatkossakin
turvaamaan.

15.35 Toimi Kankaanniemi ps (vastauspuheenvuoro): Arvoisa puhemies! Minä ymmär-
rän hyvin sosialidemokraattien tuskan tässä. Te viime vaalikaudella olitte vallassa ja Suo-
men velka räjähti, julkinen velka räjähti, bruttokansantuote putosi rajusti. Investoinnit oli-
vat jäissä, verotus kiristyi. Lupasitte hallitusohjelmassa 100 000 uutta työpaikkaa, ja tuli-
kin 100 000 työtöntä. Jaoitte suuryhtiöille mittavat veronkevennykset ja unohditte pk-yri-
tykset, jotka nyt saavat tältä hallitukselta erinomaisen tärkeän kädenojennuksen monella-
kin tavalla, tällä yritysvähennyksellä ja toisaalta arvonlisäveron maksuperusteisuudella
muun muassa.

Nyt on saatu talous nousuun sen pitkän syöksyn jälkeen, joka teiltä jäi, ja tällä tiellä hal-
litusohjelman mukaisesti pitää edetä. Valoa on näkyvissä, ja se tietysti sosialidemokraatte-
ja harmittaa tällä hetkellä valtavasti.

15.36 Susanna Koski kok (vastauspuheenvuoro):  Arvoisa rouva puhemies! Mielestäni
tämän lakiesityksen, joka koskee yrittäjävähennystä, ansio tai kritiikki ei ole sitä, mitä joku
24



Pöytäkirjan asiakohta PTK 99/2016 vp
saa tai mitä joku toinen ei saa. Kyse on pikemminkin sellaisesta uudistuksesta, joka ohjaa
ja kannustaa tietyntyyppiseen yhteiskunnalliseen kehitykseen.

On todettava, että minun mielestäni jokainen itsensä työllistävä ihminen on jo menes-
tystarina. Mielestäni jokaisen työttömän kohdalla, joka pohtii yksinyrittämistä tai vaihto-
ehtoisesti palkkatyötä ja josta yksinyrittäminen tuntuu houkuttelevammalta vaihtoehdolta,
kyse on positiivisesta kehityksestä.

Tilastokeskuksen mukaan tällä vuosikymmenellä yksinyrittäjien määrä on kasvanut
23 000:lla. Tämä kielii siitä, että yhä useammin palkkatyö muuttuu yrittäjäsuhteeksi. (Pu-
hemies koputtaa) Se on sellaista kehitystä, (Puhemies: Aika on täynnä!) jota ei voida vält-
tää.

15.37 Antero Vartia vihr (vastauspuheenvuoro): Arvoisa rouva puhemies! Tässä salissa
nyt ollaan onneksi yhtä mieltä siitä kaikista tärkeimmästä asiasta, ja se on se, että yrittäjyy-
den tulee kannattaa. Ilman sitä meillä ei ole edellytyksiä nostaa maata.

Kansantalouden tasapainon kannalta olennaista olisi nyt saada niitä uusia työpaikkoja
syntymään yksityiselle sektorille, ja yksityisellä sektorilla sen työllistämisen kannalta
määräävät tekijät ovat: onko taloudellisesti kannattavaa palkata, ja minkälaiset riskit liitty-
vät siihen työllistämiseen. Nyt kun puhutaan siitä, miten yrittäjyyttä autetaan, kannattaisi
yhä edelleen miettiä, miten tämä kohdennettaisiin niin, että yrityksiin saataisiin niitä uusia
työpaikkoja syntymään. Tämäkin auttaa yrittäjyyttä, mutta jos se kohdennettaisiin toisella
tavalla, se voitaisiin tehdä vielä tehokkaammin. 

Nyt vielä mainittakoon, kun täällä on apteekkareista puhuttu niin paljon yrittäjävähen-
nyksen yhteydessä: Apteekkarithan eivät ihan varsinaisesti ole edes yrittäjiä, kun heillä ei
ole minkäännäköistä yrittäjäriskiä. Syy, miksi apteekkareilla on niin korkeat tulot, liittyy
siihen, että me maksamme lääkkeistämme liikaa, koska apteekkimarkkinat eivät ole kil-
paillut.

15.38 Veera Ruoho ps (vastauspuheenvuoro): Arvoisa puhemies! Näistä työllisyysvaiku-
tuksista ajattelen sillä lailla, että on tärkeää, että me saamme työllistettyä mutta myös pi-
dettyä niitä. Tunnen itse Espoosta monia yrittäjiä, jotka ovat kokeneet, että eivät enää ky-
kene yrittämään, ja tätä hallituskin yrittää nytten varmistaa. 

Tosiaankin meidän hallituksen tavoitteena on tehdä Suomesta kilpailukykyisempi myös
yrittämisen, omistamisen ja investointien verotusta uudistamalla, ja selväksi on tullut, että
SDP on tässä vähän eri linjoilla. (Eduskunnasta: Ei ihan vähääkään!) 

Itse tulen yrittäjäperheestä, enkä voi ymmärtää todellakaan sitä, kuinka aina puhutaan
rikkaista ja hyvinvoivista ja kadehditaan, mutta koskaan ei kadehdita sitä työtä, niitä työ-
tunteja ja olemattomia vuosilomia, mitä he tekevät.

Puhemies Maria Lohela:  Puhujalistalle siirtyminen alkaa tässä nyt lähestymään, mutta
otetaan vielä muutama puheenvuoro: edustajat Hakkarainen, Heinäluoma, Zyskowicz, An-
dersson ja Lindtman.

15.39 Teuvo Hakkarainen ps (vastauspuheenvuoro): Arvoisa rouva puhemies! Kuka si-
joittaa sosialismiin? Kansainväliset lääkefirmat, sairaalapalvelut ja tämmöiset ovat ainoi-
ta, mitkä minun nähdäkseni sosialismiin lähtevät sijoittamaan. Viime kaudella näitten yh-
teisöveroa alennettiin elikkä rahaa siirrettiin tuonne maailmalle. Me emme ole varmasti
25



Pöytäkirjan asiakohta PTK 99/2016 vp
laskemassa nyt yhteisöveroa, mutta kaiken, mitä tulee liiketoimintaan muun muassa vero-
tuksen kautta, tulee pienentää sen kustannuksia. Sillä tavalla me saamme tänne työtä ja te-
kemistä. Yrittäjyys on siinä lähtökohta.

Jos lähdetään siitä, mitä sosialidemokraatit ajattelevat: mitä huonommin meillä menee
tässä maassa, sen paremmin sosialidemokraateilla menee. Tämä on yhtälö, joka ei mihin-
kään muutu.

15.40 Eero Heinäluoma sd (vastauspuheenvuoro):  Arvoisa puhemies! Minusta tuntuu,
että kun edustaja Hakkaraiselle selviää sosialidemokratian tavoitteet ja olemus, niin hänes-
tä tulee vielä hyvä demari. (Pia Viitanen: Olen samaa mieltä!) Demarien tavoitteena olisi
se, että ihmisillä on töitä ja täystyöllisyys — ja demarit ovat olleet silloinkin hallituksessa,
kun työttömyys on ollut alle 5 prosenttia — ja sen jälkeen huolehditaan kaikista, annetaan
kaikille mahdollisuus. Tämä on se ajatus demareilla, niin että jos tämä tuntuisi, edustaja
Hakkarainen, hyväksyttävältä, niin tervetuloa demarien riveihin. 

Tässä asiassa sitten kysymys on, arvoisat edustajat: kun rahaa on vähän — meillä on to-
della vähän rahaa käytössä — niin mihin se raha laitetaan? Te olette laittamassa nyt lähes
100 miljoonaa euroa kannustukseksi sellaisille henkilöille, (Teuvo Hakkarainen: Se tulee
moninkertaisesti takaisin!) jotka tienaavat tällä hetkellä 100 000 euroa, vähän alle ja siitä
ylöspäin, ja teidän oma esityksenne kertoo, että ei tällä ole työllisyysvaikutuksia. Tällä ei
ole työllisyysvaikutuksia, eikä tällä ole myöskään kasvudynamiikkavaikutuksia, jonka
kertoo ei ministeri Orvon esitys vaan ministeri Vehviläisen tänne lähettämä ehdotus. (Pia
Viitanen: Onko järkeä vai ei?)

15.42 Ben Zyskowicz kok (vastauspuheenvuoro): Arvoisa rouva puhemies! Täällä oppo-
sitio usein on kiinnittänyt huomiota niihin valitettaviin säästöihin, joita on jouduttu teke-
mään muun muassa eläkeläisten, lapsiperheiden ja opiskelijoiden etuihin. (Eero Heinäluo-
ma: Ja sotaveteraanien!) Mutta millä nämä kaikki tulonsiirrot maksetaan? Taas kerran pa-
laan siihen perusasiaan, että kaikki nämä tulonsiirrot maksetaan työnteolla ja yrittäjyydellä
ja vain niillä. Sen vuoksi ne ratkaisut, joilla me voimme edistää työllisyyttä, työntekoa ja
yrittäjyyttä, ovat paikallaan.

Täällä on paljon tuotu esiin valtiovarainministeriön pidättyvää arviota siitä, että tällä esi-
tyksellä olisi merkittäviä työllisyysvaikutuksia. No, on aivan selvää ja luonnollista, että
valtiovarainministeriössä varovaisuusperiaatteen mukaisesti suhtaudutaan hyvin varovasti
mahdollisiin niin sanottuihin dynaamisiin vaikutuksiin, koska siitähän ei tulisi mitään, jos
valtiovarainministeriö ryhtyisi omat arvionsa niihin perustamaan. (Eero Heinäluoma:
Toista oli yhteisöveron alennuksessa!)

15.43 Li Andersson vas (vastauspuheenvuoro):  Arvoisa puhemies! Valtiovarainministe-
ri Orpo kiinnitti omassa puheenvuorossaan huomiota erittäin tärkeään ilmiöön, nimittäin
yrittäjämuotoisen työn yleistymiseen. Monet valitsevat itsensä työllistämisen sen takia,
että se tuo vapautta päättää omasta työstään, mutta itsensätyöllistäjien joukossa on myös-
kin niitä, jotka joutuvat sen valitsemaan pakon edessä.

Vasemmistoliitto julkaisi viime viikolla oman toimenpidekokonaisuutensa itsensätyöl-
listäjien aseman parantamiseksi, ja tästä ryhmästä on syytä olla huolissaan. 28 prosenttia it-
sensätyöllistäjistä sijoittuu alimpaan tulokymmenykseen Tilastokeskuksen mukaan. 46
26



Pöytäkirjan asiakohta PTK 99/2016 vp
prosenttia on ilmoittanut, että maksaa omasta mielestään riittämätöntä eläketurvaa itsel-
leen.

Se, mikä epäselväksi jäi, oli se, mitä valtiovarainministerin puheenvuorolla oli tekemis-
tä tämän yrittäjävähennyksen kanssa, (Antti Lindtman: Just näin! — Eero Heinäluoma: Ei
mitään!) koska siitähän tämä joukko ei tule hyötymään. Kuten tiedämme, niin yli puolet
tästä yrittäjävähennyksestä tulee menemään kaikkein rikkaimmalle 10 prosentille. (Eero
Heinäluoma: Ja Perussuomalaiset kannattaa!)

15.44 Antti Lindtman sd (vastauspuheenvuoro):  Arvoisa puhemies! Mielestäni tämän
keskustelun tulos on se, jos nyt unohtaa nämä muutamat pahimmin, huolellisimmin väärin-
ymmärrystä viljelleet puheenvuorot, kuten Hakkaraisen ja valitettavasti — suuri yllätys,
valitettava yllätys — edustaja Lohen, että yhteinen näkemys on siitä, että meidän pitää löy-
tää kannustimia nimenomaan pienyrityksille, kovaa työtä tekeville pienyrittäjille. Ja tästä-
hän valtiovarainministeri Orpokin edellisessä puheenvuorossaan puhui. Sanoitte, että pien-
yrittäjät tarvitsevat rohkaisua. Sanoitte, että meidän täytyy kannustaa muun muassa itsen-
sätyöllistäjiä. Zyskowicz täällä sanoi, että meidän täytyy löytää keinoja, joilla tuetaan kas-
vua, yrittäjyyttä ja työllisyyttä.

Nyt kysyn teiltä, ministeri Orpo: Nämä hienot periaatteet me olemme nyt kuulleet, ja
yhtä vastausta vaille on jäänyt. Jos valiokuntakäsittelyssä löydetään parempi, työllistäväm-
pi, enemmän kasvua tukeva malli, oletteko valmis muuttamaan tätä esitystä? Oletteko val-
mis siihen, jos tälle löytyy parempi vaihtoehto, joka tuo enemmän kasvua kuin tämä teidän
tänne tuomanne vaihtoehto, jolla tätä kasvua ja (Puhemies koputtaa) työpaikkoja ei tule?
Oletteko valmis? (Eero Heinäluoma: Se on ministeri Vehviläisen ehdotus!)

Puhemies Maria Lohela:  Haluatteko, ministeri Orpo, käyttää puheenvuoron? Se onnis-
tuu nyt, 2 minuuttia.

15.45 Valtiovarainministeri Petteri Orpo: Ensinnäkin aloitan vielä siitä, että hallitus on
valinnut sen linjan, että me teemme kaikki toimenpiteemme lisätäksemme työllisyyttä, ja
me katsomme, että yrittäjyys kokonaisuutena on yksi avainkysymyksistä, siksi meillä on
laaja toimenpideohjelma. Me teemme tämän vaihtoehtona, nyt kun työllisyyskehitys ei ole
riittävää, että me olisimme tässä vaiheessa lähteneet tekemään leikkauksia, vaan meillä on
laaja toimenpideohjelma, jolla vahvistetaan työllisyyttä ja haetaan mahdollisimman laajaa
työllisyysastetta, jotta leikkauksilta vältytään.

Vielä muutamia kommentteja tämän yhteisöveron alennuksesta. Kyllä minulla on vah-
va usko siihen, että Äänekosken upealle miljardiluokan biotehdashankkeelle, Turun tela-
kan menestykselle, lukemattomille investointihankkeille biosektorilla eri puolilla Suomea
ja niin edelleen on ollut suuri vaikutus sillä, että tämä yhteisöveroalennus tehtiin. Meidän
pitää jatkossa pitää huoli siitä, että yhteisöverossa Suomi on kilpailukykyisellä tasolla jat-
kossakin. Se oli viisas päätös, ja puolustan hyvän edellisenkin hallituksen päätöksiä tältä-
kin osin.

Lisäksi haluan todeta sen, kun puhutaan kerran yritysverotuksesta laajemmin, että halli-
tuksellahan on tällä hetkellä yritysverotuksen kokonaisuuden uudistamista miettimässä
työryhmä, jonka aikataulu on tammikuun loppuun. Päätöksiä pyritään tekemään puoliväli-
riihessä. Tarkoitus on katsoa yritysverotuksen kokonaisuutta — yhteisöveroa, pääomave-
roa, osinkoverotusta, koko tätä kokonaisuutta — ja miettiä sen lyhyemmän aikavälin ja
27



Pöytäkirjan asiakohta PTK 99/2016 vp
ehkä vähän pidemmänkin aikavälin muutostarpeita ja kehityksiä. Aivan oleellista on se,
että me muokkaamme Suomea yritysystävälliseksi ympäristöksi, ja sitä hallitus on teke-
mässä.

Edustaja Anderssonille totean sen, että kun puhuin tästä yksinyrittäjän asemasta, niin
luulen, että varmasti monet itsensätyöllistäjistä, yksinyrittäjistä, haluaisivat kohentaa ase-
maansa, ja jotta me voimme myöskin kannustaa siihen, niin heillä pitää olla näkymää siitä,
että kun pääsee eteenpäin ja saa yritystoimintaa kannattavaksi, niin sitä myöskin tuetaan.
Näille kaikkein pienituloisimmille tietysti työn verotuksen keventäminen on silloin se
avainkysymys ja avainasia, jota hallitus on heidän suuntaansa kohdistanut.

Minä nyt todella toivon sitä, että se henki, mikä täällä on ollut, eli että yrittäjyys kantaa
Suomea — olen kuullut sellaisen sloganin joskus — kantaa myöskin tästä salista ulos eli
se, että täällä ollaan vasemmalta oikealle nyt samaa mieltä siitä. Tuntuu siltä, että me olem-
me erimielisiä siitä, pitäisikö tämä yrittäjävähennys kohdistaa vielä niille harvalukuisim-
mille menestyneemmille yrittäjille vai ei, mutta minusta on perusteltua se, että me kannus-
tamme kasvamaan, yrittämään, menestymään myöskin, enkä siksi haluaisi enkä halua, että
siitä jätetään tätä elementtiä pois. (Eero Heinäluoma: Entäs Lindtmanin kysymys?) 

Puhemies Maria Lohela: Ja puhujalistan pariin, edustaja Kankaanniemi siinä nyt ensim-
mäisenä. (Välihuutoja — Pia Viitanen: Puhuukohan Kankaanniemi nyt kiinteistöveron ko-
rotuksesta? Varmaan tulee nyt puolustuspuhe siitä perussuomalaisilta tässä seuraavaksi!)

15.48 Toimi Kankaanniemi ps: Arvoisa puhemies! Katselin tuossa, että edellinen halli-
tus nosti kiinteistöveroa suhteellisesti enemmän kuin mitä tämä esitys on. (Pia Viitasen vä-
lihuuto) Että linja on kyllä ollut sosialidemokraateilla, sosialidemokraattisella valtiova-
rainministerillä, aivan sama. Sitä on aina näin menetelty, että kiinteistöverolla on kerätty
yhä enemmän varoja. Mutta en kiinteistöveroon sen enempää. (Pia Viitanen: Ymmärrän!)

Perintö- ja lahjaveron osalta totean, että on erittäin arvokasta, että olemassa olevien yri-
tysten, muun muassa maa- ja metsätaloudessa, siirtyminen joustavasti ja tehokkaasti eteen-
päin sukupolvelta toiselle tapahtuu hyvin, koska siinä menetetään hirveästi, jos verotuksel-
la tuhotaan sukupolvenvaihdokset. Eli tämä esitys varmaan tuottaa hyvin tulosta.

Mitä sitten tulee tähän yrittäjävähennykseen, niin se on todella yksi hallitusohjelman
mukainen toimenpide suuren toimenpidepaketin ryhmässä ja puolustaa hyvin paikkaansa.
Se kohdistuu myös maa- ja metsätalouteen, ja tiedämme, mikä se tilanne siellä on taloudel-
lisesti, niin että se on paikallaan siltäkin osin. Viime vaalikaudella suoritettu yhteisöveron
historiallisen suuri romautus jätti nämä pk-yritykset — toiminimellä, henkilöyhtiönä toi-
mivat yhtiöt, yritykset — vaille verokevennystä. Sosialidemokraatit huolehtivat suurteol-
lisuudesta ja siinä ohessa sitten myös osinkojen saajien etuuksista. Ja niin kuin tuossa olen
todennut, niin osingoista aika iso osa menee maan rajojen ulkopuolelle — hyödyttää val-
lan muita kansoja. Hyvä sinänsä, että ulkomaiset sijoittajat tuovat varoja Suomeen, mutta
näin tässä kävi. Ja sitten kun viittasin tuohon varallisuusveroon, niin edustaja Heinäluoma
oli valtiovarainministerinä 11 vuotta sitten, kun hän esitteli ja vei läpi varallisuusveron ko-
konaan poistamisen. Ja siitäkin on nyt 10 vuoden aikana hyötynyt miljardiluokassa kaik-
kein varakkaimmat. Tämä on sitä sosialidemokraattien tulonjakopolitiikkaa. Ei sitä voi
kyllä välttämättä oikeudenmukaiseksi sanoa.

Sen sijaan tämä yrittäjävähennys on todellakin oikeudenmukainen ja kohdistuu totta kai
kaikkiin niihin yrityksiin, joilla on tulosta, koska tuloksesta tuo vähennys tehdään. Ja sitä
28



Pöytäkirjan asiakohta PTK 99/2016 vp
kautta yrityksiin jää, niin kuin täällä hallituksen esityksessä todetaan, vahvennusta, se vah-
vistaa. Kun sosialidemokraatit väittivät, ettei työllisyysvaikutuksia ole, niin täällä tode-
taan, että suoria työllisyysvaikutuksia on arvioitu varovaisesti mutta välillisiä vaikutuksia
tällä esityksellä katsotaan kyllä olevan. Täällä sanotaan, että "ehdotettu vähennys parantaa
yritysten rahoitusasemaa ja alentaa yrityksen tekemän investoinnin veroja edeltävää tuot-
tovaatimusta". Ja kun näin tapahtuu, niin kyllä se yrityksen työllistämismahdollisuuksia il-
man muuta parantaa ja vähin erin tuo uusia työpaikkoja.

Tämä apteekkarikysymys on noussut täällä turhankin voimakkaasti esille. Apteekit ovat
vähän erikoistapaus tässä suomalaisessa yritysmaailmassa. Niistä osa toimii myös osittain
osakeyhtiöinä ja on saanut tämän viime hallituksen mittavan yhteisöveroalennuksen mutta
osa ei ole saanut. Ja kyllä minä väitän, että ne 130 farmaseuttia, jotka yhteiskunta on kal-
liisti kouluttanut ja ovat nyt työttömänä, saattavat saada vähin erin tästä työpaikkoja aptee-
kista, joka tuottaa ja pystyy työllistämään. Eli kyllä nämä vaikutukset tulevat työllisyy-
teen, vaikka ne on tässä esityksessä lähtökohtaisesti hieman varovaisesti arvioitu.

Myös yritystoiminnan edellytysten parantaminen ja sitä kautta tulojen kasvaminen ve-
rotusta keventämällä johtaa siihen, että merkittävä osa näistä verokevennyksistä tulee ta-
kaisin yhteiskunnalle verotuloina ja muuna hyötynä. Näinhän verotus ja koko tämä talous
pyörii.

Todellakin sosialidemokraatit nyt vastustavat kaikkea mahdollista, mutta voi kysyä,
miksi he eivät viime vaalikaudella yhteisöveron alennuksesta tiettyä osaa käyttäneet tä-
män arvonlisäveron alarajan nostamiseen, mitä nyt tarjoavat. Heillä oli viime kaudella val-
ta tehdä näin mutta se jäi tekemättä, ja nyt linja on se, että mikään ei käy. Mutta tulokset to-
dellakin kertovat, että ei viime vaalikausi ollut sellainen vaalikausi, jonka politiikkaa olisi
tällä kaudella voitu jatkaa, ja niinpä hallitusohjelma on hyvin erilainen ja tulokset näkyvät:
bkt kasvaa, velkaantuminen hidastuu, työllisyys paranee ja niin edelleen. Eli tilanne kor-
jaantuu, ja yrittäjyys on siinä aivan avainasemassa, ja hallitus tekee siltä osin erittäin hyvää
työtä.

15.54 Antero Laukkanen kd: Arvoisa rouva puhemies! Tämä yrittäjäverotuksen keven-
tämislaki on tervetullut ja oikeansuuntainen. Verovähennyksen painopisteen olisi kuiten-
kin tullut olla pienituloiselle yrittäjälle suurempi, ja ikävää on, että nyt tämä oikeansuun-
tainen yrittäjävähennys jää vaikutuksiltaan hyvin vähäiseksi. Tosiasia on kyllä se — itse-
kin olen yrittäjänä toiminut toistakymmentä vuotta, ja minulla on ollut useita yrityksiä —
että 600 euroa tai edes 3 000 euroa ei kyllä kannusta palkkaamaan yhtään ketään, se on vain
tosiasia. Enemmänkin tämä on henkinen tsemppiveroale, tosin aika kallis sellainen — kyl-
lä tämmöistä 120:tä miljoonaa tässä tilanteessa olisi voinut harkita toisellakin tavalla käy-
tettäväksi. Että siinä mielessä, vaikka me kristillisdemokraatit olemme ehdottomasti tä-
män esityksen kannalla ja pidämme sitä hyvänä, sen painopiste on kyllä epäonnistunut.

Sitten koen kyllä hyvin epämiellyttävänä sen, että täällä nostetaan yksi ammattiryhmä,
apteekkarit, ikään kuin jollakin tavalla pahuuden ruumiillistumaksi, että ikään kuin heidän
ansaitsemansa tulo ja tekemänsä työ tässä maassa on nyt sitten huonompaa kuin jonkun toi-
sen työ. Täällä edustaja Vartia sanoi, että apteekkari ei ole yrittäjä ollenkaan. Se oli minus-
ta aikamoinen rimanalitus. Kyllä ymmärrän sen, jos joku ihminen sijoittaa elämässään pal-
jon varoja johonkin työn tekemiseen ja saa siitä sitten jossain vaiheessa helpotuksia — ei
pitäisi nostaa sitä nyt ikään kuin tämän lain jonkinlaiseksi erityiseksi pahuuden ilmenty-
mäksi.
29



Pöytäkirjan asiakohta PTK 99/2016 vp
Mutta ei kovin hyvin tämä tasapaino tämän lain sisällä ole onnistunut.

15.56 Mikko Savola kesk:  Arvoisa rouva puhemies! Kyllä minä toivon, että mahdolli-
simman moni yrittäjä olisi tänään katsonut tämän keskustelun, päässyt sitä seuraamaan ja
nähnyt, kuinka tämä sali näihin asioihin suhtautuu niin molemmilla laidoilla kuin erityises-
ti tuossa keskellä. Pitää sanoa, että ei tämä maa kyllä kadehtimalla nouse. Saimme kuulla
kaunaa siitä, että menestyvä yrittäjä saisi tilipussiinsa hieman enemmän ja valmistautuisi
myös tulevaisuuteen keräämällä rahaa investointeihin, sitä kautta työllistämällä, sitä kaut-
ta osallistumalla verotulojen muodossa edelleen tämän hyvinvointiyhteiskunnan luontiin.
Se on se, mitä tämä maa nyt tarvitsee, ja tämä yrittäjävähennys on yksi osa tätä kokonai-
suutta, mitä nyt suureen, laajaan yrittäjäpakettiin tämä hallitus tekee.

Verotus on kokonaisuus. Kun puhumme yrittäjävähennyksestä, viime kaudella osakeyh-
tiöt saivat huojennuksen yhteisöveron huojennuksen muodossa. Nyt tämä tasapuolisuuden
nimissä tehtävä yrittäjävähennys, joka koskee yksityisliikkeitä, henkilöyhtiöitä, maa- ja
metsätalousyrittäjiä ja porotaloutta, tukee, tasapuolistaa ja antaa edellytyksiä myös näille
yrityksille toimia tässä yhteiskunnassa tasavertaisesti. Eli epäoikeudenmukaisuutta, mitä
eri yritysmuotojen välille on tullut, tässä ennen kaikkea paikataan. Yksinyrittäjiä meillä
Suomessa on paljon, heitä on lähes 200 000, ja on kiistatta selvää, että tämä vähennys edes-
auttaa näitten yritysten menestymistä ja työllistämistä ja sitä kautta koko yhteiskunnan ve-
rotulojen parantamista.

Rouva puhemies! Tässä lakikokonaisuudessa ja verokokonaisuudessa on myös perintö-
ja lahjavero yhtenä sen osana. Sukupolvenvaihdokset ovat asia, mistä on tässä salissa kes-
kusteltu useampaan otteeseen ja tuotu esille sitä, että meillä yritykset pystyvät jatkamaan
sukupolvelta toiselle. Itse 10 vuotta sitten maatilan sukupolvenvaihdoksen tehneenä, van-
hemmilta sen saman tilan ostaneena, jonka vanhemmat ostivat 30 vuotta aikaisemmin
omilta vanhemmiltaan, mielelläni olisin käyttänyt tuon rahan investointiin, kenties työllis-
tänyt sillä ihmisiä investoinnin kautta ja saanut yhteiskunnan rattaat pyörimään paremmin.
Kun meillä perintö- ja lahjavero on ollut suhteellisen kireä, se ei ole investointeja edesaut-
tanut siinä määrin kuin se voisi sitä tehdä. Tämä raha, jos joku, auttaa yritysten kehittämis-
tä ja kehittymistä, mutta se on myös huojennus, joka auttaa tavan suomalaisia, niitä tavan
kansalaisia, jotka perivät vanhemmiltaan omaisuutta, sitä omaisuutta, josta verot on myös
useaan otteeseen aikaisemmin maksettu eri tavoilla. Eli verot ovat kokonaisuus, ja sen
vuoksi tulee kannustaa ennen kaikkea siihen, että toiminta jatkuu kaikella muotoa ja yh-
teiskunnan rattaat pyörivät.

Suomi on hyvin korkeasti verotettu maa, meidän kokonaisveroasteemme on OECD:n ti-
lastonkin mukaan neljänneksi kovin, ja täälläkin puhutaan paljon, kuinka hyvätuloiset
osallistuvat tämän yhteiskunnan rahoittamiseen. Tämän yhteiskunnan rahoittamiseen on
ansiotulojen puolella meillä laitettu hyvinkin korkea ja jyrkästi nouseva veroprogressio,
joka kyllä aiheuttaa sen, että mitä enemmän tässä yhteiskunnassa tienaa ansiotuloja, niin
sen enemmän veroja myöskin maksaa, ja kyllä sieltä verotuloja sitten kertyy. Erityisesti
pienituloisille kun tämä on kevyempi, niin se myös heidän ostovoimaansa siltä osin pitää
kiinni ja tuo kokonaiselämän kuluihin niitä tarvittavia varoja, millä leipäostokset tehdään.

Mutta ennen kaikkea tämä veropaketti on äärimmäisen kannatettava yrittäjäverovähen-
nys, ja pitää vielä mainita myös maksuperusteinen alv, josta jo päätökset on tehty, joka on
osa tätä kokonaisuutta, joka nyt ensi vuonna tulee. Se on myös erittäin hyvä asia. — Kiitos.
30



Pöytäkirjan asiakohta PTK 99/2016 vp
16.02 Katri Kulmuni kesk: Arvoisa herra puhemies! Tuosta äskeisestä debatista minua
jäi hieman mietityttämään ja ehkä vaivaamaankin se, että kun edellisellä kaudella tehtiin
tämä yhteisöveron alennus ja se kuitenkin kohdistui ennen kaikkea suuriin yrityksiin, osa-
keyhtiöihin, suurpääomaankin, niin sitten ei oltaisi halukkaita korjaamaan sitä epätasa-ar-
voista asemaa, mikä eri yrittäjämuodoissa nyt on olemassa. Minusta sitäkin vasten tämä
hallituksen esitys yrittäjävähennyksestä on perusteltu, koska se nimenomaan muuttaa ja
korjaa tämän epäoikeudenmukaisen tilanteen, mikä meillä tällä hetkellä yritysverotukses-
sa on.

On myös hieman ihmeellistä, että keskustelun keskiöön nousi kysymys apteekkareista,
koska samalla tavallahan myös esimerkiksi siinä yhteisöveron alennuksessa apteekkarit,
joilla oli osakeyhtiö, tai juristit, joilla oli osakeyhtiö, hyötyivät yhteisöveron alennuksesta,
mutta sitten ei olla valmiita tuomaan 150 000:ta yksinyrittäjää, satojatuhansia mikroyrityk-
siä tämän yrittäjävähennyksen piiriin. Minusta tämä on ihan selkeästi oikeudenmukaisuus-
kysymys ja on hyvä, että hallitus tämän esityksen tekee, etenkin kun otetaan vielä huo-
mioon se kokonaisuus, se, miten itse asiassa lukumääräisesti valtava enemmistö tästä yrit-
täjävähennyksestä koskee varsin pieniä yrityksiä. 77 prosentilla verotettavaa voittoa tuot-
tavista elinkeinonharjoittajista vuotuinen tulos on alle 30 000 euroa. Henkilöyhtiöiden
osalta luku on 79 prosenttia. Maatalouden osalta tuo luku on lähes 90 prosenttia.

Viime kauden loppumetreillä tuli esitys alvin alarajan nostamisesta 8 500:sta 10 000 eu-
roon. Harmi, että silloin oppositiolla ei ollut rohkeutta viedä sitä eteenpäin, jota he tänään-
kin ovat täällä olleet kuuluttamassa.

16.04 Lasse Hautala kesk: Arvoisa herra puhemies! Meillä tänään on käsittelyssä halli-
tuksen esityksiä verolaeista ja siellä muun muassa yrittäjävähennys. Ensinnäkin tämä yrit-
täjävähennys on yksi niistä lakiehdotuksista, joilla on tavoitteena parantaa työllisyyttä.
Hallitus on asettanut 72 prosentin työllisyysasteen, ja tavoitteena on luoda 110 000 uutta
työpaikkaa.

Työllisyyden parantaminen on tärkeää. Iso osa uusista työpaikoista syntyy yksinomaan
pieniin ja keskisuuriin yrityksiin, ja siksi näiden yritysten toimintaedellytysten parantami-
nen on perusteltua. Viime hallituskaudella Suomessa toteutettiin yhteisöveroalennus, joka
koski osakeyhtiöitä. Sitä kautta osinkomäärät nousivat ennätyksellisen korkealle, ja siitä
hyötyivät nimenomaan nämä suuret yritykset. Tuolloin hallituksella oli tavoitteena saada
investointien määrä nousemaan, mutta siinä tavoitteessa ei ole täysin onnistuttu. Eli tämän
yrittäjävähennyksen tavoitteena on tasata eri yritysmuotojen välisiä eroja, tuoda verotuk-
sellisesti ne samalle viivalle.

Tämä vähennys koskee kaikkia henkilöyrittäjiä ja parantaa itsensätyöllistäjien asemaa.
Suomessa on tällä hetkellä noin 150 000 yksinyrittäjää, ja viimeisien tilastojen mukaan
heidän määränsä on kasvussa. Täällä keskusteluvaiheessa monissa puheenvuoroissa pu-
huttiin siitä, ettei tämä kannustaisi yrittäjiä riittävästi, mutta minä rohkenen olla asiasta
toista mieltä. Uskon, että 5 prosentin yrittäjävähennys kannustaa yrittäjiä yrittämään enem-
män ja sitä kautta, kun sieltä muodostuu suurempi tulos ja tulo, se auttaa myöskin kehittä-
mään yritystä, ja yrityksen kehittämisen jälkeen joko se tuotanto tehostuu tai sitten yrityk-
sissä lisätään työvoimaa.

SDP:ssä erityisesti tuntuu olevan tällainen apteekkarisyndrooma, jonka yhteydessä he
ovat puhuneet nimenomaan apteekkarien edun parantamisesta. Suomessa on yli 400 osa-
keyhtiöpohjaista apteekkia ja apteekkien kokonaismäärä on 590 kappaletta. Myös asian-
31



Pöytäkirjan asiakohta PTK 99/2016 vp
ajajista on tässä yhteydessä puhuttu, ja meillä Suomessa on lähes tuhat osakeyhtiöpohjais-
ta asianajotoimistoa. Vertailutietona on syytä muistaa, että kun näitä yrittäjävähennyksistä
hyötyviä yksinyrittäjiä on vain muutamia satoja, niin mikroyrittäjien eli alle 10 henkeä
työllistävien yritysten määrä on 265 000, eli tässä on suuri ero. Ja äärimmäisen tärkeää on
myös se, että maatalous tulee saamaan tästä oman hyötynsä. Lähes 90 prosenttia maatilois-
ta on sellaisia, joissa vuotuinen tulos on jäänyt alle 30 000 euroon, ja tämän vuoden osalta
prosenttiosuus saattaa vielä siitäkin nousta. Metsätilat niin ikään hyötyvät tästä noin 15
miljoonan euron verran.

Tässä yhteydessä on käsitelty myöskin perintö- ja lahjaverotusta. Perintö- ja lahjavero-
tuksen alentamisen tavoitteena on helpottaa sukupolvenvaihdosten toteutumista ja sitä
kautta myöskin edistää työllisyyttä ja samoin turvata työpaikkoja ja myöskin sitten turvata
sen yritystoiminnan jatkuminen. Perintö- ja lahjaveron laskeminen merkitsee käytännössä
sitä, että jää rahaa enempi yritystoiminnan kehittämiseen ja tarpeellisiin investointeihin.
Meillä tällä hetkellä Suomen yrittäjäjärjestökin pitää valitettavana sitä, että kiinnostusta
sukupolvenvaihdoksiin nimenomaan näiden jatkajien kannalta ei ole. Varsinaiset yrittäjät
haluaisivat jo päästä helpommille osille ja haluaisivat sukupolvenvaihdoksia, mutta niitä
valitettavasti ei ole riittävästi toteutumassa. Siksi on tärkeää, että me pyrimme helpotta-
maan sukupolvenvaihdoksia lieventämällä perintö- ja lahjaveroa, ja se tullaan osoittamaan
veroasteikon kaikkiin portaisiin.

16.10 Markus Lohi kesk: Arvoisa puhemies! Minusta äskeisen debatin, voi sanoa, tär-
kein anti ei ollut se, että me tiedämme, mitä mieltä eduskunta — oppositiopuolueet ja hal-
lituspuolueet — on tästä hallituksen esityksestä, vaan ehkä paras anti oli se, kuinka selvästi
kävi erityisesti vasemmisto-opposition puheenvuorojen kautta ilmi se asenne, mikä heillä
on yrittäjyyttä kohtaan. Olin siitä lievästi hämmentynyt, koska ajattelin, että kyllä tänä päi-
vänä kaikki puolueet ymmärtävät, että jos me aiomme työllisyyttä lisätä Suomessa, niin ai-
noa keino on se, että me pyrimme kannustamaan pienyrittäjyyttä ja kaikenkokoisia yrityk-
siä kasvamaan ja työllistämään lisää Suomessa.

Tässä yrittäjävähennyksessähän se perusidea on kuitenkin se, että kun viime hallitus-
kaudella tehtiin noin 800 miljoonan euron yhteisöveron alennukset ja ne kohdistuivat osa-
keyhtiömuotoisiin yrityksiin, niin nyt tällä hallituksen esityksellä kompensoidaan tämä ve-
ronalennus muille yritysmuodoille, henkilöyhtiöille ja toiminimimuodossa toimiville yrit-
täjille, ja saadaan siinä mielessä eri yritysmuodot hieman tasa-arvoisempaan asemaan ve-
rotuksellisesti. Tämä on järkevää siinäkin mielessä, että ei ole tietenkään mielekästä, että
yritysmuodon keskeinen tekijä, kun sitä valitaan, on verotus, koska nämä yritysmuodot
eroavat keskenään toisistaan myös monella muulla tavalla ja on tärkeää, että sinänsä, voi
sanoa, moneenkin tilanteeseen sopiva toiminimi — siis yksityinen elinkeinonharjoittaja-
muoto — tai kommandiittiyhtiö tai avoin yhtiö olisivat käytettävissä eikä verotuksellisesti
ohjattaisi kaikkia osakeyhtiömuotoon.

Arvoisa puhemies! Tässä keskustelussa on esitetty myös erityisesti SDP:n taholta, että
olisi tehokkaampaa käyttää tämä rahamäärä, mitä nyt käytetään tähän yrittäjävähennyk-
seen, arvonlisäveron alarajan nostamiseen esimerkiksi 30 000 euroon. Itse suhtaudun täl-
laiseen ajatukseen kuitenkin erittäin varauksellisesti, koska se loisi erittäin suuren kannus-
tinloukun pienyrittäjille. Kenenkään ei kannattaisi liikevaihtoa ansaita enempää kuin
30 000 euroa, koska silloin joutuisi maksamaan koko summasta arvonlisäveron. On pa-
rempi, että pidämme arvonlisäveron alarajan kohtuullisen matalalla. Sen sijaan jos jotakin
32



Pöytäkirjan asiakohta PTK 99/2016 vp
nostetaan, niin nostetaan sitten sitä alarajahuojennusta, jolloin liukuvasti aletaan maksa-
maan sitten täyttä arvonlisäveroa, kun liikevaihto kasvaa.

Täällä keskustelussa on myös esitetty sitä, että nyt tämä yrittäjävähennys kohdistuu nii-
hin yrittäjiin, jotka tienaavat eniten. Jos tienaat euromääräisesti paljon, teet paljon töitä ja
teet hyvää tulosta, niin totta kai tämmöinen prosentuaalinen verovähennys myös tuo sitten
veronalennusta enemmän heille kuin pienituloisille. Osittainhan tämä johtuu meidän vero-
järjestelmän erittäin voimakkaasta progressiosta, koska yrittäjävähennys kohdistuu kuiten-
kin pääsääntöisesti ansiotuloihin, joita verotetaan meillä erittäin progressiivisesti. Sen ta-
kia ei ole tietenkään mikään yllätys, että kohdistuminen on tämän kaltainen, kuten täällä on
kerrottu, mutta jos me tekisimme niin, niin kuin on esitetty, että suuntaisimme tämän vain
esimerkiksi alle 30 000 euron yrittäjätuloihin, niin seurauksena olisi vielä nykyistä selvästi
jyrkempi progressiivinen verotus, joka omalta osaltaan ei kannustaisi yrittäjiä kasvatta-
maan liiketoimintaa ja tekemään tulosta tai tekemään nykyistä enempää työtä. Sen takia
minusta tämä toteutusmalli, mikä on valittu, ja hallituksen esitys yrittäjävähennyksestä
ovat sekä oikeudenmukaisia että reiluja eri yritysmuotojen välillä ja tätä esitystä on helppo
kannattaa.

16.14 Esko Kiviranta kesk: Arvoisa puhemies! Olen tässä salissa kehunut yrittäjävähen-
nystä jo lähes puolitoista vuotta sitä odotettaessa, tänäänkin, ja kehun sitä yhä. Se on mi-
nusta oikeastaan parasta, mitä verotuksessa on tällä kaudella ehditty tehdä, koska yrittäjä-
vähennyksen vaikutus ei ole pelkkiä euroja vaan se on nimenomaan yrittäjäilmastoon vai-
kuttava myönteinen signaali. Uskon, että se kannustaa yrittäjyyteen enemmän kuin se ra-
hassa on.

Pääministeri Jyrki Kataisen hallitus kohdisti kevennyksensä yhteisöihin, siis osakeyhti-
öihin ja osuuskuntiin, enkä sitäkään moiti. On tärkeää, että kaikkeen yritystoimintaan koh-
distetaan huojennuksia. Tänä päivänähän tuo 4,5 prosenttiyksikön yhteisöveron alennus on
verotuloina 4,5 kertaa 211 miljoonaa euroa eli vuositasolla noin 950 miljoonaa euroa.
Tämä yrittäjävähennys on vuositasolla vain 123 miljoonaa euroa, joten euromääräisesti ky-
symys on aivan eri luokan summista, mutta tämä yrittäjävähennys kohdistuu noin puoleen
Suomen yrittäjien lukumäärästä, ja se on hyvin tärkeä viesti hallitukselta.

Tämä kohdistuu tasapuolisesti liikkeen- ja ammatinharjoittajiin, henkilöyhtiöihin, maa-
ja metsätalouden harjoittajiin ja verotusyhtymiin. Pieni epäkohta jäi — joka voitaisiin ihan
hyvin korjata täällä eduskunnassa hallituspuolueitten voimin — kun esitys karsii metsäta-
louden vähennyskelpoisia menoja tappiovuonna 5 prosentilla. Tämä toteutuu metsätalou-
den tappiollisesta pääomatulosta tehtävällä oudolla negatiivisella yrittäjävähennyksellä.
Myös yhteismetsät jäivät yrittäjävähennyksen ulkopuolelle, eikä tähän ole voitu esittää mi-
tään järkevää syytä.

Seuraavaksi ryhdyn kehumaan tätä hallituksen perintö- ja lahjaverotusta koskevaa esi-
tystä, jolla korjataan noita pääministeri Jyrki Kataisen hallituksen aikaisia kiristyksiä, ja
nehän kohdistuivat nimenomaan niihin perintöveroluokkiin ja lahjaveroluokkiin, jotka
merkitsevät yritysten ja maatilojen sukupolvenvaihdoksissa. Tämä nyt annettu perintö- ja
lahjaveron muutosesitys keventää perintö- ja lahjaveroasteikkoja kaikissa portaissa. Ke-
vennykset painotetaan yritysten ja maatilojen sukupolvenvaihdosten edistämiseksi ensim-
mäisen veroluokan lahjaveroasteikkoon. Lahjaveroasteikon alarajaa nostetaan 4 000:sta
5 000 euroon, ja ensimmäisen veroluokan lahjaveroa kevennetään 17 000 euron verotetta-
vasta lahjasta ylöspäin 1—3 prosenttiyksiköllä ja toisen veroluokan lahjaveroa heti 5 000
33



Pöytäkirjan asiakohta PTK 99/2016 vp
euron alarajasta alkaen portaasta riippuen 2—4 prosenttiyksiköllä. Perintöveroasteikon
alarajaa ja perintöveroportaita ei muuteta, mutta ensimmäisen veroluokan perintöveroa
alennetaan jokaisessa portaassa 1 prosenttiyksiköllä ja toisen perintöveroluokan perintöve-
roa veroportaittain vaihdellen 2—4 prosenttiyksiköllä. Perittävän kuoleman perusteella lä-
hiomaisille ja kuolinpesälle maksettavien vakuutuskorvausten verovapaus poistetaan, mut-
ta niiden vaikutusten poistamiseksi ja lieventämiseksi, joita kuoleman perusteella makset-
tavien vakuutuskorvausten verovapauden poistamisesta voi aiheutua, korotetaan puoliso-
vähennystä 60 000 eurosta 90 000 euroon ja alaikäisyysvähennystä 40 000 eurosta 60 000
euroon. Verohallinto on 23. syyskuuta 2016 antamassaan ohjeessa katsonut, että kyseessä
oleva vakuutuskorvaus kuuluu perintöverotuksen piiriin ja että puolisovähennys voidaan
myöntää myös silloin, kun koko puolison veronalainen perintöosuus muodostuu pelkäs-
tään kyseessä olevista vakuutuskorvauksista. Tämä on tärkeä selvennys, koska normaalis-
tihan puoliso ei peri — hänhän perii vain siinä tapauksessa, että puolisot ovat lapsettomia
tai kysymyksessä on keskinäinen omistusoikeustestamentti.

16.20 Sami Savio ps: Arvoisa puhemies! Tänään on käyty hyvää ja pitkälti ideologistakin
keskustelua verotuksesta ja yrittäjyyden edellytyksistä, ja se tietysti sopii ja kuuluukin tän-
ne eduskuntaan. Hyvä, että näin on tehty.

Hallitus on toiminut määrätietoisesti yrittäjyyden edellytysten helpottamiseksi, ja se on
erittäin merkittävää Suomen talouden kääntämiseksi parempaan suuntaan. Yrittäjävähen-
nyksen lisäksi pienimmille yrityksille on esimerkiksi tulossa mahdollisuus maksuperustei-
seen arvonlisäveron tilitykseen, mitä yrittäjäjärjestöt ovat jo pitkään toivoneet, ja tämä ny-
kyinen hallitus sen lopulta toteuttaa.

Kieltämättä suomalainen verojärjestelmä on suhteellisen monimutkainen ja veronmak-
sajille usein melko hankalasti ymmärrettävä. Yritysverotuksen kokonaisuudistusta pohti-
van työryhmän ensi vuonna valmistuva raportti tuleekin olemaan mielenkiintoista luetta-
vaa. Toivottavasti sen avulla voidaan selkeyttää omaa verojärjestelmäämme.

Arvoisa puhemies! Muutama sana perintö- ja lahjaverolaista. Perintö- ja lahjaverotus on
kiristynyt merkittävästi vuodesta 2011 lähtien, joten siinä mielessä on hyvä, että asteikkoi-
hin tehdään nyt kevennyksiä. Suhteellisesti suurin kevennys tapahtuu perintöverotuksessa
muutaman kymmenentuhannen euron perintöjen osalta, mikä on erittäin oikeudenmukais-
ta. Lahjaverotuksen osalta taas verovapaan lahjoituksen yläraja nousee 4 000:sta 5 000 eu-
roon, mikä on myös hyvä asia. Kuten täällä on tänään keskustelussa todettu, niin on muis-
tettava, että näistä lahjoitetuista ja perinnöksi annettavista summista on jo aikanaan mak-
settu varsin merkittävästi esimerkiksi tuloveroa ja muitakin veroja. Ja hallituksen esitys on
tältäkin osin hyvä, kuten edustaja Kiviranta edellä totesi puheenvuorossaan.

16.22 Kauko Juhantalo kesk: Herra puhemies! Tuo edellä debatissa käyty keskustelu oli
hyvin selventävä. Siinä hyvin seikkaperäisesti ilmeni se vasemmalta, erityisesti demareil-
ta, tuleva keskustelutapa. Siinä aivan kuin ilmeni aivan selvästi krapula siitä, että he olivat
aikoinaan tukemassa yritysverotukseen tullutta laskua ja aivan huomaamatta varakkaille ja
suurituloisille tuli erittäin suuret huojennukset verotukseen, ja he aivan kuin historiansa
kieltäen eivät ollenkaan puolustaneet pienten suutarien, kraatarien ja seppien linjaa — ny-
kypäivänä kirvesmiehen, parturi-kampaajan ja niin edelleen ammattikuntaa. Tuo krapula
ilmenee nyt niin, että he eivät ikään kuin olisi olleet siinä mukana, kun he olivat täysillä
mukana ja sen aiheuttivat. Nyt täytyy luoda se ilmapiiri, että tällä tavoin, omat toimensa
34



Pöytäkirjan asiakohta PTK 99/2016 vp
unohtaen, asianajajat, lääkärit ja muut tämmöiset ammatinharjoittajat saivat näin suunnat-
toman verohelpotuksen. (Antti Kaikkonen: Hyvä analyysi!)

Kun aikoinaan toimin asianajajana parikymmentä vuotta, oikein tuli kade mieli, ettei sil-
loin ollut tällaista. Tarkasti ottaen 974 asianajajaa sai pienen helpotuksen veroihinsa. Mut-
ta uskon, että erikoislääkäri, joka yötä päivää päivystää, tai asianajaja, joka yötä päivää
pohtii jotain probleemaa, että miten se hoidetaan, niin ei silloin ajattele työtuntejaan vaan
arvostamaansa työtä ja hän haluaa sitä tehdä eikä ajattele, kuinka paljon tässä nyt saisi ve-
rohelpotusta. Hän tekee sen toimenpiteen, mihin hänet on palkattu ja haluttu ammattitai-
tonsa vuoksi.

Sen vuoksi nyt esillä oleva yritysvähennys on mitä tervetullein. Se on, aivan kuin tässä
äsken edustaja Hautala ja edustaja Kiviranta sanoivat, ikään kuin kädenojennus sille am-
mattikunnalle, joka oli ennen aikaan juuri vasemmistoliiton, vasemman puolen, suuresti
kunnioittama ja arvostama. Niin kuin anteeksipyyntö, joka nyt, hyvänen aika sentään, tu-
leekin porvariston taholta, on väärä. Ja se on niin oikea linja kuin olla ja voi.

Vielä tuohon edellä olevaan: Minun mielestäni se alennus oli aivan oikea, mitä tehtiin
yritysverotukseen, ja ei suinkaan kaikkia osinkoja ahneuttaan lisätty, vaan Suomessa koko
ilmapiiri oli sellainen, että ei aina ollut riittävän perusteltua investoitavaa. Se johti niin pal-
jon myös näiden osinkojen kasvuun.

Mitä tulee lahja- ja perintöveroon — viitaten myös tuohon edelliseen toimintaani asian-
ajajana — niin tässä on korostettu, mitä positiivisia vaikutuksia sillä on sukupolvenvaih-
dokseen ynnä muuta. Ne ovat erittäin suuria. Minä kiinnitän huomiota yhteen seikkaan,
joka on tämä perintöveron maksuvelvollisuuden synty ja ulosottoon laitto. Se on nimittäin
käytännössä ollut erittäin hankala, kuten tiedämme. Perintöverolaput tulevat hyvin nopeas-
ti, mutta pesässä ei ole varoja, ja tuomioistuin lähtee niitä sitten perimään ulosottoteitse. Se
on hyvin kiusallinen ja hankala tapaus, jolloin joudutaan pohtimaan, ja hätäpäissään muun
muassa pientä kiinteistöomaisuutta tai muuta myymään, että voidaan yhteiskunnalle mak-
saa perintövero. Nyt annettava kahden vuoden lisäaika antaa malttia siihen järjestelyyn,
joka käytännössä on hyvin tärkeä perintöveroa suoritettaessa ja maksettaessa.

16.27 Maria Tolppanen sd:  Arvoisa puhemies! Tässä verouudistuksessa, joka nytten
kohdennetaan yrittäjille, on käymässä näin, että elinkeinonharjoittajille, henkilöyhtiöille,
maa- ja metsätalouden sekä porotalouden harjoittajille verotuksessa myönnettävän 5 pro-
sentin lisävähennyksen arvellaan vähentävän verotuloja vuositasolla noin 123 miljoonaa
euroa. Tästä määrästä elinkeinonharjoittajien ja henkilöyhtiöiden osuus on noin 72 pro-
senttia, maatalouden osuus 16 prossaa, metsätalouden 12 ja porotalouden osuus noin 0,05
prosenttia. Valtion verotulot vähentyvät noin 66 miljoonalla eurolla ja kuntien noin 53 mil-
joonalla eurolla ja seurakuntien noin 3 miljoonalla eurolla. Kysymys kuuluukin: onko
meillä varaa tähän justiin nyt, justiin tässä taloustilanteessa, mikä meillä on?

Tässä on joka tapauksessa, kun euromääriä katsomme, kyseessä suhteellisesti suuritu-
loisia suosiva veronalennus, jonka työllisyystoimet jäävät olemattomiksi, aivan kuten esi-
tyksen perusteissakin sanotaan. Tämä tuo lisää aukkoja veropohjaan ja lisää verojärjestel-
män sääntelytaakkaa yrityksille. Tämä noudattaa valitettavasti edelleenkin hallituksen ka-
verikapitalismin linjaa antamalla verohelpotuksia niille, jotka eivät niitä oikeasti tarvitse,
mutta ei kohdenna sitä niille, jotka sitä tarvitsisivat. Sitä tarvitsisivat ennen kaikkea yksin-
yrittäjät, joita tässä maassa on noin 200 000. Heille pitäisi kohdentaa se siten, että he pys-
tyisivät toimimaan ja palkkaamaan uuden työntekijän. Heidän tulopohjansa on kuitenkin
35



Pöytäkirjan asiakohta PTK 99/2016 vp
niin pieni, että 5 prosentin verohelpotus ei juuri auta palkkaamaan eikä auta kannusta-
maan. Sen sijaan, jos valtio voisi tukea heidän yrittäjäeläkepuoltaan, se tukisi huomatta-
vasti enemmän. Tätä rahamäärää voitaisiin kohdentaa alemmas, suutareille, räätäleille —
kraatareita tuskin enää muuten on olemassa, heitä oli kyllä ennen — ja nyt on kampaajia,
nyt on kauneushoitoloita, nyt on hierojia ja niin edelleen. Pienyrittäjät hyötyvät tästä vä-
hennyksestä vuositasolla todella niukasti, ja olisi todella kivaa, jos nyt ei ehdoin tahdoin
ymmärrettäisi asioita väärin, ettei tarvitsisi sanoa, että minä niin tästä mieleni pahoitan.
Byrokratiaa pitäisi purkaa pienyrittäjiltä, yksinyrittäjiltä, se auttaisi heitä eteenpäin.

Sitten tämä kiinteistöveroasia. Kiinteistöveroa nostettiin jo kuluvan vuoden budjetissa.
Tämä vero on erittäin epäoikeudenmukainen haja-asutusalueella varsinkin. Tämähän on
regressiivinen vero, jossa pienituloiset maksavat veroa suhteessa huomattavasti suurem-
man osuuden tuloistaan kuin suurituloiset. Sen lisäksi tällä hetkellä valtiovarainministeri-
össä on käynnissä kiinteistöveron uudistus. On hämmästyttävää, että hallitus haluaa tässä
vaiheessa nostaa tätä veroa — veroa, joka kohdistuu jälleen kerran pienituloisiin eläkeläi-
siin kipeämmin kuin kehenkään muuhun. Tämä kohdistuu ennen muuta eläkkeellä oleviin
naisiin, nimittäin meillä Suomessa on sellainen tilanne, että naiset elävät pitempään kuin
miehet, mutta vahvat suomalaiset naiset haluavat asua omassa kodissaan mahdollisimman
pitkään. He asuvat siellä, vaikka matka kauppaan olisi pitkä ja ehkä joutuisi olemaan vaik-
ka kauppa-auton varassa. Heihin tämä kohdistuu. Tällä hetkellä kuitenkin tuntuisi, että voi-
si olla aika hyvä idea antaa VM:n kaikessa rauhassa valmistella omaa muutostaan ja omaa
ehdotustaan, ja olisi ehkä hyvä, että tässäkin mietittäisiin sitä, voitaisiinko käyttää progres-
siivista verotusta. Se saattaisi olla hieman tasapuolisempi kuin tämmöinen vedetty linja,
mikä tällä hetkellä on.

Kaikkinensa se, että veroja maksetaan vähemmän, on tietysti kansalaisille hyvä asia,
mutta meidän on muistettava myöskin se asia, että verot ovat hyvinvointivaltion pohja.
Mutta verot täytyy kohdentaa oikein: niitä täytyy alentaa niiltä, joilla ei tällä hetkellä ole
mitään tai joilla on todella pienet tulot, ja sitten taas veroa voitaisiin ottaa vähän enemmän
niiltä, jotka tulevat toimeen siitäkin huolimatta, että vero heidän kohdallaan hieman nousi-
si. Yritysverotuksessa tämä pätee aivan samalla tavalla. Se, että 5 prosenttia tulee plussaa,
ei todellakaan vielä anna rahaa yhdenkään uuden työntekijän palkkaamiseen, ja se on se
kohta, mihin meidän pitää pystyä jotakin kautta antamaan tukea ja apua, että yksinyrittäjä
pystyy palkkaamaan ensimmäisen vieraan työntekijän — vaikka on muistettava, että sillä
puolella on paljon sellaista työtä, esimerkiksi journalistin työ, jota ei voi tuotteistaa, vaan
se on sen yhden ihmisen päässä, ja hän tekee sitä, mutta sekin on niin kovan takaa otettua
leipää, että sinne tarvittaisiin huojennuksia.

16.33 Jani Mäkelä ps: Arvoisa puhemies! Nyt kun täällä salissa on tänäänkin useaan ker-
taan otettu esiin tämä keskustelu tästä arvonlisäverovelvollisuuden alarajan nostamisesta,
niin ihmettelen, miksi siitä asiasta ei puhuta oikeilla nimillä ja oikeilla termeillä. Olen ker-
ran aikaisemminkin ottanut tässä salissa esiin kirjallisen kysymyksen KKV 366/2016, jon-
ka edustaja Jarva on tehnyt. Varmaankin asiaa on kysytty myös muissa yhteyksissä aikai-
semmin. Valtiovarainministerin vastauksessa todetaan aivan selvästi, että tätä arvonlisäve-
rojärjestelmää rajoitetaan neuvoston direktiivissä 2006/112/EY ja liittymissopimuksissa
Suomelle on myönnetty oikeus vapauttaa verosta sellaiset vähäisen liiketoiminnan harjoit-
tajat, joiden vuosiliikevaihto on enintään 10 000 euroa. Ja näin ollen verovelvollisuuden
alarajan nosto tämän raja-arvon yläpuolelle edellyttäisi komission ehdotukseen pohjautu-
36



Pöytäkirjan asiakohta PTK 99/2016 vp
vaa poikkeuslupaa. Suomi ei voi siten kansallisin päätöksin korottaa verovelvollisuuden
alarajaa yli tämän määrän. Näin sanotaan suorassa vastauksessa kirjalliseen kysymykseen.
Elikkä Euroopasta, liitosta pitää kysyä neuvostolta lupa tällaiseen toimenpiteeseen. Jos
tämä tieto on väärä, niin tämä kannattaa varmaan oikaista. Näin on ministeriö vastannut.

Muistamme varmaan edellisen hallituksen, jossa sosialidemokraattisen valtiovarainmi-
nisterin johdolla keskityttiin rikkaiden ja suuryritysten voittojen kasvattamiseen yhteisöve-
ron alennuksen muodossa. Siitä ei työpaikkoja tullut. 100 000 piti tulla, mutta 100 000 me-
ni. Sosialidemokraateilla oli pienelle yrittäjälle tarjolla vain suklaata ja sitäkin vasta vaa-
lien alla. Tässä asiassa ja tämän veromuutoksen arvostelussa kyllä luottaisin enemmän yrit-
täjäjärjestöjen kannanottoihin kuin sosialidemokraattien kannanottoihin tämän hyödylli-
syydestä pienyrittäjille. Tämä tietenkään ei ole ainoa asia, mitä täytyy tehdä pienyrittäjyy-
den eteen, mutta tämä on yksi askel. On myös älyllisesti epärehellistä sanoa, että tämä
muutos ei nyt tee sitä tai tätä. Tämä on vain yksi niistä asioista, joita täytyy tehdä. Totta kai
byrokratiaa täytyy purkaa. Totta kai yrittämistä pitää muutenkin helpottaa. Mutta tämä on
yksi askel.

16.35 Teuvo Hakkarainen ps: Arvoisa puhemies! Täällä on puhuttu hyvinvointivaltios-
ta ja sen säilyttämisestä ja murentamisesta ja vaikka mistä, varsinkin vasemmalta puolelta.
Jos me nyt haluamme täällä hyvinvointivaltiota pitää yllä, niin se tarkoittaa sitä, että elin-
keinoelämän on oltava kunnossa. Ja mikä koskee elinkeinoelämää, niin sen verotusta täy-
tyy keventää joka suunnalta, niin yhteisöveroa kuin yritysvähennyksiä ja muita. Tällä kei-
nolla alkaa tulla sitä kakkua, mitä voidaan sitten jakaa.

Mutta sosialistit ovat vähän semmoisia niin kuin... Mites se laulu menikään: "hän pistää
kätensä minun taskuuni ja syö meidän laskuumme". Elikkä nyt jaetaan velkarahaa, syömä-
velkaa otetaan maailmalta, jaetaan sitä ympäriinsä, muun muassa maahanmuuttoon ja tän-
ne kaikkeen olemiseen, joka ei tuota kenellekään yhtään mitään. Puuhun pitää mennä ty-
vestä päin eikä latvasta päin. Näitä juttuja on hyvä levitellä, niin kuin edustaja Tolppanen-
kin tuossa äsken mainitsi: että on progressiivinen verotus. Niitä on hyvä jakaa tuolla toreil-
la ja torien kulmilla. Mutta jos lähdetään talouselämää laittamaan kuntoon, niin se rikas on
se, joka työllistää. Esimerkiksi edustajan palkalla me emme pysty työllistämään minimi-
palkallakaan olevaa henkilöä. Meillä nettotulo ei riitä siihenkään. Elikkä pitää saada se
yrittäjyys sille pohjalle, että sieltä on sitä jaettavaa eikä jaeta ennen kuin sitä on olemassa-
kaan.

16.37 Heli Järvinen vihr: Arvoisa puhemies! Sanon nyt painokkaasti tähän alkuun, että
tasapuolisuusnäkökulmasta on reilua se, että yrittäjävähennys otetaan käyttöön myös niillä
yrityksillä, joilta se viime kaudella jäi ottamatta. Sanon tämän nyt hyvin selkeästi. Mutta
sitten tullaan vähän ongelmallisempiin asioihin.

Täällä on moneen kertaan tänään pohdittu yrittäjyyttä ja sitä, kuinka tällä yrittäjävähen-
nyksellä autetaan yrittäjän toimeentuloa. Tästä olen prikulleen samaa mieltä, ilman muuta
autetaan, ja hyvä niin, sillä Suomen Yrittäjien selvityksen mukaan peräti viidesosa, viides-
osa suomalaisista yrittäjistä saa voittoa vähemmän kuin 15 000 euroa vuodessa. Väitän-
kin, että meillä on tullut pienyrittäjistä sellainen uusi proletariaatti. Helposti ihminen työt-
tömäksi jäätyään perustaa yrityksen toiveikkaana, jättäytyy samalla eläketurvan, sosiaali-
turvan, lomaoikeuksien ulkopuolelle ja kituuttaa pienellä rahalla. Kannattaa muistaa, että
meillä siis yksinyrittäjiä on 170 000. Toki monet heistä menestyvät myös paremmin, mut-
37



Pöytäkirjan asiakohta PTK 99/2016 vp
ta viidesosa yrittäjistä tekee pienempää voittoa kuin 15 000. Tämä luku on parin vuoden ta-
kaa.

Täällä on sanottu myöskin, että tämä yrittäjävähennys auttaa työllistämään. Haluaisin
muistuttaa tässä yrityksen tarkoituksesta. Olen itse yrittäjä ja olen tehnyt aika paljon töitä
yrittäjämaailmassa. Uskon tietäväni yrittämisestä jotakin enkä tunne ainoatakaan yritystä,
en Suomessa enkä muualla maailmassa, jonka tarkoitus on ensisijaisesti työllistää. Kun
yritys perustetaan, tarkoitus on ensin hankkia itselle toimeentulo, ja jos sitten saa vielä jo-
takin vähän ekstraa eli tuottaa voittoa, niin hyvä niin. Tästä on yrittämisessä mielestäni ky-
symys. (Teuvo Hakkarainen: Juuri näin!)

Kun me puhumme työllistämisen helpottamisesta, sitä on aika vaikea helpottaa sellaisil-
la verohelpotuksilla, jotka eivät suoraan kohdistu sen ensimmäisen tai toisen tai vaikka
kymmenen ensimmäisen työntekijän palkkauskustannuksien alentamiseen. Siis sanon vie-
lä uudelleen: tämä yrittäjävähennys, ihan samoin kuin yhteisöveron alennus viime kaudel-
la, on hyvä keino parantaa yrityksen kannattavuutta ja yrittäjien toimeentuloa, mutta jos me
haluaisimme kohdistaa verohelpotukset nimenomaan työllistämisen edistämiseen, me kai-
paisimme näiden toimien tilalle sellaisia ratkaisuja, jotka tuovat sitä hyvää sen jälkeen, kun
ylimääräinen työntekijä on työllistetty.

Tämä on ehkä se iso syy, miksi toivon paljon tältä työryhmältä, joka pohtii yritysten ko-
konaisverotusta ja toivottavasti myös yritystukia. Olen aivan samaa mieltä valtiovarainmi-
nisteri Orpon kanssa siitä, että nyt me tarvitsemme kokonaisnäkemystä, miten vuosien ku-
luessa olemme pilkkoneet omaa yritysverotustamme ja yritystukiamme jopa niin, että lop-
putulos ei välttämättä ole se paras mahdollinen. Otan esimerkin siitä viime kaudella pääte-
tystä yhteisöveron alennuksesta. Luin selvityksen, jonka mukaan 80 prosenttia siitä alen-
nuksesta olisi mennyt osinkoihin ja 20 prosenttia niihin uusiin investointeihin, joita toivot-
tiin siis paljon enemmän. En tiedä, pitääkö tämä luku paikkansa, mutta ainakin sitä tukevat
viime kevään suuret osingonjaot — osinkojahan jaettiin ennätysmäärä, melkein 11 miljar-
dia. Mutta yritystukiin ja yritysverotukseen kannatan lämpimästi kokonaistarkastelua, ja
kannatan myöskin uutta nobelistiamme Bengt Holmströmiä, joka on sanonut, että yritys-
tukiviidakkoa pitäisi ehdottomasti karsia.

Täällä on puhuttu myöskin paljon alvista. Euroopassa ja Euroopan unionissa on var-
maan yhtä monta alv-käytäntöä kuin on maatakin, ja ne käytännöt poikkeavat hyvin paljon
toisistaan. Jos muistan oikein, niin Britanniassa on kaikkein hövelein arvonlisäverokäytän-
tö pieniä yrityksiä kohtaan. Siellä alvin alaraja on noin 90 000 eurossa, eli sitä pienemmät
yritykset eivät maksa arvonlisäveroa. Sitten on hyvin vaihtelevia ratkaisuja muiden mai-
den osalta. Esimerkiksi Ruotsissa, rakkaassa naapurissamme, kaikki yritykset ovat arvon-
lisäverovelvollisia. En tiedä oikeaa vastausta siihen, mikä olisi se optimaalisin arvonlisä-
veron taso yrityksille, mutta suosittelen siihenkin kyllä vahvaa käsittelyä ja kokonaistar-
kastelua, jotta se saataisiin sopivalle tasolle.

Täällä on harmiteltu sitä, kuinka veroja joutuu maksamaan samasta omaisuudesta mo-
neen kertaan. Suomalainen verojärjestelmä nyt vaan perustuu siihen, että kun tuotteet tai
palvelut, tavarat vaihtavat omistajaa, niin niistä maksetaan joka kerta veroa. Kannattaa kui-
tenkin muistaa, että se, joka sen tuotteen tai kiinteistön viimeksi haltuunsa saa, maksaa ve-
roa vain kerran, eli sillä tavalla meidän laaja-alainen verojärjestelmämme on myös oikeu-
denmukainen.

Täällä sanottiin myöskin siitä, että meillä on kansainvälisesti korkea kokonaisverotus.
Se, onko kokonaisverotuksemme korkea vai ei, on vähän niin kuin kauneus katsojan sil-
38



Pöytäkirjan asiakohta PTK 99/2016 vp
missä. Ymmärrän hyvin, että poliittisista syistä sitä halutaan pitää korkeana tai matalana,
mutta kannattaa muistaa, kun lukee näitä kansainvälisiä vertailuja, että kokonaisveroaste
on eri maissa syönyt ihan erilaisia asioita. Ne pitävät sisällään hyvin erilaisia asioita. Esi-
merkiksi Suomessa kokonaisveroaste pitää sisällään täysimääräisesti meidän kaikki työ-
eläkemaksumme, työttömyysvakuutusmaksumme. Hyvin harvassa muussa maassa käy-
täntö on sama. Jos tämä asia muistetaan ja verrataan meitä esimerkiksi USA:han, totuus
näyttäytyy hyvin toisenlaisena. Jos lasketaan se, että USA:ssa yksityinen palkansaaja
omasta nettopalkastaan maksaa omat vakuutusmaksunsa, omat eläkemaksunsa, hänen ko-
konaisveroasteensa on korkeampi kuin meidän kokonaisveroasteemme täällä Suomessa.
Eli meidän kokonaisveroastettamme voi pitää korkeana tai matalana, mutta kansainvälisiä
vertailuja sen pohjalta on vaikea tehdä johtuen siitä, että asiat pitävät sisällään erilaisia
asioita.

Mutta kuten sanottu, toivon yrittäjäverotukseen ja yritystukiin kokonaistarkastelua, jos-
sa voidaan edetä eteenpäin, mutta verraten viime hallituksen toimiin tämä yrittäjävähen-
nys on tasapuolinen ja tuo nyt tukea myös niille pienimmille yrityksille.

16.46 Simon Elo ps: Arvoisa herra puhemies! On tietysti ilahduttavaa kuulla opposition
vihreältä edustajalta, että tämän hallituksen linja tosiaan on yrittäjää kohtaan tasapuolisem-
pi ja sitä kautta parempi koko meidän yhteiskunnan kannalta kuin edellisen hallituksen lin-
ja oli. Tässä suhteessa ihmetyttävätkin sosialidemokraatit, jotka olivat valmiita antamaan
yhteisöveron roimalla alennuksella viime hallituskaudella lisää rahaa sisäfileporvarille,
mutta kun yrittäjävähennyksestä puhutaan, niin vastustavat sitä, että kasslerduunari eli ny-
kyajan pk-yrittäjä saisi lisää rahaa. Tämä kyllä ihmetyttää ja syvästi.

Jos ajatellaan sitä, minkälaisia ihmisiä tai minkälaisia yrityksiä tämä yrittäjävähennys
koskee, niin Suomen Yrittäjien mukaan noin 80 prosenttia elinkeinonharjoittajista saa tu-
loja alle 30 000 euroa vuodessa. Näillä tuloilla tämä vähennys tarkoittaisi jopa 600 euron
veronkevennystä. Eli toisin sanoen 80 prosenttia niistä elinkeinonharjoittajista ei kyllä ole
mitään sikarikkaita ja riistoporvareita, niin kuin sosialidemokraatit antavat ymmärtää, vaan
varsin tavallisia suomalaisia, jotka saavat tällä voita leivän päälle ja perheelle maidon pöy-
tään. Jos sitten ajatellaan korkeammilla tuloilla olevia elinkeinonharjoittajia ja yrityksiä,
niin yli 100 000 euron tuloilla toimivia yrityksiä tämän yrittäjävähennyksen piirissä olisi
noin 5 000. Ei puhuta kovin merkittävästä ryhmästä siinä suhteessa.

Arvoisa puhemies! Vielä sanoisin hieman tästä perintöverotuksesta. Siinä pidän tärkeä-
nä, että puolisovähennystä ja alaikäisyysvähennystä korotetaan, se on hyvä ratkaisu, ja
hyvä ratkaisu on myös se, että perintöveroa ei jatkossa peritä ulosotolla eikä verovelvolli-
sia haeta konkurssiin. Tämäkin on inhimillinen ratkaisu. Ylipäätään perintöverotuksessa
järkevä hallituksen linja on se, että halutaan helpottaa sukupolvenvaihdoksia. Ne ovat ol-
leet se akilleenkantapää suomalaisessa yrityskentässä tällä hetkellä, perheyritysten suku-
polvenvaihdokset, ja näillä ratkaisuilla helpotetaan sukupolvenvaihdoksia.

16.48 Teuvo Hakkarainen ps:  Arvoisa puhemies! Kiitos edustaja Järviselle selkeästä
esityksestä. Täytyy allekirjoittaa kyllä hyvin pitkälle tuo, mitä hän sanoo.

Meillä on nyt tämä verotusjärjestelmä ollut hyvin sosialistinen, vähän siihen tyyliin, että
kunnes verottaja erottaa sielun lihoista ja ruumiista, että monttu odottaa ja velkavankeus
jää. Sehän, mitä Järvinen sanoi tästä, että osinkoa jaettiin viime jaossa enempi kuin kos-
kaan, niin johtuu yksinkertaisesti siitä, että tähän maahan ei investoida. Ne jaetaan silloin
39



Pöytäkirjan asiakohta PTK 99/2016 vp
osinkoina eikä tänne. Nyt on tarkoitus se, että saadaan tänne investoinnit käyntiin ja sitä
kautta saadaan valuuttaa maahan.

Mitä tuohon perintöveroon vielä tulee, niin minä kerron omakohtaisen kokemuksen
vuodelta 2002. Meillä oli firma, jossa oli suurin piirtein taseet kunnossa, mutta kun tuli ve-
rokarhu perintöverojen ja muitten kanssa, niin me lapset saimme sieltä sitten sen veromät-
kyn. Eli on 25 vuotta maksettu veroa, saatu pikkusen tulosta aikaan — verottaja tulee ja ot-
taa sen pois, maksetusta omaisuudesta. Pitää mennä pankkiin, ottaa laina, että saa jatkaa
omaa työtään, jota on koko ikänsä tehnyt. Tämäkö kannustaa työntekoon, tämmöinen ve-
rotusjärjestelmä? Jos tämmöisiin yksityiskohtiin vasemmistokin malttaisi perehtyä tai heil-
lä olisi omakohtaista kokemusta, niin saattaisi ääni muuttua kellossa. Se on tuo vasemmis-
to vähän semmoinen kuin kitara, jossa ei ole pohjaa: se kyllä soi hyvin, ja sitä rämpytetään,
mutta siinä (Puhemies koputtaa) ei ole minkäänlaista pohjaa, kaikupohjaa. Mutta se pohja
tulee sinne elämänkokemuksen ja muun kautta... [Puhemies keskeytti puheenvuoron pu-
heajan ylityttyä.]

16.50 Kauko Juhantalo kesk: Herra puhemies! Halusin myös antaa tunnustuksen edusta-
ja Järviselle oppositiossa. Hän käytti puheenvuorossaan termiä "voitto". On hyvin miellyt-
tävää kuulla termi opposition taholta myönteisenä. Siihen perustuu paljolti yrittäjän halu
aikaa katsomatta pyrkiä jonkinlaiseen tulokseen, että hän voi tehdä sitä omaa työtään, jos-
sa ei kelloa katsota vaan tulosta halutaan tehdä. Se poikkeaa hyvin paljon demareiden mie-
lipiteestä, jonka täällä debatissa kuulimme, kun he ikään kuin historiansa kieltäen ovat la-
kanneet kunnioittamasta kädellä tehtyä työtä ja — eivät uskalla sitä aivan avoimesti sanoa
— kunnioittavat sen sijaan nyt omilla aivoilla tai liikkeen aivoilla tehtävää työtä, muun
muassa omaa asiantuntemusta ja johdatusta käyttäen saada verohelpotus läheisille ammat-
tiliitoille, verovapaasti saada runsaasti palkintoa, niin kuin olemme nähneet. Tämä aivotyö
on tietysti meidän kaikkien kunnioittamaa, kyllä me haluamme aivotyötä tehdä, mutta
emme näin räikeästi omaa etua tavoitellen. Samalla me haluamme tässä kunnioittaa kädel-
lä tehtyä, nykyisellä ammattitaidolla tehtyä työtä. Se on aina arvossaan ja tulee pysymään.

Mitä tulee perintöveroon, niin edustaja Hakkaraisen esimerkki on erinomainen. Sitä yri-
tin juuri sanoa, mitä ammatissani kun olen tehnyt useita pesänselvityksiä ja perinnönjako-
ja, se on kyllä karsea tilanne, mikä meillä on ollut. Tämä osittain tulee sitä helpottamaan, ja
se on hallitukselta tämän kokonaislinjauksen mukaista, jota muun muassa edustaja Kalli
erittäin hyvin puheenvuorossaan korosti. Se on myös sitä, mitä edustaja Järvinen sanoi, että
tarvitaan kokonaisselvitys. (Puhemies koputtaa) Sitä ollaan parhaillaan tekemässä, (Puhe-
mies koputtaa) ja sitä me lämpimästi kannatamme.

Ensimmäinen varapuhemies Mauri Pekkarinen: Minä pyrin suurin piirtein, kun 2 mi-
nuuttia on kulunut, koputtelemaan ja huomauttamaan sen vaiheen. Muutamassa sekunnis-
sa ei ole vielä mitään, mutta jos on vähän useampi sekunti, niin sitten minä pyydän tänne
puhujapönttöön. Nyt edellisessä puheenvuorossa ei ylittynyt 2 minuuttia kuin muutamalla
sekunnilla.

Nyt menemme listaan.

16.53 Jani Mäkelä ps: Arvoisa puhemies! Edustaja Hakkarainen toi tuossa esille tärkeän
seikan eli investointien Suomeen saamisen merkityksen. Ne toimet, millä niitä saataisiin
40



Pöytäkirjan asiakohta PTK 99/2016 vp
Suomeen, ovat varmaan niitä seuraavia asioita, mihin täytyy edetä tämän yrittäjävähen-
nyksen jälkeen, niitä seuraavia toimenpiteitä, mitä täällä on perätty ja ihan aiheestakin.

Mutta nyt tässä kohdassa, kun keskustellaan myös näistä muista verolaeista, otan hie-
man kantaa tähän perintö- ja lahjaverolain muokkaukseen, pääasiassa keventämiseen. Se ei
varmaan ollut ainut asia, mitä perintöverotuksessa täytyisi muuttaa, mutta kuitenkin se on
muutos positiiviseen suuntaan, koska se helpottaa maatilan tai muun yrityksen sukupol-
venvaihdosta, niin että yritystoiminnan tekeminen jatkossa jälkipolville helpottuu.

Haluaisin esittää kysymyksen: miksi ihmeessä meillä Suomessa ei ole niin voimakasta
perheyrityskulttuuria kuin monessa muussa maassa? Saksan talouden kivijaloista yksi on
se, että perheyritysten ansiosta maatalous kukoistaa. Juuri saimme kuulla ilouutisia Turus-
ta Meyerin telakalta: uusia laivoja, investointeja ja töitä, mutta saksalaisessa omistuksessa.
Tiedetäänköhän oppositiossa, että tämä telakkayhtiö, joka sen telakan omistaa, on perhe-
yritys?

Mielestäni on hyvä asia, että omistajuus säilyy Suomessa. Itse en ainakaan halua, että
meistä muodostuu sellainen banaanitalous, jossa ostetaan kaikki hyvät korkean teknolo-
gian firmat ulospäin ja suomalaiseen omistukseen ja määräysvaltaan ei jää mitään ja työ-
paikat ovat sitä kautta riskialttiimmassa tilassa. Tältä ei pidä mielestäni viedä pohjaa ihan
pelkän kateudenkaan takia.

16.55 Toimi Kankaanniemi ps: Herra puhemies! Kilpailukykysopimus, arvonlisäveron
maksuperusteisuus, perhekustannusten tasauksen aloittaminen, yrittäjävähennys ovat sel-
laisia toimenpiteitä tältä hallitukselta, jotka lisäävät luottamusta yhteiskunnan asioiden
hoitoon ja koko tähän elinkeinotoimintaan, yrittäjyyteen, ja lisäksi ne tuovat, erityisesti
tämä yrittäjävähennys, oikeudenmukaisuutta meidän järjestelmäämme. Niillä ei ole hir-
veän suurta euromääräistä vaikutusta, ei edes yhteenlaskien, mutta sillä viestillä, mikä tu-
lee eduskunnalta, hallitukselta koko maahan elinkeinonharjoittajille, yrittäjille — että hei-
tä arvostetaan, heidän työtään palkitaan, heille tuodaan oikeudenmukainen kohtelu — on
valtava merkitys. Uskon, että se näkyy tässä yhteiskunnassa, toivon sen näkyvän mutta us-
kon myös, että näin tapahtuu. Ja sitä kautta tämä talouden syvä taantuma, jossa ollaan oltu,
todellakin voidaan voittaa ja päästä nousuun, jossa nyt jo kyllä selvästi ollaan. Ja tältä poh-
jalta uskon, että jopa hallituksen kunnianhimoinen työllisyystavoite voi toteutua lähes täy-
dellisesti tällä kaudella.

Herra puhemies! Toinen asia, mikä tässä on tullut esille, on muun muassa tämä Ääne-
kosken hanke, joka on meille tietysti äärimmäisen arvokas, Keski-Suomelle ja koko Suo-
melle. Yhteisöveron alennuksella varmasti oli sen hankkeen liikkeellelähtöön tietty vaiku-
tus, mutta näkisin, että ehkä vielä paljon suurempi vaikutus on sillä, että sen yrityksen taus-
talla ovat perimmäisinä omistajina suomalaiset metsänomistajat. Ja he haluavat, että Suo-
messa jalostetaan puuta, ja uusia tuotteita siellä nyt tehdään mittavasti tästä eteenpäin. (Pu-
hemies koputtaa) Eli tämä omistuspohja, suomalaisten suosiminen ja heidän työllistämi-
sensä (Puhemies koputtaa) on äärettömän tärkeä näkökulma.

16.57 Jari Leppä kesk: Herra puhemies! Kyllähän talouden kannalta yritysten luottamus
tulevaan on yksi kaikkein keskeisimpiä asioita, ja kun pk-yritysten barometria tarkastelee,
niin selkeästi on sieltä luettavissa ja havaittavissa, että pitkästä pitkästä aikaa — vuosikau-
sia taaksepäin saa mennä samanlaiseen tilanteeseen kuin mikä siellä nyt oli — usko tule-
vaisuuteen on vahvistunut merkittävästi, ja kyllä siinä isossa roolissa ovat ne hallituksen jo
41



Pöytäkirjan asiakohta PTK 99/2016 vp
tähän mennessä tekemät myönteiset ratkaisut, mitkä tässä keskustelussa on nyt moneen
kertaan lueteltu. Ne ovat laittaneet rattaita liikkeelle, ja siinä on kysymys myös siitä, mi-
hinkä yritys voittovarojaan, pääomiaan käyttää. Käyttääkö se niitä veronmaksuun, suo-
raan, heti, vai käyttääkö se niitä kehittämiseen, investointeihin ja sitä kautta työllistämi-
seen — oli sitten kysymyksessä yrittäjäverotus suoraan, tai oli kysymyksessä sukupolven-
vaihdos eli perintöverotilanteet. Ja siksi on järkevämpää se, että niissä saadaan ne pääomat
ja voittovarat siirrettyä sinne kehittämistyöhön. Se ainoastaan lisää kestävällä tavalla työ-
paikkoja, se on aivan selvä asia. Se on moneen kertaan täällä jo todettu, muun muassa edus-
taja Järvinen myöskin oppositiopuolelta tästä asiasta käytti erinomaisen puheenvuoron.

Puhemies! On myöskin hyvä, että hallituksella on hanke tarkastella yritysverotusta laa-
jemmin, ja se selvitystyö on nyt menossa. Myöskin tässä keskustelussa on tullut siihen mo-
nia hyviä eväitä. Yksi eväs pitää myöskin tässä mainita, se myöskin on varmasti jo tullut
esille, ja se on se, millä tavalla näitä eri omaisuuseriä arvostetaan. Mihin suuntaan se ar-
vostus on kehittynyt, siis verottajan arvostus, liittyen siihen, mikä se reaaliarvo on? Ja täs-
sä on myöskin tarkastelun paikkaa tällä hetkellä. Täytyy reaaliarvon ja verotusarvon olla
jossain kohtuudessa, eikä niin päin ainakaan, että verotusarvo on korkeampi kuin reaaliar-
vo. Se ei ole kestävää missään tapauksessa. (Puhemies koputtaa)

Ja myöskin tuo kotimainen omistajuus, joka tuli täällä esille, (Puhemies koputtaa) on
yksi äärimmäisen tärkeä asia.

16.59 Jani Mäkelä ps: Arvoisa puhemies! Otan tässä kohtaa hieman kantaa myös tähän
kiinteistöverokysymykseen. Kiinteistöveron korotushan on tietysti siinä mielessä ongel-
mallista, että se on — joku on sanonut, että se on varallisuusvero, joka ei huomioi varalli-
suutta — tasavero, jota maksetaan maksajan varallisuuteen katsomatta pelkästään sen pe-
rusteella, että hän omistaa kiinteistön, eli siinä on omat ongelmansa. Mutta haluan tässä
kohtaa korostaa sitä, että eduskuntahan ei määrittele veroa kunnissa vaan määrittelee ai-
noastaan rajat, kunta voi päättää loput. Tässä voi nähdä sellaisen vaikutuksen, että tällä oli-
si kuntien tasa-arvoisuutta tasaava vaikutus, kun rikkaammat kunnat, jotka ovat kenties
voineet houkutella väkeä pienemmillä kiinteistöveroilla — esimerkiksi kehyskunnat —
niihin asumaan keskuskaupunkien tarjotessa kuitenkin heille palveluita, joutuvat nyt ko-
rottamaan kiinteistöveroa ja tavallaan sitä kautta kansalaisten kohtelu maassa muuttuu ta-
sapuolisemmaksi, vaikkakin hyvin keinotekoisesti.

Mutta evästyksenä hallitukselle ja valiokunnalle tämän lakiehdotuksen pohtimiseen:
voisi tietysti miettiä sitä, että kiinteistöverosta saataisiin jollain tavalla vieläkin paremmin
kannustava elementti siten, että se ohjaisi maankäyttöä ja rakentamista toivottuun suun-
taan, eikä olisi kuten nykyisin, kun käytännössä rahastetaan asumisesta.

17.00 Timo Heinonen kok: Arvoisa herra puhemies! Kun tätä keskustelua on kuunnellut,
niin on mukava huomata, että onneksi monista puolueista tätä yrittäjämyönteisyyttä löy-
tyy. Ne työpaikat, niin kuin keskustelun alussa myös itse totesin, ovat syntyneet nimen-
omaan näihin pieniin ja keskisuuriin yrityksiin, ja siellä tämä yrittäjävähennys on tärkeä
juttu, monelle parturi-kampaajalle ja näille pienille toimijoille, joiden tulot eivät kovin-
kaan paljon eroa tavallisista työssä käyvistä, vaikka heillä on yrittäjän riski niskassa.

Yritysbarometri, mihin tässä viitattiin, hyvällä tavalla on kertomassa siitä, että tämän
nykyisen hallituksen toimet on laitettu yrityskentässä merkille. Usko tulevaisuuteen on pa-
rantunut, mutta tilanne on kuitenkin monessa mielessä herkkä. Sen takia haluan kiittää tätä
42



Pöytäkirjan asiakohta PTK 99/2016 vp
nykyistä hallitusta ja nimenomaan sen ministereitä siitä, että nyt on tehty määrätietoisesti
näitä toimenpiteitä. Sieltä voidaan yksi asia nostaa tikunnokkaan, mutta jos katsotaan ko-
konaisuutta, niin yhdistävänä tekijänä on se, että Suomeen saadaan lisää työtä, työpaikkoja
ja työllisyyttä.

Pitkäjänteisyyttä tarvitaan yrittäjäpolitiikassa ja veropolitiikassa, ja tähän kokonaisuu-
teen kuuluvat nyt tehdyt vanhemmuuden kustannusten tasaaminen, maksuperusteinen alvi
ja tämä yrittäjävähennys. Sellaisia asioita, jotka haluan tässä lopussa seuraavina askeleina
työpöydälle nostaa, ovat yksinyrittävien sosiaaliturvan vahvistaminen, paikallinen sopimi-
nen ja arvonlisäveron alarajan korottaminen. Sieltä saadaan vielä merkittävästi lisää työ-
paikkoja.

Keskustelu päättyi.

Asia lähetettiin valtiovarainvaliokuntaan.
43


