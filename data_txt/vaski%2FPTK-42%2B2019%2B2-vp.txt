















































DEMCD40.tmp.xml


Pöytäkirjan asiakohta PTK 42/2019 vp
Pöytäkirjan asiakohta 

PTK 42/2019 vp

Täysistunto

Keskiviikko 2.10.2019 klo 17.15—19.02

2. Hallituksen esitys eduskunnalle laeiksi kevytautoja koskevien lakien voimaantulosään-
nösten muuttamisesta ja tieliikennelain muuttamisesta annetun lain kumoamisesta

Hallituksen esitys HE 21/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 2. asia. Puhemiesneuvosto ehdottaa, että asia lähetetään liikenne- ja viestin-
tävaliokuntaan.

Asia pantiin tämän päivän ensimmäisessä täysistunnossa pöydälle tähän täysistuntoon.
Nyt keskustelu jatkuu.

Keskustelu

17.16 Pekka Aittakumpu kesk: Arvoisa rouva puhemies! Tänään aiemmin käydyssä
keskustelussa tuli jo esille, että kevytautojen käyttöönottoa koskeva laki hyväksyttiin vii-
me talvena eduskunnassa likipitäen yksimielisesti ja että asialla näin ollen on hyvin laaja
poliittinen tuki. Näiden kevytautojen tarkoituksena on parantaa nuorten liikenneturvalli-
suutta ja kulkemismahdollisuuksia erityisesti siellä, missä joukkoliikennettä ei ole, eli käy-
tännössä suurimmassa osassa Suomea. Kevytautot olisivat käytössä turvallisempia kuin
mopoautot tai mopot, ja liikenne- ja viestintäministeriön saaman palautteen mukaan näille
kevytautoille on paljon kysyntää. Tarvetta selkeästi on.

Tänään liikenne- ja viestintävaliokunnassa kuulimme asiantuntijoita kevytautojen tilan-
teesta, ja tänään eduskunnalle valiokunnan puheenjohtaja edustaja Kymäläinen selkeästi
kertoikin, mikä on tilanne. Jos emme siirrä kevytautolakien voimaantuloa, komissio voi
käynnistää virallisen rikkomusmenettelyn EU-lainsäädännön rikkomisen perusteella. Va-
hingot kansalaisille ja yrityksille voisivat siinä tilanteessa olla suurempia, jos meidän la-
kimme rikkomusmenettelyn johdosta myöhemmin kumottaisiin. Siksi tarvitsemme nyt tä-
män siirron. Emmekö me täällä lakia säätävässä eduskunnassa ole kuuliaisia myös EU-
lainsäädännölle, johon olemme sitoutuneet? Kyllähän me olemme, ja siksi siirrämme nyt
tätä lain voimaantuloa ja odotamme — aivan oikein, niin kuin täällä on todettu — ripeitä
toimia, jotta kevytautot saadaan mahdollisimman pian käyttöön. Mutta ei meidän tässä-
kään asiassa kannata sillä tavalla tutkainta vastaan potkia, että kun kuitenkin EU:lta viesti
on selvä, niin me nyt rauhassa mutta ripeästi hoidamme asian kuntoon niin, että saamme
kevytautot käyttöön.

Kansalaisten näkökulmasta on erittäin harmillista ja todella valitettavaa, että lain voi-
maantulo nyt lykkääntyy. Eihän näin pitäisi käydä. Siksi meidän on toimittava viipymättä,
ja on aivan erinomaista, että liikenneministeri onkin tarttunut ripeästi toimeen, niin kuin
hänen tapansa on. Annetaan tälle työlle täysi tuki. Kiitos ministerille myös siitä, että vaik-
 Tarkistettu
4.0



Pöytäkirjan asiakohta PTK 42/2019 vp
ka hän ei täysin ymmärrettävästä syystä tänään päässytkään paikalle, hän lähetti eduskun-
nalle eilen sähköpostitse hyvin laajan katsauksen asiaan. Tämä asia on nyt hyvin ripeästi
saatava liikkeelle.

Haluan todeta, että kevytautojen käyttöönotto on myöskin täysin linjassa hallituksen sel-
keän ja kirkkaan alueellista tasapuolisuutta edistävän linjan kanssa. [Timo Heinonen: Oli-
ko se Sipilän hallitukselta hukassa?] Me, keskusta ja minä henkilökohtaisestikin pohjoisen
ihmisenä, voimme erittäin tyytyväisenä todeta, että edellisen hallituksen toteuttama tasa-
puolinen aluepolitiikka jatkuu ja meillä on hallitus, joka jatkaa alueiden vahvistamista hy-
vin monella tavalla. Nämä kevytautot ovat osa alueiden tasapuolisuutta, kun nuoret ja
muut, jotka kevytautoja tarvitsevat, pääsevät kulkemaan turvallisesti. Nyt meillä eri puo-
lilla Suomea myöskin laitetaan teitä kuntoon. Saamme nyt budjetissa 340 miljoonaa koro-
tusta perusväylänpitoon, mikä hyvin merkittävällä tavalla myöskin vaikuttaa liikennetur-
vallisuuteen. Esimerkiksi meille kotikaupunkiini Ouluunkin saimme jo lisätalousarviossa
rahaa ratapihan kunnostukseen ja syväsataman viimeistelyyn, jotka myös vahvistavat näi-
tä kulkemismahdollisuuksia. Kun täällä tänään on puhuttu alueiden mahdollisuuksista ja
elinvoimasta, pidän hyvin merkittävänä nostaa esille myös sen, että saimme jatkoa Itä- ja
Pohjois-Suomelle erittäin merkittäviin kuljetustukiin. Niitä kannattaa kehittää myöskin
edelleen, jotta yritysten elinvoima säilyy. Uskon, että nämä alueiden elinvoimaa vahvista-
vat päätökset ovat aluepolitiikassa ansioituneelle edustaja Heinosellekin päätöksiä, joista
hän mielellään esittää hallitukselle kiitoksen.

17.22 Ari Torniainen kesk: Arvoisa puhemies! Kevytautoilla on ollut laaja poliittinen
tuki viime kaudella, kun täällä salissa käytiin sitä keskustelua ja vietiin asioita eteenpäin, ja
uskon, että kevytautoilla on edelleen laaja poliittinen tuki, niin että Suomeen saadaan tämä
laki vahvistettua. On erittäin harmillista, että olemme tässä tilanteessa, että nyt joudumme
siirtämään lain voimaantuloa, mutta tämä on EU:sta johtuva asia. Kiitän lämpimästi minis-
tereitä Harakka ja Tuppurainen, että olette tulleet tänne paikalle näin tärkeän asian tiimoil-
ta. Täällä salissa tänään iltapäivällä oli toive, että täällä olisi ministereitä paikalla, ja nyt on
ministereitä paikalla, jos edustaja Heinonenkin huomaa sen. Ministeri Harakka on nimen-
omaan ministeri Marinin sijainen, joka voi myöskin asioita viedä eteenpäin ja toiveita
kuunnella.

Tämän hallituksen esityksen taustalla on todellakin Euroopan komission huomautukset
ja sille tehdyt kantelut, joita on Suomesta mennyt Euroopan komissioon ja joiden johdosta
on riski, että rikkomusmenettelyn käynnistämisestä Suomea vastaan voi aiheutua Suomel-
le kustannuksia ja haittoja. Siksi on tärkeää, että nyt käymme tätä keskustelua ja pyrimme
löytämään myöskin ratkaisuja siihen, miten kevytautolaki saadaan myöskin voimaan Suo-
messa. Voimaantulon siirtämisen tavoitteena, siis tämän hallituksen esityksen tavoitteena,
on selvittää, olisiko kevytautoja koskevia lakeja mahdollista muuttaa sellaisiksi, että ne oli-
sivat Euroopan unionin lainsäädännön mukaisia. Itse uskon ja toivon, että niitä on mahdol-
lista muuttaa sen mukaisiksi, että komissiokin ne hyväksyy. Itse toivon, että myöskin lii-
kenne- ja viestintäministeriössä heti tämän jälkeen käynnistetään se työ, jotta tätä asiaa
saadaan eteenpäin.

Nyt tässä esityksessä on ainoastaan, että saadaan voimaantuloa siirrettyä vuodella. Tämä
on välttämätöntä omasta mielestäni, ja toivon tälle asialle pikaista käsittelyä myöskin ja
toivon, ettei tämä siirry mihinkään, että se 1.11. ei meille koidu ongelmaksi.
2



Pöytäkirjan asiakohta PTK 42/2019 vp
Tämä hallituksen esitys myös mahdollistaa ratkaisuvaihtoehtojen selvittämisen yhteis-
työssä komission ja eri sidosryhmien kanssa, ja toivon ja uskon, että sitä vuoropuhelua ru-
vetaan käymään, tai sitä on jo käyty, mutta että sitä vuoropuhelua jatketaankin edelleen.
Sanon nyt sen, että kyllä keskusta haluaa, ja itsekin haluan siinä samalla, edelleen, että
Suomeen saadaan sellainen kevytautolainsäädäntö, jonka myös EU-komissio voi hyväk-
syä, ja toivon ja uskon, että liikenne- ja viestintäministeriön virkamiehet etsivät ratkaisuja
tämän asian maaliin saattamiseksi. Keskusta haluaa olla myöskin tässä yhteistyössä muka-
na.

17.25 Katja Taimela sd: Arvoisa rouva puhemies! Meillä on nyt siis käsittelyssä viime
vaalikaudella kovasti puhuttanut hanke, joka sai selkeästi enemmistön tuen taakseen tässä
salissa. Yli 160 kansanedustajaa oli sitä mieltä, että kevytautolainsäädäntö on tervetullut
esitys — minä itse mukaan lukien. Tätä liikenne- ja viestintävaliokunnassa hyvin käsitel-
tiin, tehtiin aika laaja kuulemiskierros tästä kevytautolainsäädännöstä kaiken kaikkiaan.
Siinä oli mukana myös hyvä edustajakollega Torniainen, joka käytti äskeisen puheenvuo-
ron.

Nyt me olemme siinä tilanteessa, että lain voimaantuloa pitää siirtää 1.11.2019 vuodella
eteenpäin, koska komissio on huomauttanut meitä muun muassa kevytautojen EU-ajokort-
tidirektiivin vastaisuudesta. Tässä kohdin on syytä huomioida, miksi meillä on tämän asian
kohdalla kiire: jos viime vaalikaudella hyväksytyt lait tulevat voimaan, vahingonkorvaus-
vaateiden mahdollisuudet Suomelle saattavat realisoitua. Epäilen, että kukaan ei varmasti
tässä salissa sitä kuitenkaan toivo.

Nyt, kun näitä muutosehdotuksia toivottavasti hyvin nopeasti enemmistön tahdosta läh-
detään käsittelemään EU:n komission ja sidosryhmien kanssa, toivon itse todella, että rat-
kaisu löydetään — ettemme ole siinä tilanteessa, että hallitus joutuisi myöhemmin kumoa-
maan kevytautoja koskevat lait. En usko, että sitäkään tässä salissa kauhean moni toivoo.

Muutama sana ympäristönäkökulmista, jotka ovat kovin ajankohtaisia. Ne ovat tietysti
ajankohtaisia myös tämän lainsäädännön kohdalla. Mitä tulee arvioihin siitä, että osa nuo-
rista ohjautuisi uudistuksen myötä pois joukkoliikenteen käytöstä, niin haluan muistuttaa,
että maaseutumaisissa kaupungeissa ja maaseudulla ei todellakaan ole mahdollisuutta kul-
kea tänäkään päivänä opiskeluihin ja harrastuksiin jouhevasti, jos ollenkaan, joukkoliiken-
teen turvin. Ilmastonäkökulmasta pitää ottaa huomioon myös se, että osa mopoista ja mo-
poautoista tulee vaihtumaan kevytautoihin, joka sekin on jo itsessään ympäristölle parem-
pi vaihtoehto. Lisäksi nuorten itsenäisten liikkumismahdollisuuksien parantuminen vähen-
tää käytännössä vanhempien sitä eestaas-kuskaamista opiskeluihin, harrastuksiin ja kave-
reiden luokse.

Lyhyesti sanottuna toivon, että tämä kevytautolainsäädäntö saadaan eteenpäin tämän
nyt suunnitellun vuoden siirtymäajan jälkeen, koska sen näkemyksen mukaan, joka itsel-
läni on, tässäkin eduskunnassa selkeä enemmistö tätä itse asiaa kannattaa.

17.28 Heikki Autto kok: Arvoisa rouva puhemies! Tosiaan on harmillista, että edellisen
eduskunnan laajalla enemmistöllä säätämä laki näistä niin sanotuista kevytautoista on nyt
yllättäen kohdannut tällaista vastatuulta EU:n puolelta.

Ja, arvoisa puhemies, on hyvä, että täällä ovat vastaamassa sekä eurooppaministeri Tup-
purainen että työministeri Harakka, koska minullakin on heille molemmille tähän aihee-
3



Pöytäkirjan asiakohta PTK 42/2019 vp
seen liittyviä kysymyksiä, joihin ehkä he osaavat taitaviksi tunnettuina ministereinä vasta-
ta.

Tosiaan, arvoisa puhemies, tämän lain tärkein perusteluhan on ollut se, että kun nuorilla
on tarvetta liikkua ja tätä liikkumisen tarvetta on lähdetty hoitamaan näillä niin sanotuilla
mopoautoilla, joita tosiaan sitten traktorikortin tai mopokortin omaavat nuoret ovat voi-
neet kuljettaa, niin on käytännössä havaittu, että nämä ovat erittäin turvattomia tuolla tie-
liikenteessä. Ja nuorten turvallisuus on varmasti tämän salin ykkösasia, josta haluamme
kaikki huolehtia.

Juuri tästä syystä on haluttu luoda tällainen kevytautoluokka, jota nämä kyseiset nuoret
— ja miksei ehkä sitten myös ikäihmiset, joilla auton käyttö tieliikennenopeudella ei enää
tunnu luontevalta ja turvalliselta — voisivat turvallisesti tuolla liikenteen seassa käyttää.
Nämä ajoneuvot olisivat turvallisia, niin kuljettajilleen kuin myös muulle liikenteelle. Täs-
tä syystä on tietysti erityinen vahinko, että nyt on tullut tällaista epäluuloa EU:n suunnalta
ja hallitus on menossa nyt tätä lainsäädännön voimaantuloa siirtämään, tai esittää sen siir-
tämistä. Mielestäni tämä nyt ei ole aivan läpihuutojuttu ainakaan tässä esitetyssä muodos-
sa.

Arvoisa puhemies! On aivan selvää, että autoilu on välttämätön osa suomalaisten arkea.
Itse kun olen oman nuoruuteni viettänyt tuolla maan pohjoisimmassa osassa lähellä Ruot-
sin rajaa, niin ruotsalaiset nuoret pääsivät hyödyntämään näitä — me ainakin kutsuimme
niitä EPA-traktoreiksi silloin — kevytautoja omassa liikkumisessaan. Nuorilla se nyt oli
varmasti etupäässä harrastusta ja asiointia, joissa saattoi kulkea sitten jopa rajan yli. En itse
asiassa tiedä, tekivätkö ruotsalaiset nuoret väärin tullessaan näillä ajoneuvoilla Suomen
puolelle ilman varsinaista ajokorttia.

Haluaisin kysyä eurooppaministeri Tuppuraiselta, että miten voi olla, että Ruotsissa
tämä asia on saatu hoidettua jo aikapäiviä sitten, mutta meillä Suomessa tätä ei nyt saataisi
kuntoon. [Suna Kymäläinen: Nyt voidaan laittaa se kuntoon!] Haluan muistuttaa, arvoisa
puhemies, että tämä on kuitenkin eduskunnan lähes yksimielisesti laajalla enemmistöllä
hyväksymä lakiesitys.

Arvoisa puhemies! Toinen tärkeä näkökulma on se, että elinkeinomme ovat täysin riip-
puvaisia saavutettavuudesta. Ja nyt ei puhuta lentoliikenteestä tai raiteista, vaan siitä, että
työntekijät pääsevät myös työpaikoilleen. Esimerkiksi tuolla pohjoisimmassa Suomessa on
viime vuodet eletty hienoa matkailun kasvua. Matkailu on erinomainen työvoimaintensii-
vinen elinkeino, joka tuo työtä ja toimeentuloa monille, hyviä työtilaisuuksia myös nuoril-
le. Matkailukeskukset leimallisesti sijaitsevat asutustaajamien ulkopuolella, jolloin nuoril-
le matkailualan työntekijöille tulee tarve käytännössä hyödyntää omaa ajoneuvoaan. Nämä
kevytautot olisivat aivan erinomaisia välineitä — turvallisia ja joustavia— nuorille siirtyä
sinne, missä työtä käytännössä tehdään.

Niin, kysyisin työministeri Harakalta, eikö ole totta, että Suomessa on tällä hetkellä mer-
kittävä työn ja työntekijöiden kohtaanto-ongelma? Ja jos meillä suinkin on keinoja edistää
ripein ottein sitä, että työtä päästään tekemään siellä, missä työtä on tarjolla, niin kaikki
keinot tulisi käyttää. Eikö olisi ministeri Harakan hallinnonalan näkökulmasta toivottavaa,
että nämä tarvittavat EU:n vaatimat muutokset tehtäisiin nopeammassa kuin tässä hallituk-
sen esittämässä aikataulussa?

Arvoisa puhemies! Tässä lyhyesti.
4



Pöytäkirjan asiakohta PTK 42/2019 vp
17.34 Pasi Kivisaari kesk: Arvoisa rouva puhemies! Kevytautoille on ollut oikeastaan
poikkeuksellisenkin laaja poliittinen tuki, jonka huipentumana lakiesitys hyväksyttiin vii-
me talvena eduskunnassa lähes yksimielisesti. Euroopan unionin komissio kuitenkin har-
millisesti katsoo, että kevytautoihin ei voida soveltaa ajokorttidirektiivin maatalous- ja
metsätraktorin määritelmää vaan moottoriajoneuvon määritelmää. Tällöin niiden kuljetta-
miseen ei voida kansallisesti säätää AM-ajokorttiluokan ja 15 vuoden alaikärajan vaati-
musta. Tuli siis soraa kevytautojen rattaisiin. Olemme ajautumassa tilanteeseen, jossa vuo-
den mittaisen siirtymäajan puitteissa pitäisi miettiä keinoja sille, miten lainsäädäntö mah-
tuu EU-oikeudellisiin raameihin. Uskon, että asia on ratkaistavissa ja terve järki voittaa.

Kevytautoilun lähtökohtana on kovin kannatettava ajatus. Kevytautot ovat turvallisem-
pi vaihtoehto mopoautoille. Mopoautoissa rakenne, korin kestävyys ja jarruteho ovat hei-
kompia kuin henkilöautoissa ja siten myös kevytautoissa. Kevytautot ovat siis henkilöau-
toja, joiden maksiminopeus on 60 kilometriä tunnissa. Samoin suurin sallittu omamassa
olisi liikenneturvallisuussyistä 1 500 kiloa, joten muuntamismahdollisuus ei koske esimer-
kiksi niin sanottuja katumaastureita. Käytännössä kevytautoksi muuntaminen tapahtuisi
asentamalla autoon nopeudenrajoitin, ja vastaavasti kevytauton voisi aina muuntaa takai-
sin henkilöautoksi. Siis hyvin järkevää ja hyvin kätevää.

Mopoautot toimivat samassa tarkoituksessa sekä nuorille että vanhuksille, mutta ne koe-
taan turvattomiksi, ja sitä ne valitettavasti ovat — kananmunia, jotka särkyvät kovin her-
kästi. Lisäksi mopoautot ovat olleet iso ja kallis investointi väliaikaisena liikkumismuoto-
na. Kevytautot olisivat kätevyydessään huomattavasti monikäyttöisempiä. Vuonna 2010
liikennekäytössä oli noin 4 300 mopoautoa, kun vastaava luku vuonna 2017 oli 8 100 kap-
paletta. Mopoautojen määrä on siis vajaassa kymmenessä vuodessa tuplaantunut. Se on
myös tarkoittanut sitä, että liikenteessä on yhä enemmän niitä, joiden korisuoja on täysin
olematon. On siis perin harmillista ja kaiken järkevyyden vastaista, että nämä kiistattomat
turvallisuusnäkökulmat ovat törmänneet byrokraattiseen vastatuuleen.

On vielä kerran taottava tosiasiat niille, jotka EU:n osalta eivät asiaa ymmärrä: kun ke-
vytautolakien voimaantuloa siirretään, kuten nyt näyttäisi tapahtuvan, tulee lakien muuto-
sehdotuksia valmistella välittömästi tiiviissä yhteistyössä sidosryhmien ja EU:n komission
kanssa. Uskon, että monimutkaisempiakin asioita on ratkaistu. Kevytautot ja ne salliva
lainsäädäntö ovat turvallisuuskysymys, ja sen ratkaisemiseksi pitää olla kyvykkyyttä ja pi-
tää olla tahtoa.

Arvoisa puhemies! Epävarmuus kevytautolakien voimaantulosta on jokaisen kannalta
harmillista ja kiusallista.

17.38 Matias Marttinen kok: Arvoisa rouva puhemies! Täällä on käytetty hyviä puheen-
vuoroja tästä esityksestä, ja olen myös itse samaa mieltä siitä, että harvoin esitystä hyväk-
sytään eduskunnassa yhtä laajalla yhteisymmärryksellä kuin millä tämä kevytautolaki on
viime kaudella hyväksytty. Tulkitsen edelleen, että tämän talon vankka enemmistö tukee
edelleen tätä esitystä ja haluaa, että Suomessa säädetään laki, jolla turvallisemmat kevytau-
tot saadaan nuortemme käyttöön. Varsinkin maakunnissa tarve nuorten kulkuyhteyksien
parantamiseen on iso, koska toimivaa joukkoliikennettä ei ole nimeksikään. Uskon, että tä-
mänkin arvion me kaikki tai ainakin lähes kaikki tässä salissa jaamme. Laille on iso tarve
joka tapauksessa. Pidän kevytautolain lähtökohtia hyvinä ja erittäin kannatettavina.

No, nyt sitten kun komissio on antanut Suomelle huomautuksen tästä lainsäädännöstä,
haluaisin korostaa kuitenkin sitä, että tässä kohtaa kannattaa edelleen säilyttää maltti ja täl-
5



Pöytäkirjan asiakohta PTK 42/2019 vp
laiseen hätiköintiin tai juoksenteluun joka suuntaan ei ole mitään syytä. Itse asiassa tämä
huomautus on pitkälti sama kuin se, minkä Suomi sai jo vuosi sitten, kun tätä lainsäädän-
töä valmisteltiin. Näin ollen voitaneen sanoa, että asia ei ole tullut kuitenkaan suurena yl-
lätyksenä ministeriöön eikä myöskään tähän taloon.

Totean myös sen verran, että kun tässä syksyn aikana on käytetty myös puheenvuoroja
siitä, että tätä lakia ei voitaisi saattaa voimaan, en näe asiaa näin. Tämä esitys, jolla tämän
lain voimaanastumista siirrettäisiin eteenpäin, jona aikana haettaisiin ratkaisut komission
esille nostamiin huoliin, on minusta perusteltu, ja meidän täytyy antaa vahva poliittinen
viesti ja tuki siitä, että ministeriön ja liikenneministerin täytyy hakea sellaiset ratkaisut,
joilla kevytautolainsäädäntö saadaan saatettua voimaan ja tuotua sitten eduskunnan käsit-
telyyn. Liikenne- ja viestintäministeriön tiedotteessa todetaan: ”Komission huomautus ei
estä lain voimaantuloa, mutta voi noudattamatta jätettynä johtaa rikkomusmenettelyn
käynnistämiseen komission toimesta.” ”Voi johtaa” — tässä kohtaa siis ei kannata myös-
kään nyt nostattaa huolia tilanteesta. Tämä ei ole ensimmäinen kerta, kun komissio käy
keskustelua jäsenmaan kanssa. Nyt on tärkeää tehdä vain muutokset järkevällä aikataulul-
la ja saattaa laki voimaan.

17.42 Satu Hassi vihr: Arvoisa puhemies! Edustaja Marttinen äsken totesi, että ne näkö-
kohdat, jotka komission kirjeessä Suomelle tulevat esille, olivat tiedossa jo, kun tätä lakia
säädettiin. Toisin sanoen, kun tätä lakia säädettiin, tiedettiin jo, että se on EU-lainsäädän-
nön kanssa ristiriidassa. Jo silloin olisi pitänyt painaa stop-nappia ja jättää kevytautolaki
säätämättä. Mutta ei pelkästään siitä syystä, että tämä laki on monessa kohtaa EU-lainsää-
dännön kanssa ristiriidassa — kohdat tuodaan selkeästi esille tämän nyt käsillä olevan hal-
lituksen esityksen perusteluissa — mielestäni kevytautolakia ei olisi alun perinkään pitä-
nyt säätää. Se perusasia, miksi sitä ei olisi pitänyt säätää, on liikenneturvallisuus.

Täällä jo todettiin, että nimi ”kevytautolaki” on itse asiassa harhaanjohtava. Täsmälli-
sempää olisi puhua hidasautolaista, koska tässähän on kyse tavallisista autoista, joiden no-
peus vain on hidastettu. Ne eivät ole yhtään sen kevyempiä. Kevyempää on vain se ajo-
opetus, minkä ns. kevytautolain mukaisesti tarvitsee käydä, jotta saisi ajo-oikeuden näihin
ns. kevytautoihin. Kun ns. kevytautoja on perusteltu nuorten turvallisuudella, on ajateltu
vain auton kuljettajan turvallisuutta, ei niiden, jotka ovat auton kyydissä eikä muiden tiel-
läliikkujien — ja auton kuljettajankin turvallisuutta vain hyvin kapeasta näkökulmasta.
Kokonaan on tosiaan sivuutettu vaikutus muihin tielläliikkujiin, mutta myös se, mitä ajo-
opetuksen keveys vaikuttaa kaikkien tielläliikkujien, autossa matkustajana olevien ja myös
auton kuljettajan turvallisuuteen.

Olen itse saanut insinöörikoulutuksen Teknillisessä korkeakoulussa Otaniemessä, mut-
ta jo itse asiassa koulufysiikassa kerrotaan, että kappaleen ja myöskin auton liike-energia
on verrannollinen sen massaan ja lisäksi nopeuden neliöön. Olen huomannut sen, että mo-
nille, joilla ei ole luonnontieteellistä tai tekniikan koulutusta, tämä asia on vaikea ymmär-
tää. Ihmisille ei ole intuition pohjalta selvää, että kun nopeus kasvaa, jarrutusmatka kasvaa
vielä enemmän, koska jarrutusmatka on verrannollinen liike-energiaan. Esimerkiksi jos
ajoneuvon nopeus kasvaa 45:stä 60 kilometriin tunnissa, jarrutusmatka kasvaa melkein 80
prosenttia. Toinen esimerkki kuvata tätä ilmiötä on se, että jos kaksi samanlaista autoa, sa-
malla tiellä, samassa kelissä lähtee jarruttamaan, toinen satasen, toinen kahdeksankympin
nopeudesta, niin siinä kohtaa, missä kahdeksastakympistä jarruttamaan lähtenyt auto on jo
pysähtynyt, satasesta jarruttamaan lähteneen vauhti on vielä kuusikymppiä. Ja kun nyt to-
6



Pöytäkirjan asiakohta PTK 42/2019 vp
siaan jo nopeudennosto 45:stä 60:iin lisää auton liike-energiaa melkein 80 prosenttia, sit-
ten tähän tulee päälle vielä se, että mopoautoihin verrattuna nämä ns. kevytautot voivat olla
painoltaan jopa kolminkertaisia. Se tarkoittaa, että liike-energia, joka ratkaisee sen, mil-
laista vahinkoa syntyy törmäyksissä, on yli viisinkertainen.

Niiden, jotka ovat perustelleet näitä ns. kevytautoja auton kuljettajan turvallisuudella,
argumentaatio perustuu siihen, että näissä moderneissa, oikeissa autoissa on paremmat jar-
rut, paremmat turvallisuusjärjestelmät ja niin poispäin. Nämä kaikki uudet tekniset hienou-
det voivat vain osittain kompensoida sitä vaaraa, mikä syntyy siitä, että liike-energia kas-
vaa. Se, että kun sallittu nopeus kasvaa, niin jarrutusmatka kasvaa vielä enemmän — se tar-
koittaa enemmän törmäyksiä samalla huomiokyvyllä. Kasvanut liike-energia tarkoittaa
isompia vahinkoja samoilla ajotaidoilla.

Pidän todella jo lähtökohtaisesti vastuuttomana sitä ajatusta, että normaaleja autoja an-
netaan nuoremmille ihmisille kuin jotka voivat normaalin ajokortin saada ja erittäin paljon
kevyemmän ajo-opetuksen pohjalta.

Näiden seikkojen lisäksi komissio on kirjelmässään todennut, että nämä ns. kevytautot
tai se ajokortti, millä nyt ns. kevytautolain perusteella voisi normaalia autoa, jossa on tämä
nopeusrajoitin, saada kuljettaa, niin nämä ns. kevytautot eivät täytä niiden ajoneuvoluok-
kien määräyksiä, mitä EU:n ajokorttilainsäädännössä on, että minkälaista vekotinta saa
kuljettaa tämän tyyppisellä ajokortilla.

Sen lisäksi komissio kiinnittää huomiota asiaan, jota en ainakaan muista ollenkaan kä-
sitellyn silloin viime eduskunnan aikana, kun tätä ns. kevytautolakia käsiteltiin, eli siihen
että tavallisessa autossa voi olla myös matkustajia monta kappaletta. Me kaikki tiedämme,
että joka vuosi Suomessa tapahtuu traagisia liikenneonnettomuuksia myös tavallisilla au-
toilla, joiden kuljettajalla on tavallinen ajokortti, jonka hän on saanut nuorena, ja kyydissä
on nuoria ihmisiä. Jos tämä ns. kevytautolaki astuisi voimaan, se suurentaisi tämän tyyp-
pisten traagisten onnettomuuksien todennäköisyyttä Suomen teillä. Sen takia mielestäni
tämä koko kevytautolaki oltaisiin voitu kumota, mutta toiseksi järkevin ratkaisu on siirtää
sen voimaantuloa hallituksen esityksen tarkoittamalla tavalla.

17.50 Ano Turtiainen ps: Arvoisa rouva puhemies! Kevytauto- ja mopoautoasiat sekä
nuorten ajokorttiasiat ovat kuuluneet perheeni arkeen viimeiset viisi vuotta. Omistan itse
mopoauton, jolla vanhempi tyttäreni ajeli noin kaksi vuotta ennen kuin hän sai erikoislu-
valla henkilöautokortin 17-vuotiaana. Nyt parhaillaan samalla mopoautolla ajelee nuorem-
pi, 15-vuotias tyttäreni. Kokemuksesta voin sanoa, että mopoauto on tuonut meidän nuor-
temme elämään erittäin paljon sisältöä. Se on mahdollistanut nuorille kulkemisen harras-
tuksiin, ja liikenteessä mukana oleminen on opettanut heille vastuunkantoa. Kilometrejä
meidän perheemme mopoautoon on kertynyt jo reilut 30 000. Perheeni mopoautokoke-
muksella osaan kuvitella kuitenkin, kuinka turvaton ja vaarallinen mopoauto on kolariti-
lanteessa.

Arvoisa rouva puhemies! Maaseudulla mopoautoilla ja mahdollisilla kevytautoilla aje-
taan muun liikenteen seassa myös 100 ja 80 kilometrin tuntinopeusalueilla. Meidän per-
heemme mopoauton kilometreistä valtaosa on kertynyt Viitostietä ajettaessa Juva—Mik-
keli-välillä, jossa on 100 ja 80 kilometrin nopeusrajoitusalueet. Turvallisuutta ajatellen ke-
vytauto on rakenteeltaan tietenkin turvallisempi kuin mopoauto, mutta taajaman ulkopuo-
lella tapahtuvat vaaratilanteet eivät vähene nopeusrajoitetulla kevytautollakaan.
7



Pöytäkirjan asiakohta PTK 42/2019 vp
Arvoisa puhemies! Toivoisin keskustelujen kevytautoista siirtyvän ajokortteihin. Mie-
lestäni B-ajokortin alaikärajaa voitaisiin tiputtaa EU:n sallimaan 17 ikävuoteen ja voitai-
siin alkaa keskustelemaan B-kortin ajoharjoitteluluvista 16-vuotiaille. Edellä esittämäni
vähentäisi huomattavasti tarvetta kevytautoille ja pienentäisi ajan mittaan mopoautokanto-
ja. Nyt poikkeusluvan kautta B-kortilla ja normaalilla henkilöautolla ajelee turvallisesti jo
paljon 17-vuotiaita. — Kiitos.

17.52 Heikki Vestman kok: Arvoisa puhemies! Kuten täällä on useissa puheenvuoroissa
todettu, kevytautojen salliminen on todella järkevää. Kyse on liikenneturvallisuuden pa-
rantamisesta. Nykyiset mopoautot ovat turvallisuusriski, ja ne ovat myös kalliita. Väljem-
min asutuilla alueilla nuorten liikkuminen on pystyttävä järjestämään nykyistä turvallisem-
min ja kustannustehokkaammin. Tässä kevytautot ovat vastaus. Kevytautot todella ovat
järkeä, kuten edustaja Kivisaari puheenvuorossaan osuvasti totesi.

Pidän ehdottoman tärkeänä, että löydetään ratkaisu siihen, että kevytautot sallitaan Suo-
messa ja kevytautolainsäädäntö kokonaisuudessaan saadaan voimaan. Kuten edustaja
Marttinen totesi, ministeriökin on todennut, että komission huomautus voi johtaa rikko-
muskanteeseen mutta ei siis sellaisenaan estä lain voimaantuloa — eli siis voi todella joh-
taa rikkomuskanteeseen, ei ehdottomasti johda. Komissio ei ole todennut, että rikkomus-
menettely käynnistetään. Jos tarvittavat muutokset voidaan voimaantulosta huolimatta teh-
dä, lain voimaantulo ei siis liene ongelma.

Minä haluan nostaa ylipäätään esille kysymyksen siitä, säikymmekö Suomessa liikaa
tällaisia komission huomautuksia. Pitää muistaa myös se, että komissio ei ole EU:ssa edes
se taho, joka viime kädessä ratkaisee, mikä on EU-oikeuden mukaista ja mikä ei. [Mikko
Savolan välihuuto] EU:n tuomioistuin viime kädessä ratkaisee tulkintaerimielisyydet, ei
komissio.

Ja minä haluan lopuksi nostaa vielä esille kysymyksen tästä omaisuudensuojariskistä,
johon täällä on viitattu. Ihan kysymyksenä esittäisin nyt paikalla oleville ministereille:
onko tätä tarkemmin selvitetty, koskevatko nämä riskit myös lain allekirjoittamisen jäl-
keen syntyneitä odotuksia, ja tulisiko tätäkin vielä tarkemmin selvittää?

17.55 Hannu Hoskonen kesk: Arvoisa rouva puhemies! Sinällään ymmärrän tämän kes-
kustelun kevytautolain lykkäämisestä olevan perusteltu, koska Euroopan unionin oikeus-
järjestelmäänhän meidän toki tulee jäsenenä tyytyä ja viedä sitä kautta asiaa eteenpäin niin,
että siitä saadaan laillinen ja hyvä. [Timo Heinonen: Ei nöyristellä!] Mitä tulee sitten pe-
rusteluihin, kannattaako se tehdä, niin mielestäni se kannattaa tehdä.

En muista päivää, mutta kuitenkin olin autolla tulossa jostakin kokouksesta kotiin, kun
ensimmäisen kerran kuulin radiosta, että tässä on tämmöinen ongelma syntynyt, ja sitten
kuulin sen tiedon, että kuulemma tämä komission antama kirje — oliko se nyt huomautus
vai palaute, olkoon kumpi tahansa — on nyt ulkoministerin hallussa ja kuulemma salai-
nen. Minä vain kysyn: onko todella niin, että tällaista paperia ei voida eduskunnalle tuoda
tai valiokuntaan? En tiedä, onko se paperi liikennevaliokunnassa ollut nähtävillä, mutta ei
siellä nyt pitäisi mitään valtiosalaisuuksia olla, enkä ikinä ole uskonut tällaisiin väitteisiin,
että joku paperi olisi salainen tämmöisessä asiassa. Ymmärrän, jos valtiosalaisuus olisi ky-
seessä tai joku Suomen turvallisuuteen liittyvä erittäin tärkeä asiakirja. Sen salaamisen ym-
märrän, mutta tämmöisissä asioissa en varmasti ymmärrä. [Suna Kymäläinen: Mistä pape-
rista on kyse?] — Siinä radio-ohjelmassa mainittiin, että se on jollakin lailla salainen pa-
8



Pöytäkirjan asiakohta PTK 42/2019 vp
peri ja se on kuulemma ulkoministerin takana. Edustaja Kymäläiselle tiedoksi tällainen.
Kuulin sen radiosta, kai se totta on. [Suna Kymäläinen: Mutta se on julkinen!]

Joka tapauksessa, arvoisa puhemies, kun vedotaan tässä keskustelussa siihen, mikä on
tällaisen kevytauton turvallisuus, niin en jaksa mitenkään ymmärtää tällaista perustelua.
Parin tuttavani lapset ajavat tämmöisellä mopoautolla, ja olen kuullut heidän kommentte-
jaan. Yhden perheen isä oli käynyt kokeilemassa tyttärensä hallussa olevaa mopoautoa,
isän omistamaa mutta tytön käytössä olevaa, ja hän kauhistui. Sanoi, että on aivan karmea
ajettava.

En jaksa ymmärtää. Tämmöisessä normaalissa henkilöautossa, vaikka nyt Volkswagen
Golf taikka Toyota Yaris tai joku vastaava auto, on ensinnäkin turvakori, elikkä se on täyt-
tänyt Euroopassa korille asetetut turvallisuusvaatimukset, sitten siinä on ABS-jarrut, sitten
siinä on tietysti airbagit, sitten siinä on hyvät turvavyöt ja sitten siinä on luistonesto- ja va-
kausjärjestelmä, niin että auto kun lähtee sivuluisuun, se oikaisee kovin paljon itsensä. Ni-
mittäin mopoautossa näistä ominaisuuksista ei ole mitään. [Timo Heinonen: Juuri näin!]
Se on aivan nolla. Minä en ymmärrä, minkä tautta tässä salissa pitää vääntää musta valkoi-
seksi.

Kyllä meidän nuoret ansaitsevat sen, että heillä on turvallinen ajoneuvo, kun he lähtevät
liikkeelle. Meidän nuoret ovat varmasti aivan kymmenen kertaa taitavampia koneiden
käyttäjiä kuin esimerkiksi minä olin silloin aikanaan, kun olin heidän iässään. Nämä ny-
kyiset nuoret ovat oppineet jo kartingautolla tai kuka minkäkinlaisella vempaimella aja-
maan jo ennen kouluikää. Ja sitten täällä esitetään, että he muka eivät tämmöisiä autoja hal-
litse. Kyllä minä sanon, että pikkusen perustelu ontuu, eikä ihan vähän.

Tämä asia pitää selvittää. En arvostele hallituksen esitystä. Hyvä, että se selvitetään ja
vuoden sisällä saadaan vastaus tähän asiaan. Mutta millään minä en jaksa, arvoisat minis-
terit, uskoa sitä, että Euroopan unionin komissio haluaisi meidän nuoremme saattaa sellai-
seen vaaraan näillä mopoautoilla, kun se on korvattavissa tällä kevytautolla. [Mikko Savo-
la: Lobbarit tässä ovat asialla olleet!] — Olkoon kuka tahansa, arvoisa puhemies, tässä
asialla ollut, en sitä minä tiedä eikä minun tarvitse tietää. Mutta tosiasia tässä on se, että
meidän nuorten tulevaisuus ja terveys ja turvallisuus on varmasti tärkein kaikista.

Olen muutaman kerran joutunut tuolla tien päällä omalla autollani ajaessa — onneksi
siinä autossa on aika hyvät valot — näkemään tämmöisen mopoauton edessä, ja onhan se
hengenvaarallinen peli. Ajatelkaa, että siinä edessä on menossa vaikka Volkswagen Golf,
joka on kolme vuotta vanha, jossa on hyvät valot, asianmukaiset valot sekä eteen että taak-
se, huomiovalot ja kaikki viimeisen päälle — se näkyy jo kilometrien päähän, vaan täm-
möinen pikkunen tötterö siinä tiellä lumisateessa ei näy minnekään. Se on erittäin vaaral-
linen. Toivoisin teiltä, arvoisat kansanedustajat, että olisimme vähän realisteja ja rehellisiä
tälle asialle.

Minun mielestäni jokaisen nuoren ihmisen terveys ja tulevaisuus on äärimmäisen tärkeä
asia, ja sellaista asiaa ei pidä altistaa poliittiselle jaarittelulle. Kyllä Suomen eduskunnan
pitää Suomen nuorten takana seisoa pystypäin ja toivottaa heille hyvää, tervettä elämää ja
lopettaa fysikaalinen keskustelu siitä, onko joku jarrutusmatka lyhyt tai pitkä. Kyllä tosi-
asia on, että kun ABS-jarruilla varustettu auto on, niin se varmasti pysähtyy kuin seinään,
kun taas mopoautolla kun painat jarrua, se lähtee vain sivuluistoon, koska siinä ei ole luis-
tonestojärjestelmiä. Pikkusen minua sappeen ottaa, arvoisa puhemies, tämä keskustelu täs-
sä, kun ei tämmöisiä turvallisuusasioita huomioida. [Naurua]
9



Pöytäkirjan asiakohta PTK 42/2019 vp
Minullakin oli lapsia. He ovat jo aikuisia, ja nyt lastenlapset kasvavat, ja jonain päivänä
mopoautoa en heille varmasti kustanna mutta kevytauton voisin ostaa.

Lopuksi, arvoisa puhemies, toivoisin, että tästä ”kevytautosta” keskustelu lopetettaisiin.
Olisi muuten mukava tietää, mitä meidän ministerit ovat kertoneet komissiossa tästä ”ke-
vytautosta”, että Suomessa on keksitty joku ”kevytauto”. Sehän on normaali henkilöauto,
jossa on vain nopeudenrajoitin. Formula ykkösissäkin on nopeusrajoitus, kun kuuttakymp-
piä ajetaan varikolla. [Naurua] Ei se ole sen vaikeampaa. Kun kerran Kimi Räikkönenkin
sitä uskoo, niin kyllä uskon, että meidän nuoretkin sen tietävät.

Ensimmäinen varapuhemies Tuula Haatainen: Nyt annetaan vastauspuheenvuorot mi-
nistereille. Ministeri Tuppurainen, 5 minuuttia, ja sitten Harakka.

18.01 Eurooppaministeri Tytti Tuppurainen: Arvoisa rouva puhemies! Kiitos, hyvät
kollegat, tästä keskustelusta nyt täällä tänään, tässä istunnossa jo aiemmin päivällä esite-
tyistä puheenvuoroista. Olemme työministeri Harakan kanssa kuunnelleet näitä kaikkia
puheenvuoroja ja keränneet kysymyksiä ylös, ja niihin, joihin emme nyt juuri tässä hetkes-
sä vastaa, palaamme myöhemmin. Tästä asiasta vastaava liikenne- ja viestintäministeri
Sanna Marin on, kuten tiedossa on, parhaillaan virkamatkalla yhdessä tasavallan presiden-
tin kanssa ja siten estynyt osallistumasta tähän istuntoon, joten omalta osaltani eurooppa-
ministerinä valtioneuvoston puolesta vastaan nyt muutamiin täällä esitettyihin huoliin ja
toiveisiin.

Tämä nyt käsillä oleva esitys on tärkeä liikenneturvallisuuden kannalta, se on tärkeä
meidän nuortemme turvallisuuden kannalta, ja on syytä korostaa, että tätä tavoitetta olem-
me eduskunnassa tukeneet yhdessä hyvin laajasti. Nyt on kysymys siitä, miten me saamme
tämän tahtotilan toteutettua parhaiten EU-lainsäädännön puitteissa, joka meitä kuitenkin
sitoo. Miksi tässä on otettava tämä aikalisä? No, Euroopan unionin komissio katsoo, että
kevytautoihin ei voida soveltaa ajokorttidirektiivin maatalous- tai metsätraktorin määritel-
mää, vaan moottoriajoneuvon määritelmää. Siitä on kyse. Ne kuuluvat siten ajokorttidirek-
tiivin soveltamisalaan, eikä niiden kuljettamiseen voida siten kansallisesti säätää AM-ajo-
korttiluokan ja 15 vuoden alaikärajavaatimusta.

Tämänhetkisen lain voimaantulo on 1. marraskuuta 2019. Siis marraskuun alkuun men-
nessä ei ole mahdollista selvittää, olisiko kevytautoja koskevia lakeja mahdollista muuttaa
siten, että ne olisivat Euroopan unionin lainsäädännön mukaisia, taikka valmistella ja kä-
sitellä mahdollisia kevytautojen vaatimuksia ja käyttöä koskevia lakien muutosehdotuk-
sia. Siksi, hyvät edustajat, lakien voimaantuloa on parasta siirtää. Niitä on siirrettävä. Ja oi-
keuskanslerin lausunnon mukaan lakien voimaantuloa on mahdollista siirtää EU-lainsää-
dännössä haettavan ratkaisun löytämiseksi.

Ja kun palaamme takaisin aiempaan aikaan, niin lakien valmisteluvaiheessa katsottiin
— jo silloin — että ajokorttidirektiivin soveltaminen on avoin tulkinnoille, koska trakto-
reiksi on aiemmin hyväksytty ajoneuvoja, joiden käyttötarkoituksen voidaan ensisijaisesti
katsoa olevan matkustajien tai tavaroiden kuljettaminen. Komission kanta oli tiedossa jo
lakien valmisteluvaiheessa, mutta epävirallisten keskustelujen perusteella oletettiin, ettei
komissio ryhtyisi toimenpiteisiin, ellei se olisi välttämätöntä. Ja nyt komissiolle on tehty
laeista useita kanteluita, joihin komission on reagoitava, jos lait tulevat voimaan. Tästä on
kysymys, tämä lisää riskiä rikkomusmenettelyn käynnistämisestä.
10



Pöytäkirjan asiakohta PTK 42/2019 vp
Jos kevytautolakien voimaantuloa siirretään, tullaan lakien muutosehdotuksia valmiste-
lemaan tiiviissä yhteistyössä eri sidosryhmien ja EU:n komission kanssa. Nyt on tarkoitus
selvittää mahdollisimman nopeasti, onko asiassa löydettävissä — komissiota tyydyttäväl-
lä tavalla — ajokorttidirektiivin mukainen ratkaisu. Keskusteluja komission kanssa on vir-
kamiestasolla jatkettu, ja komission virkamiehet ovat kertoneet olevansa valmiita keskus-
telemaan Suomen mahdollisista muutosehdotuksista, mikäli sellaisia heille toimitetaan.
Keskusteluyhteys on siis olemassa, ja me toimimme tässä aktiivisesti. Aivan varmasti täs-
sä myös selvitetään se, onko Ruotsin malli jotenkin sovellettavissa niin, että halutut tavoit-
teet täyttyvät. Ja kaikki muut vaihtoehdot tässä selvityksessä, puhemies, varmasti käymme
lävitse.

Ensimmäinen varapuhemies Tuula Haatainen: Ja ministeri Harakka, kolme minuuttia.
Voi pitää paikaltaan.

18.05 Työministeri Timo Harakka: Arvoisa puhemies! Minäkin osaltani kiitän tästä
käydystä keskustelusta. Olen itsekin silloin edellisessä eduskunnassa äänestänyt tämän
lain puolesta kuten suuri enemmistö, mutta tiedossa oli jo silloin ja silloin, kun hallitus teki
päätöksen lähes päivälleen vuosi sitten valtioneuvoston istunnossa, että EU-komissio oli jo
antanut huomautuksen, ja oli tiedossa, kuten hallituksen esityksestä käy ilmi, että tällainen
riski on olemassa. Kuten riskien kanssa joskus käy, niin nyt se on realisoitunut.

Oikeuskansleri on suositellut, että EU-oikeuden kanssa ristiriidassa olevaa lainsäädän-
töä ei tulisi pyrkiä säätämään. Tämä on kyllä aika lailla linjassa sen kanssa, minkälaisia rat-
kaisuja edellinen hallitus on tehnyt. Muistamme esimerkiksi makeisveron, joka poistettiin
sen tähden, että siihen liittyi kanteluita. Sen fiskaalinen merkitys oli suuri, puhuimme sa-
dan miljoonan euron suuruusluokasta, mutta siltikin sen riskin osalta, että olisimme joutu-
neet korvausmenettelyihin, ja mielestäni jossain määrin ymmärrettävästi poliittisen vas-
tuunkannon osalta katsottiin välttämättömäksi siitä luopua.

Myös toisinpäin edellinen hallitus on toiminut, esimerkiksi silloin, kun EU-komissio
huomautti energiatodistuksista, vaikka suurin osa suomalaisista koki, uskallan sanoa, että
autotallien energiatodistus ei ole millään tavalla välttämätön asia. Tähän EU-komission
huomautukseen edellinen hallitus sitten päätti reagoida ja sääti tällaisen lain.

Joten tätä varovaisuuslinjaa noudatetaan, oli kokoomus sitten hallituksessa tai oppositi-
ossa.

Ministeri Tuppuraisen esittämään selvitykseen ei ole kovin paljon lisättävää. Voidaan
ehkä todeta inhimillisestä näkökulmasta, kuten täällä on jo paljon vedottu kertomuksiin,
tuntemuksiin, kokemuksiin siitä, minkälaisiin tarpeisiin tätä kevytautoa on ajateltu tarvit-
tavan, että toki on harmi niille nuorille — niitä on jonkun verran — jotka ovat jo suoritta-
neet tämän AM121-luokan kortin, että se ei nyt sitten sovellu kevytautoihin tällä tietämäl-
lä. Joka tapauksessa tällainen kortti oikeuttaa kuljettamaan kevyitä nelipyöriä, kuten mo-
poautoja ja T3-ajoneuvoluokkaan kuuluvia traktoreita, joten sen suorittaminen ei välttä-
mättä ole pelkästään kuluerä.

Toki etukäteen hankittua kevytautoksi muutettavaksi tarkoitettua henkilöautoa voi käyt-
tää henkilöautona, mutta mikäli henkilöautolle ei ole tarvetta ja se halutaan myydä, niin sit-
ten mahdollinen vahinko luonnollisestikin on [Puhemies koputtaa] hankintahinnan ja
myyntihinnan välinen erotus. Ja vielä lopuksi se, että autokauppa-alan mukaan siltä osin,
mitä liikenne- ja viestintäministeriö on saanut tietoa, nämä kevytautokaupat on tehty pää-
11



Pöytäkirjan asiakohta PTK 42/2019 vp
asiallisesti ehdollisina sen mukaan, että ne voidaan purkaa, jos tämä laki ei ajatellusti tule
voimaan, joten voitaneen ajatella, että tämä valittu toimintalinja on tässä tilanteessa varsin
perusteltu.

18.08 Suna Kymäläinen sd: Arvoisa rouva puhemies! On todella hienoa, että tämän kä-
sittelyn yhteydessä on eurooppaministeri Tuppurainen, ja hänen selontekonsa juuri äsken
tästä tilanteesta oli mielestäni todella hyvin tilannetta kuvaava. On hienoa myös, että työ-
ministeri, liikenneministerin sijaisena toimiva ministeri Harakka on paikalla ja kuulimme
myös teidän kantanne tästä asiasta.

Jos käydään nopeasti tämä historia, niin tämähän on kaatunut viime kaudella tehtyjen
päätösten pohjalta nyt EU:n kautta tämän hallituksen syliin siltä osin, että meidän täytyy
yrittää pitää huoli siitä, että tuo edellisen eduskunnan 176 edustajan tahtotila kansallisesta
kevytlainsäädännöstä saadaan toteutumaan tahtotilamme mukaisesti. EU:n huomautuksiin
on kuitenkin vastattava, ja sen vuoksi tämä esitys on vastuullinen, että ministeriö ehtii val-
mistella esityksen, jolla näihin EU:n huomautuksiin pystytään reagoimaan.

No, se, mikä on muuttunut tuon vuoden takaisen päätöksen osalta, on oikeusasiamiehen
arvio siitä, voidaanko tätä lakia tällä hetkellä, marraskuun alussa, ottaa voimaan.

Meillä on siis käytännössä kolme vaihtoehtoa: Se, että laki tulisi voimaan 1. marraskuu-
ta 19, mikä on kaikkein vastuuttomin siltä osin, että siihen liittyy suurimmat riskit siitä, että
tämä lainsäädännön muutostyö ei onnistukaan ja joudumme tämän peruuttamaan. Tämä
olisi kuluttajillekin kaikista pahin vaihtoehto. On riski, että joutuisimme rikkomusmenet-
telyyn, tai voisimmeko esimerkiksi vaatia, että virkamiehet joutuisivat valtioneuvoston
asetusten ja Traficomin määräyksen antamiseen vastoin oikeusasiamiehen neuvoja. Sitten
meillä on tietenkin vaihtoehto, että tämä laki olisi kumottu kokonaan. Ja olemme valinneet
hallituksessa tämän helpoimman ja mahdollistavan tien sille, että saadaan kansallinen lain-
säädäntö, eli lykätään tätä lain voimaantuloa, jotta meillä jää aikaa vastata näihin asioihin.

Se, että täällä on tullut vastustusta tästä vuoden lykkäyksestä, on surullista, koska koen
tämänkin päivän keskustelujen pohjalta, että tahtotila on varsin yksimielinen. Sen vuoksi
olisi syytä vastata siihen nuorten halukkuuteen varmistaa näitten nopeusrajoitteisten kevy-
tautojen osalta se, [Puhemies koputtaa] että tämä laki tulisi voimaan [Puhemies koputtaa]
vuoden päästä.

18.12 Juha Mäenpää ps: Arvoisa rouva puhemies! Päätin nyt vilkkaan keskustelun jäl-
keen osallistua itsekin tähän kevytautokeskusteluun. Tämä kevytauto on minun mielestäni
hyvä asia. Sitä tulee edistää mahdollisimman nopeasti, ja minun mielestäni meidän pitäisi
ottaa se käyttöön niin kuin eduskunnassa on päätetty. [Timo Heinonen: Kyllä, itsenäinen
valtio!] 176 kansanedustajaa on tämän hyväksynyt, ja se kertoo siitä, että tahtotila on ollut
hyvin yksimielinen.

Mielestäni tämä laki on kuitenkin tietyllä tapaa huono, sen takia, että lakiin on kirjattu
tällainen vuosimalliraja tälle autolle. Meidän ehkä olisi syytä ollut miettiä, voisiko se raja
olla jotain muuta. 90-luvulta asti autoissa on ollut ABS-jarrut ja airbagit, ja olisiko se ollut
se vaatimus, että siinä kevytautossa tulee olla tällaiset varusteet. Tämä on epätasa-arvoista.
Kaikilla nuorilla tai perheillä ei ole varaa hankkia näin uutta autoa. [Timo Heinonen: Hyvä
huomio!]

Ollaan puhuttu paljon maaseudusta ja maaseudun pienituloisista. Keskustakin on puhu-
nut maaseudun pienituloisista. [Ari Torniaisen välihuuto] Siellä maaseudulla tämä kevy-
12



Pöytäkirjan asiakohta PTK 42/2019 vp
tauto ja yhtä lailla mopoauto on antanut hyvin paljon lapsille mahdollisuuksia kulkea har-
rastuksissa, ja sillä lailla se on luonut heidän elämäänsä tietynlaista sisältöä ja on päästy pi-
tempien matkojen päästä harrastuksiin ja hyviin harrastuksiin myös.

Minun omat vanhimmat lapseni ovat mopoautoiän ohittaneet, ja itse henkilökohtaisesti
autoalan opettajanakin työskennelleenä en voinut edes ajatella, että ostaisin mopoauton
lapsilleni. Mopoauto on mielestäni erittäin turvaton, ja kevytauto loisi sen auton turvan sil-
le kuljettajalle, ja se loisi turvaa myös muille, jalankulkijoille ja pyöräilijöille. Ne ovat käy-
neet huomattavasti kovemmat testit läpi. Mielestäni mopoauto on kolaritilanteessa erittäin
turvaton.

Itse kun olen ollut tuossa iässä, niin Ruotsissa ajettiin EPA-traktorilla, ja Ruotsissa aje-
taan EPA-traktorilla edelleen. Mikä estää meidän maatamme tällaisessa lainsäätämisessä,
jos naapurimaassa, joka kuuluu Euroopan unioniin, on mahdollisuus rakentaa EPA-trakto-
reita? Ehkä pieni aasinsilta, että meidän tulisi joitain muitakin lakeja ehkä ottaa rohkeam-
min käsittelyyn ilman kumartelua Euroopan unionille. Ehkä myös nuuskassa voisimme
toimia samalla tavoin kuin Ruotsi toimii.

Eduskunnan sanotaan olevan semmoinen paikka, joka säätää tämän maan lait ja on kor-
kein päättävä elin. Jos me olemme itsenäinen kansallisvaltio, niin ihmettelen sitä, että me
emme saa ottaa lakia kevytautoista käyttöön vaan me kumartelemme Euroopan unionille
tässä asiassa.

Edustaja Turtiainen esitti puheenvuoron siitä, että ajokortin myöntämisen alaikärajaa
voitaisiin laskea. Ehkä meidän kaikkien edustajien tulisi ottaa huomioon yhtenä vaihtoeh-
tona se, että ajokortin alaikäraja saataisiin laskettua 17 vuoteen, koska meillä on vielä maa-
seudulla nuoria ja ihmisiä. Annetaan heillekin mahdollisuus osallistua yhä keskittyväm-
pään koulutukseen ja harrastuksiin. Ne keskittyvät kaupunkikeskuksiin, ja kyllä meidän
maaseudun nuorille pitää antaa mahdollisuus kulkea joko sitten kevytautolla tai jopa autol-
la aikaisemmin näissä harrastuksissa. — Kiitoksia.

18.18 Jani Mäkelä ps: Arvoisa puhemies! Nyt on keskustelu mennyt jo sen verran pidem-
mälle, että tässä kysymyksessä voi ottaa muutamia ehkä hieman epäpopulistisiakin näkö-
kohtia esille. [Eduskunnasta: Oho!] Elikkä lähinnä sen, että nyt jos hallitus ottaa tämän
asian vuodeksi mietintämyssyn alle, niin mitä tarkalleen ottaen tässä aiotaan muuttaa? Jos
kerran perusongelma on se, että ajokorttiluokat ovat yhteensovittamattomia, niin millä täs-
tä laista nyt saataisiin sitten vaatimusten mukainen? En nyt pysty sitä näkemään, enkä ole
kuullut kenenkään tähän kysymykseen keskustelussa vastaavan. Meneekö tämä lopulta
niin, että edustaja Turtiainen oli oikeilla linjoilla siinä, että meidän pitäisi ylipäänsä muut-
taa henkilöauton ajokortin ikärajaa alemmas eikä lähteä tällaisiin kevytautokokeiluihin?
Onko tämä se todellisuus siinä asiassa?

Itse tähän substanssiin kantaa ottaakseni: täällä on paljon puhuttu mopoautojen negatii-
visista tai sellaisiksi koetuista piirteistä, mutta nythän ei olla kieltämässä mopoautoja, vaan
ollaan luomassa uutta ajoneuvoluokkaa, kevytauto, joka kieltämättä on todellisuudessa
enemmän nopeusrajoitettu auto. On se tietysti kevyempikin, siinä on tietty painoraja, mut-
ta pohjimmiltaan kyse on siitä nopeusrajoituksesta. Ja se on myös aivan totta, että tämä tur-
vallisuus, jota tässä saavutetaan, koskee enemmänkin sen kevytauton sisällä kulkevia hen-
kilöitä kuin sinne ulkopuolelle jääviä. Todettakoon, että myös mopoautoissa on ABS-jar-
ruja ynnä muita turvajärjestelmiä nykyaikana. Elikkä teknisesti ottaen kaikki faktat, mitä
keskustelussa on esitetty, eivät ihan pidä paikkaansa.
13



Pöytäkirjan asiakohta PTK 42/2019 vp
Mutta se siitä substanssista. Itse en sinänsä myöskään pidä EU:n edessä nöyristelystä, ja
onkin hirvittävän mukavaa, että myös kokoomus on lähtenyt tässä asiassa perussuomalais-
ten linjoille, elikkä en kuullut viime kaudella hirveästi kokoomuslaisten vaativan EU:n
edessä nöyristelyn lopettamista, mutta alkuhan se on tämäkin. [Jukka Kopran välihuuto]
Tosiasia kuitenkin sanoakseni on niin, että kun tätä lakia viime kaudella liikennevaliokun-
nassa käsiteltiin, niin kyllä se oli tiedossa, että näitä ongelmia siinä voi olla. Se on todettu
moneen kertaan. Kyllä se oli silloin tiedossa, että näitä EU-oikeuden kanssa ristiriitaisia
asioita tässä voi ilmetä, ja siksi pidänkin varsin outoina näitä puheita siitä, että tämä olisi
tullut yllätyksenä. Enemmänkin kysymys oli varmaan siitä, että laki piti saada säädettyä
nopeasti ja sen takia se vietiin läpi, vaikka näistä ongelmista tiedettiinkin.

No, nyt sitten tämä asia on ollut jatkuvaa vatvomista. Kun tässä on ollut periaatteessa
jatkuva markkinahäiriön tilanne käynnissä, elikkä ihmiset eivät ole tienneet, minkälaisiin
autoihin he pystyvät nyt sitten investoimaan ja mihin heidän kannattaa investoida, niin sel-
laisen neuvon antaisin, että nyt, viimeistään tässä vaiheessa, pitäisi olla johdonmukainen ja
viestiä julkisuuteen jotain ymmärrettävää siitä, mitä tulee voimaan millä aikataululla ja
mitä ihmiset voivat ja mitä heidän kannattaa ajoneuvokseen hankkia.

Toisenakin toisin esille ylipäänsä tähän aihepiiriin liittyvää riskiä siitä, miten näissä
muutoksissa pitäisi huomioida kaksipyöräisten ajoneuvojen — mopojen ja moottoripyöri-
en — markkinat ja ajokorttimäärät eli se, että toivon mukaan emme luo kehitystä, jossa
mopojen ja kevytmoottoripyörien korttien ajaminen ja ajoneuvojen ostaminen vähenee en-
tisestään, mikä helposti johtaa siihen, että myös raskaimmat moottoripyörät vähenevät.
Nyt jo moottoripyörien markkinat ovat varsin kurjassa tilassa. Toivon, ettemme kurista nii-
tä ennestään. Jotain kompensaatiota sille alalle kyllä tarvittaisiin, ainakin kaikki, mitä nyt
tämän EU:n puitteissa voimme sinne tuoda.

18.21 Mikko Savola kesk: Arvoisa rouva puhemies! Eihän tässä ole mistään muusta kyse
kuin siitä, että tämä on mopoautolobbareiden kosto Brysselin käytävillä. Kun Suomi alkoi
tätä lainsäädäntöä tekemään, alkoivat myyntitilastot menemään alaspäin, ja samalla hetkel-
lä myös lobbarit heräsivät ja ovat vaikuttaneet EU-komissioon siltä osin, että tällainen
nootti meille myöskin tuli. Eurooppaministeri antoi hyvät perusteet siitä, mitä tässä on ta-
pahtunut. Tämä avasi sitä problematiikkaa, mikä tuolta EU-komission päästä nyt meitä
kohtaan tässä asiassa on tullut.

Ei ole epäselvyyttä siitä, etteikö täällä enemmistö kannata näitä kevytautoja — se on
ihan selvä asia. Itsekin henkilökohtaisesti kannatan niitä ja niitä perusteita, mitä täällä on
useampaan otteeseen mainittu eli mitkä ovat turvallisuustekijät, mitkä ovat tavallaan
myöskin kustannustekijät tässä asiassa — turvallisuustekijät niin sille kuljettajalle siellä
auton sisällä, jalankulkijoille kuin ylipäätään suomalaiselle liikenteelle ja liikkuvuudelle,
jonka meidän nuorillemme tässä luonnollisesti haluamme sallia.

Suomi on pitkien etäisyyksien maa, ja itsekin kymmenen kilometriä Ähtärin keskustas-
ta tulevana tiedän, miten tärkeätä liikkuminen on. Silloin nuorena pääsi itse liikkumaan
mopolla, mutta jos mietin omia lapsiani, jotka jossakin vaiheessa tulevat siihen ikään, että
kulkevat moottoriajoneuvoilla harrastuksiinsa ja kouluun, niin kyllä minä mieluummin
tämmöisen kevyemmän henkilöauton heille hommaisin, eli kevytauton, kuin sitten sem-
moisen peltikotelon, mikä on hyvin turvaton, eli mopoauton.

Minun mielestäni tässä keskustelussa on käyty ihan hyvää pohdintaa siitä, että ensinnä-
kin nyt pitää EU-komission kanssa käydä ne keskustelut ja pyrkiä siihen, että tämä laki
14



Pöytäkirjan asiakohta PTK 42/2019 vp
mahdollisimman nopeasti saataisiin meillä voimaan, niin että kevytautot saataisiin meillä
myöskin käyttöön, niin kuin on suunniteltu. Siltä osin tämä aikalisä on nyt otettava. Mutta
mikäli tämä ei lyö tuulta allensa ja ehkä jopa muutoinkin — se taisi tulla perussuomalais-
ten suunnalta, oliko edustaja Turtiainen vai kuka, joka nosti esiin sen — me voisimme las-
kea ajokortti-ikää tässä maassa, ja jos me sitä laskisimme, me saisimme myöskin aikaisem-
min edellytyksiä lähteä saamaan sekä asianmukaisen koulutuksen, ajokortin että myöskin
sitten edellytyksiä parantaa nuorilla liikkuvuutta.

Varmasti moni meistä maalla kasvaneena on päässyt moottoriajoneuvoja kokeilemaan
jo varsin nuorena ja ajamaan niitä nuorena. [Timo Heinonen: Rikos on vanhentunut!] —
Rikos on varmasti vanhentunut, kuten edustaja Heinonen sanoi — ja on varmasti itsekin
päässyt kokeilemaan jo nuorena miehenä autolla ajoa, suljetulla tiellä luonnollisesti. Kyllä
se siitä käytännön tuntemuksesta tulee ja siitä kasvatuksesta, siitä opetuksesta, että moot-
toriajoneuvoja turvallisesti osataan käyttää. Se on kaiken lähtökohta sille, olipa mikä moot-
toriajoneuvo sitten tahansa.

Joka tapauksessa toivon, että me nyt pääsisimme sillä hyvällä yhteisymmärryksellä,
mikä täällä tätä lakia säädettäessä jo oli, käsittelemään tämän asian EU-komission kanssa
— uskon, että hallituksen sisällä tästä löytyy joka tapauksessa hyvä yhteisymmärrys, kuin-
ka tätä halutaan viedä eteenpäin — mutta sitten myös täällä eduskunnassa yhtä yksimieli-
sesti veisimme tämän eteenpäin, niin että meidän nuoret voivat käyttää mahdollisimman
turvallisia ajoneuvoja liikkuessaan harrastuksiin, kouluun ja niin edelleen, missä ikinä näi-
tä ajoneuvoja tarvitsevatkin.

18.26 Satu Hassi vihr: Arvoisa puhemies! Kolme pointtia. Ensinnäkin tähän, olisiko jär-
kevää antaa ns. kevytautolain tulla voimaan, vaikka on ilmiselvää, että se on ristiriidassa
EU-lainsäädännön kanssa. No ei todellakaan! On aivan selvä asia, että tämä asia menisi
EU-tuomioistuimeen, ja tämän lain ristiriita EU-oikeuden kanssa on niin selvä, että myös
lopputulos on aivan selvä. Suomi joutuisi jälkikäteen perumaan tämän lain.

Toinen pointti: Mitä tämä merkitsisi niille perheille, jotka ovat suunnitelleet ns. kevy-
tauton hankkimista? Se tarkoittaisi sitä, että he kokisivat itsensä huijatuiksi. He olisivat
hankkineet auton, jolla mahdollisesti ei lainkaan olisi käyttöä. Ja vaikka sillä olisikin käyt-
töä, niin kiinnittäisin huomiota hallituksen esityksen perusteluissa todettuun komission
huomautukseen, että alkuperäisen ajoneuvon valmistaja ei olisi enää vastuussa siitä hetkes-
tä alkaen, jona ajoneuvo muunnettiin kevytautoksi — ei, vaikka se palautettaisiin alkupe-
räiseen tilaansa. Toisin sanoen perheillä olisi autoja, jotka on muutettu kevytautoiksi ja sit-
ten palautettu tavallisiksi autoiksi, mutta auton valmistajafirma ei olisi enää vastuussa au-
tosta samalla lailla kuin autonvalmistaja normaalisti on. Eli jos antaisimme tämän kevytau-
tolain tulla voimaan nyt, tämä olisi kuluttajansuojan kannalta ihmisten saattamista todella
ikävään tilanteeseen.

Ja vielä liikenneturvallisuudesta: huomaan, että useissa puheenvuoroissa, joita tässä on
käytetty, ei ole lainkaan ymmärretty niitä liikenneturvallisuuteen liittyviä näkökohtia, jot-
ka komission kirjeessä — jota on referoitu hallituksen esityksessä — tuodaan esille ja jot-
ka itse toin esiin äskeisessä puheenvuorossani. En niitä kuitenkaan toista, mutta siteeraan
Liikenneturvan nettisivuilta muutamia tietoja. Liikenneturva kertoo, että nuorten miesten
riski kuolla liikenteessä henkilöauton kuljettajana on muita ikäryhmiä suurempi. [Arto Sa-
tonen: Se on selvä!] Valtaosa nuorista ei kuulu riskiryhmään, mutta nuoria riskikuljettajia
on kuitenkin arvioitu olevan 10—17 prosenttia kaikista nuorista. Nuoren kuljettajan onnet-
15



Pöytäkirjan asiakohta PTK 42/2019 vp
tomuusriski kasvaa, kun kyydissä on kavereita, ja 67 prosentissa nuorten miesten ja 35 pro-
sentissa nuorten naisten — alle 24-vuotiaiden — kuljettamista autoista [Puhemies koput-
taa], joilla on aiheutettu kuolonkolari, [Arto Satonen: Ei koske mopoautoa!] on ollut 10
prosentin ylinopeus. Nämä ongelmat eivät vähenisi [Puhemies koputtaa] ns. kevytautolail-
la, vaan pahenisivat.

18.29 Heikki Autto kok: Arvoisa rouva puhemies! Edustaja Hassi on käyttänyt tässä mie-
lenkiintoisia puheenvuoroja, ja sinänsä minusta olennaista pohdintaa tässä oli toisaalta tä-
hän turvallisuuteen liittyen, johon palaan kohta, mutta erityisesti tähän EU-tuomioistui-
meen liittyen.

Elikkä, miten olisi poissuljettua se, että jos laki tulee voimaan, niin voimaantulon jäl-
keen lähdetään tekemään ne lakiin tarvittavat muutokset, jotta se täyttää tämän EU-lainsää-
dännön? Sillähän vältettäisiin sitten se EU-tuomioistuin. Perheet ovat nyt hankkineet näitä
ajoneuvoja ottaen huomioon sen, että lainsäädäntö on siis tulossa voimaan ensi kuun alus-
sa. Tämän on eduskunta laajasti hyväksynyt, tasavallan presidenttikin on jo lain vahvista-
nut. Miten olisi näin ollen huonompi vaihtoehto se, että annetaan lain tulla voimaan ja nuo-
ret pääsevät tänä talvena sitten jo turvallisesti tuonne tien päälle? Ne nuoret, jotka oikeasti
paljon esimerkiksi valtateillä liikkuvat, joiden perheet ovat jo halunneet turvallisuuteen pa-
nostaa hankkimalla näitä kevytautoja, pääsisivät niitä käyttämään, ja sen jälkeen tehdään
ne muutokset, joiden kohdalla on aivan ilmeistä, että hallitus aikoo joka tapauksessa tulla
esittelemään ne, kun se nyt esittää tämän lainsäädännön toimeenpanon siirtämistä vuodella
eteenpäin. Tässä menetetään yksi vuosi sitä tärkeää liikenneturvallisuustyötä, jota tällä
lailla on haettu.

Ja tosiaan on aivan selvää, että mopoautojen turvallisuus muun muassa näissä Euro
NCAP:n testeissä on osoittautunut aivan suorastaan olemattomaksi, kun taas sitten kaikki
nämä kevytautot joutuvat täyttämään ne kriteerit, jotka henkilöautolle asetetaan. Ja kun
nämä nuorten käyttöön tulevat kevytautot olisivat uusia, niin ne olisivat kyllä taatusti tur-
vallisempia kuin mitä nämä mopoautot ovat. Ja toki edustaja Hassilla oli mielenkiintoisia
fysiikanteoriaan liittyviä näkökulmia. Muistelisin itse, että kyllä näitä peruskoulun yläluo-
killa jo opetettiin, ei tarvitse lukion fysiikkaan turvautua. [Satu Hassi: Mutta kaikki ei opi!]
— No se on totta. Edustaja Hassi on aivan oikeassa, että kaikki edustajat eivät ole käyneet
peruskoulua. Se on tietysti aivan totta. [Naurua — Timo Heinonen: Osa on käynyt kansa-
koulun!]

Nämä kevytautot ovat myös ympäristöystävällisempiä. Tämäkin on ehkä sellainen asia,
joka ei välttämättä hahmotu ihan helposti, niin kuin edustaja Hassi tuossa kuvasi. Mutta
kyllä, vaikka kevytautot ovat isompia ja painavampia kuin mopoautot, niin ne ovat myös
ympäristöystävällisempiä, koska niissä on hiukkassuodattimet ja niissä esimerkiksi on ty-
pen oksideja suodattavat SCR-laitteistot, niin kuin autoissa kuuluu olla, [Puhemies koput-
taa] kun taas sitten nämä mopoautot käyttävät [Puhemies koputtaa] dieseliä eikä niissä ole
minkäänlaisia suodattimia. Ja jos nyt mietitään tuolta maailmalta suurkaupunkeja, niin
siellä kyllä pyritään nämä [Puhemies koputtaa] mopoauton tyyppiset moottorit nimen-
omaan kieltämään.

18.32 Ari Torniainen kesk: Arvoisa rouva puhemies! Olemme käyneet hyvää keskuste-
lua tästä hallituksen esityksestä, ja itse toivon, että tämä voi nytten mennä eteenpäin tällai-
senaan. Mistä tämä harmillinen tilanne, vuoden siirtymäaika, nyt johtuu? Se johtuu EU-ko-
16



Pöytäkirjan asiakohta PTK 42/2019 vp
mission kirjelmästä ja siitä huomautuksesta, mikä on tullut, ja itse asiassa kun täällä jo
eräässä puheenvuorossa viitattiin siihen EU-komission kirjelmään, niin se kirjelmä on kyl-
lä luettavissa LVM:n sivuilta, tosin se on kopio, ja se on suomenkielinen siellä, eli se on hy-
vin ymmärrettävässä muodossa ja luettavissa.

Sitten täällä on viitattu Ruotsiin, että miksei ole samanlainen kevytautolainsäädäntö
kuin Ruotsissa. Ruotsissa ne ovat hyvin erilaisia autoja, ne ovat traktoreita käytännössä,
niillä saa ajaa maksimissaan 30:tä kilometriä tunnissa, niissä ei käytännössä saa olla taka-
penkkiä vaan maksimissaan 1—2 henkilöä kuljettajan lisäksi siinä edessä. Se on hyvin eri-
lainen ratkaisu, siellä on monia muitakin sellaisia ratkaisuja, mitkä ovat erilaisia kuin Suo-
messa. Me olemme yrittäneet tehdä suomalaisen version tähän, ja nyt olemme komissiosta
saaneet huomautuksen siitä ja mahdollisesti joutuisimme sanktioihin, ja on tärkeää, että nyt
käydään komission kanssa ne keskustelut, miten saadaan Suomessa suomalainen malli tä-
hän.

Hallitus ei todellakaan ota mietintämyssyn alle tätä asiaa, vaan sen jälkeen kun saadaan
tämä asia eteenpäin, päästään seuraavaan vaiheeseen ja laitetaan LVM:n virkamiehet töi-
hin ja etsimään niitä ratkaisuja. Keskusta haluaa olla myöskin, koska me olemme hallitus-
puolue, yhdessä kaikkien puolueiden kanssa, kaikkien eduskuntaryhmien kanssa etsimäs-
sä niitä ratkaisuja, jotta saadaan tämä asia maaliin.

Kevytauto on myös ilmastoteko käytännössä, koska esimerkiksi joukkoliikenne ei toimi
todellakaan läheskään koko Suomessa. Täällä pääkaupunkiseudulla joukkoliikenne toi-
mii, mutta ei tarvitse mennä kovin kauas omaan maakuntaanikaan, niin siellä ei joukkolii-
kenne toimi. Kevytautot mahdollistavat nuorille myöskin pääsyn harrastuksiin, se on hyvä
asia, ja kevytauto voi olla myöskin ikäihmisille ratkaisu tulevaisuudessa liikkumiseen, kun
se on sitten aikanaan muutettavissa myöskin takaisin perheautoksi. Itse uskon, että se on
myöskin tulevaisuutta.

Etsitään siis ratkaisuja, eikä käytetä sitä koko vuotta, mikä nyt on, vaan löydetään yh-
dessä ne nopeammalla aikajänteellä.

18.35 Hannu Hoskonen kesk: Arvoisa rouva puhemies! Juuri näin kuin edustaja Torniai-
nen erinomaisessa puheenvuorossaan totesi: tämä asia pitää viedä täydellä maalaisjärjellä
läpi niin, että saadaan myös Euroopan unionin päätöksentekokoneiston kautta se siunaus,
mikä tälle ilmeisesti tarvitaan.

Kiitän tässä vaiheessa jo arvoisia ministereitä siitä, että he ovat erittäin kiireisistä aika-
tauluistaan huolimatta tänne vaivautuneet ja päässeet tulemaan. On hienoa, että ministeri
Tuppurainen piti erinomaisen analyyttisen puheenvuoron ja kertoi, mistä tässä on kysy-
mys. Se on eduskunnan arvovallan tärkeää nostamista, ja on meille erittäin arvokasta, että
saamme suoraa tietoa suoraan EU:sta.

Tämän asian käsittelyssä vielä yksi asia jäi sanomatta ja se on tämä yleinen mieliala: mi-
ten me koemme Euroopan unionin tässä asiassa tai missä tahansa muussa asiassa. Koem-
meko me sen sellaisena kauheana byrokratian keitaana, joka suoltaa päätöksiä tai säännök-
siä, joissa ei ole mitään järkeä? Tässä nyt olisi sellainen pelin paikka, että me hoitaisimme
tämän tyylikkäästi loppuun — että tämä asia saataisiin mahdollisimman äkkiä pantua täy-
täntöön ja meidän nuorillemme turvalliset kulkemisvälineet tuolla maanteillä.

Pitää muistaa, että ne autot, kevytautot, Volkswagen Golfit sun muut, ne ovat äärimmäi-
sen hyviä autoja. Esimerkiksi valovarustus niissä on tänäpänä aivan loistava. Viisi vuotta
vanhassa Golfissa on esimerkiksi niin hyvät valot tänäpänä, että mopoautoissa ei ole kym-
17



Pöytäkirjan asiakohta PTK 42/2019 vp
mentä prosenttia sitä valoa, mitä siinä autossa on. Näkyvyys on loistava, turvallisuus on
hyvä, talvella se on lämmin, ja ennen kaikkea — mikä siinä on parasta — se on sille kul-
jettajalle äärimmäisen turvallinen. Kaikilla mittareilla mitattuna se on turvallinen.

Toivoisin, että meillä eduskunnassa löytyy niin paljon yhteishenkeä ja järkeä, että saam-
me tämän asian vietyä läpi järkevällä, nopealla aikataululla. Ja jos sattuisi nyt niin käy-
mään, että — Euroopan unionin komissiolle ilmeisesti on annettu kohtalaisen hyviä syöt-
töjä jostakin, että tätä kannattaisi vähän niin sanotusti kurmoottaa, niin kuin pohjalaiset sa-
novat — niin siinä tapauksessa tämä voisi mennä sillä keinoin, että pudotetaan sitten sitä
ajokortti-ikää siihen 17 vuoteen. Joku sanoo tämän puheenvuoroni jälkeen, että nepä nuo-
ret ajavat hurjasti. Kaikki me olemme olleet joskus nuoria. Kyllä mekin joskus ajelimme
sillä mopedillamme vähän, miten nyt sanoisin, semmoisiakin nopeuksia, jotka eivät vält-
tämättä olleet ihan lainmukaisia. Mutta 99,9 prosenttia meidän nuoristamme aivan varmas-
ti on vastuullisia. Joukossa on aina muutama poikkeus, joista vain puhutaan ja leimataan
koko nuorisoporukka vastuuttomaksi. Meidän nuoremme ovat hyviä, vastuullisia nuoria,
jotka haluavat rakentaa järkevää Suomea. Se viesti meiltä pitää tästä talosta lähteä, että me
luotamme heihin ja annamme heille mahdollisuuden turvalliseen liikkumiseen. Se on vä-
hin, mitä me voimme tässä salissa heille tehdä.

18.38 Arto Satonen kok: Arvoisa puhemies! Olen saanut sekä tällä kaudella että aikai-
semmalla kaudella olla suuressa valiokunnassa aika paljon käsittelemässä näitä erilaisia
Euroopan unionista tulevia esityksiä. Kuten kaikki täällä tietävät, olen vahvasti Euroopan
unionin kannattaja, ja useimmiten pidän järkevinä niitä esityksiä, mitä sieltä tulee, mutta
nyt on kyllä pakko sanoa, että tässä komission kirjelmässä ei ole kyllä järjen hiventäkään.
Ja ne kaikki perustelut, mitkä täällä on: täällä on ainoastaan yksi järkeenkäyvä perustelu —
ja se lukee hallituksen esityksessä — ja se on se, että tässä ikään kuin markkinat vääristy-
vät, koska mopoautojen markkinamahdollisuudet heikkenevät, kun ne ovat eurooppalaisia
valmistajia, eli tällä komission esityksellä ei ajeta mitään muuta kuin sitä, että mopoauto-
jen valmistajien ja niitä myyvien asema ei heikkene. Liikenneturvallisuuden kanssa tällä ei
ole yhtään mitään tekemistä tämän asian suhteen.

Tämä asia on koskettanut sitä paikkakuntaa, josta itse tulen, Sastamalaa, hyvin kovasti,
koska meillä oli se valitettava onnettomuus, jossa rattijuoppo ajoi kahden 17-vuotiaan mo-
poautolla ajaneen ylitse. Voi olla, että siinä turmassa ei olisi normaali autokaan auttanut,
mutta se on ollut todella järkyttävä kokemus. Ei sekään ole lopettanut sitä. Edelleen siellä
mopoautoilla ajellaan, koska sellaisessa maaseutukunnassa on paljon niitä ihmisiä, jotka
asuvat niin kaukana keskustasta — ja kun joukkoliikenne ei toimi — ettei nuorilla käytän-
nössä ole muuta vaihtoehtoa päästä liikkeelle kuin tämä kuuluisa mopoauto.

Ja kun täällä puhutaan siitä, että jotkut nuoret miehet eivät välttämättä hallitse sitä lii-
kennettä ainakaan silloin, jos on kavereita mukana, niin se on varmaan ihan totta ja se on
oma ongelmansa, mutta kyllä se koskee mopoautolla ajavia ihan samalla tavalla kuin ke-
vytautolla ajavia. [Satu Hassi: Montako mopoauton kyytiin mahtuu?] — Mopoauton kyy-
tiin mahtuu ehkä vähemmän väkeä kuin kevytauton kyytiin, mutta mopoautokin on vaaral-
linen, jos sillä kohtaa vaikka jalankulkijan tai polkupyöräilijän. Se ei siitä muutu yhtään
miksikään.

Toivon, että hallitus löytää tähän asiaan nyt yhdessä Euroopan unionin komission kans-
sa ratkaisun. Tässä on kyse todella merkittävästä asiasta. Minä näen sen myös yhdenver-
taisuuskysymyksenä niitä nuoria kohtaan, joilla ei ole mahdollisuutta päästä harrastuksiin
18



Pöytäkirjan asiakohta PTK 42/2019 vp
tai kavereiden piiriin, joiden pitää julkista liikennettä käyttää ja joita eivät aina vanhemmat
ehdi kuljettamaan, niin että he voivat tehdä sen mahdollisimman turvallisesti, joten tämä
on erittäin tärkeä asia. Toivon, että mahdollisimman pian tähän saadaan ratkaisu, jonka
pohjalta voidaan edetä.

18.41 Pekka Aittakumpu kesk: Arvoisa puhemies! Tässä on tullut keskustelussa esille
tärkeänä seikkana myös ajokortinsaamisedellytykset. Meillähän 2018 kevennettiin B-ajo-
kortin saamisen edellytyksiä poikkeusluvalla, ja tuon jälkeen niitä on myönnetty noin
10 000 kappaletta. Tämän asian tarkastelulle on varmastikin tarvetta.

Tässä keskustelussa on tullut hyvin esille se, että me olemme tälläkin kertaa likipitäen
yksimielisiä siitä, että tämä kevytautoja koskeva laki täytyy saada mahdollisimman pian
voimaan niin, että se kelpaa EU-komissiollekin.

Tässä on tärkeänä asiana nostettu esille myös liikenneturvallisuus. Nyt meillä hallitus-
ohjelmassa on mielestäni hyvät linjaukset siitä, että liikenneturvallisuutta parannetaan
merkittävästi, ja esimerkiksi väylien peruskorjauksessa on juuri kysymys siitä, että me
vahvistamme myös turvallisuutta, ja kun siellä noilla kevytautoilla ajaa, niin se on turval-
lisempaa, kun tiet ovat kunnossa.

Tässä meillä oli vuonna 2010 liikennekäytössä noin 4 300 mopoautoa, kun seitsemän
vuoden kuluttua määrä oli likipitäen tuplaantunut: vuonna 2017 meillä oli jo 8 100 mo-
poautoa käytössä. Niin kuin olemme tässä keskustelussa hyvin kuulleet ja sitä on hyvin ku-
vattu, on selvää, että tällainen kevytautoksi muutettu auto on huomattavasti turvallisempi
kuin tällainen mopoauto.

Kun tarve on näin selkeä, tämä kevytautolaki täytyy ripeästi viedä eteenpäin, ja voi sa-
noa näin, että meidän täytyy tehdä kaikkemme, jotta tämä laki saadaan voimaan ja kevy-
tautot tuonne liikenteeseen, koska se on meidän nuorten ja se on meidän kaikkien etu.

18.43 Timo Heinonen kok: Arvoisa rouva puhemies! Hyvä ministeri, hyvät edustajakol-
legat ja muut paikalla olijat! Kokoomus tukee vahvasti kevytautojen saamista meidän
nuortemme käyttöön, ja niin muuten tukee Suomen kansakin. Tällä esityksellä on ollut
vahva suomalaisten tuki, ja minusta tällaiselle vuoden viivyttelylle ei ole mitään syytä. Jos
korjauksia halutaan tehdä, ne olisi ollut mahdollista tehdä huomattavan paljon nopeammin
ja saada tämä laki voimaan vielä tämän vuoden puolella.

Kun olen kuunnellut tätä keskustelua, niin valitettavasti tuntuu siltä, että hallitus ei oi-
kein tiedä, mitä hallitus tässä haluaa. Hallituksen riveistä on tullut hyvin kriittisiä puheen-
vuoroja kevytautoja kohtaan, ja tuntuu siltä, että tässä voi tapahtua ihan mitä tahansa. Tu-
leeko kevytautoja suomalaisille nuorille enää tämän hallituksen aikana, jossa vihreät näyt-
tävät heiluttavan tahtipuikkoa, jää nähtäväksi.

Arvon keskustalaiset! Kyllä maaseudun nuoret ja perheet nyt odottavat, että te olette täs-
sä heidän tukenaan ja turvanaan [Eduskunnasta: Olemme!] ja pidätte huolta, että sielläkin
pystytään liikkumaan maaseudulta seutukaupunkeihin ja seutukaupungeista maakuntakes-
kuksiin ja niin poispäin.

Arvoisa puhemies! Haluan antaa kiitosta ministereille, Tuppuraiselle ja Harakalle, siitä,
että olette täällä paikalla ja olette käyttäneet puheenvuoroja tässä asiassa. Itse pidän sitä tär-
keänä, että ministerit osallistuvat näihin keskusteluihin, ja vaikka ministeri Marinilla on lii-
kenneministerinä hyvä syy tänään olla pois tästä keskustelusta ja tuosta aiemmastakin kes-
19



Pöytäkirjan asiakohta PTK 42/2019 vp
kustelusta, niin ihmettelen, miksi tämä lainsäädäntö laitettiin tälle päivälle, kun hallituksel-
la oli tieto, että ministeri Marin ei tähän osallistu.

Nyt tässä on käymässä itse asiassa niin, että liikenneministeri ei osallistu tähän julkiseen
keskusteluun millään tavalla, kun tiedot kertovat, että huomenna tämä ollaan jyräämässä
liikenne- ja viestintävaliokunnassa läpi. Eli tänään käydään lähetekeskustelu ja tänään on
jo kuulemma kuultu jo muutamaa asiantuntijaa, ja enää lisäasiantuntijoille ei ole edes va-
rattuna aikaa. Huomenna tämä jyrätään hallituksen esityksenä läpi valiokunnasta, ja näyt-
tää siltä, että liikenneministeri Marin ei tähän julkiseen keskusteluun ole osallistumassa.
Tämä on se kritiikki, mikä meillä tähän käsittelyyn liittyy.

Arvoisa puhemies! Omaisuudensuoja on turvattu suomalaisille perustuslailla. Kun tu-
tustuin tämän toisen kierroksen lausuntoihin, niin aika pysäyttävää oli se, että esimerkiksi
One-Pro-niminen toimija, jolla on Lite-On, Meta System, Autonamics ja alihankkijat, he
kertovat, että he ovat luottaneet siihen, että eduskunnan suuri enemmistö ja presidentin
lainvahvistus ovat taanneet sen, että he ovat jo investoineet tähän kevytautokokonaisuu-
teen lähes 3 miljoonaa euroa. He kertovat omassa lausunnossaan, että vuoden 2020 kevää-
seen mennessä kokonaisinvestoinnit nousevat noin 6 miljoonaan. No, todennäköisesti he
nyt laittavat seis nämä investoinnit. Ja siellä muuten, arvoisa työministeri Harakka, puhu-
taan ihan merkittävistä työllisyyspanoksistakin, mitä tähän on laitettu.

Piirla Oy omassa lausunnossaan kertoo VMS lite -versiosta, ja he kertovat, että hekin
ovat luottaneet siihen, että tämäntyyppisessä valtiossa voidaan luottaa siihen, että eduskun-
nan hyväksymä ja presidentin vahvistama lainsäädäntö tulee päätetyn siirtymäajan jälkeen
voimaan. He kertovat hankkineensa rajoittimia noin 150 000 eurolla. He kertovat omassa
lausunnossaan tuon summan nousseen muiden työpanosten osalta vielä isommaksi.

Näissä lausunnoissa muun muassa kolmen lapsen isä Tuukka Turunen tuo esille sen, että
ei tätä saa tarpeettomasti viivyttää. Olen tuon kolmen lapsen isän kanssa samaa mieltä. Ja
15-vuotiaan nuoren isä Jari Vaittinen myös tuo huolensa esille näissä lausunnoissa. Eli
ihan tavalliset suomalaiset ihmiset ovat kantaneet huolta ja tuoneet esille sen, että he odot-
tavat omille nuorilleen näitä turvallisempia kevytautoja.

Arvoisa puhemies! Meillä on perustuslaissa turvattu omaisuudensuoja. Tässä on nyt
kyse siitä, millä tavalla me suhtaudumme tähän kysymykseen, ja esitän, että eduskunta
päättää pyytää tästä hallituksen esityksestä perustuslakivaliokunnalta lausunnon.

18.49 Satu Hassi vihr: Arvoisa puhemies! En ole sinänsä suuresti yllättynyt mutta kuiten-
kin pidän hiukan surullisena sitä, että nämä liikenneturvallisuuden perusasiat, joita olen
tuonut esille ja joita on myös hallituksen esityksen perusteluissa, referoiduissa EU-komis-
sion esille nostamissa näkökohdissa, suurin osa tämän keskustelun osallistujista haluaa si-
vuuttaa kokonaan.

Kun tässä keskustelussa väitettiin, että ns. kevytautot olisivat myös ympäristön kannalta
parannus, niin siteeraan hallituksen esityksen perusteluista sitä komission näkökohtaa,
joka liittyy päästöihin. Komissio toteaa, että tällaisella nopeusrajoitetulla autolla ajettai-
siin pääosin sellaisella nopeusalueella, jolle se auto ei ole suunniteltu. Ei ole mitään tietoa
siitä, mitkä olisivat sen auton tosiasialliset päästöt. Toisin sanoen ei olisi mitään takeita sii-
tä, että nämä autot siinä todellisessa käytössä, mihin ne joutuvat, vastaisivat niitä päästöra-
joja, joita EU-lainsäädäntö edellyttää.

Mitä tulee sitten siihen, olisiko ollut mahdollista korjata tämä lainsäädäntö nopealla ai-
kataululla, niin muistuttaisin vain mieliin, että Sipilän hallitus, joka tietysti olisi siihen työ-
20



Pöytäkirjan asiakohta PTK 42/2019 vp
hön voinut ryhtyä, viimeiset kuukautensa toimi toimitusministeristönä. Varsinainen poliit-
tinen hallitus saatiin vasta kesäkuussa, ja lähes koko tämän ajan hallitus on hoitanut myös-
kin EU-puheenjohtajuutta. Eli se seikka, että komission kanssa olisi voitu selvittää nyt en-
nen marraskuun alkua se, olisiko löydettävissä tästä ns. kevytautolaista jonkinlainen ver-
sio, joka ei olisi niin räikeässä ristiriidassa EU-lainsäädännön kanssa, on kyllä ihan kuk-
kua.

18.51 Heikki Autto kok: Arvoisa rouva puhemies! Pari näkökulmaa:
Tosiaan edustaja Torniainen tuntee asiaa hyvin ja laajasti ja tuntee Ruotsinkin lainsää-

däntöä ja kuvasi aivan oikein, että nämä ruotsalaisten nuorten käyttämät EPA-traktorit ovat
hyvin erilaisia kuin mitä nyt Suomen kevytautolainsäädäntö tarkoittaisi, mutta sitä suurem-
malla syyllä kysyn: jos kerran Ruotsilla on mahdollisuus luoda tällaisia omiin olosuhtei-
siinsa sopivia poikkeuksia, niin miksei Suomella olisi mahdollisuus luoda omiin olosuhtei-
siinsa soveltuvaa lainsäädäntöä, joka ehkä poikkeaa eurooppalaisesta valtavirrasta mutta
olisi meillä perusteltua? Tätä jos tosiaan liikenneministerin sijaisena täällä ansiokkaasti
keskusteluun osallistunut ministeri Harakka pystyisi avaamaan tarkemmin.

Mutta, arvoisa puhemies, ehkä se kaikkein olennaisin näkökulma liittyy nyt tässä yhtey-
dessä myös tähän perustuslakinäkökulmaan, jota edustaja Heinonen kuvasi hyvin. Tosiaan
monet yritykset mutta myös monet perheet ovat investoineet jo siihen, että tällainen uusi
lainsäädäntö tulee voimaan, ja mielestäni perustuslakivaliokunnalla olisi varmasti paikal-
laan pohtia tämän asian yhteydessä tarkemminkin, onko näillä jo investointeja tehneillä ol-
lut oikeutus näin asiaa ennakoida.

Toisaalta sitten mielestäni tärkeä perustuslain näkökulma on myös se, että perustuslain
7 §:n mukaan jokaisella on oikeus turvallisuuteen ja jos me eduskuntana olemme asian ää-
rellä, jossa voisimme lainsäädäntömuutoksella lisätä turvallisuutta — tässä tapauksessa
nuorten turvallisuutta — niin mielestäni on kyllä vakavan pohdinnan paikka, jos emme tätä
turvallisuutta lisäävää lainsäädäntöä mahdollista. Tässäkin mielessä ehkä perustuslakiva-
liokunta voisi asiaa katsoa.

Ja mielestäni kyllä yksi näkökohta on vastuu ympäristöstä. Mielestäni, tällaisella perus-
koulun ja lukion fysiikan ymmärryksellä, nämä olisivat ympäristöystävällisempiä kuin
mopoautot, mutta ehkäpä tässäkin perustuslakivaliokunta voisi kuulla vaikka asiantuntijoi-
ta aiheeseen liittyen.

Elikkä, arvoisa puhemies, kannatan edustaja Heinosen esitystä.

18.54 Ari Torniainen kesk: Arvoisa rouva puhemies! Itse näen, että tämä hallituksen esi-
tys tulee saada mahdollisimman nopeasti päätökseen. Kuitenkin meillä 1.11. lähestyy, ja
toivon, että siitä aikarajasta ei mennä yli. Tämän hallituksen esityksen vuoden siirtymä-
ajan aikana Suomi varmasti etsii yhdessä komission kanssa niitä ratkaisuja, miten kevytau-
tolainsäädäntö Suomessa saadaan voimaan. Itse toivon näin ja itse uskon näin. Kuten mi-
nisteri Tuppurainen täällä omassa puheenvuorossaan toi jo esille, niin komissio on myös-
kin valmis etsimään ja keskustelemaan asiasta, ja toivon, että näin myöskin tehdään.

Edustaja Heinonen omassa puheenvuorossaan peräsi sitä, mikä on keskustan kanta käy-
tännössä tähän asiaan. Olen jo useampaan otteeseen, useammassa puheenvuorossa, sano-
nut: keskusta haluaa, että Suomeen saadaan kevytautolainsäädäntö yhdessä EU:n komis-
sion kanssa siten, että se myöskin täyttää kaikki vaatimukset.
21



Pöytäkirjan asiakohta PTK 42/2019 vp
Edustaja Autto myöskin sitä epäili, voiko meillä olla samanlainen lainsäädäntö kuin
Ruotsissa. Itse näen, että sen ei tarvitse olla juuri samanlainen kuin Ruotsissa. Itse toivon,
että meillä on sellainen lainsäädäntö, mikä täyttää Suomen olosuhteet, ja viedään niitä
asioita eteenpäin. Suomi on pitkien etäisyyksien maa, ja täällä ei joukkoliikenne toimi lä-
heskään koko Suomessa. Me tarvitsemme nuorten liikkumiseen erilaisia vaihtoehtoja, ja
kevytautovaihtoehto on yksi sellainen. Se on turvallisempi omasta mielestäni kuin mo-
poauto, mutta tämä kevytautolainsäädäntö ei sulje pois mopoautojenkaan olemassaoloa
Suomessa, ja se on tärkeä huomioida tässäkin asiassa. Etsitään yhdessä niitä ratkaisuja.

Itse uskon, että kun käydään ja kaikki käyvät läpi tuota EU-komission kirjelmää ja mitä
sieltä vaaditaan, niin niitä ratkaisuja kyllä löytyy. Siellä muun muassa puututaan rajoitti-
miin, miten sitä nopeutta rajoitetaan, ovatko ne mekaanisia vai elektronisia — sitä voidaan
varmasti selvittää. Itse uskon, että myöskin siitä löytyy ratkaisu. Onko nopeus se, mikä vii-
me kaudella päätettiin, 60 kilometriä tunnissa, vai voiko se olla hieman alhaisempi? Itse
toivon, ettei se kuitenkaan mene siihen, mikä se Ruotsissa on, 30 kilometriä tunnissa. Vii-
me kaudella hallituksen esitys oli 45 kilometriä tunnissa. Pohditaan sitäkin asiaa, se on yksi
vaihtoehto. Samoin sitä, ovatko kevytauton painorajat juuri nämä, on syytä pohtia, mutta
turvallisuus ennen kaikkea. Turvallisuus ennen kaikkea [Puhemies koputtaa] ja nuorten
liikkuminen.

18.57 Timo Heinonen kok: Arvoisa puhemies! Loppuun haluan korjata aiemmassa pu-
heessani kertomani mopoautojen myyntimäärän, niin että jää pöytäkirjaan oikea luku: se
oli normaalitilanteessa, siis ennen tämän lainsäädännön hyväksymistä, noin 600 autoa eikä
pienempi, kuten aiemmin sanoin.

18.58 Veijo Niemi ps: Arvoisa puheenjohtaja! Yksi oikaisu tuohon aikaisempaan puheen-
vuoroon, jossa esiintyi se, että mopoautoa voisi ajaa T-kortilla eli traktorikortilla: sehän ei
suinkaan pidä paikkaansa.

Aivan alkuun, kun näitä mopoautoja rupesi Suomeen tulemaan, niitä hommattiin aikui-
sille, vanhemmalle väestölle sillä olettamalla, että ennen vuotta 85 syntynyt henkilö voisi
ajaa mopoautolla ilman mitään ajo-oikeutta. Se vääristymä johtuu ehkä osastaan myöskin
siitä, että päämaat ovat Ranska, Italia ja Espanja, missä näitä on vanhemmalla väestöllä
käytössä ja missä he saavat ajaa ilman mitään ajo-oikeutta.

Kyllä minä olen vahvasti sitä mieltä, kun on näitä myös kolareissa mukana ollut katso-
massa, että kevytauto tai hidastettu auto, kuten edustaja Hassi sanoi, olisi meidän nuorille
huomattavasti turvallisempi kuin tämä niin sanottu mopoauto.

18.59 Satu Hassi vihr: Arvoisa puhemies! Yksi asia vain: kun tässä on kovasti todisteltu,
että komission kanta on mopoautojen valmistajien lobbauksen tulosta, niin kysyn vain, että
keiden kannat ovat autokauppiaiden lobbauksen vaikutuksesta syntyneitä.

18.59 Juha Mäenpää ps: Arvoisa puhemies! Kun Hassi puhui tästä liike-energiasta ja
muusta: Jos tuolla logiikalla ajattelee tätä mopoautoasiaa, niin ehkä sitten voisi Hassi esit-
tää, että henkilöautolla on joku painoraja, niin että 18:n vanhana saa ajaa vain 900-kiloista
ja sitten 25-vuotiaana 1 200-kiloista ja 30-vuotiaana sitten 1 500-kiloista. Että ei tällä liike-
energialla ja massalla ole mitään tekemistä. Meillä on 18-vuotiaita ammattikoulusta val-
mistuneita autonkuljettajia, jotka ajavat 60 000 kiloa painavaa autoa.
22



Pöytäkirjan asiakohta PTK 42/2019 vp
Näkisin nyt vain, että tämä asia pitäisi saada pikaisesti käyntiin. Tuolla työhuoneessani
kuulin, että jotkut yritykset ovat investoineet ja ostaneet joitain rajoittimia varastoon — on-
han tämä ihan käsittämätöntä, että lakia, joka on tulossa voimaan, muutetaan tässä vaihees-
sa.

Suomi on kansallisvaltio — käsittääkseni — ja ei meidän kuulu ottaa ohjeita omaan lain-
säädäntöömme mistään yläpuolelta. Pidetään maa itsenäisenä ja tehdään itsenäisiä päätök-
siä. — Kiitoksia.

Ensimmäinen varapuhemies Tuula Haatainen: Ministeri haluaa käyttää vielä puheen-
vuoron. Riittääkö minuutti?

19.01 Työministeri Timo Harakka (vastauspuheenvuoro): Arvoisa puhemies! Kiitän
edelleen keskustelusta. Nyt tässä loppuvaiheessa nostettiin esiin tämä omaisuudensuoja,
joten on ehkä tärkeää tässä nyt vielä korostaa sitä, että lakia ei ole kumottu eikä lakia olla
muuttamassa vaan lain voimaantuloa ollaan siirtämässä. Mikäli joku kokee, että tästä ai-
heutuu taloudellista haittaa, niin on tietenkin mahdollista hakea vahingonkorvausta, joka
sitten viime kädessä tuomioistuimessa ratkaistaan. Mutta on syytä huomata se punninta,
joka tässä on käyty, että myös lain voimaantulo nostaa merkittävästi sitä riskiä, että Euroo-
pan unionin komissio käynnistäisi rikkomusmenettelyn, josta seurauksena saattaisi olla sit-
ten lopulta se, että suomalaiset yksityishenkilöt ja yritykset kärsisivät mittavampaa talou-
dellista vahinkoa ja omaisuuden menetystä, puhumattakaan sitten siitä, että Suomen valtio
tietoisesti luopuisi aiemmasta varovaisuusperiaatteestaan.

Keskustelu päättyi ja asian käsittely keskeytettiin.
23


