















































DEM895E.tmp.xml


Pöytäkirjan asiakohta PTK 82/2019 vp

 Tarkistettu
4.0

Pöytäkirjan asiakohta 

PTK 82/2019 vp

Täysistunto

Perjantai 13.12.2019 klo 13.01—13.32

9. Hallituksen esitys eduskunnalle laeiksi julkisesti tuetuista vienti- ja alusluotoista sekä ko-
rontasauksesta annetun lain 4 ja 8 §:n, valtion erityisrahoitusyhtiöstä annetun lain 8 a §:n 
ja valtion vientitakuista annetun lain 10 §:n muuttamisesta

Hallituksen esitys HE 79/2019 vp
Valiokunnan mietintö TaVM 4/2019 vp

Toinen käsittely

Puhemies Matti Vanhanen: Toiseen käsittelyyn esitellään päiväjärjestyksen 9. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

13.29 Johannes Yrttiaho vas: Arvoisa puhemies! Tässä on kysymys erittäin merkittäväs-
tä lakiesityksestä ja erittäin merkittävästä valtion vastuiden lisäämisestä — puhutaan kym-
menistä miljardeista euroista, vienti- ja alusluotoista, korontasauksesta ja valtion vientita-
kuista. Nämä koskevat pääasiassa suomalaista telakkateollisuutta ja aivan erityisesti Tu-
run telakkaa, jonka omistaa saksalainen telakkayhtiö Meyer. Näillä on kansantaloudelli-
sesti hyvin suuri merkitys, ja tämä lakiehdotus on kaiken kaikkiaan erittäin kannatettava,
kysymys on kymmenistätuhansista työpaikoista.

Näitä tukia myönnettäessä Finnvera — pääasiassa Finnvera — huomioi OECD:n sään-
telyyn nojautuen yhteiskuntavastuun toteutumisen, mikä on erittäin tärkeää. Erityisesti
työvoiman käytön suhteen on Turun telakalla ja etenkin sen alihankintaverkostossa ollut
viime vuosina paljon alipalkkaukseen, heikkoihin työoloihin ja ulkomaisen halpatyövoi-
man käyttöön liittyviä ongelmia, ja halusin nostaa tässä tämän asian esille, että jatkossa
voitaisiin ehkä vielä tiukemmin katsoa asian tätä puolta, yhteiskuntavastuun ja sosiaalisen
vastuun toteutumista, mitä OECD:kin tällaiselta luotottamiselta vaatii. Paljon on ongelmia
vielä Turun telakan ja sen alihankintaverkoston osalta.

Sitten ovat tietysti vielä verovastuukysymykset ja se, että ulkomaisetkin yritykset mak-
savat asianmukaisesti verot Suomeen ja ettei vain isoissakaan konserneissa esimerkiksi yh-
teisöveroja millään muotoa konsernijärjestelyillä kierretä. — Kiitoksia, puhemies.

Keskustelu päättyi. 

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 79/2019 vp sisältyvät 1.—3. lakiehdotuksen. Lakiehdotusten toinen käsittely
päättyi. Asian käsittely päättyi.


