















































DEM9A72.tmp.xml


Pöytäkirjan asiakohta PTK 169/2018 vp
Pöytäkirjan asiakohta 

PTK 169/2018 vp

Täysistunto

Maanantai 4.3.2019 klo 12.04—16.20

15. Lakialoite laiksi lastensuojelulain 13 b §:n muuttamisesta
Lakialoite LA 104/2018 vp Outi Alanko-Kahiluoto vihr

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 15. asia. Puhemiesneuvosto ehdottaa, että asia lähetetään sosiaali- ja terveysva-
liokuntaan.

Keskustelu

16.14 Katja Hänninen vas: Arvoisa rouva puhemies! Ajattelen, että tämä on kuitenkin
jälleen niitä aloitteita, jotka ansaitsevat tulla kerrotuksi tässä salissa. Elikkä aloitteen pää-
asiallinen sisältö on se, että ehdotetaan lastensuojelulakiin säännöstä, jonka mukaan lap-
sen asioista vastaavalla sosiaalityöntekijällä saa olla vastuullaan enintään 25 lasta.

Tällä hetkellähän sosiaalityöntekijöistä on huutava pula. Huostaan otettujen, kodin ul-
kopuolelle sijoitettujen lasten, nuorten määrä on ollut aika lailla kasvussa, ja yhdellä sosi-
aalityöntekijällä saattaa olla asiakkaana jopa 60—100 lasta, jotenka voi vain kysyä, kuinka
hyvin siinä sosiaalityöntekijällä riittää aikaa jokaista lasta kohti — aivan liian monta yhtä
sosiaalityöntekijää kohti.

Itse henkilökohtaisesti kuntapäättäjänä olen huomannut myös sen, että sosiaalityönteki-
jöitä ei vain ole edes palkattavaksi, elikkä yritämme rekrytoida, mutta jostain syystä niitä
on hyvin vaikea saada, elikkä avoimia paikkoja on. Varmaan johtuu osittain myös siitä, että
se työ koetaan hyvin kuormittavaksi ja juuri siitä syystä, että niin paljon on sitä työtä yhtä
sosiaalityöntekijää kohden.

Selvityksen mukaan on nostettu esille myös eduskunnan apulaisoikeusasiamiehen näke-
mys, jonka mukaan sosiaalityöntekijöiden vastuulla olevien asiakasperheiden suuri määrä
vaikuttaa vakavasti myös sijaishuoltopaikkojen valvontaan. Tämäkin on nostettava esille.
Elikkä kun me nyt näistä vanhuspalveluista olemme paljon puhuneet ja niiden valvonnan
puutteesta, niin myös näiden sijaishuoltopaikkojen valvonnassa on puutteita.

Toivottavasti ensi vaalikaudella tämäkin asia saadaan vihdoin ja viimein kuntoon ja teh-
dään tähän lastensuojelulakiin sellainen muutos, että yhtä sosiaalityöntekijää kohden voi
olla korkeintaan 25 asiakasta.

16.17 Arja Juvonen ps: Arvoisa rouva puhemies! Tämä kansanedustaja Outi Alanko-Ka-
hiluodon tekemä lakialoite on äärettömän tärkeä ja nostaa meille esiin myös lasten tilan-
teen. Me olemme puhuneet paljon ikäihmisistä ja vanhuksista, mutta todellakin sosiaali-
työntekijällä voi olla asiakkaana jopa 60—100 lasta kerrallaan. Siis tämähän on ihan
pöyristyttävä määrä. Tämähän on aivan käsittämätöntä. Puhumme lapsista, heistä joiden
 Tarkistettu
4.0



Pöytäkirjan asiakohta PTK 169/2018 vp
huomioiminen ja heidän asioidensa selvittäminen on äärettömän tärkeää ja monivivahteis-
ta. Vastuu on ihan valtavan suuri. Vastuu on niin suuri, että voisi kuvitella, että ei siinä so-
siaalityöntekijä yöllä unta saa, kun hän miettii, millä tavalla hän tehtävänsä hoitaa niin, että
varmasti tulee hyvin hoidettua.

Aulikki Kananoja, joka on ylisosiaalineuvos, on tehnyt selvityksen Lastensuojelun ke-
hittämisen suunta ja suositukset vuonna 2019. Hän kiinnittää siinä huomiota korkean asia-
kasmäärän lisäksi sosiaalityöntekijöiden suureen vaihtuvuuteen, sijaisten puutteeseen sekä
työn puutteelliseen organisointiin ja johtamiseen. Ja tässä Kananojan raportissa tulee esiin
myös lastensuojelun sosiaalityöntekijöiden huoli siitä, että suuresta asiakasmäärästä johtu-
va työn kuormittavuus ei anna mahdollisuuksia tehdä tätä työtä ammatin eettisten periaat-
teiden mukaisesti ja sosiaalityön onnistumiselle tärkeä asiakassuhde kärsii ajanpuutteesta.
Ja tämä vaikeuttaa myös sen luottamuksen rakentumista asiakkaan ja ammattilaisen välillä.

Arvoisa puhemies! Välillä minusta tuntuu, että kyllä yhteiskunnan prioriteetit ja arvot
ovat ihan päin mäntyä, kun miettii: Me unohdamme meidän vanhukset, me unohdamme
heidät laitoksissa, me unohdamme heidän riittävien hoitajien määrän, hoivan käden mää-
rän. Me unohdamme myös lapset ja lastensuojelun, ja jotenkin tuntuu, että kuitenkin mei-
dän pitää rakentaa sitä tulevaisuutta ja miettiä, että hehän ovat niitä meidän tulevaisuuden
aikuisia. Kyllähän tälle asialle tulisi tehdä jotakin ja nähdä se, että ei ainoastaan kovat ar-
vot, vaan myös pehmeät arvot. Ja on ollut hyvä lukea myös siitä, että pääkaupunkiseudulla
on ruvettu kiinnittämään huomiota myös sosiaalityöntekijöiden palkkaukseen. Ja on erit-
täin tärkeää, että me puhumme palkkapolitiikasta silloin, kun me houkuttelemme hyviä,
osaavia ammattilaisia tekemään tätä tärkeää työtä. Palkkapolitiikka: monesti he ovat nai-
sia, pienituloinen nainen nyt on pienituloinen eläkeläisnainen ikääntyneenä, ja sitten entis-
täkin ikääntyneempänä hän on juuri se, jolle niitä palveluja yhteiskunnan tulee tarjota. Eli
palkkapolitiikka myös keskiöön keskustelussa, kuinka saamme hyvää hoitohenkilöstöä
niin sairaaloihin, vanhustenhoitoon, päiväkoteihin kuin lastensuojeluun ja sosiaalityöhön.

Keskustelu päättyi.

Asia lähetettiin sosiaali- ja terveysvaliokuntaan.
2


