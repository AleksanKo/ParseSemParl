















































DEMCCD9.tmp.xml


Pöytäkirjan asiakohta PTK 38/2019 vp
Pöytäkirjan asiakohta 

PTK 38/2019 vp

Täysistunto

Torstai 26.9.2019 klo 16.00—18.41

6. Dieselautojen käyttövoimaveron poisto
Kansalaisaloite KAA 6/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 6. asia. Puhemiesneuvosto ehdottaa, että asia lähetetään valtiovarainvaliokuntaan.

Keskustelu

17.31 Timo Heinonen kok: Arvoisa puhemies! Hyvä ministeri, edustajakollegat ja muut
paikallaolijat! On hyvä, että veroista vastaava valtiovarainministeri Lintilä on paikalla,
mutta toki olisin toivonut, että kun kyse on liikenteestä ja liikenteen verotuksesta, niin
myös liikenneministeri Marin olisi paikalla tämän kansalaisaloitteen lähetekeskustelun yh-
teydessä. Itse koen, että nämä kansalaisaloitteet ovat erittäin merkittävä ja tärkeä osa mei-
dän kansanvaltaa, demokratiaa, ja eilen koimme salissa jo tilanteen, että ministeriä ei ollut
paikalla, ja tänään ei liikenneministeri ole tätä keskustelua kuuntelemassa ja osallistumas-
sa siihen. Mutta kiitokset annan siitä, että veroista päättävä ministeri Lintilä on täällä pai-
kalla.

Tässä kansalaisaloitteessa, joka keräsi hyvin nopeasti allekirjoitukset, ehdotetaan diese-
lautojen käyttövoimaveron poistoa. Dieselautojen käyttövoimavero taikka se, millä tavalla
sen on syntynyt, on itse asiassa vähän monimutkaisempi kysymys kuin tässä kansalaisa-
loitteessa ehkä annetaan ymmärtää. Se ei ole sitä varten, että sillä tasattaisiin polttoainei-
den välisiä eroja siellä bensa- taikka dieseltankilla, vaan sillä tasataan bensiinin ja dieselin
erilaisia, polttoaineverotuksesta johtuvia eroja. Tämä on tässä isompana kysymyksenä, ja
sen takia en mene tässä keskustelussa nyt sen syvemmälle tähän problematiikkaan, mikä
tämän kansalaisaloitteen taustalta löytyy, sillä itse olen halunnut lukea tämän kansalaisa-
loitteen isompana keskustelunavauksena.

Tämän aloitteen taustalla on nimittäin se tosiasia, että diesel on kallistunut merkittävästi
ehkä viimeisen reilun vuoden aikana, ja useilla paikkakunnilla, monilla huoltoasemilla, di-
esel maksaa tällä hetkellä likipitäen saman verran kuin bensa, ja taisi käydä niin, että jos-
sain vaiheessa oli muutamilla asemilla tilanne jopa toisin päin. Dieselin hinta on siis nous-
sut, sillä maailmanmarkkinoilla bensiinistä on ollut ylitarjontaa ja toisaalta dieselistä pu-
laa. Tämä on tämän kansalaisaloitteen pihvi, se, mistä tämä lähtee liikkeelle. Ja sen takia
annan tukeni tälle ajatukselle, mutta lähestyn tätä hivenen isommasta kokonaisuudesta, ja
tämän vuoksi olisi ollut toiveeni, että myös liikenneministeri olisi ollut tässä keskustelussa
paikalla.

Liikenteeltähän Suomessa kerätään vuosittain kokonaisuudessa veroja noin 8,4 miljar-
dia, viime vuonna tehtiin itse asiassa ennätys tässä veron kokonaismäärässä. Verot koostu-
 Tarkistettu
4.0



Pöytäkirjan asiakohta PTK 38/2019 vp
vat siis autoverosta, polttoaineverosta, ajoneuvoverosta, liikenne- ja autovakuutusmaksu-
jen verosta, autojen ja niiden erilaisten osien arvonlisäverosta sekä huoltoon liittyvistä ve-
roista ja näin pois päin. Näistä suurin yksittäinen liikenteen veroerä on polttoainevero, jota
kerättiin viime vuonna siis noin kolme miljardia. Viidennes henkilöautoliikenteen veroista
kerätään auton hankintaan liittyvänä autoverona, joka on oman keskustelunsa paikka, se on
noin 1 miljardi valtion tuloissa. Ja autovero on useissa kannanotoissa itse asiassa nähty juu-
ri sinä, joka on hidastanut tätä meidän autokannan uusiutumista, ja tästä hivenen olen huo-
lissani nyt uudenkin hallituksen aikana, että autoveroon ei puututa sillä tavalla, mikä oli
edellisellä hallituksella tavoitteena, että sitä porrastaen oltiin poistamassa ja pääsemässä
siihen, että autoja ei enää tuotaisikaan niin paljon.

Yksilötasolla jos tätä tilannetta katsoo, niin tuollaisella aika tavanomaisella, aika vähäi-
selläkin henkilöauton käytöllä, 14 000 kilometrin vuosittaisella ajomäärällä, pelkkiin au-
toilun erikoisveroihin menee tällaisessa tilanteessa ilman arvonlisäverojakin noin 1 400
euroa — eli kyllä meillä autoilua osataan verottaa.

Käyttövoimavero peritään siis autoilta, jotka käyttävät polttoaineena muuta kuin moot-
toribensiiniä, ja tässä omana erikoisuutenaan ovat muuten myös kaasuautot, joita tällä vas-
taavalla tavalla rangaistaan. Huomionarvoista on myös se, että verotusta on kaiken kaik-
kiaan viime vuosina pyritty uudistamaan niin, että vähäpäästöisen auton valintaan kannus-
tettaisiin entistä voimakkaammin: käyttövoimaveroa lukuun ottamatta nuo kaikki edellä
mainitut verot ovat itse asiassa CO2-perusteisia — no ei arvonlisävero, mutta autoilun pe-
rinteiset verot. Ja nyt meillä on edessä joka tapauksessa autoiluverotuksen isompi uudistus
— halutaan tai ei, se on yksinkertaisesti vain tosiasia.

Itse toivon, että tätä kysymystä siis lähestytään isompana kysymyksenä niin, että me nä-
kisimme koko autoiluverotuksen järkevämpänä ja kannustavampana siihen, että pystyttäi-
siin hankkimaan uudempia autoja autoveron keventämisen kautta tai lopulta poistamisen
kautta, mutta sitten myös niin, että se, millä auto kulkee ja mitä sen pakoputkesta tulee, oli-
si ratkaisevaa siinä, millä tavalla sitä verotetaan — ja tämä nyt ei tällä hetkellä toteudu. Itse
asiassa on vähän huolestuttaviakin viestejä: MY-diesel, joka on puhdas, 95-prosenttisesti
vähemmän hiilidioksidipäästöjä tuottava, 100-prosenttisesti jätteistä ja tähteistä tehty polt-
toaine, on tällä hetkellä meidän tankilla noin 20—30 senttiä kalliimpaa kuin tuo perintei-
nen musta diesel. Ja nyt pitäisi tehdä verokeikautus mieluummin niin päin — toki sitä täl-
läkin hetkellä tuetaan jonkun verran enempi, mutta pitäisi olla niin päin — että se puhdas
diesel olisi siellä tolpalla edullisempaa kuin se musta diesel.

Tätä kokonaisuutta tällä omalla puheenvuorollani haluan olla pitämässä esillä ja toisaal-
ta myös sitä, että hallitus on omassa ohjelmassaan asettanut erittäin kunnianhimoiset lii-
kenteen hiilidioksidipäästöjen vähentämiset vuoteen 2030 mennessä ja valitettavasti mi-
nun mielestäni näillä toimenpiteillä, joita nyt esillä on ollut, niihin ei tulla pääsemään, sillä
meidän autokanta näyttää edelleen vain vanhenevan ja hallitus ei ole tuonut itse asiassa yh-
tään sellaista toimenpidettä, joka olisi autokantaa uudistamassa.

Mutta annan siis tälle kansalaisaloitteelle, sen perusajattelulle, tukeni: sille, että meidän
pitää lähestyä asiaa toisella tavalla eikä tällä tavalla kuin tähän asti on koko liikenteen ve-
rotusta ajateltu.

17.38 Ritva Elomaa ps: Arvoisa puhemies! Dieselautojen käyttövoimaveron poistoa kos-
keva kansalaisaloite — se on tärkeä. Hienoa, että aktiiviset ihmiset jaksavat näitä kansalai-
2



Pöytäkirjan asiakohta PTK 38/2019 vp
saloitteita tehdä: kerätä tarvittavat allekirjoitukset, jotta aloitteet päätyvät tähän pisteeseen
tänne eduskuntaan ja niistä keskustellaan. Kiitos siis aloitteen tekijöille!

Toistetaan nyt vielä kerran sama vanha virsi, joka on faktaa: Suomi on harvaan asuttu
maa, jossa etäisyydet venyvät etenkin haja-asutusalueilla todella pitkiksi. Tämä tarkoittaa
käytännössä sitä, että auto on monen suomalaisen arjen sujuvuuden ja liikkumisen kannal-
ta aivan välttämätön. Suomessa autot maksavat paljon ja käyttökustannukset ovat korkeat.
Ajoneuvovero, polttoainevero, vakuutusmaksut sekä katsastusmaksut korottavat osaltaan
autoilijoiden vuotuisia menoja. Yksityisautoilu nielee aivan kohtuuttoman suuren osan
monien kotitalouksien tuloista. Perussuomalaisten linja on vastustaa autoilijoiden kuritta-
mista kohtuuttomalla verotaakalla. Ohjelmassamme todetaankin, että ”ajoneuvot ovat
Suomessa autoveron vuoksi poikkeuksellisen kalliita, minkä lisäksi autoilija maksaa ajo-
neuvoveroa, korkeaa polttoaineveroa, vakuutusmaksuja sekä katsastus- ja korjauskuluja”.
Näin ollen tämä kansalaisaloite on hyvin linjassa sen kanssa, mitä perussuomalaisetkin
kannattavat: yksityisautoilijaa ei saa valtion toimesta kohtuuttomasti rankaista, ei myös-
kään kuljetusalaa eikä yrityksiä.

Arvoisa puhemies! Käyttövoimaveron poistaminen dieselpolttoainetta käyttäviltä au-
toilta laskisi kustannuksia osalla autoilijoista, mikä on askel oikeaan suuntaan, mutta pe-
räänkuulutan hallitukselta lisää nopeita toimia autoilun hintalapun alentamiseksi. Yksityi-
sautoilijoiden lisäksi polttoaineen kovasta hintalapusta kärsivät esimerkiksi maatalous- ja
kuljetusalojen yrittäjät. Heille pienetkin prosentuaaliset korotukset saattavat tarkoittaa mit-
tavaa kustannusten nousua. Eikö myös yrittäjien toimintaa pitäisi edistää eikä kampittaa
hallituksen toimesta? Valitettavasti tällä hetkellä näyttää vain siltä, että hallitus ministeri
Marinin johdolla tulee kurittamaan autoilijoita oikein olan takaa seuraavan vajaan neljän
vuoden aikana. Hallituksessa tulisi herätä siihen tosiasiaan, että iso joukko suomalaisia
elää joukkoliikenteen saavuttamattomissa. Ei ole oikein, että arjelle välttämättömän autoi-
lun kannalta heiltä pumpataan niin sanotusti hillot pois. Nyt on hallituksella ja ministerillä
korkea aika ottaa aikalisä ja miettiä uudemman kerran autoiluun ja polttonesteiden vero-
tukseen liittyviä poliittisia linjoja ja tehdä tarvittavat käännökset taas järjen suuntaan. —
Kiitos. 

17.42 Jani Mäkelä ps: Arvoisa puhemies! Valtiovarainvaliokunnan liikennejaoksen jäse-
nenä kiitän kansalaisaloitteen laatijoita tärkeän asian esille nostamisesta. Tämä asia sel-
keästikin kiinnostaa ihmisiä, koska tämän kansalaisaloitteen allekirjoitukset kerättiin kä-
sittääkseni ennätysajassa — aivan parissa päivässä yli satatuhatta allekirjoitusta. Se kertoo
suuresta mielenkiinnosta.

Kuten useimpiin kansalaisaloitteisiin, tähänkin sisältyy viesti. Kansalaisaloitteessa ker-
rotaan poliittisille päättäjille viesti, että viekää asiaa tähän suuntaan. Suunta on tärkeä, ei
se, millä pykälällä tai nippelillä se sinne viedään, vaan se, että asia muuttuu oikealla taval-
la. Tässä viesti on mielestäni se, että yksityisautoilu on välttämätöntä pitkien etäisyyksien
maassamme ja että yksityisautoilu maksaa jo tällä hetkellä aivan liikaa ja että sen sijaan,
että luotaisiin lisää kustannuksia autoilulle, kuten hallitus suunnittelee, pitäisi päinvastoin
pienentää autoilun kustannuksia ja samalla pyrkiä ohjaamaan myös lisää rahaa tieverkon
ylläpitoon. Tästä viestistä olen ehdottomasti samaa mieltä.

Valitettavasti liikenteen verotus sinänsä polttoaineen ja kaiken muunkin osalta on muo-
dostunut erittäin mutkikkaaksi vyyhdeksi ja järjestelmäksi, jossa yhden asian muuttami-
nen vaikuttaisi toisiinkin asioihin. Dieselpolttoaineen verotuksen rakenteen muuttaminen
3



Pöytäkirjan asiakohta PTK 38/2019 vp
johtaisi satojen miljoonien verovaikutuksiin, joissa pitäisi huomioida myös ammattiliiken-
teen puoli. Näkisinkin, että kansalaisaloitteessa esitettyyn huoleen ja tahtotilaan pitäisi
vastata laatimalla liikenteen veroista kokonaisselvitys, jossa korjattaisiin ja tasoitettaisiin
tätä ja muitakin epäkohtia, joita verotukseen eri polttoaineiden osalta saattaa sisältyä. Sa-
malla pidettäisiin huoli, ettei tämän verotuksen muuttaminen johtaisi kohtuuttomaan
pumppuhintanousuun, kuten voisi tapahtua joissain ajattelumalleissa.

Mielestäni pitäisi olla niin, että liikenteessä kohdellaan erilaisia polttoaineita ja käyttö-
voimia teknologianeutraalisti eli niin, että emme suosi mitään erityistä polttoainetta tai toi-
saalta myöskään rankaise erityisen polttoaineen käyttämistä. Verotuksen pitäisi olla tasa-
puolista. Ennen kaikkea autoilussa verotuksen pitäisi olla ennakoitavaa. Autohan on asun-
non jälkeen toiseksi suurin investointi hyvin monelle ihmiselle, sen hankinta on pitkän ajan
mietinnän kohde, ja nyt jos tehdään nopeita liikkeitä, se johtaa suuriin taloudellisiin vaiku-
tuksiin hyvin suurille ihmisjoukoille.

Erityisesti edellisen liikenneministerin aikaan tuli aiheutettua suoranaisia markkinahäi-
riöitä hallituksen toimesta erilaisilla avauksilla, jotka tulkittiin nopeasti toteutettaviksi
asioiksi, vaikka ne olikin tarkoitettu pitkän ajan tavoitteiksi. Viestinnässä pitäisi olla tark-
kana sen suhteen, että ei aiheuttaisi markkinahäiriöitä automarkkinoille. Suomen autokan-
ta on ennestäänkin hyvin vanhaa. Sitä pitäisi pystyä uudistamaan. Ongelma ei mistään koh-
taa ole helppo, mutta siihen meidän poliitikkojen täytyy löytää ratkaisuja.

Toinen varapuhemies Juho Eerola: Edustaja Kankaanniemi — poissa. Ministeri Lintilä
tässä kohtaa sitten, 3 minuuttia suunnilleen. 

17.45 Valtiovarainministeri Mika Lintilä: Arvoisa puhemies! Ensinnäkin kiitoksia kan-
salaisaloitteen tekijöille. On hyvä, että nostetaan näitä asioita keskusteluun, ja toisaalta hy-
vä, että eduskunta keskustelee näistä.

Liikenne tulee olemaan yksi sektoreista, jotka tulevat ehkä eniten muuttumaan tässä seu-
raavien vuosien tai, sanotaan, seuraavan vuosikymmenen aikana. Ja varmasti aina tullaan
käymään keskustelua, mikä on dieselin ja bensiinin hinta sillä ajallansa. Me tiedämme
kaikki sen, että yksi drone-isku tulee muuttamaan hintaa jo huomattavasti enemmän kuin
me täällä eduskunnassa pystymme tekemään.

Tärkeintä olisi nyt löytää yhteinen ajatus siitä, mikä meidän liikenteen verotus, meidän
liikenteen kokonaiskustannus on jatkossa, koska väitän, että kaikki puolueet, jotka edus-
kunnassa istuvat tällä hetkellä, tulevat vielä jossain vaiheessa olemaan siinä tilanteessa,
että pohtivat sitä myös hallitusvastuussa. Eli tämä on erittäin hyvä isomman keskustelun
avaus, ja valtiovarainministeriö on asettanut työryhmän jo keskustelemaan ja tekemään lii-
kenteen verotuksen pidemmän aikavälin tarpeita vastaavia uudistuksia.

Sinällänsä tähän kysymykseen: Käyttövoimaveron tarkastelu yksittäisenä on pikkasen
heikko asia. Kyllä me joudumme katsomaan sen kokonaisuuden, koska jos me lähtisimme
siihen, että pelkästään käyttövoimavero poistettaisiin, niin se hintaero olisi noin 26 senttiä
litralta, mitä tulisi tapahtumaan paineen siirtoa, ja en usko, että tähän verohuojennuksen
muutokseen olisi kovinkaan paljon halukkuutta — siitä olisi oma paine sitten sinne pum-
pulle — vaan se, että me pystyisimme tätä kokonaisuutta käymään läpi, olisi ehdottomasti
se tärkein asia.

Pitää koko ajan mieltää se, että todennäköistä, hyvin todennäköistä on jatkossa, että val-
tio ei kerää verotuloja polttoaineista samalla tavalla kuin tällä hetkellä — ei polttoaineve-
4



Pöytäkirjan asiakohta PTK 38/2019 vp
rosta, ei dieselverosta, ei muista eikä alviverosta sitä kautta, koska autojen kulutus vähe-
nee, koko ajan mennään enemmän sähköautoihin, hybridiin ja niin edelleen. En ole vielä
täällä salissa 20 vuoteen, jotka olen täällä ollut, kuullut, että kukaan olisi hirvittävästi ker-
tonut niitä vaihtoehtoja, millä korvata miljardien menetykset. Aivan kuten edustaja Mäke-
lä sanoi — vai oliko Heinonen, joka sanoi — noin 9 miljardia on se, mitä kerätään. Kaikki
me joudumme pohtimaan sitä, millä me korvaamme sitä menetystä. Se on varmasti sellai-
nen keskustelu, että siihen liittyen minä toivon, että tänä iltana käytte hyvän keskustelun ja
annatte eväitä myös meille valtiovarainministeriöön, valtiovarainministeriön työryhmän
työskentelyyn, mitkä ovat ne keinot ja pitkän aikavälin isot linjat, joilla suomalaisen liiken-
teen verotusta, suomalaista liikennettä yleensäkin, kehitetään.

17.48 Sheikki Laakso ps: Arvoisa herra puhemies! Kiitän kansalaisaloitteen allekirjoitta-
neita, ja todellakaan, ei ole epäselvää se, minkä viestin tämä porukka meille antoi — todel-
lakin toistasataatuhatta nimeä, aika nopeasti vielä. Se kertoo siitä, että porukalla rupeaa
mitta täyttymään, enkä tosiaan itsekään sitä asiaa yhtään ihmettele.

Edustaja Heinonen otti kanssa tärkeän asian puheeksi — pidän kansalaisaloitteita todel-
la tärkeinä, ja voisin kuvitella, että koko meidän eduskunta ja ministerit myös sitä kunnioit-
tavat ja että silloin, kun on tällaisesta oman alan jutusta kyse, olisi myös alan ministeri pai-
kalla. 

Pumppuhinta on kyllä tällä hetkellä, voisi sanoa, pöyristyttävä dieselin osalta. Se tekee
ongelmaksi myös sen, että dieselautojen arvo rupeaa katoamaan, koska tällä hetkellä die-
selin niin sanotut käyttömaksut ovat sen verran kovia ilman sen kovan dieselin hintaa. Voin
kertoa omastakin perheestäni, että siellä ei ole pihassa kovin kallis auto, minkä pihassa sei-
sottaminen maksaa melkein tuhat euroa vuodessa. Tiedän koko tämän järjestelmän höl-
möyden siinä muodossa, mutta nykyhallitus todennäköisesti ei tähän asiaan kuitenkaan
minkäännäköistä muutosta tule tekemään. 

Ammattiliikenteellehän tällainen pumppuhinta on todella kaamea tilanne. Kilpailukyky
Euroopasta tulevien kilpailijoitten kanssa rupeaa olemaan sitä luokkaa, että oksat pois. To-
dennäköisesti näillä pumppuhinnoilla tullaan näkemään jonkunnäköistä konkurssiaaltoa-
kin, jollei sitten nykyinen hallitus vihdoin viimein toteuta ammattidieseliä, jota kuljetus-
alan keskusjärjestöt ovat pitkään halunneet. 

Haluan kuitenkin tuoda sen tosiasian esille, että ei nykyinen hallitus ja todennäköisesti ei
helposti seuraavakaan hallitus pysty keksimään kovin montaa paikkaa, mistä tämän niin
sanotusti pumppuhinnan alennuksen korvaaminen löytyisi tai mikään muukaan tyyli. Näen
todella huolestuttavana kuitenkin sen linjan, että lähdetään siirtymään käyttömaksupuolel-
le näissä asioissa, koska en todellakaan näe siinä mitään järkeä, että autoista ruvetaan mak-
samaan veroja niin sanotusti omistamisesta. Kyllä sen pitää niin olla, että ne maksavat, ket-
kä käyttävät. 

Kiitos joka tapauksessa aloitteelle ja allekirjoittajille hyvästä työstä ja todella nopeasta
nimien keruusta. Hyvä, että näistä asioista keskustellaan ja päästään asioihin paneutumaan
paremmin. 

17.52 Atte Harjanne vihr: Arvoisa puheenjohtaja! Täytyy kiittää kollegoita: täällä on ol-
lut minusta erinomaista, rakentavaa, henkistä keskustelua. 
5



Pöytäkirjan asiakohta PTK 38/2019 vp
Minä itse ymmärrän kyllä hyvin, mistä tämä aloite kumpuaa. Siinä on minusta semmoi-
nen huoli elämisen ja yrittämisen edellytyksistä sellaisilla alueilla, joissa matkat ovat pit-
kät, ja tätähän on täällä tuotu hyvin esiin. 

Samaan aikaan on selvää, että meidän fossiilitalouden aika on pian ohi. Sen täytyy olla
ohi, tai muuten me kehitämme tämän planeetan ennen pitkää sietämättömäksi paikaksi.
Toisaalta sitten esimerkiksi viimeaikaiset tapahtumat vaikkapa Saudi-Arabiassa osoittavat
aika konkreettisesti sen ja muistuttavat siitä, että riippuvuus fossiilienergiasta luo herk-
kyyksiä, semmoisia riippuvuuksia, joita on vaikea hallita. 

Oman lisänsä tähän keskusteluun toi minusta erinomaisesti ministeri Lintilä, joka toi
esiin sen, että meidän liikennepolitiikan fiskaalinen logiikka menee joka tapauksessa uu-
siksi. Ennen pitkää pitää miettiä, miten me keräämme niitä varoja, joita me olemme nyt tot-
tuneet keräämään polttoaineesta.

Meillä on siis tarve tehdä tämmöinen hallittu ja reilu muutos, ja toivoisin, että tämä sali
laidasta laitaan pohtisi, miten se tehdään, eikä ylläpidetä sitä ajatusta, että kaikki voi jatkua
kuin ennenkin, jos vain ei tehdä mitään, koska sitä vaihtoehtoa meillä ei ole. Meillä on
nämä monella tavalla vaikeasti yhteen tulevat haasteet, jotka pitää taklata. Sen takia minus-
ta on tärkeää tosiaan tuoda tällaista, ja ehkä kannustaa hallitustakin tekemään semmoista,
tiekarttaa ja strategiatyyppistä lähestymistapaa, jossa mietitään, miten tämä homma korja-
taan, minkälainen meidän liikennejärjestelmämme on kymmenen vuoden päästä, mitkä ne
askeleet siihen ovat ja sentyyppistä, sen sijaan, että kiinnitetään liikaa huomiota johonkin
yksittäiseen asiaan kerrallaan ja sitten todetaan, minkä takia se ei toimi.

Minustakin tämä on hyvä pointti, että tämä on aloitteentekijöiltä nimenomaan viesti, ja
tämä viesti pitää minusta kuulla riittävässä laajuudessa ja oikealla tavalla ja miettiä, min-
kälaisia vastauksia me siihen voimme tarjota. Ne vastaukset eivät ole helppoja eivätkä yk-
sinkertaisia, mutta me olemme täällä päättämässä asioita, jotka ovat vaikeita. Siksihän me
täällä olemme. Kuuntelen mielenkiinnolla jatkokeskustelua.

17.54 Antero Laukkanen kd: Arvoisa herra puhemies! Kiitos tosiaan aloitteen tekijöille
tästä erinomaisesta aloitteesta, joka tarjoaa meille nyt mahdollisuuden keskustella autoilun
hinnasta Suomessa. Kun katsoo tätä perustelutekstiä, joka on käytännössä yksi kappale,
niin se vain toteaa, että käyttövero — joka aikanaan tuli ja jonka piti tulla väliaikaisesti
mutta joka jäi pysyväksi — pitäisi poistaa.

Kukaan ei Suomessa ole niin verotettu kuin autoilija. Verotaakka on raskas suomalaisen
autoilijan päällä. Silti meillä alkaa olla koko Pohjoismaiden huonoimmassa kunnossa ole-
va tieverkosto. Kerätään lähes 9 miljardia, annetaan vajaa 2 miljardia tienhoitoon. Tämä on
epäkohta, joka koskettaa meitä kaikkia. Meillä on rataverkko, joka on niin huonossa kun-
nossa, että siellä ei kohta pysty ajamaan kuin kahdeksaakymppiä. Muualla maailmassa ke-
hittyneissä maissa ajetaan 300 kilometriä tunnissa näillä junilla.

Julkinen liikenne ei toimi, se on kallista, se ei houkuttele. Pääkaupunkiseudullakin poi-
kittaisliikenne on niin huono ja toimimaton, että se melkein rohkaisee auton hankkimi-
seen. Espoossa rakennettiin Länsimetro — sen piti maksaa 700 miljoonaa, se maksaa 3
miljardia. Sen hyötysuhde on negatiivinen vielä 50 vuotta eteenpäin. En vastusta metroa,
vastustan Länsimetroa. Se aiheutti sen, että ihmisten työmatkoihin tuli noin puolitoista tun-
tia lisää per vuorokausi.

Arvoisa puhemies! Suomessa, jos oikein olen ymmärtänyt — korjatkaa minua — 90
prosenttia tavaroista liikkuu kumipyörillä. Nyt kun me keskustelemme autoverotuksesta,
6



Pöytäkirjan asiakohta PTK 38/2019 vp
on hyvä sanoa ääneen se, että vaikka jokainen hallitus vuorollaan nostaisi autoveroa ja ra-
sittaisi lisää autoilijaa, niin seuraus on aina se — koska se auto on meille niin elintärkeä,
melkein pyhä lehmä, niin kuin joku sanoi — että autoilu ei vähene yhtään kilometriä mutta
kaikki ne korotukset ovat poissa kulutuksesta, siitä, mihin ihmiset päivittäin käyttävät ra-
haa. Se on aivan selkeää. Sitten kun meillä on suurin osa maasta vielä sellaista, että auton
käyttäminen on täysin välttämätöntä. [Timo Heinonen: Juuri näin!] Sitä ei pysty miten-
kään estämään. Kun bussit eivät enää kulje, postit eivät kulje, mikään julkinen liikenne ei
toimi, taksiuudistus on vienyt taksitkin maaseudulta, olemme tilanteessa, jossa joudumme
käyttämään autoja.

Arvoisa puhemies! Taidan vielä kävellä sinne pönttöön. [Puhuja siirtyy puhujakorok-
keelle]

Toinen varapuhemies Juho Eerola:  Tänne vaan. Jos puhe kestää yli 3 minuuttia, niin saa
jatkaa sitten täältä. 

Arvoisa puhemies! Tosiaan olen nyt toisen kauden kansanedustaja enkä muista, että ker-
taakaan olisin puhunut tai olisi ollut sellaista tilannetta, että olisi voinut tästä autoilusta pu-
hua. Tämä autoilun demonisointi, joka tällä hetkellä on menossa, on täysin kohtuutonta.
Meidän kansanedustajien pitäisi kyllä olla sen verran rohkeita, että me katsoisimme näitä
tosiasioita.

Itselläni on dieselauto. Meillä on kaksi autoa perheessä, koska se on meille täysin vält-
tämätöntä. Meillä ei ole vaihtoehtoja. Mutta molemmat autot ovat dieseleitä ja niin puhtai-
ta dieseleitä, että ne ovat puhtaampia kuin monet bensiiniautot. Samaan aikaan me käym-
me täällä eduskunnassa ja muuallakin tätä julkista keskustelua, jossa koko ajan kaiken au-
toilun ikään kuin pahan alku ja juuri ovat dieselmoottorit — jotka ovat kohta jo niin puh-
taita, että voi melkein suoraan putkesta hengittää. [Timo Heinonen: Puhtaampia kuin säh-
köautot!] — Niin kyllä, juuri näin. — Ja nyt se, mitä me aiheutamme kansantaloudellisesti
vielä kaiken lisäksi, kun me käymme tätä dieseliä paheksuvaa keskustelua, on se, että käy
niin kuin joku edustaja sanoi: näiden dieselautojen arvo romahtaa. Sekin on taas pois au-
toilijalta. En ymmärrä, mikä ihmeen maailmankaikkeuden suurin syntinen tämä dieselau-
toilija on.

Ja haluan täältä nyt, arvoisa puhemies, sanoa, että kyllä meidän pitää edustajina pystyä
parempaan kuin siihen, että me demonisoimme nämä dieselautoilijat. Ja toivon — tai sa-
notaan näin, että tämä keskustelu on ollut erittäin hyvää, enkä halua sitä pilata — vain sitä,
että me puhuisimme nyt suomalaisille ihmisille, jotka tällä hetkellä pohtivat sitä, että mi-
ten ihmeessä minä selviän tulevaisuudessa, jos minulta viedään tämä dieselautokin.

Ja kun täällä ministeri kysyi, mistä nämä miljardit sitten otetaan: voisi ehkä tehdä ver-
tailevaa laskelmaa siitä, mitkä ovat dynaamiset vaikutukset, jos autoverotus laskee ja ih-
misille jää enemmän sitä niin sanottua elämiseen käytettävää varaa. Ei se tästä maasta mi-
hinkään katoa. Kyllä se menee hyödylliseen kulutukseen ja sitä kauttakin tulee rahaa. Suu-
rin synti tässä ehdottomasti on se, että näitä varoja, jotka autoilijoilta kerätään, ei käytetä
ensisijaisesti tiestön hyvään kunnossapitoon.

18.01 Ari Torniainen kesk: Arvoisa herra puhemies! Haluan omasta ja myöskin keskus-
tan eduskuntaryhmän puolesta lämpimästi kiittää tämän kansalaisaloitteen alullepanijoita.
Tämäkin keskustelu osoittaa sen, että 125 000 allekirjoittajaa haluaa nostaa esille autoilun
7



Pöytäkirjan asiakohta PTK 38/2019 vp
ja ennen kaikkea autoilun kustannukset. Ja myöskin ministeri Lintilälle kiitos siitä, että hän
valtiovarainministerinä pystyi olemaan tämän keskustelun aikana edes jonkin aikaa täällä
paikalla — tiedetään ministerien kiireellisyydet. Hän myöskin kertoi tähän asiaan liittyvis-
tä asioista, ja tietysti hän valtiovarainministerinä vastaa nimenomaan veroasioista.

Kun katsoo tätä kansalaisaloitetta, niin olen siinä mielessä samaa mieltä aloitteen teki-
jöiden kanssa, että etenkään Pohjois-Suomessa — mutta laajentaisin sitä niin, että näin on
lähes koko Suomessa — ei tule toimeen ilman henkilöautoa. Joukkoliikenne ei pelaa käy-
tännössä kuin pääkaupunkiseudulla tai jossain Tampereen alueella; lähes koko Suomessa
joukkoliikenne ei pelaa käytännössä ja henkilöautoa tarvitaan, meistä jokainen tarvitsee si-
tä.

Mutta sitten tämä dieselautojen käyttövoimaveron poisto -asia. Kyllä itse näkisin, että
käyttövoimaveron tarkastelu yksittäisenä asiana ei ole välttämättä perusteltua, vaan koko
liikenteen verorakennetta tulee arvioida kokonaisuutena, ja sitä tulee arvioida nimen-
omaan kokonaisuutena, sitä, miten sitä kerätään, mistä sitä kerätään, ja myöskin, mihin sitä
käytetään. Tähän asiaan on kiinnitetty huomiota myöskin hallitusohjelmassa, hallitusneu-
votteluissa. Itse kun sain olla siellä liikenteen puolella hallitusneuvotteluissa mukana, niin
haluttiin nimenomaan, että koko liikenteen ja autoilun verotusta katsotaan kokonaisuutena
ja tehdään kokonaisratkaisuja. Ministeri Lintilä omassa puheenvuorossaan jo kertoi, että
myöskin ministeriö on tähän asiaan kiinnittänyt huomiota ja on myöskin jo vienyt asiaa
eteenpäin. Siinä on käytännössä liikenteen verotuksen uudistamista selvittävä työryhmä jo
aloittanut työnsä, ja toivotaan sieltä myöskin konkreettisia esityksiä tulevaisuudessa.

Hallitusohjelmassa myöskin haluttiin kiinnittää huomiota ennen kaikkea tähän dieseliin
ja todettiin, että jos liikenteen ja erityisesti dieselin verotusta uudistetaan, niin — kuten jo
edustaja Laakso täällä omassa puheenvuorossaan toi esille — siinä yhteydessä ammatti-
biodieselin käyttöönoton mahdollisuuksia tulee selvittää. Tämä on myöskin ollut ennen
kaikkea raskaan liikenteen sidosryhmien tahto ja ammatinharjoittajien tahto. Se on yksi
osa tätä isoa kokonaisuutta, ja itse toivon, että kokonaistarkastelussa myöskin tähän kiin-
nitetään huomiota. Mutta ennen kaikkea koko autoilun verotuksen uudistamista tarvitaan.

18.04 Vilhelm Junnila ps: Arvoisa puhemies! Kiitän kansalaisaloitteen tekijöitä. Tulkit-
sen sen tällaisena eräänlaisena hätähuutona myös erityisesti liikenteen ilmastopolitiikan
työryhmän raportissa esitettyihin toimenpiteisiin. Mielestäni tämä on jonkinlaista käyttö-
voimavainoakin tietyllä tapaa. Koska en enää voi kiittää ministeri Lintilää, kun hän on
poistunut — hän voi lukea nämä kiitokset sitten pöytäkirjasta — niin tässä yhteydessä ha-
luan kiittää edustajia Heinonen ja Laukkanen erinomaisista puheenvuoroista. Sen sijaan
olisin toivonut, että ministeri Marin olisi ollut paikalla täällä. Tämä asia tietysti aivan kes-
keisesti koskettaa hänen hallinnonalaansa. 

Tuossa aiemmin viitattiin myös esimerkiksi sähköautoihin. Kun puhuin tuossa käyttö-
voimavainosta, niin dieseliin kohdistuva asenne on jo siinä mielessä kohtuullisen merkil-
linen, että esimerkiksi tämän Nesteen MY-dieselin päästöt polttoaineena kilometriä kohti
ovat noin 12 grammaa hiilidioksidia ja sitten jos arvioidaan esimerkiksi Motivan laskelmi-
en mukaan, että kilometriä kohtaan menee 0,2 kilowattituntia, niin täyssähköauton vastaa-
vat hiilidioksidipäästöt, kun niitä ladataan Suomen sähköverkosta, ovat itse asiassa 29
grammaa eli huomattavan paljon enemmän. Eikö kuulostakin aika merkilliseltä?

Huomennahan täällä jälleen lakkoillaan ilmaston eteen, ja eittämättä autoilijat ovat jäl-
leen tässä yhtenä syypäänä. Mielestäni on meidän vastuu tuoda keskusteluissa esiin myös
8



Pöytäkirjan asiakohta PTK 38/2019 vp
dieselin tarkoituksenmukaisuutta Suomen kannalta, siis jos nyt mietitään vaikka Nesteen
biodieseliä, sehän on meidän kotimainen tuotteemme ja erityisesti hyvin tärkeä, ei pelkäs-
tään kuljetusyrittäjille vaan myös meidän koko vientisektorille. Hirvittävän suuri osa mei-
dän viennistähän, toisin kuin yleisesti ehkä luullaan, perustuu tällaiseen bulkkituotteeseen,
ja nyt kun nämä korotukset ovat jälleen kohdistuneet myös näihin biopolttoaineisiin, niin
tässä yhteydessä pyydän hieman harkintaa jatkossa, mitkä ovat oikeasti meidän menestys-
tuotteita. 

Haluan vielä lopuksi todeta sen ristiriidan tässä, että yleensähän mietitään, mistä miljar-
deja saadaan — tässä puhuttiin 9 miljardista, miten se katetaan — mutta tässähän on aivan
keskeisesti kysymys myös kakun toisesta päästä eli meidän oman viennin vetävyydestä.
Kaikki korotukset, mitä tehdään, tehdään ne sitten hyvistä motiiveista tai ei, esimerkiksi di-
eseliin, kohdistuvat aivan suoraan myös sinne toiseen päähän. — Kiitos. 

18.07 Mari Holopainen vihr: Arvoisa puhemies! Hyvät edustajat! Ihan ensimmäiseksi
haluaisin kiittää tämän kansalaisaloitteen tekijöitä ja kaikkien kansalaisaloitteiden tekijöi-
tä riippumatta siitä, mikä se sisältö on. Minusta on erittäin arvokasta, että kansalaisaloittei-
ta tehdään. On kova työ kerätä tämmöinen määrä nimiä, ja toivon, että jokainen kansalai-
saloite saa arvoisensa kohtelun ja käsitellään huolellisesti.

Täällä on tuotu esiin se, että ministerit eivät ole paikalla, kun kansalaisaloitteita käsitel-
lään. Minusta olisi arvokasta, jos ministerit olisivat paikalla. [Ari Torniaisen välihuuto —
Timo Heinonen: Pitäisi olla!] Tosin olen kuullut, että myöskään viime hallituskaudella mi-
nisterit eivät läheskään aina olleet paikalla, eli jos tämä pitää paikkansa — en ole varmis-
tanut kaikkien viime kauden kansalaisaloitteiden käsittelyn osalta sitä, olivatko ministerit
paikalla, mutta tällainen tieto on — niin meillähän on tässä yhteinen ryhdistäytymisen
paikka. 

Kansalaisaloitteita on käsitelty vuosina 2015—2019 parisenkymmentä ja ainoastaan
yksi kansalaisaloite on hyväksytty, eli kyse ei ole mistään kansalaisaloitteiden tehtailusta.
Kansalaisaloitteet ovat ihmisten harvoja keinoja tuoda esiin näkemyksiään suoraan tänne
eduskuntaan. Kansalaisaloitemenettely ei korvaa edustuksellista demokratiaa. Se, että me
täällä käsittelemme kansalaisaloitetta, ei tarkoita, että meidän täytyy olla samaa mieltä sii-
tä aloitteesta, mutta jokainen aloite ansaitsee kuitenkin minun mielestäni erittäin huolelli-
sen käsittelyn. Siksi pitäisikin miettiä, miten me voisimme helpottaa kansalaisaloitteiden
tekemistä, koska niin kuin täällä on monen kansalaisaloitteen osalta todettu — edustajilla
on ollut hyviä puheenvuoroja siitä — on aika vaikeata yksittäisenä kansalaisena tai yhdis-
tyksenä tai järjestönä olla lain asiantuntija, jolloin minun mielestäni pitäisi pohtia, miten
me voisimme auttaa kansalaisaloitteiden laatimisessa, tai ehkä pitäisi tehdä semmoinen
formaatti, jossa sitten ainakaan muotoseikkoihin kansalaisaloitteiden ei tarvitsisi kaatua.
[Timo Heinonen: Oikein!] Olisi myös arvokasta, että nämä kansalaisaloitteet saavat arvoi-
sensa vastaanoton nyt tällä kaudella. Ilmeisesti vain lainsäädäntöjohtaja tulee ottamaan
aloitteet vastaan. Toisaalta puhutaan paljon osallisuudesta ja siitä, miten voitaisiin innos-
taa ihmisiä osallistumaan, joten ehkä pitäisi pohtia vähän toiseen suuntaan tätä asiaa, että
miten voisimme vielä enemmän kannustaa aloitteiden tekemiseen tai muuhun osallisuu-
teen. 

Liikenteen osalta on todellakin hyvä miettiä pitkän aikavälin kokonaiskuvaa. Esimer-
kiksi edustaja Harjanteen ehdottama kymmenen vuoden aikaväli, jopa vähän pidempi, on
hyvä lähtökohta liikenteen eri skenaarioiden pohtimiseen. Todellakin, me emme voi tietää
9



Pöytäkirjan asiakohta PTK 38/2019 vp
täysin tänään, mikä teknologia tai mikä skenaario tulee toteutumaan, mutta sen takia olisi-
kin erittäin hyvä näin isoissa järjestelmätason hankkeissa tehdä skenaarioita ja pohtia vä-
hän eri vaihtoehtoja. Suunnan täytyy kuitenkin olla selvä, ja suunta on se, että meidän lii-
kennejärjestelmämme tulee vähentämään päästöjä.

Täällä on puhuttu joukkoliikenteestä. On totta, että poikittaisliikenne on ollut pääkau-
punkiseudulla haastavaa, mutta nyt olemme tehneet sellaisia päätöksiä, joilla tulemme pa-
rantamaan poikittaisliikennettä. Esimerkiksi Raide-Jokeri on tällainen päätös. Poikittaislii-
kenteen toimivuus on pitkälti kiinni siitä, minkälaisia liikenneinvestointeja olemme päät-
täneet tehdä. Hyvin suuri osuus matkoista pääkaupunkiseudulla ja suurin osa matkoista
Helsingin keskustaan tehdään joukkoliikenteen avulla. On selvää, ettei joukkoliikenne ole
ratkaisu siellä, missä joukkoja ei ole, ja siellä täytyy olla muuntyyppisiä ratkaisuja, joista
sitten auto on keskeisin väline. Toki olisi tärkeää, että voisimme myös parantaa harvem-
min asuttujen seutujen mahdollisuuksia käyttää joukkoliikennettä tai vaikka yhteiskäyttö-
autoja tai mitä tulevaisuus tuokaan tullessaan, etenkin nuorten kannalta se olisi tärkeää.
Myös Uudellamaalla tiedämme, että meidän vähän kauemmissa kunnissa nuorten suuri toi-
ve on se, että joukkoliikenne toimisi, koska nuoret eivät voi itse ajaa autoa, joten tässä on
sellainen ikäpoliittinenkin näkökulma, että satsaamalla joukkoliikenteeseen me palvelem-
me sitten niitäkin, jotka eivät omista omaa autoa tai pysty sitä ajamaan. 

On hienoa, että tässä hallitusohjelmassa myös panostetaan junaliikenteeseen, ja nyt jos
saamme nopeasti näitä kaksoiskaupunkihankkeita eteenpäin, niin nehän myös tuovat ihan
uudenlaisia työpaikka- ja asumisalueita, kuten nyt sitten Helsinki—Turku- tai Helsinki—
Tampere-välillä on mahdollista saavuttaa, ja pidän niitä erittäin tärkeinä.

On myös kiinnostavaa, että Rail Baltica tulee parantamaan Tallinnan joukkoliikenneyh-
teyksiä ja luomaan erittäin nopean yhteyden Baltian maista Eurooppaan. Meidän täytyy
kyllä myös miettiä hyvin tarkasti, että me emme jää täällä Suomessa bussinperäksi, ja mei-
dän täytyy aidosti miettiä, mitä ratkaisuja me tähän voisimme tuoda. Toki Tallinnan-tun-
neli on yksi mahdollisuus, jota nyt selvitetään, ja kun tiedämme, että lentoliikenteen pääs-
töt ovat erittäin merkittäviä ilmastonmuutoksen kannalta, niin junaliikenteen lisääminen
on tärkeä keino siihen vastaamisessa. [Timo Heinonen: Mitä mieltä vihreät on tästä diesel-
verosta?] Tämän takia olisi tärkeää, että me voisimme myös tutkia hyvin selkeästi kaikki
ne mahdollisuudet, joilla voimme sitten kymmenen vuoden päästä liikkua kestävällä taval-
la täältä Suomesta myös Eurooppaan. 

Nyt myös parlamentaarinen työryhmä aloittaa liikenneinvestointien pohtimisen. Tämä
on minusta hyvä suunta. Pohditaan sitä isoa kuvaa sen sijaan, että tänne tuodaan pelkäs-
tään yksittäisiä hankkeita tai yksittäisen alueen hankkeita pöydälle. Pitäisi katsoa tasapuo-
lisesti se koko kuvio.

Myöskin tämän kansalaisaloitteen täytyy saada arvoisensa käsittelytapa, mistä puheeni
alkuosassa etenkin puhuin, ja toivon sitä kaikille muillekin aloitteille. 

Toinen varapuhemies Juho Eerola: Muistutan edustajia, että nyt on käsittelyssä kansa-
laisaloite dieselautojen käyttövoimaveron poistosta. Pidetään keskustelu tässä aiheessa. —
Edustaja Marttinen näyttää esimerkin.

18.15 Matias Marttinen kok: Arvoisa puhemies! Teen parhaani puhemiehen ohjeistuk-
sen täyttämiseksi. — Hyvät kollegat! Kansalaisaloitteessa ehdotetaan dieselautojen käyt-
tövoimaveron poistoa. Pidän tämän kansalaisaloitteen tekemistä tärkeänä kannanottona ja
10



Pöytäkirjan asiakohta PTK 38/2019 vp
ihmisten mielenosoituksena siitä huolesta, joka heillä on autoilun korkeista kustannuksis-
ta. Ymmärrän tämän täysin, ja tämä myös meidän kansanedustajien täytyy tässä salissa
muistaa. Tämän keskustelun aikana olen tullut myös itse samaan johtopäätökseen kuin
edustaja Heinonen ja ymmärrän tämän kansalaisaloitteen myös laajempana keskusteluna
ylipäänsä autoilun kustannuksista, ei pelkästään käyttövoimaveron osalta, vaikka itse kan-
salaisaloite sitä koskeekin, mutta myös laajemmin siitä, miten autoilun kustannukset ovat
kehittyneet.

Käyttövoimaveron tarkoituksena on ollut tasata henkilöautojen polttoaineiden verotaso-
jen välisiä eroja bensiinin ja dieselin osalta, ei suoraan niinkään bensiinipumpuilla näky-
vää hintaeroa. Kysymys on siten laajempi ja monimutkaisempi, ja toivon, että tämä kansa-
laisaloitteessa esille nostettu huoli otetaan vahvasti esille, kun hallitus valmistelee tätä
isompaa liikenteen verotuksen uudistusta. Siinä on perusteltua käydä läpi koko liikenteen
verotuksen kokonaisuus, kaikki verot ja se, miten nykyinen järjestelmä toimii. Tuota työtä
varten tämä aloite antaa erinomaisen pohjan.

Tämä ei kuitenkaan poista sitä tärkeää asiaa, minkä aloitteen tekijät nostavat esille.
Moni ihminen siis kokee, että autoilun kustannukset ovat nousseet, ja kuten täällä tiedäm-
me, pitkien etäisyyksien Suomessa työssäkäynnin ja perheen asioinnin vuoksi yksityisau-
ton käyttö on valtaosalle suomalaisista välttämättömyys. Sitä taustaa vasten pidän erikoi-
sena, että juuri nyt kun tätä kansalaisaloitetta käsitellään tässä salissa, itse asiassa hallitus ei
ole kuullut tätä ihmisten huolta. Päinvastoin. Olemme nimittäin juuri kuulleet, että hallitus
aikoo kiristää ensi vuonna polttoaineiden verotusta 250 miljoonalla eurolla. Se tarkoittaa
noin kuuden sentin korotusta bensiinin ja dieselin pumppuhintoihin, minkä ihmiset tulevat
näkemään sitten ensi elokuussa, kun autojaan tankkaavat. [Timo Heinonen: Ja keskusta tä-
män kuittaa!] Tämä nostaa edelleen autoilun kustannuksia, rokottaa työssäkäyvää työnte-
kijää ja ennen kaikkea kuljetusalaa ja kuljetusalan yrittäjiä, siis tavallisia ihmisiä, joille au-
toilu ja auton käyttö on täysin välttämätöntä.

Arvoisa puhemies! Tämän kansalaisaloitteen on allekirjoittanut yli 125 000 ihmistä.
Tämä on yksi eniten allekirjoituksia kerännyt kansalaisaloite, mitä tämä talo on päässyt kä-
sittelemään. He ovat olleet huolissaan autoilun kasvaneista kustannuksista ja vaatineet sii-
hen muutosta, ja hallitus lähettää terveiset näille ihmisille kertomalla, että polttoaineiden
verotusta korotetaan reippaasti ensi vuonna. Sama suunta siis jatkuu, ja se maali karkaa yhä
kauemmaksi, mihin nimenomaan ihmiset ovat ottaneet tässä kansalaisaloitteessa kantaa.
Näyttää siis siltä, että tämä politiikka, mitä hallitus nyt harjoittaa, on täysin fiskaalinen tar-
koitukseltaan; tarkoitus on vain kerätä lisää veroja sen päälle, mitä autoilusta kerätään jo
tällä hetkellä, yli 8 miljardia euroa vuodessa, millä ei ole siis todellista vaikutusta itse pääs-
töihin. Itse asiassa hallitus toteaa omassa esityksessään, joka on tulossa meidän käsitte-
lyyn, että lyhyellä aikavälillä polttoaineverojen korotusten arvioidaan vähentävän diesel-
käyttöisten henkilöautojen kulutusta 1,4 prosentilla — siis 1,4 prosentilla. Nämä päästö-
jenvähentymisvaikutukset ovat mitättömät, mutta edelleen ihmisten verotaakka vain kas-
vaa.

Arvoisa puhemies! Toinen ihmetyksen aihe, joka liittyy hallituksen ilmasto- ja liikenne-
politiikan poukkoiluun ja tähän keskusteluun osin, on se, miten hallitus aikoo myös rokot-
taa niin sanottua parafiinistä dieseliä poistamalla sen verotuen, yhteensä 120 miljoonaa eu-
roa vuodessa. Kun nimenomaan meidän pitäisi pohtia, miten kestävällä tavalla, ilman että
ihmisten verotaakkaa autoilun osalta nostetaan, voidaan vähentää päästöjä ja uudistaa suo-
malaista autokantaa, niin hallitus päätöksellään tekee ratkaisun, joka nimenomaan rokot-
11



Pöytäkirjan asiakohta PTK 38/2019 vp
taa puhtaampia ja uusia polttoaineita. Hallituksen päätös rokottaa rajusti esimerkiksi Nes-
teen valmistamaa uusiutuvista raaka-aineista tehtyä MY-dieseliä, jonka kasvihuonekaasu-
päästöt ovat jopa 90 prosenttia pienemmät kuin mitä fossiilisen dieselin päästöt ovat. En oi-
kein ymmärrä, miten tämäkään päätös on fiksua ilmastopolitiikkaa.

Arvoisa puhemies! Minusta tämän kansalaisaloitteen myötä hallitus ja koko eduskunta
saavat suomalaisilta vahvan viestin, mikä liittyy autoiluun ja autoilun kustannuksiin ni-
menomaan koskien dieselautoja, ja kuten aikaisemmin totesin, on selvää, että hallituksen
täytyy ottaa tämä ihmisten huoli vakavasti, kun tätä suurempaa liikenteen verotuksen uu-
distusta lähdetään valmistelemaan.

18.21 Heikki Autto kok: Arvoisa herra puhemies! Olipa mukava kuulla selkeää puhetta
tärkeästä asiasta. Haluan kiittää edustaja Marttista hyvästä puheenvuorosta.

Arvoisa puhemies! Tosiaan, kannan kyllä huolta siitä, että kun keskustellaan kansalai-
saloitteesta, jonka on allekirjoittanut yli 125 000 suomalaista, ja kun puhutaan liikenteen
verotuksesta, jolla valtio kerää yli 8 miljardia euroa vuosittain, niin ministeriaitio on täysin
tyhjä. Ei voi olla näin, kun puhutaan yhdestä keskeisimmästä arkeemme ja toisaalta myös
valtiontalouteen vaikuttavasta asiasta. [Ari Torniaisen välihuuto] Täytyy päästä käymään
keskustelua, jossa eduskunta voi ottaa kantaa kansalaisaloitteeseen ja jossa ministerit vas-
taavat kansanedustajien esiinnostamiin näkökulmiin. Totta kai kansalaisaloite lähtee tästä
edelleen valiokuntakäsittelyyn, mutta kyllä lähetekeskustelulla on merkittävä rooli siinä,
miten työskentely edelleen valiokunnissa etenee, ja tämän vuoksi olisi kyllä enemmän kuin
suotavaa, että ministerit olisivat näin tärkeää asiaa käsittelemässä. 

Arvoisa puhemies! Autoliikenne on välttämätön osa suomalaisten arkea. Se on aivan
keskeinen osa niin perheiden kuin yksinäisten ihmisten hyvinvointia. Suomi ei toimisi il-
man henkilöautoja ja ilman raskasta liikennettä. Ja tosiaan, kuten jo edellä on mainittu, kun
liikenteestä kerätään yli 8 miljardia euroa veroja ja nykyinen hallitus haluaa liikenteen ve-
rotaakkaa lisätä vielä 250 miljoonalla eurolla, niin on aiheellista käydä eduskunnassa myös
laajempaa keskustelua siitä, onko tämä kestävää politiikkaa. [Timo Heinonen: Ei ole! —
Antero Laukkanen: Ei ole!]

Tuolla YK:ssa on keskusteltu kestävästä kehityksestä, ja toki haluamme, että ihmiskun-
ta pääsee planeettansa kanssa tasapainoon, mutta se työ, jota New Yorkissa on visioitu —
että öljytaloudesta siirryttäisiin hyvinkin nopealla aikataululla eteenpäin — ei ehkä ole kai-
kilta osin aivan realistista.

Arvoisa puhemies! Aikanaan, kun nuorena miehenä ensimmäistä kauttani eduskunnas-
sa palvelin, kaikille kansanedustajille jaettiin tällainen Suomi öljyn jälkeen -teos. Ottamat-
ta sen enempää kantaa tämän teoksen johtopäätöksiin siitä, kuinka helppoa öljytaloudesta
on siirtyä eteenpäin, muistelen näin: Kun yksi litra öljyä sisältää energiaa noin 10 kilowat-
tituntia ja kun jokainen suomalainen, vauvasta vaariin, käyttää öljyä keskimäärin 6 litraa
päivässä, niin kun tämän suhteuttaa siihen, että ihmistyöllä voi päivän aikana kohtuudella
vapauttaa energiaa noin 1 kilowattitunnin verran, niin jokaisella meistä on öljytalouden an-
siosta 60 henkilökohtaista palvelijaa, sen teknologia meille mahdollistaa, varmistamassa
sen, että valoa riittää pimeällä, että lämpöä riittää kylmällä, että pääsemme liikkumaan pai-
kasta toiseen, että vesi tulee hanasta ja että hellan levy lämpiää, kun laittaa virran päälle. Ei
ole aivan yksinkertainen tehtävä luopua näistä 60 palvelijasta. Jos olette lukeneet vaikka
Sinuhe egyptiläisestä, kuinka siellä aikanaan Egyptissä purilailla johtavia henkilöitä kan-
nettiin, niin kyllä Suomesta melkoinen luokkayhteiskunta tulisi sitten, jos pitäisi siihen ai-
12



Pöytäkirjan asiakohta PTK 38/2019 vp
kaan ja niihin teknologioihin palata. On selvää, että öljyriippuvuudesta täytyy päästä
eroon, jotta fossiiliset polttoaineet saadaan korvattua ja hiilidioksidipäästöt ilmakehään
saadaan nollattua, mutta tässä keskustelussa täytyy olla realistinen. Keskustelun täytyy pe-
rustua faktoihin.

Arvoisa puhemies! Haluan jakaa aivan mielenkiinnon vuoksi tähän dieselkeskusteluun
muutamia faktoja niistä vaihtoehdoista, että mitä jos liikenne maailmassa muutettaisiin
sähkölle näistä öljyperäisistä polttoaineista: Jos koko maailman autokanta sähköistettäi-
siin nykyteknologialla, autokannan akkuihin tarvittaisiin niin paljon kobolttia, että tuon
kobolttimäärän louhiminen nykyisillä koboltin tuotantomäärillä kestäisi 866 vuotta. Se ei
ole aivan nopea siirtymä sähköautoiluun. No tietysti on selvää, että teknologia kehittyy,
mutta täytyy kyllä sanoa, että tulee aivan valtava paine avata näitä kobolttikaivoksia. Li-
tiumin osalta samalla tavalla satoja vuosia kestäisi nykyisillä tuotantomäärillä louhia riit-
tävä määrä akkumineraalia, nikkelin osaltakin 53 vuotta, jos nykyisillä tuotantomäärillä
tuotettaisiin näitä tulevien akkujen tarvitsemia raaka-aineita. Joten on selvää, että tarvitaan
valtava teknologinen harppaus eteenpäin, mutta samalla täytyy käydä kyllä vakavaa arvo-
keskustelua siitä, mistä päin maailmaa ja millä menetelmillä voidaan louhia tällainen mää-
rä näitä mineraaleja, jotta kaikki tapahtuu kestävän kehityksen periaatteiden mukaan.

Olen varma, että ihmiskunta pystyy nämä haasteet ratkomaan teknologiaa viisaasti hyö-
dyntäen, mutta ennen sitä meidän on syytä suhtautua kaikella vakavuudella niiden suoma-
laisten huoleen, jotka ovat tämän kansalaisaloitteen allekirjoittaneet, jotka haluavat tule-
vaisuudessakin käydä töissä, asioida, harrastaa niin, että heidän dieselautonsa voi olla hyvä
ja turvallinen kulkupeli, kun arkeamme käymme eteenpäin. 

Joten tässä mielessä, arvoisa puhemies, kaipaisin kyllä sitä, että täällä olisi myös tuo mi-
nisteriaitio täynnä ja päästäisiin käymään kunnon keskustelu tästä aiheesta.

18.28 Toimi Kankaanniemi ps: Herra puhemies! Minäkin kiitän kansalaisaloitteen teki-
jöitä tästä aloitteesta, jolla olemme saaneet aikaiseksi eduskunnassa asiallisen ja jopa asi-
antuntevan keskustelun tärkeästä asiasta, dieselautojen käyttövoimaverosta, ja tässä yhtey-
dessä koko liikenteen verotuksesta. Niin kuin täällä monet edustajat ovat todenneet, tässä
tarvitaan tarkastelua laajasti. Minä luotan siihen, että nyt kun tämä aloite lähetetään valtio-
varainvaliokuntaan ja siellä sen verojaostoon, niin verojaoston asiantuntevat jäsenet asian-
tuntijoita kuullen tekevät hyvän mietinnön tästä rauhassa, syvällisesti paneutuen ja näin
antavat eduskunnan suuntaviivat hallitukselle toimia tähdäten siihen, mihin kansalaisaloi-
tekin tähtää. Nopeaa muutosta tuskin voidaan saada aikaan, mutta kuitenkin tämä kokonai-
suus, liikenteen verotuksen kokonaisuus, on syytä uudistaa mahdollisimman pian. Siihen
sisältyy hyvin paljon yksityiskohtia, joita tässä keskustelussa on nostettu esille, enkä niitä
lähde toistamaan. Totean kuitenkin, että esimerkiksi tämä ammattidieselkysymys on sel-
lainen, joka on syytä ottaa vakavasti, ulkomaisten ajoneuvojen verotuskysymykset on syy-
tä hoitaa. Ne jäivät vielä kesken tai hoitamatta, ja ihmiset odottavat ja liikennöitsijät odot-
tavat tältä osin eteenpäinmenoa.

Arvoisa puhemies! Valtion budjetista kuudesosa katetaan liikenteeltä perittävillä veroil-
la, ja näin on aina ollut, tai ainakin sen ajan, kun itse olen täällä ollut. Aloitin runsas 30
vuotta sitten, ja siitä lähtien on aina, joka syksy, puhuttu liikenteen verotuksen kohtuutto-
muudesta, ja jokainen hallitus, jokainen eduskunta, on lisännyt sitä verotusta niin, että tuo
noin kuudesosa valtion budjetin loppusummasta katetaan liikenteen verotuksella. Eli siitä
on tullut ihan tällainen rahastuskeino. Tietysti — minkä ministerikin nosti esille — vaih-
13



Pöytäkirjan asiakohta PTK 38/2019 vp
toehtojen etsiminen ei ole helppoa. Tällä rahalla katetaan monia hyviä tarpeita, ja näin ol-
len täytyy sitten löytyä jostakin vastine, jos tätä merkittävästi alennetaan. Mutta siinä on
suunnan kuitenkin oltava toinen kuin mitä tämän hetken hallitus suunnittelee.

Viime syksynä seitsemän eduskuntapuoluetta teki yhteisen sopimuksen ilmastopolitii-
kasta, ja kyllä tuon sopimuksen toteuttaminen, täytäntöönpano, merkitsee suomalaiselle
perheelle, työntekijälle, eläkeläiselle sitä, että heidän liikenneverotuksensa kiristyy. Perus-
suomalaiset eivät tähän sopimukseen lähteneet. Pidimme sitä kerta kaikkiaan epärealisti-
sena. Ja niin kuin äsken edustaja Autto totesi, pitää olla realistiset mallit, menettelytavat.
Te olette, kokoomuskin, sitoutuneet sellaiseen sopimukseen ilmastopolitiikan osalta Suo-
messa metsästäessänne sitä promillen globaalia ilmastopäästöjen alentamista, että se on
kallis lasku suomalaiselle yrittäjälle, suomalaiselle perheelle ja erityisesti työtä tekevälle
keskituloiselle ihmiselle. [Ari Torniaisen välihuuto]

Me emme lähde epärealistisiin lupauksiin. Tämänkään aloitteen osalta me emme lähde
lupaamaan, että näin tapahtuu heti, mutta suunnan tämä aloite näyttää, mihin pitää mennä.
On otettava kuitenkin huomioon aina ihmisen olosuhteet, missä hän asuu, minkälaisessa
työssä hän on, onko siihen liittyviä matkustustarpeita, minkälainen on perhe — jos on
useampia lapsia, niin tarvitaan isompi auto, ehkä kaksi autoa perheeseen — ja niin edel-
leen, ja yhtenä tekijänä sitten lisäksi myös tämä ympäristönäkökulma, realistisesti.

Näillä eväillä meidän on mentävä eteenpäin tässä asiassa ja pyrittävä siihen, että liiken-
ne ei ole aina se, mistä otetaan ne puuttuvat eurot, joita tässä salissa ollaan helposti kyllä ja-
kamassa eri kohteisiin mutta ei liikennehankkeisiin. [Ari Torniainen: Pikemminkin sijoit-
tamassa!] Vajaa 2 miljardia liikennehankkeisiin, lähes 9 miljardia kerätään — epäsuhde on
tietysti valtavan suuri, ja tähän pitää puuttua.

Ja kun täällä on verojaoston jäseniä paikalla, niin vetoan teihin, että tehkää todella huo-
lellinen työ ja vetäkää meille sellaiset suuntaviivat, että eduskunta voi yksimielisesti antaa
hallitukselle myös ne ohjeet, miten tässä liikenteen verotuksessa tulee menetellä.

18.34 Antero Laukkanen kd: Arvoisa herra puhemies! Täällä on kyllä ollut loistavia pu-
heenvuoroja, ja täytyy todeta, että näin hienot puheenvuorot kyllä ansaitsisivat tulla minis-
tereidenkin kuulluiksi, ihan koko kaartin suoraan sanoen. [Ari Torniainen: Ei pelkästään
ministeri Lintilän!] — Niin, ei ainoastaan. Oli hienoa, että hän oli paikalla tässä alussa. Me
arvostamme kyllä sitä, ei siitä ole kysymys.

Edustaja Torniainen käytti täällä kyllä tasapainoisen, hyvän puheenvuoron. Hän tietysti
tämän asian tuntee oikein hyvin, samoin monet muut täällä. 

Kaksi asiaa, puhemies, tässä nostaisin. Jos me haluaisimme tähän meidän yhteiskuntaan
kansalaisille tavallaan sitä pelivaraa, jolla he voisivat sitten oman vapaan tahtonsa mukaan
kuluttamista harrastaa erilaisiin asioihin, niin kaksi tällaista isoa kokonaisuutta on niin että
tästä ansiotulosta, jonka he saavat, jäisi heille enemmän käyttövaraa: 

Toinen on liikenteen verotuksen kokonaisuudistus, ihan koko paketin uudistuminen. Ul-
komailla kun käy keskisuurissakin kaupungeissa, niin julkinen liikenne maksaa euron tai
1,50 euroa. Ei tulisi mieleenkään siellä, että pitäisi joku auto hankkia sinne, kun on lomalla
siellä, vaan kyllä se julkinen liikenne on se, mitä siellä käytetään. Poikittaisliikenne on run-
sasta. Ei tarvitse ajatella, että milloinhan se raitiovaunu, bussi tai metro tulee — niitä tulee
ihan koko ajan ja riittävästi. Tämä on myös osa tätä pakettia. Eli tämä kokonaisuudistus.

Toinen on asumisen kustannukset. Kymmenen vuoden aikana asumisen kustannukset
ovat nousseet 30 prosenttia. Pääkaupunkiseudulla saa 45-neliöisen uuden kaksion noin
14



Pöytäkirjan asiakohta PTK 38/2019 vp
kolmellasadallatuhannella — riippuu siitä, asuuko Helsingissä vai Espoossa, Vantaalla on
pikkaisen halvempia. Meillä on nämä MAL-sopimukset, jotka liittyvät myös liikentee-
seen, ja nämä MAL-sopimukset eivät ole tuoneet yhtä ainoata edullista asuntoa pääkau-
punkiseudulle. Joka ainoa asunto, joka rakennetaan tänään, on kalliimpi kuin se, mikä ei-
len tehtiin. Nämä MAL-sopimukset ovat lähinnä näiden isojen kaupunkien tapa saada
omille hankkeilleen rahaa. Se on valitettava tosiasia, mutta edullisia asuntoja niillä ei syn-
ny. Tämä olisi kanssa asia, johon pitäisi jollakin tavalla puuttua.

Nämä kaksi asiaa. 
Jos myös asumisen kustannukset otettaisiin kokonaistarkasteluun mukaan, niin silloin

kävisi niin, että tästä kansalaisten työllään saamasta palkkatulosta jäisi enemmän käteen.
Meillä on aivan uusi köyhyysryhmä tässä maassa, ja se on pienituloisten köyhyys. Kyllä
näistä asioista pitäisi enemmän puhua.

Arvoisa puhemies! Nyt en tule enää sinne vaan totean, että tämä keskustelu on hyvä.
Toivon, että jotenkin tämä voitaisiin uusia ja käydä sillä tavalla, että ministerit ovat paikal-
la.

18.37 Timo Heinonen kok: Arvoisa puhemies! Kyllä meillä suomalaista autoilijaa koija-
taan. Suomalaisilta autoilijoilta, liikenteeltä, kerätään 8,4 miljardia euroa vuosittain erilai-
sia veroja. Ja nyt Rinteen hallitus, keskustan tukemana, aikoo kiristää autoilun verotusta
edelleen. Diesel on tolpalla tällä hetkellä yhtä kallista kuin bensa lähestulkoon, oli hetkit-
täin kalliimpaa, ja nyt maksetaan montasataa euroa, vaikka dieselautoa ei ajaisi itse asiassa
metriäkään. Onhan tämä itse asiassa täysin hullua. Ja hallitus vielä kiristää tässä tilanteessa
bensaveroa ja dieselveroa. [Ari Torniainen: Miten viime kaudella?] Tälle pitää kyllä tehdä
jotain.

Olemme kuulleet erittäin hyvän keskustelun, mutta minun mielestäni se on jollain taval-
la kansanvallan ja demokratian halveksuntaa, että liikenneministeri ei ole tätä keskustelua
ollut kuulemassa, ja aika monessa puheenvuorossa täällä on kiinnitetty samaan asiaan huo-
miota.

Arvoisa puhemies! Teen esityksen, että tämä asia jätetään pöydälle keskiviikkona
2.10.2019 olevaan istuntoon, ja toivon, että silloin liikenneministeri on paikalla ja osallis-
tuu tähän suomalaisten autoilijoiden kannalta keskeisen tärkeään keskusteluun.

Toinen varapuhemies Juho Eerola: Nyt on edustaja Heinonen ehdottanut, että asia pan-
naan pöydälle keskiviikkona 2.10. pidettävään istuntoon. Asia jää siis pöydälle.

Onko muita ehdotuksia pöydällepanon ajankohdasta? Eli nyt keskustellaan pöydällepa-
non ajankohdasta. Onko tähän muita ehdotuksia?

Heikki Autto kok: Arvoisa puhemies! Kannatan edellä mainituin perustein tätä edustaja
Heinosen ehdotusta ja toivon todella, että saamme sitten sekä liikenneministerin että myös-
kin laajemmin tuonne ministeriaitioon väkeä paikalle käymään tätä tärkeää keskustelua. 

Jo pelkästään suomalaisen hyvinvointivaltion kannalta kysymys on isoista asioista, kun
liikenteestä kerätään yli 8 miljardia...

Toinen varapuhemies Juho Eerola: Pöydällepanon ajankohdasta nyt on keskustelu.

    Kannatan Heinosen esitystä.
15



Pöytäkirjan asiakohta PTK 38/2019 vp
Toinen varapuhemies Juho Eerola: Keskustelu pöydällepanosta on päättynyt.

Asia pantiin pöydälle 2.10.2019 pidettävään täysistuntoon.
16


	6
	17.31
	17.38
	17.42
	17.45
	17.48
	17.52
	17.54
	18.01
	18.04
	18.07
	18.15
	18.21
	18.28
	18.34
	18.37


