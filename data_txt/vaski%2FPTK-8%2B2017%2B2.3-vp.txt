















































DEM495C.tmpSave.xml


Pöytäkirjan asiakohta PTK 8/2017 vp
Pöytäkirjan asiakohta 

PTK 8/2017 vp

Täysistunto

Torstai 16.2.2017 klo 16.00—21.07

2.3. Suullinen kysymys toimeentulotuen maksatuksesta (Aino-Kaisa Pekonen vas)
Suullinen kysymys SKT 9/2017 vp

Suullinen kyselytunti

Ensimmäinen varapuhemies Mauri Pekkarinen: Lyhyesti muutama kysymys vielä.
Edustaja Pekonen.

Keskustelu

16.49 Aino-Kaisa Pekonen vas: Arvoisa puhemies! Toimeentulotuen maksatus on siirty-
nyt kunnista Kelaan tämän vuoden alussa. Tämä uudistus oli erittäin tarpeellinen, ja myös
me vasemmistoliitossa olemme sitä kannattaneet. Tämän uudistuksen myötä byrokratian ja
ihmisten pompottamisen luukulta luukulle piti vähentyä sekä tärkeitä sosiaalityön resurs-
seja vapautua hakemusten käsittelystä ihmisten kohtaamiseen, mutta nyt me olemmekin
saaneet paljon hätääntyneitä yhteydenottoja ihmisiltä, joiden toimeentulotuen maksatus ei
ole sujunut hyvin. Byrokratia ei olekaan vähentynyt, palvelut ovat ruuhkautuneet, ja nyt ih-
misillä on iso huoli, kun sähkölaskut ja vuokrat uhkaavat jäädä maksamatta. Mekin olem-
me tästä erittäin huolissamme. Arvoisa ministeri, onko teidän mielestänne Kelassa riittä-
västi etuuskäsittelijöitä tällä hetkellä, jotta kaikki hakemukset saadaan käsiteltyä aikatau-
lussa ja nopeasti?

16.50 Sosiaali-  ja terveysministeri Pirkko Mattila (vastauspuheenvuoro): Arvoisa pu-
hemies! Näin todellakin, kuten kysyjä kuvasi, toimeentulotuen käsittely on siirretty Kelal-
le tarkoituksena yhtenäistää käytäntöjä ja vapauttaa resursseja kuntien sosiaalityöhön
muun muassa. En tietenkään tarkkaan tunne niitä yhteydenottoja, joita olette saaneet. Ku-
vaatte niitä, että ne ovat hätääntyneitä, ja niitä tulee tietysti kuunnella. Voisin tässä vaihees-
sa sanoa, että varmasti Kela haluaa hioa järjestelmänsä niin hyvin kuntoon, että kaikki kä-
sittely on joustavaa. Olemme siirtymävaiheessa, ja nämä tapaukset täytyy sitten katsoa lä-
pi.

Ensimmäinen varapuhemies Mauri Pekkarinen: Myönnän vielä vastauspuheenvuoron
kysymyksen esittäjälle, edustaja Pekoselle.

16.51 Aino-Kaisa Pekonen vas (vastauspuheenvuoro): Arvoisa puhemies! Erityisen pal-
jon näitä ongelmia on ollut kiireellisissä kriisitilanteissa, siis juuri silloin, kun se avun tar-
ve onkin suurin. Olen hieman hämmästynyt siitä, että nämä huolet ympäri Suomea eivät
ole kantautuneet ministeri Mattilan korviin, mutta me voimme toki näitä ihmisten huolia ja
kirjeitä teille toimittaa.
 Tarkistettu
4.0



Pöytäkirjan asiakohta PTK 8/2017 vp
Kunnilla ei liene tällä hetkellä ohjeistusta siitä, miten esimerkiksi täydentävää toimeen-
tulotukea annetaan. Tämä ohjeiden puute on johtanut jopa sellaisiin tilanteisiin, missä tu-
kea ei ole maksettu lainkaan, ja näin ei tietenkään voi olla. Toimeentulotuen piiriin ovat
toisaalta päässeet myös ne ihmiset, jotka eivät ole aiemmin ehkä hoksanneet hakea väliai-
kaista tukea, mutta kaikkein tärkeintä mielestäni on, että kiireellisesti tukea tarvitsevat
myös saavat sitä ajoissa. Arvoisa ministeri, miten te aiotte huolehtia siitä, että jokainen toi-
meentulotukea tarvitseva sitä myös saa joko Kelasta tai sitten kunnan sosiaalitoimesta?

16.52 Perhe-  ja  peruspalveluministeri  Juha Rehula (vastauspuheenvuoro): Arvoisa
herra puhemies! Toimeentulotuen niin sanottu normiosa, jossa ei ole harkintavaltaa vaan se
on ihmisen elämäntilanteeseen, taloudellisiin tietoihin, niin tuloihin kuin sitten menoihin-
kin, vertautuva asia, on siirretty tämän vuoden alusta Kansaneläkelaitoksen toimeenpane-
maksi. [Välihuutoja]

Toisekseen kunnilla on edelleen harkinnanvaraa, meidän toimeentulotukilainsäädäntö
lähtee siitä. Kunnilla on edelleen harkinnanvaraa olemassa. [Aino-Kaisa Pekonen: Mutta
onko ohjeistus?] — Jos ohjeistus ei ole riittävää, niin sitä pitää sitten täsmentää. Laki, joka
eduskunnassa on säädetty, lähti siitä, että esimerkiksi yhteistoimintavelvoitteesta Kelan ja
kuntien välillä huolehditaan.

Toisekseen tämä palaute: toivon, että sitä tulee edustajienkin kautta, kyllä sitä suoraan-
kin tulee, ja jos on esimerkiksi lainsäädäntötarpeita, asetustarpeita, niin niihin pitää pikai-
sesti ryhtyä, mutta tämä peruskuvio on sellainen, että se ihminen, joka on hädässä, myös
avun saa ja hänen pitää saada se.

Kysymyksen käsittely päättyi.
2


