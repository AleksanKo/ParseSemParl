















































DEM238A.tmp.xml


Pöytäkirjan asiakohta PTK 115/2017 vp
Pöytäkirjan asiakohta 

PTK 115/2017 vp

Täysistunto

Torstai 9.11.2017 klo 16.00—18.49

3. Lakialoite laiksi Itsenäisyyden juhlavuoden lastensäätiön valtuuskunnan asettamisesta
Lakialoite LA 78/2017 vp Antti Kaikkonen kesk ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään sivistysvalio-
kuntaan.

Keskustelu

17.01 Hannakaisa Heikkinen kesk: Arvoisa herra puhemies! Meillä on kunnia esitellä
lakialoite laiksi itsenäisyyden juhlavuoden lastensäätiön valtuuskunnan asettamisesta.

Yhteiskunnan tulevaisuuden keskeinen voimavara ovat lapset. Mitä paremmin koulutet-
tuja, terveempiä ja tasapainoisempia lapset ovat, sitä varmemmin myös kansakunnan tule-
vaisuus on valoisa. Suomen lapset voivat nykyisin keskimäärin ja historiallisesti katsoen
paremmin kuin koskaan. Samaan aikaan monien lapsuus on kuitenkin onneton ja vaikea.
Kohentamisen varaa on paikoin paljonkin, ja myös hyvissä tapauksissa voidaan aina pyr-
kiä parempaan. Tukea tarvitaan yhä enemmän niin perheissä ja yhteisöissä kuin yhteiskun-
nassa laajemminkin. Lapsen aseman hyvän kehityksen tulee jatkua.

Eduskuntaryhmät, kaikki eduskuntaryhmät, pitävät tärkeänä, että eduskunta juhlistaa
Suomen itsenäisyyden satavuotisuutta lasten hyvinvointia ja yhdenvertaista kehitystä tuke-
valla juhlapäätöksellä. Tällä päätöksellä tuettaisiin säätiötä, jonka tehtävänä on vaikuttaa
lasten aseman kaikenpuoliseen kohentamiseen kehittämällä ja ylläpitämällä tätä tavoitetta
tukevia hyviä toimintoja. Tuki on tarkoituksenmukaista suunnata paitsi lapsille myös lap-
siperheille ja lasten kanssa työskenteleville viranomaisille ja palveluntuottajille.

Arvoisa puhemies! Lastensuojelun Keskusliitto ja sosiaali- ja terveysministeriö perusti-
vat jo vuonna 1987 Itsenäisyyden juhlavuoden lastenrahaston säätiön, joka on viime vuo-
sina pyrkinyt vastaamaan erityisesti edellä mainittuihin ongelmiin muun muassa arvioi-
malla ja levittämällä tieteelliseen näyttöön perustuvia menetelmiä, joita voidaan käyttää
lasten hyvän kasvun ja vanhemmuuden tukena. Säätiön taloudelliset voimavarat ovat ol-
leet vaatimattomat. Tieteelliseen näyttöön pohjautuvan vanhemmuuden tuen edistämis-
työllä ja alan toimijoita verkostoimalla säätiö on kuitenkin kyennyt luomaan Suomeen uut-
ta osaamista ja osoittanut näin toimintansa tarpeellisuuden lasten syrjäytymisen ehkäisys-
sä ja eriarvoisuuden vähentämisessä.

Juhlapäätöksen myötä eduskunta osallistuu Itsenäisyyden juhlavuoden lastensäätiön ni-
meksi muutettavan säätiön kehittämiseen. Tämä tapahtuu sekä kartuttamalla merkittävästi
säätiön pääomaa, jolloin säätiö voi pääoman tuotolla turvata pitkäjänteisen toiminnan, että
asettamalla säätiölle valtuuskunta. Tuon valtuuskunnan tehtävänä on seurata, tukea ja edis-
 Tarkistettu
4.1



Pöytäkirjan asiakohta PTK 115/2017 vp
tää säätiön toimintaa. Säätiön sääntöjen mukaan eduskunnan asettama valtuuskunta valit-
see säätiön hallituksen jäsenet ja varajäsenet ja voi erottaa nämä kesken toimikauden.

Arvoisa herra puhemies! Uuden Itlan ensi työksi on suunniteltu kansallisen vanhem-
muuden tuen ohjelman käynnistämistä. Se on mainio asia ja tukee lasten eriarvoistumisen
estämistä. Eriarvoistumisen taustalla eivät ole pelkästään tulot vaan myös vanhempien
mahdollisuudet tukea lapsiaan. Esimerkiksi koulussa näkyy vanhempien taustan vaikutuk-
set oppimistuloksiin. On välttämätöntä, että lasten kanssa työskentelevillä eri ammat-
tialoilla on nykyistä paremmat välineet tukea vanhempia ja heidän hyvää vuorovaikutus-
taan omien lastensa kanssa. Lasten hyvinvoinnin kannalta se, että pystyy keskustelemaan
oman vanhempansa kanssa ja kodin ilmapiiri on myönteinen, on aivan keskeistä, ja sitä Itla
alkaa edistämään myös niin, että laajempaa, koko väestölle menevää viestintää vanhuuden
merkityksestä ja arvosta lisätään.

Arvoisa puhemies! Keskusta näkee, että kaikkia lasten pulmia ei voi hoitaa varhaiskas-
vatusta lisäämällä, vaan tuen pitää mennä kotiin ja perheisiin myös. Kuuluisa taloustietei-
lijä James Heckmankin on todennut, että varhaiskasvatuksen investointeja vielä enemmän
lasten hyvinvointiin vaikuttaa vanhemmuuden laatu ja sen tukeminen. Näen, että myös uu-
dessa Itlassa siitä voidaan tehdä toimija, joka eri puoluerajat ja muutkin yhteiskunnan rajat
ylittäen lähtee rakentamaan yhteistä tahtotilaa ja kansallista strategiaa lasten ja nuorten hy-
vinvoinnista.

Ministeri Annika Saarikko on myös tällaisesta tarpeesta puhunut jo aiemmin, ja kun
sote-uudistuksen myötä tulee uudenlaisia toimintoja maakuntiin, niin mukaan tarvitaan
näitä yhteen liimaavia tavoitteita ja visioita tekevä taho. Tämän strategiatyön tulee tietysti
olla lapsen oikeuksiin perustuvaa ja YK:n lapsen oikeuksien sopimusta edistävää. Itlan työ
voi viedä eteenpäin ja jatkaa nyt hallituksen kärkihankkeena käynnistettyä lapsi- ja perhe-
palveluiden muutosohjelmaa ja sitouttaa siihen yli puoluerajojen niin, että saadaan kansal-
lista yhteistä tahtotilaa lasten ja nuorten hyvinvoinnin puolesta.

Arvoisa puhemies! On todella hienoa, että tämä lakialoite on täällä ja se on kaikkien
eduskuntapuolueitten allekirjoittama. Tässä keskeisenä on se, että Itlaan muodostetaan val-
tuuskunta ja se saa huomattavan, enintään 50 miljoonan euron arvoisen pääoman, jonka
turvin se voi tehdä nykyistä vahvemmin ja vaikuttavampaa työtä lasten ja lapsiperheiden
hyväksi.

17.07 Johanna Ojala-Niemelä sd: Arvoisa herra puhemies! Kansainvälisesti vertaillen
suomalaiset lapset ja nuoret voivat keskimäärin hyvin, mutta samaan aikaan eriarvoistumi-
nen on huolestuttavaa. Sadan yläkouluikäisen nuoren joukossa kahdeksan ei pysty juuri
koskaan keskustelemaan vanhempiensa kanssa asioistaan ja neljä näkee vanhempansa hu-
malassa viikoittain. Fyysinen kuritusväkivalta ja muu kaltoinkohtelu ovat vuosien myötä
vähentyneet, mutta niiden kitkeminen pois vaatii edelleen toimenpiteitä. Lasten ja nuorten
mielenterveys on kansanterveydellisesti tärkeä kysymys tulevaisuuden kannalta, ja se kie-
toutuu erottamattomasti perheiden tilanteisiin ja vuorovaikutussuhteisiin. Lasten ja van-
hempien mielenterveysongelmia hoidetaan usein erillään toisistaan tai lapsia ei oteta huo-
mioon vanhempien mielenterveyden hoidossa.

Suomessa myös sijoitetaan lastensuojelutoimena enemmän lapsia kotinsa ulkopuolelle
kuin missään muussa Pohjoismaassa. Taustalla on usein epäonnistuneita ja lapsen tarpei-
siin sopimattomia kasvatuskäytäntöjä sekä perheiden ristiriitoja. Ongelmat periytyvät
usein sukupolvelta toiselle. Arjen kiire, työelämän paineet ja stressi aiheuttavat vaikeuksia
2



Pöytäkirjan asiakohta PTK 115/2017 vp
myös muuten hyvinvoivissa perheissä. Syntyvyys on tällä hetkellä Suomessa historiallisen
alhaista, ja perheellistymisen kynnys on uusimman perhebarometrin mukaan korkein hei-
koimmassa taloudellisessa asemassa oleville. Vanhemmuus koetaan usein liian vaativaksi
tehtäväksi. Monilla vanhemmilla ei ole toimivia läheisverkostoja, joilta saa apua ja tukea.
Tämän vuoksi on tärkeää, että kaikkien vanhempien saatavilla on myös kynnyksetöntä ver-
taistukea.

Kasvatukseen kohdistuu tänään julkisessa keskustelussa ennennäkemätön kiinnostus.
Tukea tarvitaan pienten lasten vanhempien lisäksi myös esimerkiksi murrosiässä. Perheet
ovat entistä monimuotoisempia, mikä tuo myös omat tarpeensa vanhemmuuden tukeen ja
ammattilaisten osaamiseen. Monimuotoisten perheiden kirjoa ovat esimerkiksi eroper-
heet, uusperheet, yksinhuoltajaperheet, maahanmuuttajaperheet, sateenkaariperheet, adop-
tioperheet tai sijaisperheet.

Sosiaali- ja terveyspalvelu-uudistus on tuomassa lisää haasteita perheiden hyvinvoinnin
tukemiseen. Uudistuksessa sivistys- ja sote-palvelut erotetaan hallinnollisesti toisistaan
kunnan ja maakunnan vastuulle. On tärkeää tukea jatkuvuutta ja yhteistyötä varhaiskasva-
tuksen, koulutoimen ja sosiaali- ja terveyspalveluiden välillä. Esimerkiksi lasten käytös-
häiriöiden, koulurauhaongelmien ja kiusaamisen juurisyiden ratkomiseen tarvitaan usein
koko perhe mukaan. Siksi vanhemmuuden tuen vaikuttavia menetelmiä tarvitaan sekä si-
vistys- että sosiaali- ja terveystoimen käyttöön. Nykyinen käytössä olevien menetelmien
valikko on kirjava. Olisikin tärkeää varmistaa niin maakuntien, kuntien, järjestöjen kuin
seurakuntien käyttämien menetelmien laatua ja vaikuttavuutta.

Arvoisa puhemies! Kuten kaikki eduskuntaryhmät myös SDP:n eduskuntaryhmä pitää
tärkeänä, että eduskunta juhlistaa Suomen itsenäisyyden 100-vuotisuutta lasten hyvinvoin-
tia ja yhdenvertaista kehitystä tukevalla juhlapäätöksellä. Tämä toteutetaan tukemalla Itse-
näisyyden juhlavuoden lastenrahaston säätiötä sekä kartuttamalla merkittävästi säätiön
pääomaa, jolla voidaan turvata pitkäjänteinen toiminta.

Juhlapäätöksen myötä eduskunta osallistuu säätiön kehittämiseen muun muassa asetta-
malla tälle valtuuskunnan, jota tämä lakialoite koskee. Valtuuskuntaan valitaan 9 jäsentä
sekä yhtä monta varajäsentä. Vastaavanlaisia eduskunnan valitsemia useampijäsenisiä toi-
mielimiä ovat muun muassa Pohjoismaiden neuvoston Suomen valtuuskunta, pankkival-
tuutetut ja Yleisradio Oy:n hallintoneuvoston jäsenet.

Tämän lakialoitteen takana on pitkä, lähes vuoden kestänyt työ. Olen ollut itse tämän
juhlapäätöstoimikunnan jäsenenä. Meillä oli aina ideariihiä tämän ajatuksen taustalla, mut-
ta aika nopeasti löydettiin yhteinen sävel tuossa työryhmässä ja kristallisoitui, että halu-
taan, että tämän juhlapäätöksen kohteena ovat lapset ja nuoret ja niiden tulevaisuus.

17.12 Simon Elo sin: Arvoisa puhemies! Suomen itsenäisyyden satavuotisjuhlavuonna
haluamme erityisesti panostaa tulevaisuuteen. Sininen eduskuntaryhmä kannattaa lämpi-
mästi tätä kaikkien eduskuntaryhmien yhteistä aloitetta, lakialoitetta, jolla edistetään pien-
ten lasten ja lapsiperheiden hyvinvointia. Lakialoitteella tuetaan lapsia ja lapsiperheitä It-
senäisyyden juhlavuoden lastensäätiön kautta. Säätiötä rahoitetaan 50 miljoonalla eurolla
ja sille asetetaan valtuuskunta, joka seuraa, tukee ja edistää säätiön toimintaa. Pidämme
tärkeänä, että lasten hyvinvointiin panostetaan. Tämä on tärkeää ja järkevää tehdä jo ole-
massa olevan säätiön kautta, ei lähdetä luomaan uutta säätiötä.

Arvoisa puhemies! Itsenäisyyden juhlavuoden lastensäätiön tarkoituksena on edistää
lasten ja lapsiperheiden hyvinvointia sekä tukea kasvatusta ja vanhemmuutta. Suuri osa
3



Pöytäkirjan asiakohta PTK 115/2017 vp
säätiön tarjoamista neuvonta- ja tukipalveluista on tarkoitus pitää jatkossakin maksuttomi-
na ja internetpohjaisina. Lasten ja lapsiperheiden lisäksi tukea suunnataan myös lasten
kanssa työskenteleville viranomaisille ja palveluntuottajille. Säätiö voi esimerkiksi koulut-
taa ja jakaa tietoa lasten kanssa työskenteleville, julkaista tutkimuksia ja selvityksiä sekä
myöntää apurahoja ja avustuksia tieteelliseen tutkimukseen. Sininen eduskuntaryhmä pi-
tää hyvänä, että säätiö pyrkii edistämään palveluiden kehittämistä tieteelliseen näyttöön
pohjautuen. Yhteiskunnassamme tehdään paljon korkeatasoista tutkimusta, ja pidämme
tärkeänä, että tätä tutkimustietoa hyödynnetään kansalaisten hyvinvoinnin ja tasa-arvon
edistämiseksi.

Arvoisa puhemies! Juhlavuonna olemme halunneet panostaa erityisesti lapsiin, niin kuin
edustaja Ojala-Niemelä tässä hyvin toi esille, sillä haluamme, että Suomen seuraavat sata
vuotta saavat hyvän alun. Tavoitteena on, että Itsenäisyyden juhlavuoden lastensäätiötä tu-
kemalla lasten syrjäytymistä kyetään entistä paremmin ehkäisemään ja eriarvoisuutta vä-
hentämään. Mitä paremman alun suomalaiset lapset saavat, sen paremmin suomalainen
yhteiskunta voi seuraavan sadan vuoden päästä. Kun perheet voivat hyvin, Suomi voi hy-
vin.

Annamme täyden tukemme käsillä olevalle lakialoitteelle, ja haluankin kiittää työryh-
män jäseniä hyvästä työstä ja erittäin konkreettisesta, kannatettavasta aloitteesta.

17.15 Mirja Vehkaperä kesk: Arvoisa puhemies! Kaikilla ei mene lujaa, kaikki eivät ole
mukana yhteiskunnassamme. Se on huolestuttavaa. Huostaanottojen määrät kasvavat, las-
ten psyykkiset oireet myöskin kasvavat. On väsyneitä vanhempia ja on perheitä, jotka tar-
vitsisivat jokapäiväiseen elämiseen apua. Yhteiskunnan on tuettava lapsia ja perheitä. On
tärkeä miettiä, miten tälle kaikelle negatiiviselle kehitykselle saataisiin stoppi — miten
voisimme ennalta ehkäistä ongelmia ja oireita, eikä vain aina lääkitä niitä?

Suomen voimavarana ovat lapset ja tulevat sukupolvet. Siksi on tärkeää: esimerkiksi
kun tiedämme sen todellisuuden, että syntyvyys Suomessa laskee ja toisaalta perheiden
toivottu lapsilukumäärä ei toteudu, niin miten tämä yhtälö oikein toimii? Haluamme, että
tulevat lapset ja tulevat nuoret kasvaisivat entistä rikkaammassa Suomessa, jossa kaikista
pidetään huolta. Siksi Suomen 100-vuotisen itsenäisyyden tuleva juhlapäätös eduskunnas-
sa tulee olemaan oikeansuuntainen. On hienoa, että kaikki salin eduskuntaryhmät ovat pi-
täneet tärkeänä, että eduskunta juhlistaa Suomen itsenäisyyden 100-vuotisuutta lasten hy-
vinvointia ja yhdenvertaista kehitystä tukevalla juhlapäätöksellä, aivan itsenäisyyspäivän
alla. Päätöksellä tuettaisiin säätiötä, jonka tehtävänä on vaikuttaa lasten aseman kaiken-
puoliseen kohenemiseen kehittämällä ja ylläpitämällä tätä tavoitetta tukevia hyviä toimin-
toja. Tuki on tarkoituksenmukaista suunnata paitsi lapsille myös lapsiperheille ja lasten
kanssa työskenteleville viranomaisille ja palveluntuottajille.

Arvoisa puhemies! Juha Sipilän hallituksessa istuu historiallisesti perheministeri, jonka
salkkuun kuuluu lasten, perheiden ja nuorten asioiden tukeminen. Ministeri Annika Saa-
rikko on johdonmukaisesti tehnyt työtä perheiden hyvinvoinnin parantamiseksi. Vaalikau-
den aikana on tehty hyviä päätöksiä, joista esimerkkinä on sosiaaliturvan parantaminen.
Perhevapaauudistus on juuri meneillään, jota tehdään erittäin kunnianhimoisesti. Pieni- ja
keskituloisten perheiden päivähoitomaksuja on alennettu niin, että lähestulkoon 7 000 per-
hettä on tullut maksuluokkaan nolla, jolloin ei päivähoitomaksuja tarvitse maksaa. Yksin-
huoltajien lapsilisiä on korotettu, pienimpiä äitiys-, isyys- ja vanhempainrahojakin on nos-
tettu. Opintotukeen tehdään perheellisten huoltajakorotukset.
4



Pöytäkirjan asiakohta PTK 115/2017 vp
Nämä kaikki ovat kädenojennuksia sille, että tuetaan taloudellisesti lapsia ja perheitä,
mutta tiedämme kaikki, että ainoastaan taloudellinen ja rahallinen tuki eivät ennalta eh-
käise lasten ja nuorten ongelmia. Tarvitsemme yhteiskunnassa ryhtiliikkeen siinä, että van-
hemmuus otetaan tosissaan ja voimme myöskin tukea vanhemmuutta, niitä vanhempia,
jotka uupuvat omassa työssään tai siinä kasvatusvastuussaan. Se on meidän kaikkien teh-
tävä, että tuemme kaikkia perheitä.

Arvoisa puhemies! Suomessa on satoja lapsi- ja perhejärjestöjä, ja voi kysyä, että mihin
me tarvitsemme uudenlaista säätiötä tai uutta valtuuskuntaa. Mutta pidän tärkeänä, että
tämä tuleva valtuuskunta nimenomaan kokoaa erilaisia lapsi- ja perhejärjestöjä ympäri
Suomen. Säätiö voi myös antaa apurahoja, avustuksia tieteelliseen tutkimukseen, joka
edistää säätiön tarkoitusta ja tavoitteita. Näin saadaan uutta tieteellistä, tutkittua tietoa van-
hemmuuden ja lapsiperheiden aseman ja kasvuolosuhteiden kehittämiseen.

Tietysti on myöskin tärkeää, että samalla kootaan yhteen lasten kanssa työskenteleviä ja
esimerkiksi neuvolatoimintaa ja [Puhemies koputtaa] oppilashuoltotyötä tekeviä ihmisiä,
viranomaisten tekemää lapsi- ja perhetyötä. Tämä on tärkeä asia.

On erittäin tärkeää, että säätiötä pääomitetaan ja saamme valtuuskunnan valittua.

17.21 Hannu Hoskonen kesk: Arvoisa herra puhemies! On aivan erinomaisen hieno asia,
että Suomen eduskunta Suomen itsenäisyyden juhlavuonna on laatimassa lakia Itsenäisyy-
den juhlavuoden lastensäätiön valtuuskunnan asettamisesta. On aivan ensiarvoisen tär-
keää, että juhlistamme ensimmäisiä 100:aa itsenäisyyden vuotta lapsiin panostamalla, per-
heisiin panostamalla.

Tällaisena epävarmana aikana pienen lapsen tuki ja turva on aina isä ja äiti, se perhe, jos-
sa lapsi tuntee, että hän on turvassa pahalta maailmalta ja siinä perheessä hän haluaa olla ja
kasvaa ja kehittyä tasapainoiseksi aikuiseksi. Viime aikoina vain tätä ydinperheen käsitys-
tä on erilaisilla kaikenlaisilla nykyajan muotivirtauksilla järkytetty pahasti. Tyttöä ei saisi
enää sanoa tytöksi, poikaa ei saisi sanoa enää pojaksi, ja perhekin on vähän semmoinen kä-
site, että mikä se oikeastaan on. Kristillisen kasvatuksen perinteitä ja perusteita ollaan jär-
kyttämässä koko ajan. Ja aivan samaa asiaa on, että saako enää koulun kevätjuhlassa laulaa
suvivirttä vai pitääkö olla hiljaa. [Välihuutoja sosiaalidemokraattien ryhmästä] Eräässä
suomalaisessa kaupungissa käytiin tässä hiljattain keskustelua, saavatko ekaluokkalaiset
lapset ja eskarilaiset käydä seurakuntatalolla erilaisissa yhteistyössä seurakunnan kanssa
järjestettävissä ryhmissä saamassa palveluita, mitä seurakunnat tarjoavat, erilaisia päivä-
kerhoja sun muita. Siitä piti ihan kaupunginhallituksen äänestää, ja muistamani mukaan
sitten monen monen väännön jälkeen päätettiin, että kyllä se lapsi saa siinä seurakuntata-
lolla käydä.

Kun keskustelu on tällä tasolla, niin pikkusen minä tätä suomalaisen kasvatuksen ja suo-
malaisen yhteiskunnan kivijalkaa, perinteistä kasvatusta ja elämänarvojen oppimista, ky-
seenalaistan. On aivan hieno asia, että tällaisia säätiöitä ja tutkimuskenttiä perustetaan ja
niille rahaa annetaan, mutta toivoisin, että joskus me antaisimme mahdollisuuden niille ai-
doille ja oikeille asioille. Kun viimeaikaista esimerkiksi lehtikeskustelua lukee ja sosiaali-
sessa mediassa mielipiteitä näkee, mitä siellä on kaikenlaisia roskakirjoituksia kun suo-
raan sanon, niin siinä pienen lapsen mieli joutuu kyllä hämminkiin, kun katsoo, mitä tou-
hua tämä nykyisin on. Todellakin jos tyttö ei saa olla enää tyttö ja poika ei saa enää olla poi-
ka ja isää ei saa sanoa isäksi ja äitiä äidiksi, kyllä on aikoihin eletty. Olen omat lapseni kas-
vattanut ja olen jo yhden pienen tyttölapsen ukki ja iloitsen siitä asemasta, mikä minulle on
5



Pöytäkirjan asiakohta PTK 115/2017 vp
suotu, ja me käymme kaikissa kerhoissa, seurakunnan kerhoissa ja vaikka missä, ja voi sitä
iloa ja riemua, kun siellä saa tavata ihmisiä ja elää ihan oikeata elämää. Toivon, että sellai-
nen olisi mahdollista kaikille lapsille, joka ainoalle lapselle Suomessa. Tämä keskustelu on
vain mennyt sellaiseksi. — Siellä edustaja takarivissä naureskelee tälle, mutta sopii kuiten-
kin kunnioittaa sitä, että pienen ihmisen elämä on kiinni siitä, tunteeko hän oman elämänsä
turvalliseksi tässä nykyajan pyörittämisessä, kun katsoo ympärilleen tuolla kaduilla, mitä
täällä tapahtuu. Jos edustaja Räsänen haluaa, hän voi käydä tuolla tutustumassa vaikka
Helsingin rautatieasemaan perjantai-iltana myöhällä, ja kannattaa sitten mennä itseensä ja
tutustua hieman omiin ajatuksiinsa ja siihen, nauraako mille asialle. [Joona Räsäsen väli-
huuto] Kyllä siellä on paljon sellaisia lapsia, hyvä edustaja, joiden paikka olisi isän ja äidin
luona eikä Helsingin rautatieasemalla tai jossakin muussa paikassa jossakin muussa kau-
pungissa. Tämä minua harmittaa, halusin sanoa.

Tuen tätä lakialoitetta kaikin voimin ja pidän erittäin arvokkaana, että Suomi tällaisen
lahjan lapsille antaa. Lapset ovat lahja tälle maailmalle, ja heihin meidän tulee satsata.
Mutta pitää meidän aikuisten nyt omalla käytöksellämme osoittaa, että tytöt saavat olla tyt-
töjä ja pojat poikia ja perhe on perhe, ja kristinuskoon liittyvät ydinkysymykset ja kasva-
tukseen liittyvät seikat omaksutaan jo lapsena ja pienenä. Jos maailma lapset kasvattaa, se
on aivan varmasti se huonoin vaihtoehto. Kyllä hoitovastuu lapsesta kuuluu isälle ja äidille
ja perheelle, johon todennäköisesti kuuluvat vielä isovanhemmatkin. Se olisi suuri siu-
naus, että isovanhemmatkin siihen kuuluisivat, koska olen huomannut kokemuksesta, että
pienelle lapselle ne isovanhemmat ovat suuri aarre, ja sitä meidän pitäisi olla tukemassa.
Uskon vakaasti, että tämä lakialoite, mikä nyt on tässä käsittelyssä, saa eduskunnan yksi-
mielisen tuen, ja varmaan saakin, koska tämän ovat allekirjoittaneet kaikkien eduskunta-
ryhmien puheenjohtajat, ja tulkitsen, että sitä näin ollen kaikki eduskuntaryhmät tukevat
varauksetta. Mutta pitäähän meidän aikuisten vastuuta kantaa siitä, mitä se kasvatus on. Jos
mennään näihin nykyajan gender-filosofioihin mukaan, niin siitä ei tule kuin pahaa jälkeä
ja pahoinvointia tähän maailmaan. Ja sitä meillä on jo riittävästi, sitä ei kannata ruveta tie-
ten tahtoen lisää tekemään.

17.26 Kristiina Salonen sd: Arvoisa puhemies! Hyvinvoivista lapsista tulee tulevaisuu-
den hyvinvoivia aikuisia. Se olkoon tavoitteemme. Tässä ajassa yksi keskeinen huoli, ku-
ten aikaisemmista puheenvuoroistakin on jo esille tullut, on lastemme eriarvoistuminen.
Tulevaisuuden työelämä vaatii lapsiltamme yhä moninaisempia osaamisia, mutta saman-
aikaisesti lastemme luku- ja kirjoitustaito osalla heikkenee, myöskin perustaito, uimataito,
rapautuu osan lastemme osalta — siis ne perustaidot, joiden varaan olemme hyvinvoin-
tiyhteiskuntamme rakentaneet, joiden perustalla ja pohjalla kaikki myöhempi elämässä on.
On siis syytä kiinnittää huomiota lapsiimme.

Olen erittäin tyytyväinen tästä juhlavuoden tulevasta päätöksestä, johon nyt tämä laki-
aloitekin liittyy. Sitra täyttää 50 vuotta ja on noussut yhdeksi merkittäväksi yhteiskunnal-
liseksi toimijaksi. Olemmekohan nyt yhtä merkittävän päätöksen äärellä? Toivottavasti,
koska nyt on aika saada uusi lahja Suomelle.

Me tarvitsemme kuitenkin panoksia, jotta voidaan tutkia ja luoda uutta lapsillemme ja
lastemme hyvinvoinnin turvataksemme. Helposti ajattelemme, että meillä on jo asiat hy-
vin, ja se johtaa joskus siihen, ettemme katso totuutta silmiin emmekä vie asioita uudelle
tasolle. Mikä on tulevaisuuden neuvolan kaltainen innovaatio, sitä jäämme tämän päätök-
sen myötä odottamaan.
6



Pöytäkirjan asiakohta PTK 115/2017 vp
17.28 Jari Myllykoski vas: Arvoisa herra puhemies! Työryhmän jäsenenä on miellyttävä
tehtävä todeta, että kun ensimmäisiä perustavia kokouksia käytiin ja eduskuntaryhmät an-
toivat evästyksiä työryhmän jäsenille, niin voi sanoa, että kaikilla eduskuntaryhmillä var-
masti, ilman että oli käyty taustakeskustelu, lapset olivat keskiössä. Jotkut ehkä halusivat,
että juhlavuoden päätöksellä mahdollistamme niin, että kaikilla lapsilla tulevaisuudessa,
jokaisella, on harrastusmahdollisuus, kuka halusi nostaa mitä erityistä esille. Ja kun ryhmä
lähti sitten tiivistämään tätä, niin lähdimme työryhmänä hakemaan jotain ehkä uutta, mikä
olisi aivan uutta tällä sektorilla. Se ei ollut kovin helppo työ yhdistellä niitä kaikkien taho-
jen omia näkemyksiä, mutta sitten ei löytynyt uutta, kuten täällä edustaja Vehkaperä sanoi,
vaan löytyi säätiö, joka on perustettu jo vuonna 1987, ja sen pohjalle, ja sen toimintatar-
koitukset palvelivat kaikkein parhaiten työryhmän eri puolueiden kansanedustajien näke-
mystä siitä, että nyt jotakin sellaista. Olisi ollut varmasti valmiita kokonaisuuksia, joihinka
olisi voitu sitten laittaa rahaa tai rahastoida jonkun toimintoja varten, vaikkapa Pelastakaa
Lapset ry ja niin edelleen, mutta ainakin vasemmistoliiton eduskuntaryhmässä nähtiin, että
tämä tieteelliseen tutkimukseen perustuva, voisin sanoa tässä projektiksi, mikä otettiin hal-
tuun, antaa parhaat edellytykset niille nyt jo Suomessa toimiville, lasten ja perheiden hy-
väksi toimiville, yhdistyksille ja järjestöille, ja se tekee tästä sen tarkoituksenmukaisen. Eli
tuotamme tätä kautta kaikille niille tahoille, jotka tässä maassa haluavat edistää lasten ja
perheiden asemaa, mahdollisuuden saada parasta mahdollista tieteellistä tutkimusta oman
toimintansa tehostamiseksi, ja kun tämän säätiön tarkoituksena on verkostaa ja verkottaa
näitä eri toimijoita tässä maassa, niin se luo hyvän pohjan sille, että nyt kaikki edistyksel-
liset ja hyväksi todetut ja tieteellisesti todistetut asiat voidaan ottaa käyttöön. Hyvää on se,
että rahoituksesta löytyi eduskuntaryhmien välillä yksimielisyys.

Herra puhemies! Pidän tarkoituksenmukaisena, että tässä yhteydessä rahoitusratkaisu
oli juuri tämän mallin mukainen, ja se oli myös vasemmistoliiton eduskuntaryhmälle tär-
keää, että emme hakeneet rahoitusta jo kerätyistä rahoista, missä oli myös jo edunsaajia
valmiiksi eli joita on nyt perustetun Veikkauksen rahastoissa, jakamattomia rahoja, vaan
tässä oikea tapa. Tämä johto, hallinto, sitten päättää, kuinka tätä valtion osakekantaa tul-
laan tämän toiminnan harjoittamiseksi realisoimaan, ja toivotaan, että viisautta siihen, että
rahoituksen sijoittaminen ja mahdollisesti tulevat tuotot antavat vielä enemmän ja laajem-
mat hartiat tälle toiminnan kehittämiselle kuin 50 miljoonaa tässä vaiheessa voisi näyttää.

17.32 Joona Räsänen sd: Arvoisa puhemies! Suomella on monella tapaa erittäin menes-
tyksekäs ja kunniakas historia, jota nyt sitten sadan vuoden kynnyksellä juhlistamme tällä
päätöksellä. Mutta meidänhän tehtävämme tässä talossa on varmistaa se, että myös ne seu-
raavat sata vuotta voivat olla menestystarinaa, jotta meillä myös seuraavana satana vuote-
na tulevaisuutemme kehittyisi otolliseen suuntaan. Mikä olisikaan parempi tapa näin tehdä
kuin se, että panostamme nimenomaan lapsiin?

Tällä päätöksellä ja tämän lakialoitteen myötä, jossa nyt kaikki eduskuntaryhmät ovat
mukana, nimenomaisesti mahdollistamme tai helpotamme sitä, että tulevaisuudessa edel-
leen se vanha periaate siitä, että Suomessa kenestä tahansa voi tulla mitä tahansa, toteutuu
jälleen paremmin, jotta me mahdollistamme jokaiselle lapselle sellaisen tulevaisuuden,
jossa he voivat rakentaa itseänsä, tavoitella omia unelmiansa ja myös auttaa siinä työssä,
jotta tämä Suomen tulevaisuus säilyy erittäin hyvänä ja kehittyy otolliseen suuntaan.

Tämän säätiön tarkoituksenahan sitten erilaisten toimintojen kautta, esimerkiksi täällä
monesti mainitun tutkimuksen kautta, on tuottaa myös päätöksentekijöille niitä välineitä,
7



Pöytäkirjan asiakohta PTK 115/2017 vp
jotta myös tulevaisuudessa voimme tehdä sellaisia päätöksiä, jotka myös edesauttavat näi-
den tavoitteiden eteenpäinviemistä. Senpä takia olisi hyvä, että kykenisimme tulevaisuu-
dessa, niin päätöksentekijät kuin tämä säätiökin, joka nyt sitten saa hyvän pääoman, tällai-
seen kehittävään vuorovaikutukseen, jotta me voisimme viedä myös konkretiaan sitten nii-
tä ideoita, joita täältä säätiöstä kumpuaa.

Kaikin puolin voin kyllä lämpimästi kannattaa [Puhemies koputtaa] tätä lakialoitetta.

17.34 Kalle Jokinen kok: Arvoisa puhemies! Elämme Suomen itsenäisyyden 100-vuo-
tisjuhlavuotta, ja eduskuntaryhmät ovat yhdessä päättäneet, että eduskunta tekee juhlapää-
töksen 100-vuotisen itsenäisyyden kunniaksi. Olen erittäin tyytyväinen ja kokoomuksen
eduskuntaryhmä on erittäin tyytyväinen siihen, että eduskuntaryhmien kesken juhlapää-
töksen kohteeksi on nimenomaan valittu lapset ja lapsiperheet. Lapset ja nuoret ovat yh-
teiskunnan tulevaisuus, ja sen takia tämä päätös on arvokas, kun katsotaan tulevia vuosia ja
tulevaisuutta eteenpäin.

Tällä hetkellä yhteiskunnassa lasten ja nuorten ja perheiden tilanne on kenties paras,
mitä se on koskaan ollut, mutta kuitenkin eriarvoistuminen on suuri uhka. Eriarvoistumi-
sen voivat kohdata lapset erilaisissa perheissä. Se ei välttämättä katso yhteiskuntaluokkaa
tai tulotasoa. Eriarvoistuminen voi johtua siitä, että perheessä on työttömyyttä, sairautta tai
sitten on liian paljon työtä ja lapset jäävät liian vähälle huomiolle. Sen takia on erittäin ar-
vokasta, että tämä juhlapäätös kohdistuu nimenomaan lapsiin ja lapsiperheisiin.

Sitten tästä itse prosessista. On hyvä, että kohteeksi löytyi jo tähän tarkoitukseen aika-
naan perustettu lastenrahaston säätiö, joka muuttuu nyt sitten Itsenäisyyden juhlavuoden
lastensäätiöksi. Tämähän on tarkoitus pääomittaa niin, että valtio siirtää osakeomistustaan
säätiön pääomaksi ja sitten pääoman tuotolla toimintaa vuosittain rahoitetaan. Nyt meillä
on käsillä lastensäätiön valtuuskunnan asettaminen, eli eduskunta asettaa 9-jäsenisen val-
tuuskunnan tätä toimintaa seuraamaan ja tukemaan ja edistämään säätiön toimintaa jatkos-
sa tarkoitusperien saavuttamiseksi.

Kokoomuksen eduskuntaryhmä luonnollisesti on mukana tässä kaikkien eduskuntaryh-
mien lakialoitteessa ja tukee lämpimästi tämän tarkoituksen edistämistä.

17.37 Outi Mäkelä kok: Arvoisa herra puhemies! Suomen täyttäessä 50 vuotta eduskun-
ta perusti tuolloin lahjaksi Suomelle Suomen itsenäisyyden juhlarahaston, jonka tehtäväk-
si annettiin kilpailukyky ja kasvu eli huomisen menestyvä Suomi. Sitra on ollut monessa
mukana, muun muassa ksylitolin keksimisessä ja suomalaisen geenitutkimuksen käynnis-
tämisessä sekä monissa muissakin merkittävissä ja kansakuntamme elinvoimaa ja kasvua
vahvistavissa hankkeissa.

Uskon itse, että tällä juhlapäätöksellä, joka nyt täällä on käsittelyssä Suomen satavuotis-
juhlan kunniaksi, voi olla vähintään yhtä suuria vaikutuksia. Suomihan on tutkitusti maa-
ilman kärkimaiden joukossa lasten ja perheiden hyvinvoinnissa, mutta tähän ei tokikaan
pidä hyytyä, vaan edelläkävijän pitää nimenomaan pitää jatkuvasti vauhtia päällä ja pyrkiä
parempaan ja kirittää myös muita maita sekä auttaa levittämään hyvinvointia muuallekin.

Uskon, että nyt syntyvän säätiön myötä syntyvillä tutkimuksilla ja innovaatioilla voi-
daan tuottaa hyötyä laajasti sekä oman maamme rajojen sisäpuolelle että myös ulkopuolel-
le ja tämä säätiön toteuttama tutkimus ja neuvonta sekä koulutus ovat varmasti asioita, jois-
ta voidaan saada myös omalla tavallaan vientituotteita Suomelle.
8



Pöytäkirjan asiakohta PTK 115/2017 vp
17.38 Lea Mäkipää sin: Arvoisa puhemies! Tämän lakialoitteen keskeisenä voimavara-
nahan ovat lapset, mutta kaikki eivät Suomessa tänäkään päivänä synny onnellisten tähtien
alla. Lapsen syntymän jälkeen monet perheet tarvitsevat erilaisia tukimuotoja ja ennen
kaikkea vanhemmuutta, siihen opastamista.

Erittäin tärkeätä on myös huomioida aina tämä ennaltaehkäisy, jotta kukaan lapsi ei ko-
kisi olevansa syrjäytynyt, ja varsinkin koulussa kiusaaminen on tänä päivänä todellista.
Nuori on otettava aina koulussa vakavasti, ja lasta ei saa koskaan pallotella viranomaiselta
toiselle, eli pitää olla se henkilö, joka ottaa vastuun — puhumattakaan niistä nuorista, joil-
la on paljon mielenterveysongelmia. Onkin meidän suomalaisten päättäjien herättävä, sillä
15—24-vuotiaitten osalta Suomessa toiseksi yleisin syy on itsemurha.

Kannatamme tätä lakialoitetta, ja toivon, että näillä rahoilla, mitä joskus saadaan, jokai-
sella lapsella olisi se kuuntelija, jokaisella lapsella olisi syli, jossa voisi keskustella niistä
huonoista ja hyvistäkin asioista ja voisi tuoda aina ne kaikki asiat esiin.

Täällä on myös hyvä käyttää nyt sitä sanontaa ja kertomusta, että vammaiset monta ker-
taa unohdetaan. Toivottavasti tämän lakialoitteen myötä myös meidän maamme vammai-
set otetaan huomioon. Mutta kuten sanoin, kannatamme erittäin lämpimästi tätä, ja toivot-
tavasti tulee aina sitten yhä myönteisempiä asioita lasten elämään, että jokainen lapsi täällä
Suomessa ja — niin kuin täällä puhuttiin — myös [Puhemies koputtaa] paljon kehitysmai-
den lapset saisivat sitä jokapäiväistä rakkautta ja ruokaa, mitkä ovat niitä elintarpeita, jotta
pystytään elämään.

17.41 Johanna Ojala-Niemelä sd: Arvoisa herra puhemies! Tällaista toimijaa on Suo-
meen kaivattu, ja tällaisesta löytyy kansainvälisiä esimerkkejä maailmalta. Kokemukset
muualta ovat olleet hyvin rohkaisevia vaikutusten osalta. Kansainvälinen tutkimus osoit-
taa, että ohjelmilla, joilla taitotietoa on levitetty laajasti sekä ammattihenkilöstölle että van-
hemmille, on onnistuttu vähentämään tuntuvasti lastensuojelun sijoituksia ja lasten kal-
toinkohtelua, ja tutkimusten perusteella vanhemmuutta tukemalla voidaan saavuttaa laaja-
mittaisia vaikutuksia, joilla on paitsi suuri kansanterveydellinen myös taloudellinen mer-
kitys.

Edustaja Hoskonen ehti lähteä, mutta hän puhui perinteisen perhekäsityksen puolesta,
mikä sinänsä on kunniallista, mutta haluan kyllä myös korostaa, että lapsi ei voi valita, mil-
laiseen perheeseen hän syntyy.

Tämä nimenomaan koskee kaikenlaisia perheitä, eli tämän ohjelman perhekäsite on mo-
nimuotoinen, ja mukaan kytketään myös perheen omat tukiverkostot, kuten isovanhem-
mat.

17.42 Kristiina Salonen sd: Arvoisa puhemies! Eduskunnan lapsen puolesta -ryhmä teki
vuosi sitten keskustelualoitteen lasten eriarvoistumisesta, halusimme siis tuoda aiheen
eduskunnan käsittelyyn tähän saliin. Lapsen puolesta -ryhmässähän jokainen eduskunta-
puolue on edustettuna, ja näin ollen se ei ollut minkään yhden yksittäisen puolueen toive.
Keskustelualoite ei kuitenkaan silloin edennyt, mutta nyt kuitenkin tällä päätöksellä edus-
kunta onneksi osoittaa, että lapsista puhuminen ja lapsiin panostaminen on tärkeää myös-
kin täällä eduskunnan istuntosalissa.

Toivon, että ensi töikseen Itla alkaisi luoda innovaatioita lasten tasa-arvoisuuden lisää-
miseksi. Siis hyvinvointi on se laaja kohde, mihin halutaan vaikuttaa, mutta tasa-arvoisuus
jos mikä lisää niin lasten hyvinvointia kuin koko kansakunnan hyvinvointia. Meillä on lap-
9



Pöytäkirjan asiakohta PTK 115/2017 vp
sia, nuoria, joille kaikki ovet maailmalle ovat avoinna. Siitä voimme toki iloita, mutta kyl-
lä meillä myös on niitä nuoria, joille mitkään ovet eivät tunnu olevan auki.

"Koulussa huudellaan, kun en pääse mukaan, ja heitellään pikkukolikoilla", kertoi eräs
lapsi kokemuksestaan köyhyydestä omassa arjessaan. Lapsen ääni -raportin mukaan 38
prosenttia lapsista onkin joutunut jäämään pois luokkaretkeltä perheen rahatilanteen vuok-
si. Köyhäksi perheensä kokevat lapset kertoivat, ettei heillä ole samanlaisia mahdollisuuk-
sia kuin muilla lapsilla harrastaa, matkustella tai osallistua esimerkiksi kavereiden synttä-
reille. Nykytahdissa on helppo tipahtaa pois muiden kyydistä, jos perheellä ei ole esimer-
kiksi rahaa harrastuksiin.

Maassamme 100 000 lasta ja nuorta asuu pienituloisissa perheissä. Joka kahdeksas 15-
vuotias poika ei osaa lukea niin hyvin kuin jatko-opinnoissa vaadittaisiin. [Puhemies ko-
puttaa] Hyvät kansanedustajat, kyllä meillä on työtä tehtävänä lasten olojen parantamisek-
si.

17.44 Pekka Puska kesk: Arvoisa puhemies! Haluan lyhyesti yhtyä niihin puheenvuoroi-
hin, jotka pitävät todella hienona aloitteena itsenäisyyden juhlavuotena eduskunnan puo-
lelta kiinnittää huomiota ja edistää lastemme asemaa. On hienoa, että tässä kaikki eduskun-
taryhmät ovat mukana.

Vastoin monia julkisia kommentteja meidän lasten ja nuorten tilanne on monella tavalla
parempi kuin takavuosina, mutta on monia haasteita, jotka uhkaavat lasten terveyttä, hy-
vinvointia ja tasapainoista kehitystä. Ja kun lapsissa on isänmaan tulevaisuus, avainasia on
se, että lapsuudessa luodaan terveyden ja tasapainoisen elämän perusta. Kodit antavat sen
perustan, ja kun lainsäädännöllä voidaan vain hyvin rajallisesti puuttua siihen, mitä kodeis-
sa tapahtuu, on hyvä, että tällainen juhlavuoden rahasto voi edistää näitä elämän alkuvuo-
sien asioita tutkimukseen pohjautuen. Kodin jälkeenhän varhaiskasvatus ja peruskoulu
sekä myös neuvolat ovat sitten vuorossa ja ovat instituutioita, joihin myöskin politiikalla ja
poliittisella päätöksenteolla voidaan vaikuttaa.

Kun syrjäytyminen on keskeisiä kansallisia haasteita ja tässä talossa on jatkuvasti erilai-
sia hankkeita, varhaisen puuttumisen hankkeita sekä toimia riskiryhmien ja ongelmien hoi-
dossa, niin on muistettava, että todellista kustannusvaikuttavaa kansallista työtä on tukea
— ja lainaan aloitetta — "lasten ja lapsiperheiden hyvinvointia, yhdenvertaisuutta ja ase-
maa sekä hyvää tulevaisuutta". Tämä esitetty toimintatapa tällaisen jo olemassa olevan
säätiön puitteissa on hyvä, ja esitystä on syytä lämpimästi kannattaa.

Keskustelu päättyi.

Asia lähetettiin sivistysvaliokuntaan.
10


