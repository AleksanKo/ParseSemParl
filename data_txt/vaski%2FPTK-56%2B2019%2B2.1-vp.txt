















































DEM23E0.tmp.xml


Pöytäkirjan asiakohta PTK 56/2019 vp
Pöytäkirjan asiakohta 

PTK 56/2019 vp

Täysistunto

Torstai 24.10.2019 klo 15.59—19.55

2.1. Suullinen kysymys poliisin resursseista (Mari Rantanen ps) 
Suullinen kysymys SKT 43/2019 vp

Suullinen kyselytunti

Puhemies Matti Vanhanen: Edustaja Rantanen.

Keskustelu

16.00 Mari Rantanen ps: Arvoisa puhemies! Poliisin toimintaympäristö on muuttunut
entistä haastavammaksi samaan aikaan, kun Suomessa on ylivoimaisesti vähiten poliiseja
per asukas Pohjoismaissa ja jopa vähiten koko Euroopassa. Esimerkiksi Ruotsissa on kak-
si poliisia tuhatta kohden, kun suhdeluku Suomessa on 1,3. Olkoonkin, että suomalainen
poliisi on korkeakoulutettu ja taitava, on silläkin rajansa.

Hallitus on nostamassa neljän vuoden sisällä poliisien määrää noin kolmellasadalla,
mutta tämä on täysin riittämätöntä. On huomattava, että hallituksen päätöksillä poliisien
määrä laskee vuonna 2022 jopa alle nykyisen tason, noin seitsemääntuhanteen poliisiin, el-
lei rahoitusta lisätä. Perussuomalaiset esittävätkin poliisin resurssien vahvistamista koulut-
tamalla ja palkkaamalla vähintään tuhat poliisia. Arvoisa sisäministeri, voitteko perussuo-
malaisten tapaan vastata poliisin ja kansalaisten huutoon ja resursoida tuhanteen uuteen
poliisiin?

16.01 Sisäministeri Maria Ohisalo (vastauspuheenvuoro): Arvon puhemies! Arvoisa
kansanedustaja Rantanen, kiitoksia hyvästä kysymyksestä.

Aihe on yhteinen, ja ihan varmasti jokainen eduskuntapuolue jakaa sen huolen siitä, että
kun viime vuosina poliisien resursseja on lisätty, niin ne resurssilisäykset ovat valuneet
kiinteistöihin ja ict-menoihin eikä sinne kentälle ole saatu lisää poliiseja töihin. Hallitus-
ohjelman vahvana tahtona on se, että yhä useammin ihmiset myös arjessaan näkevät ja pää-
sevät lähestymään poliiseja, saavat apua aina silloin, kun sitä tarvitaan. Ja hallitusohjel-
man mukaisesti poliisien määrää nostetaan seitsemään ja puoleen tuhanteen. Ensimmäiset
askeleet tähän otetaan jo ensi vuonna, jolloin poliisien määrärahalisäyksellä saataneen noin
80 uutta henkilötyövuotta. Niiden kohdennuksesta käydään paraikaa myös keskustelua.
Muun muassa lapsiin kohdistuviin seksuaalirikoksiin, niiden ennalta ehkäisemiseen ja tut-
kimiseen tulee lisäpanostusta.

Ja sanon vielä sen, että tämä on ensimmäinen askel, tästä eteenpäin resurssilisäyksiä tu-
lee joka vuosi, ja toivottavasti myös tulevat hallitukset jatkavat tällä tiellä.

Puhemies Matti Vanhanen: Pyydän nyt niitä edustajia, jotka haluavat esittää lisäkysy-
myksiä, ilmoittautumaan painamalla V-painiketta ja nousemalla seisomaan.
 Tarkistettu
4.0



Pöytäkirjan asiakohta PTK 56/2019 vp
16.02 Mari Rantanen ps (vastauspuheenvuoro): Arvoisa puhemies! Mitä ilmeisimmin
on siis turha kuvitella ja haaveilla tuhatta uutta poliisia. Poliisin resurssit eivät vastaa tä-
män hetken toimintaympäristön vaatimuksiin: terrorismi, laiton maahantulo ja sen lieveil-
miöt, huumausainerikollisuus, seksuaalirikollisuus, kyber- ja verkkorikollisuus, kaupun-
gistuminen, syrjäytyminen, järjestäytynyt rikollisuus ja niin edelleen. Hoitaakseen lakisää-
teiset, yhä lisääntyvät ja monimutkaistuvat tehtävänsä poliisi tarvitsisi vakaan pitkän aika-
välin rahoituskehyksen, jonka tulisi seurata muiden Pohjoismaiden tasoa. Poliisi on väsy-
nyt — väsynyt siihen, että työmäärä ja työhön liittyvät lisääntyvät uhkat ovat jatkuvasti läs-
nä, koska heitä on liian vähän. Kuten reuna-alueen poliisi lehdessä juuri sanoi, hallituksen
pitäisi tehdä ihme, että tätä jaksaisi.

Arvoisa hallitus, onko edelleen mainitsemieni faktojen valossa niin, että te laitatte mie-
luummin lisää rahaa vaikkapa kehitysapuun tai ilmastoposeeraukseen kuin poliisin työn ja
työturvallisuuden turvaamiseen?

16.03 Sisäministeri Maria Ohisalo (vastauspuheenvuoro): Arvon puhemies! Kiitoksia
edustaja Rantaselle kysymyksestä. Poliisiammattikorkeakoulun mukaan nykyisillä koulu-
tusmäärillä päästään sille uralle, jossa tällä hetkellä kun poliisien määrä menee näin, edel-
listen hallitusten toimien johdosta, [Eduskunnasta: Ei pidä paikkaansa! — Välihuutoja] po-
liisien määrä lähtee jatkossa tällaiseen kasvuun. Se kehitysura on nyt käynnistetty tämän
hallituksen tämän syksyn budjetilla, ja sitä kehitysuraa tulemme seuraamaan, jotta poliisi-
en määrä joka vuosi tästä eteenpäin nousee. Samaan aikaan on, totta kai, kiinnitettävä huo-
miota siihen, että toimitilat ovat terveelliset ja turvalliset, ja niistä varmasti myös jaamme
täällä yhteisen huolen, että tällä hetkellä eivät ole. Tarvitsemme siis sekä ict:n parantami-
sen että toimitilojen parantamisen että sinne kentälle lisää ihmisiä. Tässä on monta kehit-
tämiskohdetta, joihin toivon, että saamme myös koko eduskunnan tuen.

16.04 Jussi Halla-aho ps (vastauspuheenvuoro): Puhemies! Aivan kuten edustaja Ranta-
nen sanoi, poliisin toimintaympäristö muuttuu koko ajan haastavammaksi. Yksi tekijä on
nopeasti kasvava, heikosti integroitunut maahanmuuttajaväestö lieveilmiöineen. Poliisi
joutuu priorisoimaan toimintaansa. Rikosten selvittämisaste laskee, ihmisten kynnys yli-
päätään ilmoittaa rikoksista nousee. Ruotsi on pelottava osoitus siitä, mitä tapahtuu, kun
alimiehitetty poliisi jätetään painimaan mahdottomien ongelmien kanssa. Rikoksia ei sel-
vitetä, poliisiammatin houkuttelevuus on romahtanut, valta lähiöissä on luovutettu jengeil-
le.

Ministeri Ohisalo, Suomi on maahanmuuton ja sisäisen turvallisuuden alueella toistanut
uskollisesti kaikki Ruotsin tekemät virheet. Toiveajattelu ei tässä riitä. Mitä te aiotte tehdä
tämän huolestuttavan kehityksen kääntämiseksi?

16.05 Sisäministeri Maria Ohisalo (vastauspuheenvuoro): Arvon puhemies! Kiitokset
edustaja Halla-aholle kysymyksestä. Käynnistämme sisäisen turvallisuuden selonteko-
työn näinä hetkinä. Kysely seurantaryhmästä on tullut eduskuntaan toivottavasti näinä päi-
vinä, ja siinä selontekotyössä tulemme käymään läpi ensi vuoden aikana muun muassa näi-
tä resurssikysymyksiä ihan kaikilta sisäasiain hallinnonaloilta. Samaan aikaan käymme
läpi sitä, kuinka esimerkiksi kansalaisten turvallisuudentunne on kehittynyt, mihin suun-
taan sitä pitäisi kehittää. Hallintovaliokunnan viimekautisten toiveiden mukaisesti teem-
me muun muassa tätä työtä.
2



Pöytäkirjan asiakohta PTK 56/2019 vp
Yhtäältä kyse on tietysti siitä, mitä teemme myös eurooppalaisittain yhdessä. Teemme
Europolin kanssa jatkuvaa yhteistyötä. Myös Interpolin kehyksessä jaamme tietoa jatku-
vasti muun muassa järjestäytyneen rikollisuuden osalta, ja sitä torjumme myös kansainvä-
lisin keinoin. Yksikään jäsenvaltio tässä ei voi toimia yksinään.

16.06 Riikka Purra ps (vastauspuheenvuoro): Arvoisa puhemies! Niin poliisissa kuin
esimerkiksi Rajalla resurssiongelma juontaa siihen, kuten ministerikin totesi, että vanhat
huonokuntoiset toimitilat ja hallitsematon ict-kustannusten kasvu vievät niin paljon rahaa,
ettei sitä jää henkilöstöön ja toimintaan. Pelkästään poliisilla arvioidaan olevan tällä het-
kellä sisäilmaongelmista kärsiviä kohteita yli 20. Siitä, että poliisien tehtävien hoito ei mo-
nin osin enää onnistu, seuraa se, että maamme sisäinen turvallisuus on uhattuna. Kiire,
kuormittavuus, tehtävien tekemättä jättäminen, sisäilmahaasteet ja niin edelleen näkyvät jo
henkilöstön hyvinvoinnin heikkenemisenä. Yhteiskunnan perusinstituutio säröilee.

Kysyn pääministeriltä: ymmärrättekö te, että hallituksella ja Suomen valtiolla ei voi olla
mitään tärkeämpää tehtävää kuin taata oman maan kansalaisten turvallisuus?

16.07 Pääministeri Antti Rinne (vastauspuheenvuoro): Arvoisa puhemies! Ymmärrän
hyvin sen, että Suomen hallituksen tehtävänä, tämän salin tehtävänä on huolehtia siitä, että
Suomessa on hyvä ja turvallista elää kaikilla täällä elävillä ihmisillä. Se tarkoittaa käytän-
nössä sitä, että meillä pitää olla riittävät resurssit sekä torjua syrjäytymistä suomalaisessa
yhteiskunnassa että sitten turvallisuusviranomaisten riittävät resurssit sekä ulkorajojen
suojaksi että täällä Suomen sisällä. Kyllä, hallitus ymmärtää tämän selkeästi, ja siitä syystä
— kun luette hallitusohjelmaa läpi — olemme satsaamassa sekä syrjäytymisen estämiseen
merkittävällä tavalla että suomalaisen yhteiskunnan turvallisuuden kehittämiseen ulkora-
joilla ja sisäisesti poliisien toimintaan liittyen.

16.08 Kalle Jokinen kok (vastauspuheenvuoro): Arvoisa herra puhemies! Turvallisuus
on kansalaisille lähes ravintoon ja lämpöön verrattavissa oleva perustarve, ja sitä poliisi pi-
tää yllä vahvasti tässä maassa. Ennen vaaleja kaikki puolueet, myös nykyiset hallituspuo-
lueet, lupasivat, että tähän maahan tavoitellaan 7 850 poliisin tasoa, ja se tarkoittaa 650 po-
liisimiestä lisää tällä vaalikaudella. Hallitusohjelmassa on kuitenkin kirjattu, että vain
300:aa uutta poliisin virkaa tässä tavoitellaan.

Kysynkin: Onko teidän tavoitteenanne 7 500 poliisia vai 300 uutta poliisin virkaa? Ja
kun Poliisikoulun aloituspaikoilla valmistuu virkoihin noin 150 uutta poliisia eläkkeelle
lähtijöiden lisäksi, mitä tapahtuu kahden vuoden päästä, jos te lisäätte 300 poliisia? Las-
ketteko Poliisikoulun aloituspaikkoja, vai valmistuuko poliiseja jälleen työttömäksi? Onko
tässä jälleen lupaus, joka on petetty?

16.09 Sisäministeri Maria Ohisalo (vastauspuheenvuoro): Arvon puhemies! Kiitokset
edustaja Jokiselle kysymyksestä ja myös Purralle kysymyksestä. Vastaan molempiin tässä
samalla.

Näillä hallituksen sitoumuksilla pääsemme sinne seitsemään ja puoleen tuhanteen ja
mahdollisesti myös sen yli, näillä koulutustasoilla. Siinä, että yksikään ihminen tässä
maassa ei olisi työttömänä, on myös hallituksella paljon tekemistä. Työllisyysasteen nos-
taminen laajalti on yhteinen tavoitteemme, ja totta kai myös poliisien osalta pyrimme sii-
hen, että yksikään poliisi ei tässä maassa joutuisi työttömäksi.
3



Pöytäkirjan asiakohta PTK 56/2019 vp
Palaan vielä edustaja Purran kysymykseen, tärkeä kysymys toimitiloista. Tässä pohdi-
taan myös sitä, missä määrin eri turvallisuusviranomaiset — pelastus, Raja, poliisi — mah-
dollisesti voivat paikoin jakaa tiloja, jotta ne olisivat mahdollisimman tarkoituksenmukai-
set, terveelliset ja turvalliset.

16.10 Sari Essayah kd (vastauspuheenvuoro): Arvoisa puhemies! Poliisien resurssien oi-
keassa sijoittamisessa myöskin poliisien työnjako on tärkeässä roolissa. Olisinkin halun-
nut kysyä ministeriltä, onko nyt sisäministeriössä aikomusta selvittää sitä, voitaisiinko po-
liisivartijoille siirtää osa poliisin työtehtävistä, esimerkiksi vaikkapa päihtyneitten kulje-
tuksia tai rikosilmoitusten kirjaamisia tai kiinniotettujen viemisiä käräjille. Tänä päivänä
poliisia kuormittavat erittäin paljon muun muassa päihtyneitten kuljetukset, ja on tietenkin
selvää, että nämä ovat sellaisia virkatehtäviä, joita ei voi yksityiselle turvallisuussektorille
ulkoistaa, mutta poliisin sisällä olisi mahdollista tehdä kyllä järjestelyjä. Voiko tätä työn-
jakoa lähteä selvittämään — voisivatko poliisivartijat ottaa myöskin osan näistä poliisia
tällä hetkellä kuormittavista työtehtävistä?

16.11 Sisäministeri Maria Ohisalo (vastauspuheenvuoro): Arvon puhemies! Kiitokset
edustaja Essayahille kysymyksestä. Kysymys on hyvin vahvasti myös operatiivisen tason
toimintaa, ja tähän kysymykseen haluaisin vahvasti kuulla poliisikentän ja -johdon näke-
myksiä.

Ajattelen, että tietysti jo nykyisellään poliisit tekevät vahvasti moniviranomaisyhteis-
työtä. Se, voiko poliisi enenevissä määrin sosiaalityöntekijöiden, nuorisotyöntekijöiden
kanssa yhdistää voimia — sitä me tarvitsemme tässä yhteiskunnassa. Rajat pitää rikkoa
ihan kaikilla sektoreilla, jotta näissä asioissa edetään paremmin.

Tähän kysymykseen en voi tästä lonkalta ottaa kantaa, mutta voimme palata keskuste-
luun.

16.11 Tom Packalén ps (vastauspuheenvuoro): Arvoisa puhemies! Poliisin toimintakent-
tä on muuttunut entistä haasteellisemmaksi ja vaarallisemmaksi. Viime päivien tapahtu-
mat ovat osoittaneet, että poliisin on varauduttava mielenosoituksiin joukkojenhallintava-
rustein, joita Suomessa käytetään erittäin suurella harkinnalla. Ministeri Ohisalo, totesitte
viime sunnuntaina Twitterissä: ”Poliisin tehtävä on turvata niin mielenosoittajien kuin si-
vullisten perusoikeuksia. Luottamus poliisiin on pidettävä vahvana, jotta turvallisuuden
tunne voi kasvaa. Viime päivien mielenosoitusten osalta olen pyytänyt poliisilta selvitys-
tä.” Viimeisessä lauseessa ette ainoastaan kyseenalaista poliisin kykyä ja toimintaa ylläpi-
tää yleistä järjestystä, vaan päinvastoin edesautatte asenteiden kovenemista poliisia koh-
taan. Huoleni tästä on otettava vakavasti. Suomalaisittain poliisia ei tule kokea vastapuo-
leksi vaan yhteisen turvallisuuden takaajaksi.

Arvoisa puhemies! Haluankin kysyä ministeri Ohisalolta: Näettekö te, että poliisi olisi
voinut suoriutua tehtävästään joillain muilla keinoilla mielenosoittajien kieltäydyttyä nou-
dattamasta poliisin antamia ohjeita ja määräyksiä ja vastustamalla poliisia? Ja miksi te si-
säministerinä Twitterissä kyseenalaistatte poliisin toiminnan, mikä on omiaan lisäämään
epäluottamusta yleistä järjestystä ja turvallisuutta [Puhemies koputtaa] turvaavaa poliisia
kohtaan?
4



Pöytäkirjan asiakohta PTK 56/2019 vp
16.13 Sisäministeri Maria Ohisalo (vastauspuheenvuoro): Arvon puhemies! Kiitokset
edustaja Packalénille kysymyksestä. Tässähän on kyse siitä, kuten olen sanonut, että polii-
siin todella luotetaan viranomaisista varmasti lähestulkoon eniten tässä yhteiskunnassa.
Siitä luottamuksesta minä ja tämä hallitus haluamme pitää erittäin kovasti kiinni. Ja sil-
loin, kun herää keskustelua siitä, kuinka on toimittu, on hyvä, että poliisi siitä avoimesti
myös kertoo. On aivan tavanomaista ministerille pyytää selvityspyyntöjä omalta hallinno-
nalaltaan. Voin kertoa: ”Ministeri vastaa oman hallinnonalansa toiminnasta. Hänellä on
kaikki oikeudet vaatia ja saada tietoa, miten hänen hallinnonalallaan toimitaan”, vastaa
hallinto-oikeuden [Hälinää — Puhemies koputtaa] emeritusprofessori Olli Mäenpää Hel-
singin Sanomille. Tässä ei ole mitään erityistä.

Ehkä ihmettelen hieman, miksi tästä keskustellaan näin paljon. Miksi tämä herättää niin
paljon tunteita, kun aikaisemmatkin sisäministerit ovat näitä selvityspyyntöjä kyllä teh-
neet? Lähdetäänpä vaikka sisäministeri Petteri Orpon pyynnöstä vuonna 16: Maahanmuut-
tovirastolta pyydettiin selvitystä. Tästä myös tviitattiin perään. [Puhemies: Aika, aika!] Si-
säministeri Kai Mykkänenkin on tehnyt selvityspyyntöjä ja kertonut näistä julkisesti. [Pu-
hemies koputtaa] Voin kertoa esimerkkejä paljon.

Puhemies Matti Vanhanen: Nyt sekä kysymys että vastaus menivät selvästi yli minuutin.

16.14 Petteri Orpo kok (vastauspuheenvuoro): Arvoisa puhemies! Ensinnäkin on sel-
vää, että turvallisuustilanne on heikentynyt. Se johtuu siitä, että on paljon uusia uhkia sekä
maailmalta että kotimaassa — järjestäytynyttä rikollisuutta, verkkorikollisuutta — ja tästä
johtopäätöksenä on ollut se, mistä Suomessa on laaja konsensus, että halutaan lisää polii-
simiehiä ja -naisia. [Eduskunnasta: Rajat kiinni!] Siksi viime hallitus lisäsi poliisien kou-
lutusmäärän tappiin, 400:aan poliisimieheen ja -naiseen per vuosi Tampereen Poliisiam-
mattikorkeakouluun, ja joka ainut puolue täällä lupasi viime vaalien alla, antoi turvalli-
suuslupauksen, että tästä pidämme kiinni. Nyt kuitenkin teidän hallituksenne ei ole pitä-
mässä tästä kiinni. Tähän ei ole varattu rahoja. Ja tämä tarkoittaa sitä, että poliisien määrä
ei nouse sinne ihmisille luvattuun 7 850:een. [Ben Zyskowicz: Petitte tämänkin!] Siis aiot-
teko te pitää antamanne lupauksen? [Eduskunnasta: Eivät aio!] Aiotteko te pitää huolta
kansalaisille tärkeästä turvallisuudesta ja myös turvallisuudentunteesta? Ja pidättekö sen
koulutusmäärän 400:ssa niin kuin se on siellä ollut?

Vielä viimeiseksi totean: Viime hallituksen aikana poliisien määrä käännettiin nousuun,
ei laskuun, kuten ministeri totesi. [Eduskunnasta: Pysytään totuudessa!]

16.15 Sisäministeri Maria Ohisalo (vastauspuheenvuoro): Arvon puhemies! Kiitokset
edustaja Orpolle kysymyksestä. Poliisien koulutusmäärä pysyy 400:ssa. Kuten sanoin
aiemmin, Poliisiammattikorkeakoulu on todennut, että tällä pääsemme nostavalle uralle
poliisihenkilöiden määrässä, ja poliisien työturvallisuus on totta kai aivan keskeinen kysy-
mys. Sen takia jo ennen näitä, mihin viittasitte aiemmin — ennen selvityspyyntöäni ja tätä
keskustelua viimeisen viikon aikana — olemme poliisihallinnon kanssa keskustelleet siitä,
että järjestämme yhteisen keskustelutilaisuuden myös median edustajille poliisin työtur-
vallisuudesta.

On niin, kuinka esimerkkinä Porvoon tapauksen yhteydessä kuulimme, kun muun muas-
sa moni tutkija nosti esille sitä, että poliisiin kohdistuva väkivalta on jopa kaksinkertaistu-
5



Pöytäkirjan asiakohta PTK 56/2019 vp
nut viime vuosina. Tämä on erittäin huolestuttava suuntaus, ja sen takia hallitus puuttuu tä-
hän ja todella pitää huolta poliisien työturvallisuudesta.

16.16 Pääministeri Antti Rinne (vastauspuheenvuoro): Arvoisa puhemies! Edustaja Or-
po, myöskin tämä työturvallisuusnäkökulma on erittäin tärkeä kysymys tähän kokonaisuu-
teen, ja se tulee koulutuksen kautta. Niin kuin ministeri Ohisalo totesi tuossa koulutukseen
liittyen, poliisien määrä jatkaa nousua, ja toivottavasti päästään korkeammalle kuin se
7 500, joka nyt on tällä hetkellä olemassa lukuna.

Haluan todeta sen, että tuon Porvoon tapauksen jälkeen kävin keskustelun poliisiylijoh-
taja Kolehmaisen kanssa poliisin työturvallisuuteen liittyvistä varusteista ja siitä toiminta-
tavasta, millä tuolla toimitaan, koska oli aika raflaava se tilanne poliisin turvallisuuden nä-
kökulmasta. Poliisiylijohtaja Kolehmainen totesi, että meillä on poliisien työturvallisuus
erittäin hyvässä mallissa, että meillä on tällä hetkellä varustus kunnossa niillä partioilla,
jotka kulkevat kentällä, siellä on riittävästi tällä hetkellä turvavälineitä, ja toiminta koulu-
tuksen suhteen on toiminut sillä tavalla, että poliisit tietävät, mitä tilanteessa tehdään. Että
tämmöisiä yllättäviä tilanteitakin, niin kuin Porvoossa tuli eteen, varten on pystytty varau-
tumaan.

16.17 Mikko Kärnä kesk (vastauspuheenvuoro): Arvoisa herra puhemies! Olen erittäin
tyytyväinen siitä, että tämä hallitus lisää poliisin resursseja merkittävästi, mutta hämmäs-
telen sitä, millä tavalla perussuomalaiset ja kokoomus toteuttaisivat tämän tuhannen polii-
sin lisäyksen, koska yksinkertaisesti niitä poliiseja ei työttöminä ole eikä poliiseja kyetä
tätä tahtia kouluttamaan, kun koulutusmäärät ovat jo tapissa.

Meillä on monessa Suomen kunnassa poliisilla erittäin pitkät vasteajat, ja kotikunnassa-
ni Enontekiöllä poliisin vasteajat mitataan jo tunneissa. Ministeriltä olisin kysynyt: Min-
kälaisia keinoja meillä on siihen, että saamme poliisin näkyvyyttä lisättyä harva-alueilla?
Millä tavalla kohtuullistetaan nämä vasteajat? Mitä keinoja hallitusohjelma tähän antaa?

16.18 Sisäministeri Maria Ohisalo (vastauspuheenvuoro): Arvon puhemies! Kiitokset
edustaja Kärnälle kysymyksestä. Olemmekin hallintovaliokuntalaisten kanssa asiasta kes-
kustelleet, ja toukokuuhun mennessä valmistuu toimintavasteaikatyöryhmän raportti siitä,
kuinka poliisissa kentällä, hallinnossa koetaan tällä hetkellä resurssit, niiden riittävyys ja
se, miten toimintavasteajat tällä hetkellä palvelevat.

Tämä hallitus haluaa rakentaa turvallista Suomea ihan jokaiselle riippumatta siitä, mis-
sä ihminen asuu, riippumatta siitä, millainen tausta ihmisellä on, mistä ihminen tänne tu-
lee. Siinä työssä tarvitsemme myös ihan kaikkia teitä, ja tämä sisäisen turvallisuuden se-
lontekotyö, mistä mainitsin, tosiaan myös varmasti ottaa mukaan tämän vasteaikakysy-
myksen.

16.19 Heli Järvinen vihr (vastauspuheenvuoro): Arvoisa puhemies! On harvoja asioita,
mistä tämä sali on yksimielinen, mutta poliisien lukumäärän lisääminen on onneksi yksi
sellaisista. Siksi on hienoa, että nyt hallituksen toimin lisätään poliisien määrää.

Kannattaa kuitenkin muistaa, että sisäiseen turvallisuuteen ja siihen, miten kansalaiset
kokevat oman olotilansa, vaikuttaa moni muukin asia kuin poliisien lukumäärä. Ruotsissa
poliisien määrää lisättiin huomattavasti, mutta turvallisuudentunne ei siitä huolimatta li-
sääntynyt. [Välihuutoja] Huomattiin, että tarvitaankin paljon erilaisia varhaiskasvattajia,
6



Pöytäkirjan asiakohta PTK 56/2019 vp
sosiaalityöntekijöitä ja niin edelleen, ja toivoisin nyt hallitukselta kommenttia siihen, mitä
toimenpiteitä tehdään sen eteen, että saamme laaja-alaisesti lisättyä ammattilaisia torju-
maan syrjäytymistä, yksinäisyyttä ja lisäämään turvallisuudentunnetta.

16.20 Sisäministeri Maria Ohisalo (vastauspuheenvuoro): Arvon puhemies! Kiitokset
edustaja Järviselle hyvästä kysymyksestä. Sisäministeriön selonteoissa, raporteissahan on
vuosia tunnustettu se tosiasia, että syrjäytyminen on suurin sisäisen turvallisuuden uhka
tässä maassa, ja niiltäkin perusteilta on rakennettu hallitusohjelmaan niitä kirjauksia, jois-
sa panostetaan varhaiskasvatuksesta lähtien aivan jokaiseen koulutusasteeseen. Esimerk-
kinä sosiaalityössä huomioidaan muun muassa vaikeimmassa asemassa olevat lastensuo-
jeluasiakkaat, koska tiedetään, että usein kasautunut huono-osaisuus myös ajaa ihmisiä
enemmän rikosten pariin joko uhreina tai tekijöinä. Sen takia syrjäytymiskysymys ja se,
että saadaan eriarvoistumiskehitys monella tavalla katkeamaan tässä maassa, on erittäin
tärkeää koko yhteiskuntarauhan kannalta.

16.21 Mari Rantanen ps (vastauspuheenvuoro): Arvoisa puhemies! On tässä vaiheessa
syytä todeta, että työturvallisuutta poliiseille saadaan lisäämällä toisia poliiseja, jotka tur-
vaavat kollegaa. Nyt teidän kehyksellänne poliisien määrä tulee tippumaan vuonna 22. Tä-
hän en saanut vastausta, miksi näin, koska se tulee väistämättä tippumaan tällä kehyspää-
töksellä, jos sinne ei lisätä rahaa.

On hyvä tässä kohtaa huomauttaa siitä, että hallintovaliokunta on aiempina vuosina tois-
tuvasti ehdottanut ja esittänyt tätä 7 850:tä poliisia. Aiotteko te pyrkiä tähän samaan lu-
kuun, joka olisi se, mitä tarvitaan? Tosin perussuomalaiset lisäisivät heitä vielä enemmän
eli tuhat koulutukseen ja tuhat töihin.

On pakko nostaa vielä uudelleen tämä ministeri Ohisalon tviittausasia. Onko nyt niin,
että te ette luota poliisiin? [Eduskunnasta: Niinpä! — Taitaa olla!]

16.22 Sisäministeri Maria Ohisalo (vastauspuheenvuoro): Arvon puhemies! Kiitokset
edustaja Rantaselle. Minähän olen koko ajan sanonut, että poliisiin luotetaan tässä maassa
erittäin paljon, ja minä kuulun niihin kansalaisiin, [Hälinää] jotka luottavat poliisiin erit-
täin paljon, jos suostuisitte kuuntelemaan.

Tällä hetkellä poliiseja on henkilötyövuosissa 7 200 ja hieman päälle. Hallituksen tule-
villa budjettilisäyksillä ensi vuodelle saamme jo 80 uutta henkilötyövuotta. Suunta on jat-
kuvasti noususuhdanteinen. En ymmärrä argumenttejanne siitä, että poliisien määrä tulisi
laskemaan, kun päinvastoin olemme sillä nostavalla uralla.

Kysymyksen käsittely päättyi.
7


