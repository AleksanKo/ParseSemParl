















































DEMD011.tmp.xml


Pöytäkirjan asiakohta PTK 127/2018 vp
Pöytäkirjan asiakohta 

PTK 127/2018 vp

Täysistunto

Maanantai 10.12.2018 klo 14.01—20.08

16. Hallituksen esitys eduskunnalle laeiksi pelastuslain muuttamisesta ja väliaikaisesta 
muuttamisesta sekä eräiksi muiksi laeiksi
Hallituksen esitys eduskunnalle laeiksi pelastuslain muuttamisesta ja väliaikaisesta muut-
tamisesta sekä eräiksi muiksi laeiksi annetun hallituksen esityksen (HE 18/2018 vp) täyden-
tämisestä

Hallituksen esitys HE 18/2018 vp
Hallituksen esitys HE 138/2018 vp
Valiokunnan mietintö HaVM 19/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 16. asia. Käsittelyn pohjana on hallintovaliokunnan mietintö HaVM 19/2018 vp.
Nyt päätetään lakiehdotusten sisällöstä.

Keskustelu

19.41 Juho Eerola ps (esittelypuheenvuoro): Arvoisa rouva puhemies! Korostettakoon
heti alkuun, että tässä on kyseessä valiokunnan yksimielinen mietintö.

Hallituksen alkuperäisen esityksen tavoitteena on ollut tehdä maakuntien perustamista,
maakuntauudistuksen täytäntöönpanoa sekä valtion lupa-, ohjaus- ja valvontatehtävien uu-
delleenjärjestämistä koskevasta lainsäädännöstä johtuvat muutokset pelastuslakiin ja eräi-
siin muihin lakeihin. Eduskunnalle on 20. päivä syyskuuta kuluvaa vuotta annettu täyden-
tävä hallituksen esitys, jossa mainitut maakuntauudistukseen liittyvät muutosehdotukset
ehdotetaan poistettavaksi.

Valiokunta toteaa, että vuonna 2011 voimaan tullutta pelastuslakia on kohtalaisen pie-
nen ajan sisällä muutettu useisiin erillisiin hallituksen esityksiin perustuvalla lainsäädän-
nöllä. Lisäksi pelastustoimen järjestelmä muuttuu tämän maakuntauudistuksen yhteydes-
sä. Valiokunta pitää näistä syistä tarpeellisena, että pelastuslain toimivuutta arvioidaan
myös kokonaisuutena. Vuonna 2019 on tarkoitus asettaa pelastuslain kokonaisuudistusta
koskeva hanke.

Näiden käsiteltävänä olevien hallituksen esitysten keskeinen sisältö muodostuu täyden-
tävän hallituksen esityksen antamisen jälkeen öljy- ja aluskemikaalivahinkojen torjuntaa,
pelastustoimen sivutoimisen henkilöstön ja sopimushenkilöstön koulutusta sekä sitten vie-
lä väestönsuojan rakentamista koskevista pelastuslain muutosehdotuksista.

Nykyisellään ympäristöministeriölle kuuluvat öljy- ja aluskemikaalivahinkojen torjun-
nan ylin johto, valvonta ja ohjaus. Ne ehdotetaan nyt tässä siirrettäväksi sisäministeriölle.
Näitten vahinkojen torjunta kuuluu ehdotuksen mukaan jatkossa pelastuslain mukaiseen
pelastustoimeen. Sisäministeriö huolehtii myös öljy- ja aluskemikaalivahinkojen torjun-
 Tarkistettu
4.0



Pöytäkirjan asiakohta PTK 127/2018 vp
nan valtakunnallisista valmisteluista ja järjestelyistä. Alusöljy- ja aluskemikaalivahinko-
jen torjunta-, koulutus- ja muut tämmöiset kehittämistehtävät siirtyvät Suomen ympäristö-
keskuksesta Rajavartiolaitokselle, joka johtaa ehdotuksessa tarkoitettujen vahinkojen tor-
juntaoperaatioita merellä. Pelastustoimintaa pelastustoimen alueella, kuten saaristossa ja
ranta-alueella, johtaa puolestaan aina sen kyseisen alueen pelastusviranomainen. Valio-
kunta toteaa, että Rajavartiolaitoksella on pitkäaikainen ja myös kansainvälinenkin koke-
mus merellisissä toiminnoissa. Rajavartiolaitoksella on näin ollen oikein hyvät valmiudet
tämän tehtävän suorittamiseen.

Hallintovaliokunta pitää tärkeänä, että eri viranomaisten välinen tehtävänjako ja johto-
vastuu ovat jatkossakin mahdollisimman selkeitä. Pelastustoimen omien johtamisjärjestel-
mien kokonaisvaltainen hyödyntäminen jää nykyisin osittain vajaaksi, koska öljy- ja kemi-
kaalivahinkojen torjuntajärjestelyt poikkeavat muusta pelastustoimesta. Muutoksen perus-
teena onkin siten Rajavartiolaitoksen ja pelastuslaitoksen pelastustoimintaa varten kehitet-
tyjen johtamisjärjestelmien ja -keskusten hyödyntämisen tehostaminen ympäristövahinko-
jen torjunnassa. Toiminnalliset operointitehtävät eivät myöskään enää sovi kovinkaan
luontevasti Suomen ympäristökeskukselle, joka on kehitetty pääasiassa tutkimuslaitoksek-
si.

Pelastuslaitokset kattavat öljyvahinkojen torjuntaan varautumista varten tarvittavista
kalustushankinnoista ja koulutuksesta noin 80 prosenttia Öljysuojarahastosta maksettavil-
la korvauksilla. Valiokunta korostaa Öljysuojarahaston suurta merkitystä käytännön työs-
sä öljyvahinkoihin varautumisessa ja niiden torjumisessa. Valiokunta toteaa saamansa sel-
vityksen perusteella, että nämä ehdotetut muutokset eivät vaikuta eri toimijoitten torjunta-
kalustohankintoihin eivätkä näin ollen myöskään Öljysuojarahaston kustantamiin hankin-
toihin.

Valiokunta tähdentää toimivan viranomaisyhteistyön merkitystä myös öljyvahinkojen
torjuntavalmiuden hankkimisessa ja muussa varautumisessa. Edelleen valiokunta koros-
taa, että käytettävissä olevilla voimavaroilla tulee saavuttaa paras mahdollinen torjuntaval-
mius.

Sitten, arvoisa puhemies, vielä näistä väestönsuojista muutama sana, mitä tähän liittyy.
Valiokunta on tässä mietinnössään pitänyt perusteltuna, että väestönsuojien rakentamista
edelleen jatketaan väestön suojaamisen tarpeiden turvaamiseksi. Valiokunta pitääkin tär-
keänä, että nämä ehdotetut väestönsuojarakentamista koskevat muutokset turvaavat nykyi-
sen väestönsuojakannan ylläpidon. 

Ehdotettujen muutosten tavoitteena on sujuvoittaa väestönsuojien rakentamiseen liitty-
vää poikkeuslupakäsittelyä ja alentaa väestönsuojarakentamisesta johtuvia kustannuksia.
Väestönsuojarakentamiseen kohdistuvien harkinnanvaraisten vapautusten ja helpotusten
myöntäminen ehdotetaan siirrettäväksi pois aluehallintovirastolta ja sisäministeriöltä ra-
kennusluvan myöntävälle viranomaiselle. Tämän on tarkoitus keventää menettelyyn liitty-
vää hallinnollista taakkaa. Valiokunta kuitenkin korostaa, että rakennusluvan myöntävän
viranomaisen on jatkossakin kuultava pelastusviranomaisia tällaista päätöstä tehdessään.
Viranomaisen on aina arvioitava väestönsuojarakentamista koskevia helpotuksia myös vä-
estön suojaamisen näkökulmasta. 

Tästä sitten päästäänkin oikeastaan tähän viimeiseen seikkaan, jonka tässä mainitsen, eli
seurantaan. On tärkeää, että sitä tapahtuu, ja valiokunta pitää tärkeänä, että muutoksen vai-
kutuksia erityisesti vastuiden selkeään järjestymiseen ja ympäristönäkökulmien huomioon
ottamiseen öljy- ja aluskemikaalivahinkojen torjunnassa seurataan. — Kiitoksia.
2



Pöytäkirjan asiakohta PTK 127/2018 vp
19.48 Sirpa Paatero sd: Arvoisa rouva puhemies! Pelastuslaki 18/2018, 138/2018 ja sit-
ten tässä välissä vielä pari kertaa muuten. Elikkä valiokunnan puheenjohtaja kävi varsin
hyvin näitä asioita läpi, mutta ehkä mainitsen näistä myöskin joitakin semmoisia, mihin
kiinnitettiin erityisesti huomiota.

Ensimmäinen oli se, että tarvitaan kokonaisuudistus. Valiokunnassa ei toivoisi olevan ti-
lannetta, että asiantuntijat eivät tiedä, mikä on lakiuudistuksen pohja — onko se nykyinen,
voimassa oleva laki vai se laki, joka on täällä eduskunnassa jo käsiteltävänä, johonka pi-
täisi viitataa. Tämmöistä ei missään tapauksessa saisi olla.

Tässä uudistuksessa, joka nyt siis tehdään väliaikaisena, poistetaan yhteys maakuntahal-
lintoon siitä syystä, että lakiesitys 18/2018 on se esitys, missä se yhteys sinne maakunta-
hallintoon on, ja nytten, jotta tämä esitys voi edetä, tästä pitää poistaa maakuntahallinnot,
mistä en tietenkään ole mitenkään pahoillani. Tässä tapauksessa siis vastuu ja yhteys kun-
tiin pysyy yhä edelleen.

Ehkä merkille pantavaa on myöskin tämän lain käsittelyssä — niin kuin monen muun-
kin lain käsittelyssä — että jos katsotte mietintöä, niin siellä on 40 sivua muutettuja pykä-
liä. Pykälien määrä on siis paljon enemmän, mutta 40 sivua muutettuja pykäliä, elikkä on
ollut jonkun verran työtä täällä eduskunnan päässä, jotta on saatu tästä tolkullinen lakipa-
ketti.

Väestönsuojakysymyksiin pureuduttiin sisäisen turvallisuuden selonteossa todeten, että
niille on myöskin tulevaisuudessa tarvetta — monenlaisia uhkia, joihinka pitää varautua —
ja sen takia se määrä, se, että suurelle osalle suomalaisia ne on löydyttävä ja kohtuullisen
matkan päästä, on yhä edelleen perusta. Yhä edelleen siis 600 rakennukseen rakennetaan
joka vuosi väestönsuoja. Tässä muutosta tuli oikeasti vain siihen, että nämä nyt erillisellä
luvalla avista haetut vapautukset kevyisiin rakenteisiin, muun muassa urheiluhalleihin tai
ratsastusmaneeseihin, eivät olisi enää avin päässä vaan pystyttäisiin kunnan päässä myön-
tämään nämä vapautukset väestönsuojista ja niiden rakentamisesta näihin halleihin, muun
muassa. Yhä edelleen on siis mahdollista rakentaa muun muassa yhteisiä väestönsuojia, ja
yhä edelleen se ajatus, että väestönsuojat ovat normaaliaikana muussa käytössä, on erittäin
perusteltu.

Yksi iso kysymys olivat tässä käsittelyn aikana nämä kelpoisuusvaatimukset, ja saimme
onneksi tarkennettua ne valiokunnassa niin, että nämä kelpoisuusvaatimukset, jotka vielä-
kin vaativat siis tarkennuksia, liittyvät henkilöstön virkaan tulemiseen ja virkavastuisiin,
eivät siihen — kuten täällä joissakin kommenteissa meille palautteenakin tuli — voivatko
esimerkiksi pelastustoimintaan varsinaisesti osallistua ihmiset, joilla ei ole Pelastusopis-
ton hyväksymää pelastusalan koulutusta, vaikkapa ensihoitajat, jotka ovat pelastuspaikalla
mukana, tai jopa vapaaehtoiset ihmiset, jotka ovat siellä mukana. Kaikilla on mahdollisuus
osallistua, kunhan johto pelastustoimissa on ammattilaisten ja tämän varsinaisen koulutuk-
sen saaneen käsissä.

Öljyntorjunnan siirto, joka tarkoittaa siis ehkä neljän henkilötyövuoden siirtoa pois ym-
päristöministeriöstä Rajavartioston puolelle, on ihan perusteltu. Tiedetään, että jo tälläkin
hetkellä siis Rajavartiosto erityisesti merellisillä alueilla ja myöskin Puolustusvoimat ovat
kaksi suurta tekijää, joittenka aluksiin on tälläkin hetkellä luotettu tuolla merellisillä alu-
eilla öljyntorjunnassa, ja siitä syystä on myöskin mietintöön kirjoitettu, että nämä korva-
ukset niin Puolustusvoimille kuin Rajavartiostollekin siitä asiasta heidän alustensakin han-
kinnassa pitää huomioida.
3



Pöytäkirjan asiakohta PTK 127/2018 vp
Iso asia, joka liittyy myöskin tuohon seuraavaan asiakohtaan, liittyy Öljysuojarahastoon
ja palontorjuntarahastoon. Molemmissa olemme kirjoittaneet mietintöön, että näitä ei saa
siirtää budjetin katteeksi, vaan ne ovat yhä edelleen nämä kaksi rahastoa, jotka siis kate-
taan pääasiassa näihin asioihin tehdyillä maksuilla, joiden tulee olla tulipalojen ehkäisyyn
ja pelastustoiminnan edistämiseen elikkä niihin hankkeisiin, kun rakennetaan jotakin, han-
kitaan jotakin, jotta nämä tavoitteet toteutuvat.

Seuranta on hyvin tärkeää ja tarpeellista, sillä tässä kohtaa on muutaman vuoden tai ehkä
jonkun lyhyemmänkin ajan päästä katsottava vastuiden selkeys ja se, mitenkä nämä ympä-
ristönäkökohdat on huolehdittu näitten öljy- ja kemikaalivahinkojen ja niiden torjunnan
osalta. Erityisesti huolta on herättänyt merellisten ympäristövahinkojen osuus, ja siihen
tämä toivottavasti nyt sitten vastaa tulevaisuudessa nykyistä paremmin tällä siirrolla. —
Kiitoksia.

Yleiskeskustelu päättyi.

Eduskunta hyväksyi hallituksen esityksiin HE 18/2018 vp ja HE 138/2018 vp sisältyvien
1.—3., 8., 9. ja 11. lakiehdotuksen sisällön mietinnön mukaisena. Eduskunta yhtyi valio-
kunnan ehdotukseen hallituksen esityksiin HE 18/2018 vp ja HE 138/2018 vp sisältyvien
4.—7. ja 10. lakiehdotuksen hylkäämisestä. Lakiehdotusten ensimmäinen käsittely päättyi.
4


