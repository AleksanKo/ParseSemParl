















































DEM3EF4.tmp.xml


Pöytäkirjan asiakohta PTK 48/2018 vp
Pöytäkirjan asiakohta 

PTK 48/2018 vp

Täysistunto

Keskiviikko 9.5.2018 klo 14.03—19.16

5. Hallituksen esitys eduskunnalle julkisten työvoima- ja yrityspalveluiden järjestämistä 
koskevaksi lainsäädännöksi

Hallituksen esitys HE 62/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 5. asia. Puhemiesneuvosto ehdottaa, että asia lähetetään työelämä- ja tasa-arvo-
valiokuntaan, jolle perustuslakivaliokunnan on annettava lausunto.

Lähetekeskusteluun varataan 1 tunti. Mikäli puhujalistaa ei ehditä annetussa ajassa käy-
dä loppuun, asiakohdan käsittely keskeytetään ja sitä jatketaan tämän päivän istunnossa
muiden asiakohtien tultua käsitellyiksi. Jos keskustelu asiasta puolestaan päättyy ennen sil-
le varatun määräajan päättymistä, siirrytään päiväjärjestyksen seuraavaan, 6. asiaan.

Keskustelu

16.47 Työministeri Jari Lindström (esittelypuheenvuoro):  Arvoisa rouva puhemies!
Tosiaan, tässä hallituksen esityksessä ehdotetaan julkisesta työvoima- ja yrityspalvelusta
annetun lain ja työttömyysturvalain muuttamista. Lisäksi muutoksia tehtäisiin muutamaan
muuhun lakiin, mutta nämä muutokset ovat luonteeltaan teknisiä. Ehdotettujen muutosten
tarkoituksena on edistää maakunta- ja kasvupalvelu-uudistukseen valmistautumista, ja si-
ten tämä esitys vastaa linjauksiltaan mahdollisimman pitkälti vuoden 2020 alusta voimaan
tulevaksi tarkoitettua alueiden kehittämisestä ja kasvupalveluista annettavaa lakia, joka on
parhaillaan eduskunnan käsittelyssä. 

Jo etukäteen on esitetty kysymys siitä, miksi tämä esitys annetaan tilanteessa, jossa kas-
vupalvelulakiesityksen käsittely eduskunnassa on kesken. Tämä esitys on tärkeä sen takia,
että on käynyt selväksi, että kasvupalveluihin siirtymistä tulee ryhtyä mahdollisuuksien
mukaan tukemaan jo ennen maakunta- ja kasvupalvelu-uudistuksen voimaantuloa. Tässä
esitetyillä muutoksilla edistetään palvelurakenteen monipuolistumista ja uusien palveluko-
konaisuuksien syntymistä. Esitetyillä muutoksilla tuetaan myös hallintoa hankintaosaami-
sen vahvistamisessa ja mahdollistetaan vaiheittainen ja hallittu siirtymä uusiin toiminta-
malleihin. Lisäksi muutoksen mahdollistamilla hankkeilla osaltaan varmistetaan palvelun
saatavuutta siirtymätilanteessa. Väliaikaisessa mallissa on sovitettava yhteen nykyinen ja
tuleva järjestelmä. Osa tulevan järjestelmän ratkaisusta oli avoinna vielä vuoden alussa.
Kasvupalvelulainsäädännön etenemisen myötä on ollut mahdollista arvioida siirtymävai-
heen järjestelyjen tarvetta. 

Nämä esitetyt muutokset ovat luonteeltaan mahdollistavia. Muutosten perusteella TE-
toimiston asiakkaan palveluprosessiin liittyviä tehtäviä, kuten työnhakijan haastattelu, pal-
velutarpeen arviointi, työllistymissuunnitelman laatiminen ja sen seuranta, olisi mahdollis-
 Tarkistettu
4.1



Pöytäkirjan asiakohta PTK 48/2018 vp
ta hankkia nykyistä laajemmin palveluntuottajilta, jos sitä pidetään tarkoituksenmukaise-
na. Lakimuutokset mahdollistaisivat niin sanotut kasvupalvelupilotit, joista saatavia koke-
muksia tulevat maakunnat voivat sitten hyödyntää, kun ne harkitsevat, millaisia ratkaisuja
tekevät kasvupalvelujen järjestämisessä. 

TE-hallinto hankkii palveluita palveluntuottajilta jo nykyisin. Kaikkiaan työllisyysmää-
rärahoja käytettiin yli 200 miljoonaa euroa ostopalveluiden hankintoihin vuonna 2017. Nyt
esitetyt muutokset mahdollistaisivat sen, että TE-hallinto voisi hankkia sekä kokonaisia
työnhakijan palveluprosesseja että nykyistä laajemmin tiettyjä palveluja. Vastuu asiak-
kaan palveluprosessin etenemisestä ja palveluiden saatavuudesta säilyisi palveluita hankit-
taessakin TE-hallinnolla, mutta palveluntuottaja olisi velvollinen edistämään asiakkaan ti-
lannetta ja noudattamaan laissa säädettyjä vaatimuksia tarjotessaan palveluita. Mahdollis-
ten työnhakijan laiminlyöntien vaikutuksen hänen oikeuteensa saada työttömyysetuutta
selvittäisi ja ratkaisisi aina TE-toimisto. TE-toimisto vastaisi aina myös työnhakijaksi re-
kisteröimisestä ja päättäisi esimerkiksi palkkatuen myöntämisestä ja työnhakijan valitse-
misesta työvoimakoulutukseen sekä työnhakijan omaehtoisen opiskelun tukemisesta työt-
tömyysetuudella. 

Nämä muutokset olisivat rahoitettavissa olemassa olevin määrärahoin. Momentin 51
käyttötarkoitusta on kuitenkin tarpeen laajentaa koskemaan myös palveluprosessien ja nii-
hin liittyvien palvelujen hankkimista. Kasvupalvelupilottien mahdollisesti edellyttämä
määrärahatarve arvioidaan sitten erikseen. Muutokset on tarkoitettu tulemaan voimaan 1.
päivänä lokakuuta 2018, ja muutosten olisi tultava voimaan mahdollisimman pian, jotta
kokeiluihin liittyvien hankintojen valmistelu ja koulutus olisi mahdollista. Kokeilujen var-
sinainen käynnistyminen edellyttää kuitenkin tietojärjestelmämuutoksia, ja tämänhetki-
nen arvio on, että nämä muutokset olisivat valmiita aikaisintaan vuoden 2019 alussa.

16.51 Hanna Sarkkinen vas:  Arvoisa puhemies! On erikoista, että työvoimapalveluiden
yksityistämistä kiirehditään läpi tällä uudistuksella nykyisiin lakeihin ja järjestelmiin,
vaikka eduskunnassa on todella samaan aikaan menossa kasvupalvelulainsäädäntö.

Arvoisa puhemies! Yrityksillä on nytkin suuri rooli työllisyyspalveluissa esimerkiksi
koulutusten järjestämisessä. Nyt tavoitteena on kuitenkin siirtää nykyisiä viranomaistehtä-
viä markkinoille. Yksityisille siirrettävillä viranomaistehtävillä on suora yhteys työvoima-
poliittisiin sanktioihin eli oikeuteen työttömyysturvaan. Asia siis ei ole mitenkään pieni tai
kevyt, vaan se vaikuttaa suoraan työttömien elämään ja toimeentuloon.

Esityksen myötä yksityiselle palveluntuottajalle tulee esimerkiksi mahdollisuus ohjata
asiakkaita työkokeiluun eli palkattomaan työhön yrityksiin ja muihin tahoihin. Palvelun-
tuottajayritys voi ohjata työttömän palkattomaan työhön myös omaan yritykseensä. Mikäli
asiakas kieltäytyy palkattomasta työstä, voi seurauksena olla karenssi eli työttömyystur-
van menetys. Haluaisin kysyä ministeriltä: näettekö te tässä ongelmaa, ja miten tämänta-
paiset tilanteet voitaisiin ehkäistä? Eihän voi olla niin, että yksityiset työvoimapalveluyri-
tykset voivat ohjata itselleen ilmaista työvoimaa.

Arvoisa puhemies! Työkokeilut ovat usein ongelmallisia. Ne ovat ilmaistyötä. Ne voi-
vat olla joskus myös perusteltuja ja työttömän itse toivomia, mutta työkokeiluiden on läh-
dettävä työttömän omista tarpeista, ei yritysten tarpeista. Sitä paitsi palkattoman työn si-
jaan pitäisi ensisijaisesti hakea oikeaa työtä, koulutusmahdollisuuksia tai palkkatuettua
työtä. Riskinä on, että kun viranomaistehtäviä siirretään yritykselle, on seurauksena palkat-
toman työn lisääminen tai muunlainen kikkailu, joiden avulla palveluntuottajayritykset
2



Pöytäkirjan asiakohta PTK 48/2018 vp
voivat saada kannustinpalkkionsa. Tästä järjestelmästä on hyvin vaikea tehdä sillä tavalla
saumaton, että tämäntyyppinen kikkailu estettäisiin.

Arvoisa puhemies! Yritysten ja kolmannen sektorin tuottamista palveluista on myös hy-
viä kokemuksia, ja niillä on oma paikkansa. Kuitenkaan henkilöiden toimeentuloon, sank-
tioihin ja karensseihin liittyvät tehtävät eivät sovi kovin hyvin yhteen yksityisen palvelu-
tuotannon kanssa. Tutkimuksellisesti ei ole myöskään osoitettavissa sellaisia hyötyjä, jot-
ka perustelisivat yksiselitteisesti viranomaisprosessin siirtämistä yksityisille tuottajille.
Erityisesti vaikeasti työllistyvien kohdalla on vaikea nähdä, mitä lisäarvoa tämä tuo.

Arvoisa puhemies! On täysin selvää, että työllisyyspalveluita täytyy kehittää. Me tarvit-
semme henkilökohtaisempaa ja aktiivisempaa palvelua ja kohtaamista. Tämä on pitkälti
toimintatapa- ja resurssikysymys. Myös karensseista tulisi luopua ja korvata ne väliaikai-
sella etuuden menetyksellä. Se olisi askel eteenpäin kohti kannustavampaa ja paremmin
aktivoivaa työvoimapolitiikkaa. Byrokratian purkutalkoot tulisi ulottaa myös työttömien
arkeen asti. Se voitaisiin tehdä luopumalla aktiivimallista ja karensseista.

Arvoisa puhemies! Nämä esitykset ovat mahdollistavia, aivan kuten ministeri avauspu-
heenvuorossaan kertoi. Haluaisin kysyä ministeri Lindströmiltä: Aiotaanko ministeriöstä
ohjata TE-hallintoa — ja millä tavalla mahdollisesti — lisäämään näitä yksityisiä palvelui-
ta vai eikö aiota ohjata? Aiotaanko se jättää TE-hallinnon omaan harkintaan? Eli mikä tu-
lee olemaan tämä valtakunnallinen linjaus ja tahtotila tämän lakimuutoksen jälkeen?

16.55 Sirpa Paatero sd: Arvoisa rouva puhemies! Tämä esitys on yksi näistä hallituksen
yksityistämisprojekteista, joissa julkisia palveluita halutaan siirtää yksityisten tuotettavak-
si ja mielellään niin, että niissä eivät myöskään kunnat saa olla sitten mukana.

Kokemukset kansainvälisistä tutkimuksista eivät missään kohden ole tukeneet sitä aja-
tusta, että näyttöä olisi, että erityisesti vaikeassa asemassa olevien ihmisten työllistyminen
näin keinoin olisi parantunut. Siksi ensimmäinen kysymykseni on: mihin pohjautuu tämä
ajattelu, että nyt sitten yksityistämällä Suomessa tämä jotenkin helpottuisi?

Muutama muu kysymys myöskin tähän samalla:
Tässä ollaan luopumassa työvoimapoliittisista lausunnoista järjestelmässä kokonaan.

Mitenkä se näyttäytyy ministerin mukaan tulevaisuudessa, mihin sitten nämä päätökset
pohjautuvat?

Jos tähän yksityiseen malliin mennään täysin — tälläkin hetkellä niitä toimii, niin kuin
edustaja Sarkkinen totesi — niin millä perusteilla näille tuottajille maksetaan? Maksetaan-
ko siitä, kuinka monta ihmistä ne ottavat niminä listalle, vai siitä, kuinka paljon ihmiset oi-
keasti työllistyvät ja kuinka paljon työllistyy sitten näitä vaikeimmin työllistyviä ihmisiä?

Yhtenä kohtana vielä kysymys siitä, kun meillä on tälläkin hetkellä täällä meneillään
EU:n tietosuoja-asetus, ja nyt sitten tässä olisi nähtävästi menossa myöskin yksityisille yri-
tyksille ihmisten tietoja käyttöön, ovatko he työkykyisiä, ovatko he työttömiä ja muuta: mi-
ten se teidän mielestänne suhtautuu tähän tietosuoja-asetukseen, tai onko se edes perustus-
lain mukaan mahdollista?

16.57 Tarja Filatov sd: Arvoisa puhemies! Tulen varmuuden vuoksi tänne pönttöön. —
Sinänsä ymmärrän, että hallitus on tuomassa tämän lain nyt etukäteen. Jos tällä aiotaan ker-
ran rakentaa markkinoita suhteessa siihen, että kasvupalvelulaissa lähdetään hyvin voi-
makkaasti ajatuksesta, että kaikki palvelut laitetaan markkinoille ja jopa julkisen puolen
tehtävä on edistää sitä, että nuo markkinat syntyvät, niin tämä sinänsä on sitä markkinoi-
3



Pöytäkirjan asiakohta PTK 48/2018 vp
den edistämistä jo valtiovallan toimesta. Mutta kun se sama tehtävä tulee jatkossa olemaan
myös maakunnilla, niin silloin on väärin sanoa, että tämä laki on mahdollistava. Jos sa-
maan aikaan pitää edistää markkinoita ja on olemassa laki, joka mahdollistaa noiden mark-
kinoiden paremmin palvelutuotantoon tulemisen, niin silloin itse asiassa ohjataan sinne
markkinoille. Kyse on siitä, että edistetään sitä, että yksityiset palvelut toimivat, eikä niin-
kään siitä, että mahdollistetaan, että yksityiset palvelut tulevat mukaan.

Jos vertaa tätä ja kasvupalvelulakia, niin se suuri ihmetys on siinä, mitä kaikkia toimin-
toja tämä laki antaa niiden palvelutuottajien kontolle, jotka voivat olla yksityisiä palvelu-
tuottajia. Kasvupalvelulaissa on kohta, jossa sanotaan, että viranomaistoiminnot pidetään
tiukasti julkisella puolella — niitä ei yritysmaailmalle sallita — ja siellä samoissa kohdissa
puhutaan siitä, että esimerkiksi palvelutarvearviointi pidettäisiin omissa käsissä. Ja nyt,
kun lukee tätä lakia, täällä sanotaan, että palvelutarvearviointikin voidaan antaa yksityisel-
le puolelle, ja se on mielestäni se iso huolestuttava piirre.

Jos me mietimme vaikkapa Britannian mallia, jossa on annettu pitkäaikaistyöttömien ja
vaikeasti työllistyvien palvelutehtävä pitkälti markkinoiden kontolle, niin siellä kummin-
kin julkinen valta on halunnut hyvin tiukasti pitää käsissänsä sen, mitä se antaa markkinoil-
le. Ja nyt tässä me olisimme itse asiassa menossa paljon pidemmälle kuin vaikkapa Britan-
niassa tai Australiassa, joista malleja näihin on haettu, siinä mielessä, että me annamme oi-
keastaan kaiken vallan itseltämme pois. Markkinat saavat keksiä, mitä se asiakas tarvitsee,
ja sen jälkeen julkisen vallan tehtävä on valvoa, että asiakas saa, mitä yksityinen toimija on
ajatellut hänen tarvitsevan tuossa palvelutarveselvityksessä. Tämä on se yhtälö, jota en
kerta kaikkiaan pysty tämän lain yhteydessä ymmärtämään. Sitten on eri asia, että me
olemme poliittisesti eri mieltä siitä, kuinka paljon pitää antaa markkinoille valtaa ja yksi-
tyisille yrityksille työvoimapalveluita. Itse uskon siihen, että ne ovat hyvä täydentäjä, mut-
ta näin pitkälle en olisi valmis menemään.

Oikeastaan toinen kysymys liittyy siihen, että silloin, kun ministeri esitteli kasvupalve-
lulakia, hän sanoi, että meille tulee pilottilainsäädäntö. Pilotista tulee mielikuva, että kyse
on pilotista, joka on väliaikainen, ja sen jälkeen tehdään jotakin. Mutta kun luen nyt tätä la-
kiesitystä, niin tämähän ei ole tarkoitettu väliaikaiseksi, käsittääkseni, vaan tämä on tarkoi-
tettu pysyväksi, [Jari Lindström: Kombinaatio nykytilanteesta ja tulevasta!] koska sen jäl-
keen, kun tämä laki on säädetty, se on olemassa, kunnes jotenkin toisin säädetään, koska
tämä ei ole määräaikainen vaan tämä astuu voimaan tiettynä päivänä, ja sen jälkeen esi-
merkiksi palvelutarvearviointi on yksityisten yritysten mahdollisuuksissa. Ja tämä on se
huolenaihe, että jos tämän tarkoitus on ikään kuin olla tässä välitilassa jonkinlainen laki,
joka on silta siihen uuteen, niin tämä on kyllä kirjoitettu sillä tavalla, että nämä avaukset
jäävät pysyviksi, mitä tässä nyt markkinoille tarjotaan. Se on yksi asia, joka tässä huoles-
tuttaa.

No, sitten mietin itse asiassa sitä — jos palvelutarvearviointi on mahdollista tehdä yksi-
tyisessä yrityksessä — miten tapahtuu julkisen vallan asiakasohjaaminen, koska käsittääk-
seni asiakas ohjataan oikeisiin palveluihin sen palvelutarvearvion jälkeen, kun tiedetään,
mitä palveluita tämä henkilö tarvitsee. Nyt asiakasohjaus pitäisi tehdä ikään kuin julkisen
vallan puolelta, mutta kuitenkin palvelutarvearviointi voidaan tehdä yksityisellä puolella.
Ainakin tämä on sellainen asia, johon varmasti täytyy palata ja miettiä tarkkaan, miten sitä
ratkaistaan.

Sitten yksi kysymys liittyy näihin it-järjestelyihin, jotka itse asiassa menevät hyvin pit-
källe. Tähän asti tulkinta on ollut se, että esimerkiksi kunnille ei voi antaa pääsyä työhal-
4



Pöytäkirjan asiakohta PTK 48/2018 vp
linnon Ura-järjestelmään, koska siellä on sellaisia tietoja, jotka tietosuojan näkökulmasta
eivät voi levitä niin laajalle, ja nyt tässä mallissa kuitenkin annettaisiin Ura-järjestelmään
pääsy yksityisille yrityksille. Mutta sitä ei annettaisi samaan aikaan esimerkiksi TYPeille,
jotka tänä väliaikana kuitenkin joutuvat huolehtimaan näistä palveluista. Tämä on se toi-
nen asia, jota en kerta kaikkiaan pysty ymmärtämään tässä kokonaisuudessa.

Kolmas asia on se, että kun kyse on kahden vuoden it-järjestelmästä, joka tulisi oikeas-
taan vain näitä yksityisiä palvelutuottajia varten, joita todennäköisesti ei tule olemaan ko-
vin montaa, koska niiden pitäisi kuitenkin ymmärtääkseni hallita aika isoa palvelukokonai-
suutta, niin 3 miljoonaa kahdessa vuodessa on kyllä mielestäni aika iso raha antaa muuta-
man firman vuoksi it-järjestelyihin, kun laissa kuitenkin sanotaan, että 2020 tämä järjestel-
mä pitää pistää uusiksi maakuntahallinnon vuoksi.

Toivon, että näihin muutamiin kysymyksiin — tosin tunnustan, että tämän lain vasta
sain ja pikaisella luvulla olen käynyt läpi — saisimme vastauksia, koska nämä ovat var-
masti niitä oleellisia kysymyksiä, joita valiokunnassa joudutaan pohtimaan. Ja ikävä kyllä
täytyy sanoa, että valiokunnassa nykyään asiantuntijoilta saa aika vähän vastauksia, enem-
män hämmennystä siitä, että nämä lait tulevat niin palasina, että niiden kokonaisuutta ei
voi hahmottaa. Nytkin meillä on kasvupalvelulaki, meillä on kasvupalvelulakiin liittyvä
pilottilaki, joka kuitenkin näyttää pysyvältä lainsäädäntömuutokselta, eikä varsinaista
substanssilakia ja rahoituslakia, joista voisi löytää kannustimia sille, että maakunnat huo-
lehtisivat myös kasvupalveluista, ole vielä meille olemassakaan. Yksi asiantuntia kuvasi
hyvin, että meillä on olemassa kuori, lain kuori, mutta sisältö siitä puuttuu. Hän sattui ole-
maan perustuslakiasiantuntija, joten se oli mielestäni aika huolestuttava viesti.

Toinen varapuhemies Tuula Haatainen:  Puheenvuoro edustaja Arhinmäelle ja sitten
sen jälkeen ministeri Lindströmille vastauspuheenvuoro.

17.04 Paavo Arhinmäki vas: Arvoisa rouva puhemies! Edustaja Sarkkisen, edustaja Fila-
tovin ja edustaja Paateron kysymysten jälkeen minulla on oikeastaan ainoastaan yksi ky-
symys ministeri Lindströmille, ja se kysymys kuuluu: nämä kysymykset kuultuaan eikö ai-
noa järkevä vastaus näihin kysymyksiin ole se, että tulipa tehtyä nyt vähän huolimaton ja
ajattelematon lainsäädäntö, että parempi vetää jo lähetekeskusteluvaiheen jälkeen se pois
ja palataan asiaan mahdollisesti syksyllä?

Toinen varapuhemies Tuula Haatainen:  Ministeri Lindström, 3 minuuttia. [Eduskun-
nasta: Yllätä meidät! — Välihuutoja]

17.05 Työministeri Jari Lindström: Arvoisa rouva puhemies! Edustaja Arhinmäki jat-
kaa tuttua, luotettavaa linjaansa.

Ensinnäkin yleisesti tästä yksityistämisestä, sitten koetan vastata niin moneen kysymyk-
seen kuin tässä ehdin.

Ylipäätään ohjakset pysyvät hallinnolla, joka määrittää, mitä hankitaan. Se ohjaa mark-
kinaa, määrittää ehdot ja valvoo laatua ja tuloksia. Vastuu säilyy julkisella puolella. Kump-
panuuksien ja markkinoiden hyödyntämisessä on tämmöinen pitkä vahvistuva trendi.
Tämä on osa tuota jatkumoa. Mitään dramatiikkaa tai vallankumousta tähän ei sisälly.
Tämä laki, kuten sanoin, mahdollistaa uusien mallien kokeilun, ja kokemukset ja muutos
ovat hallittuja, eikä kenelläkään ole mitään intressiä rakentaa jotain sellaista, joka vaaran-
5



Pöytäkirjan asiakohta PTK 48/2018 vp
taa asiakkaat tai palvelun. Alueiden esitykset ovat olleet hyvin perusteltuja ja lähtevät ai-
dosta tarpeesta uudistaa. Niistä ei välity mitään ylimääräistä syöksymistä suinpäin markki-
noille. Hallinto ei voi oppia uutta tai saada kokemuksia siitä, mikä toimii ja mikä ei, jos ei
päästä kokeilemaan julkisen ja yksityisen yhteistyötä uudella tavalla, ja siitä tässä on ky-
symys. Ei kasvupalvelumarkkinassa edes ole sellaisia yksityisiä toimijoita, jotka voisivat
yhtäkkiä ottaa hoitaakseen ison vastuun ja volyymin, joten tältäkin osin tämmöinen vai-
heistus on paikallaan. Markkinoiden hyödyntäminen ei ole päämäärä vaan keino parem-
pien palvelujen aikaansaamiseksi tässä toimintaympäristössä, jossa työnhakijoiden palve-
luissa ja työnvälityksessä tarvitaan monipuolista ja joustavasti yhdisteltävää osaamista ja
toimialatuntemusta.

Edustaja Sarkkiselle työkokeilun ohjaamiseen. Jotta palveluntuottaja voisi ohjata kokei-
lun itselleen, siitä on sovittava ely-keskuksen kanssa tehtävässä hankintasopimuksessa.
Tässä yhteydessä hallinto arvioi, olisiko kokeiluun ohjaaminen palveluntuottajalle tarkoi-
tuksenmukaista. Asiaa avataan myös hallituksen esityksessä perusteellisesti. Työttömyys-
turvasanktiot selvittää ja asettaa aina TE-toimisto.

TEMin ohjauksesta: Pilotit, jotka lainsäädännöllä mahdollistetaan, lähtevät alueiden tar-
peesta käsin. Ministeriö tukee alueita näitten pilottien valmistelussa.

Edustaja Paatero, kuten sanoin, markkinoiden hyödyntäminen ei ole mikään päämäärä
vaan keino. Työvoimapoliittisista lausunnoista ei olla luopumassa. Palveluun osallistumis-
ta koskevat lausunnot korvataan ilmoituksilla, eli palveluntuottaja ilmoittaa työttömyys-
kassalle tai Kelalle, mikä palvelu ja millä ajalla. Luotetaan tähän.

Tulospalkkioista. Jo toteutetuissa kokeiluissa on saatu kokemuksia tulospalkkioista.
Palkkioita maksetaan nimenomaan työllistymistuloksen perusteella, eli henkilö menee työ-
hön, ei mihinkään listalle. Ely-keskuksella säilyy järjestämisvastuu. Ely-keskus myös
päättää, mitä se hankkii. Väliaikaisuus tulee sitä kautta, että JTYPL kumotaan rekrylailla.
Rekrylaki kuuluu kasvupalvelupakettiin, ja sitä koskeva esitys on tulossa eduskuntaan vii-
kolla 23. [Puhemies koputtaa]

Pahoittelen, etten enempää ehdi tässä ajassa. [Antti Rinne: Lisäaikaa mielellään vas-
tauksille!]

17.08 Hanna Sarkkinen vas: Arvoisa puhemies! Kiitoksia ministerille vastauksista.
Työvoimahallinnon resurssit ja henkilöstö ovat niukat jo nyt. Jos tulevaisuudessa vielä

suurempi osa resursseista siirtyy yksityiselle toimijalle, herää kysymys, mikä mahdolli-
suus viranomaisilla on todella tarkastaa yksityisten tekemiä palvelunohjauspäätöksiä, nii-
den oikeellisuutta ja niiden järkevyyttä, tai esimerkiksi varmentaa, onko karenssin määrää-
misen peruste aiheellinen. Karenssipäätökset on vaikea erottaa tästä palveluprosessista ja
palvelusuunnitelman tekemisestä erillisiksi päätöksiksi, varsinkin sitten, jos ei siellä ole re-
sursseja todella käydä niitä keissejä läpi ja olla kontaktissa työttömän ja palveluntarjoajan
kanssa.

Ylipäätään herää kysymys, että kun jo nyt resurssit ovat niukat, niin sitten kun resursse-
ja siirtyy vielä enemmän yksityiselle puolelle myös tähän ohjaukseen liittyen, mikä mah-
dollisuus ylipäätään viranomaisilla on valvoa laatua ja toiminnan oikeellisuutta, varsinkin
jos ajatellaan sitä maakuntamaailman elämää, missä maakuntien rahoitus tulee valtiolta
yleiskatteellisena ja sote-palvelut aiheuttavat hirvittävän kustannuspaineen. Ja on iso ky-
symysmerkki, kuinka paljon tänne työvoimahallinnon puolelle ylipäätään niitä resursseja
sitten kyetään ohjaamaan. Eli siinä mielessä olisin hieman huolissani tästä.
6



Pöytäkirjan asiakohta PTK 48/2018 vp
Arvoisa puhemies! Ministeri totesi, että viranomaiset arvioivat, onko tarkoituksenmu-
kaista, että tällainen yksityinen työllisyyspalveluita ja -ohjausta tuottava yritys ohjaa työt-
tömän työkokeiluun omaan yritykseensä, että viranomaiset arvioivat sitä, onko se tuotta-
jalle tarkoituksenmukaista. Mutta eikö pitäisi arvioida sitä, onko se työttömälle tarkoituk-
senmukaista, eikä sitä, onko se tarkoituksenmukaista sille yritykselle, joka sen työkokeili-
jan ottaa? Näiden työkokeiluidenhan pitäisi aina lähteä työttömän tilanteesta ja tarpeesta, ei
ikinä yrityksen tarpeesta. Näitä työkokeiluja ylipäätään mielestäni pitäisi käyttää hyvin ra-
joitetuissa tapauksissa, koska on kyseenalaista, että ihmiset tekevät työtä yrityksissä ilman
palkkaa, eikä se saa vääristää työmarkkinoita, eikä se saa polkea ihmisten oikeuksia. Eli
näissä pitää olla kyllä erittäin erittäin tarkkana, ettei tässä lähdetä negatiiviseen kehityk-
seen.

17.11 Tarja Filatov sd: Arvoisa puhemies! Ymmärrän hyvin, että ministeriltä loppui aika
eikä hän ehtinyt vastata oikeastaan yhteenkään kysymykseen, jonka puheenvuorossani esi-
tin, mutta ehkä niihin vastauksia tulee.

Itse asiassa se oleellinen kysymys on, että kun sanoitte, että valvotaan laatua, niin se on
äärimmäisen tärkeää, mutta sitten jos taas mennään siihen, että tulos on se, joka ratkaisee,
niin silloin valvotaan ikään kuin sitä tulosta. Jos me katsomme tuloksista näitä kansainvä-
lisiä esimerkkejä, niin monessa maassa, esimerkiksi Isossa-Britanniassa, aluksi haluttiin
vain työllistämistulosta ja valvottiin sitä. Sitten yhtäkkiä huomattiin, ettei tämä toimikaan,
vaan koska olemme tekemisissä vaikeasti työllistyvien ihmisten kanssa, niin siellä tulee
myös monenlaisia välituloksia ja ihmisistä osan kohdalla ei ikinä päästä sinne avoimille
työmarkkinoille. Jos me emme tiedä, mikä on se palveluprosessi, mitä nämä yritykset tuot-
tavat tai palvelutuottajat tuottavat, vaan se on hyvin väljästi säädelty — niin kuin olen ym-
märtänyt, että tarkoitus on, että se on hyvin väljästi säädelty, jotta niitä innovaatioita syn-
tyisi — niin miten sitten valvotaan sitä väliä? Niitä työllistymistuloksia voidaan valvoa,
mutta jos ei ole olemassa muita tuloksia ja niille kriteereitä, niin esimerkiksi näitä elämän-
hallintaan, hyvinvointiin tai ylipäätään lähemmäksi työmarkkinoita siirtymisen kysymyk-
siä on tämän järjestelmän kautta oikeastaan aika mahdotonta valvoa. Meillä ei ole siihen
kehitetty edes kunnollisia kriteereitä. Sitten kun tässä niin kovasti vannotaan sen nimiin,
että yksityiset yritykset synnyttävät innovaatioita, niin maailmalta ei löydy esimerkkejä,
että nuo yksityiset yritykset olisivat synnyttäneet suuria innovaatioita. Ne innovaatiot ovat
olleet lähinnä sitä, että nopeammin, enemmän henkilökohtaista palvelua, ehjä palvelupro-
sessi — kaikkea sitä, mitä me tekisimme nytkin jo julkisella puolella, jos siellä olisi riittä-
västi henkilöresursseja suhteessa asiakaskuntaan.

Minä en oikein ymmärrä, että kun tässä samalla haetaan säästöä ja kustannustehokkuut-
ta, niin mistä syntyy se vaikuttavuus siellä yksityisissä yrityksissä, jos ne joutuvat samalla
rahalla tekemään kuin julkinen puoli ja sen lisäksi vielä ajatellaan, että siellä sille yrittäjäl-
lekin jäisi joku siivu tästä kokonaisuudesta, kun kuitenkin on kyse niistä henkilöresursseis-
ta eikä niitä innovaatioita ole maailmallakaan syntynyt. Tämä rakentuu hyvin pitkälle sen
varaan, että nämä yksityiset yritykset jostakin keksivät pyörän ihan uudelleen. Me tiedäm-
me, että meillä ei tällä hetkellä edes ole sellaisia yksityisiä yrityksiä, jotka noita palveluita
tarjoavat. Sen lisäksi me tiedämme sen, että monet näistä yksityisistä yrityksistä ovat sa-
noneet, että he eivät oikein osaa työskennellä näiden kaikkein vaikeimmin työllistettävien
kanssa. Sen vuoksi te ilmeisesti esitätte tätä lainsäädäntöä, että nuo yksityiset yritykset voi-
sivat opetella sitä. Mutta minusta on käsittämätöntä se, että kunnat, jotka nyt ovat osoitta-
7



Pöytäkirjan asiakohta PTK 48/2018 vp
neet osaavansa sen, eivät jatkossa saa tehdä tätä työtä. Sitä paitsi ne kunnat olisivat valin-
nanvapaudenkin näkökulmasta yksi lisä asiakkaalle ja kilpailun näkökulmasta yksi hyvä
toimija, kun markkinat kuitenkin ovat niukat emmekä me edes tiedä, syntyykö niitä [Puhe-
mies koputtaa] jokaisen maakunnan alueelle.

Toinen varapuhemies Tuula Haatainen: Ministeri Lindström, 3 minuuttia.

17.14 Työministeri Jari Lindström:  Arvoisa puhemies! Nyt lupaan keskittyä pääsään-
töisesti edustaja Filatovin kysymyksiin ja myös edustaja Sarkkisen kysymyksiin.

Tietojärjestelmistä sen verran, että on ajateltu, että käyttöoikeus tähän järjestelmään voi-
taisiin antaa sellaiselle taholle, joka vastaa siitä palveluprosessista. Eli kunta ei vastaa pal-
veluprosessista. Nyt tehtävät muutokset muodostavat ikään kuin tämmöisen varajärjestel-
män siltä varalta, että maakunta- ja kasvupalvelu-uudistuksen voimaan tullessa nämä uu-
det järjestelmät eivät vielä ole valmiita.

Sitten tästä palvelutarvearvioinnista. Tärkeää nyt on erottaa se julkisen vallan tämmöi-
nen portinvartijan rooli ja yksittäisen asiakkaan palvelutarpeen arviointi. Ely-keskus tai
maakunta tulevaisuudessa päättää siitä, mitä palveluja ja millaisia kokonaisuuksia näiltä
palveluntuottajilta hankitaan ja millaisille asiakasryhmille, sekä vastaa asiakasohjauksesta
palveluntuottajalle. Tämä harkinta, mukaan lukien julkisten varojen käyttö, pysyy julkisen
vallan käsissä nyt ja tulevaisuudessa. Niissä rajoissa palveluntuottaja voi sitten päättää,
millä keinoin yksittäisen asiakkaan työllistymistä parhaiten tuetaan ja tuloksista makse-
taan.

Sitten tämä yksi iso kysymys, joka tässä on noussut esille, eli edustaja Filatov kysyi tätä
muun muassa kyselytunnilla, miten estetään se, että palveluntuottajat eivät tulospalkkion
saadakseen tee nyt sitten tämmöistä nollatuntisopimusta, ja edustaja Sarkkinen nosti tä-
män palkattoman työn. No, asento meillä ministeriössä ja hallituksessa on semmoinen, että
tällainen tilanne on tietenkin ehdottomasti estettävä, tämä ei ole tässä tarkoitus. Sen takia
näissä hankintasopimuksissa määritellään palveluntuottajan palkkion määräytyminen. Pe-
rusteiden määrittelyssä on oltava tietenkin huolellinen, riskit on tunnistettava ja niihin on
asianmukaisesti vastattava sopimuksissa. Keinottelun estämiseen on siis olemassa nämä
välineet. Meillä on täällä työ- ja elinkeinohallinnossa olemassa hankintaosaamista, ja sitä
on tietenkin hyödynnettävä näiden muutosten toimeenpanossa täysimääräisesti. Lisäksi
näitten muutosten mahdollistamien hankintojen toteuttaminen vaatii hankintoja tekevien
viranomaisten hankintaosaamisen kehittämistä, ja tähän hallitus on myös panostanut pal-
jon, muun muassa luomalla tämmöisen verkoston hankintaosaamiseen. Työ- ja elinkeino-
ministeriö on tänä keväänä käynnistänyt tosiaan tämän kehittämishankkeen tähän tarpee-
seen, ja palkkioperusteisiin liittyvien riskien tunnistaminen on tietenkin äärimmäisen iso,
tärkeä osa siitä riskienhallinnasta, ja tähän tietenkin pitää kiinnittää huomiota.

Valmisteilla olevan julkisia rekrytointipalveluita ja osaamisen kehittämispalveluita kos-
kevan esityksen mukaan työttömän määritelmää muutettaisiin siten, että rekrylain mukai-
sena työttömänä pidettäisiin kaikkia työnhakijoiksi rekisteröityneitä, joille ei tosiasiallises-
ti ole tarjolla työtä kokoaikaisesti työ- tai virkasuhteessa taikka sitten yrittäjänä vähintään
kahden viikon ajaksi ja jotka eivät opiskele päätoimisesti. Olisi hyvin outo tilanne, jos pal-
veluntuottajalle maksettaisiin tulospalkkio nollatuntisopimuksen perusteella, jos työtä ei
kuitenkaan [Puhemies koputtaa] tosiasiallisesti olisi tarjolla ja henkilön status olisi edel-
leen työtön niin tulevan palvelulain kuin työttömyysturvalainkin näkökulmasta.
8



Pöytäkirjan asiakohta PTK 48/2018 vp
17.17 Paavo Arhinmäki vas: Arvoisa rouva puhemies! Kuten täällä on todettu, on eri-
koista, että hallitus ajaa tämmöisenä kiireellisenä, niin sanottuna kokeilulakina, tätä työ-
voimapalveluiden yksityistämistä samaan aikaan, kun on toinen lainsäädäntö sisällä, ja
kuitenkaan tämä laki ei ole tilapäinen vaan pysyvä. Mutta se, mikä minua erityisesti nyt
kiinnostaa, on, minkä verran on katsottu näitä kansainvälisiä esimerkkejä, ja kun tätä työ-
voimapalveluiden yksityistämistä on tehty useissa maissa, Suomenkin kaltaisissa maissa,
ja tulokset eivät ole olleet käsittääkseni kovinkaan positiivisia, niin minkälaista vertailua
on tehty, minkälaisia tuloksia on. 

Kiinnostaa erityisesti, jos ajatellaan työvoimapalveluita, Ruotsi, meidän naapurimaam-
me, se toimii usein esimerkkinä, ja siellä tätä on tehty. Ruotsin yleisradio on tätä selvittä-
nyt, ja Ruotsin yleisradio toteaa työvoimapalveluiden yksityistämisestä, että ”Bristande
bemanning, låsta lokaler och misstänkta mutor till deltagare. 100 stopp för coachbolag ef-
ter fel, fusk och dåliga resultat”. Eli sama suomeksi: ”Riittämätön henkilöstö, suljettuja toi-
mistoja, epäilyksiä lahjuksista. Sata suljettua yritystä virheiden, huijaamisen ja surkeiden
tulosten vuoksi.” Tämä on siis se, mikä on ollut Ruotsissa tulos, ja nyt kysymykseni kuu-
luu, ministeri Lindström: minkälaisia kokemuksia esimerkiksi te olette kaivanut täällä
edustaja Filatovin esiin nostamasta Isosta-Britanniasta, entä minkälaisia Ruotsista, joka on
hyvin samankaltainen yhteiskunta ja kun tämä on siellä tulos? 

Kun usein sanotaan, että meidän kannattaa ottaa Ruotsista mallia, niin meidän kannattaa
ottaa sieltä mallia myös silloin, kun tapahtuu epäonnistumisia, ettei kopioida niitä tänne
vaan toimitaan toisin. Tämä on vähän sama kuin sote-kysymyksessä, jossa moneen ker-
taan on sanottu, että katsokaa, mitä Ruotsissa tapahtui; kun siellä yksityistettiin terveyspal-
veluja, siellä oli suljettuja terveysasemia, suljettuja synnytyssairaaloita, heikentyneitä pal-
veluita. Eli mitkä ovat nämä kansainväliset esimerkit, joiden pohjalta te uskallatte viedä
tätä eteenpäin?

17.20 Satu Taavitsainen sd: Arvoisa puhemies! Jatkan vähän samalla tapaa. Edustaja Ar-
hinmäki otti esille tässä Ruotsin, Iso-Britannia on mainittu, ja myöskin Australiasta on jo
meillä tietoa, kuinka siellä kävi: meni todella pitkälle työvoimapalveluiden yksityistämi-
nen. Me voimme nyt välttää ne virheet, mitä Australia teki ja joita se on korjannut järjes-
telmässään. He huomasivat siellä, että tämä yksityistämisjärjestely johti kermankuorin-
taan, myöskin Ruotsissa ja Iso-Britanniassa aivan sama.

Tämä kermankuorinta, elikkä se, että yritykset palvelevat vain niitä työttömiä, jotka hel-
posti löytävät kokoaikaisen työn, tai niin kuin ministeri tuossa luetteli, mistä niille makset-
taisiin, on ihan luonnollista, koska yrityksen perustehtävä on tuottaa voittoa omistajilleen.
Ei ministeri mitenkään pysty tekemään yritysten perustehtäväksi hyvinvoinnin tuottamista
tai työllisyyden tuottamista. Kun yritysten perustehtävä on tuottaa rahallista voittoa omis-
tajilleen, ne keksivät keinot, kuinka ne sitä perustehtäväänsä tekevät ja parhaiten saavat
voittoa. Ja jos yrityksille maksetaan siitä, että ihmiset saavat kokoaikaista työtä — mikä on
sinänsä hieno tavoite, totta kai me kaikki haluamme, että ihmiset saavat kokoaikaista työtä
— yritykset eivät tällöin palvele niitä erittäin vaikeasti työllistyviä pitkäaikaistyöttömiä,
vähän koulutettuja ja osatyökykyisiä.

Ja ihan vaan tuli sellainenkin kysymys tässä mieleen, että voisiko ministeri vastata, onko
sitten tulossa tällainen pisteytysjärjestelmä, mistä on soten osalta puhuttu, että ihmisiä pis-
teytetään ja sen mukaisesti sitten yrityksille maksetaan rahaa ihmisten palvelemisesta, jot-
ta tätä kermankuorintaa vältetään. Onko kenties tulossa myös näihin työvoimapalveluihin
9



Pöytäkirjan asiakohta PTK 48/2018 vp
työttömien pisteyttäminen, jolla sitten yritätte välttää tätä kermankuorintaa? Ainakaan it-
seäni ei vakuuttanut tuo teidän äskeinen puheenvuoronne siitä, että ministeriön virkamies-
ten hankintaosaamista vahvistetaan tai että tämä kaikki perustuu sopimukseen. Kyllä meil-
lä täällä pitää olla tiedossa ne konkreettiset toimenpiteet, millä se kermankuorinta estetään,
tai onko tulossa työttömien ihmisten pisteytysjärjestelmä, niin kuin on suunnitteilla sotes-
sa.

17.23 Tarja Filatov sd:  Arvoisa puhemies! Ymmärrän hyvin, että meidän kaikkien on
vaikea hahmottaa tätä kokonaisuutta, miten sote ja tämä kasvupalvelulaki sitten loppujen
lopuksi toimivat yhteen. Mutta mietin sitä, että kun tässä kokonaisuudessa meillä on ollut
nyt työvoiman palvelukeskukset, joissa on ollut sosiaali- ja terveystoimi, kuntoutus ja työ-
hallinnon palvelut yhdessä, ja ennen kuin siitä tehtiin varsinainen laki, niin sen vahvin tu-
los tuli siitä, että siellä moniammatillisesti, ihan oikeasti parityöskentelyssä, käytiin läpi
asiakkaita ja etsittiin niitä palvelumuotoja. Ja nyt kun ollaan siirrytty TYP-lakiin, niin nyt
tästä on tullut enemmän rutiinia, koska siellä on enemmän asiakkaita. Enää ei tehdäkään
niin huolella niitä selvityksiä kuin aiemmin. Tämän osoittavat meidän Helsingin yliopis-
ton tutkimukset aivan selvästi. 

Jos meidän pitäisi ikään kuin tätä vaikeimmin työllistettävää joukkoa palvella ja ajatel-
laan, että työttömän terveystarkastus on suoran valinnan piirissä ja kuntoutus on setelin ta-
kana ja aikuissosiaalityö tapahtuu sote-liikelaitoksessa, ja sitten nämä työvoimapalvelu-
puolet tulevat jostakin yrityksestä, markkinoilta, josta me emme edes aina tiedä, mikä se
palvelukonsepti siellä kokonaisuudessa on, ja te sanotte, että maakunta valvoo sitä, että
laatu toteutuu, mutta kuitenkin olen ymmärtänyt sieltä kasvupalvelupuolelta, että enem-
mänkin mennään tämmöisellä vähän black box -ajattelulla, että ikään kuin annetaan va-
paat kädet sille toimijalle tuottaa tulosta, niin miten silloin tuota laatua valvotaan? Jotta
juuri sen kyseisen yrityksen konseptilla voidaan tuottaa tulosta, asiakasohjautuminen on
erittäin tärkeää, se, että sinne tulee oikeanlaisia asiakkaita, joille ne palvelut, joita se yritys
tarjoaa, ovat oikeanlaisia. 

Kysyn uudelleen sitä, että jos julkinen valta tekee viisasta ja osaavaa asiakasohjaamista,
niin miten se voi tehdä sen ennen kuin palvelutarvearviointi on tehty — koska se kai ker-
too, mitä palveluita tuo asiakas tarvitsee — ja nyt kuitenkin tässä lähdetään siitä, että ensin
asiakasohjaus on julkisella vallalla mutta sitten se palvelutarvearviointi voidaankin tehdä
siellä yrityksessä. Mitä tehdään, jos sen yrityksen konsepti ei ollenkaan täytä niitä palve-
lutarpeita, mitä asiakkaalla on? Saako siinä vaiheessa palauttaa asiakkaan julkisen vallan
kontolle, kun julkisella vallalla on kuitenkin velvollisuus huolehtia siitä, että asiakas saa
sen palvelun, jota hän tarvitsee?

Tuo kuulosti ihan viisaalta, että työttömän määritelmä sinänsä muuttuu, koska se osit-
tain poistaa näitä nollatuntisopimuksiin liittyviä asioita, mutta sielläkin oleellista on sitten
se, miten ne tunnit jaksottuvat ja miten sitä kokonaisuutta katsotaan. Toivon silti, että et-
sittäisiin muitakin tuloksia kuin pelkästään työllistymistulosta — vaikka ehdottomasti kan-
natan sitä, että työllistymistulos on yksi näistä, koska me tiedämme, että asiakaskunnassa
on niitä ihmisiä, jotka eivät koskaan avoimille työmarkkinoille työllisty — esimerkiksi si-
tä, onko vaikkapa työkokeilussa oleva nuori lähtenyt opiskelemaan tai suorittaako hän sa-
manaikaisesti ammatillisia opintoja. Nyt se muuten, by the way, [Puhemies koputtaa] on
mahdotonta.
10



Pöytäkirjan asiakohta PTK 48/2018 vp
17.26 Sami Savio ps:  Arvoisa puhemies! Olisin vielä halunnut kysyä ministeriltä siitä,
että nyt kun näitä yksityisiä palveluntuottajia on tulossa alalle tarjoamaan työvoima- ja yri-
tyspalveluja, niin tässä ollaan kieltämättä menossa hieman kohti tuntematonta. En nyt sano
sitä, että tässä välttämättä katastrofia tapahtuisi, koska kyllähän myös yksityiset palvelun-
tuottajat voivat tässä onnistua, mutta varmaa näyttöä siitä ei kuitenkaan ole olemassa.

Silti on olemassa hyvää näyttöä näistä alueellisista kuntakokeiluista, joissa kunnat tai
kuntien yhteenliittymät ovat tarjonneet työttömille henkilökohtaista palvelua nyt jo vajaan
vuoden ajan. Näytöt ovat olleet erittäin hyviä: Erittäin moni työtön on työllistynyt, he ovat
saaneet henkilökohtaista palvelua omassa kotikunnassaan ja heidät on ihan ihmisinä siellä
kohdattu. Moni on tullut sanomaan ja lähettänyt palautetta, että näitä kokeiluja tulisi ehdot-
tomasti jatkaa, ja myös kunnat ovat olleet mielestäni hyvin tyytyväisiä näihin kokeiluihin. 

Myös itselleni on herännyt kysymys, miksi ministeri Lindström ei halua jatkaa tätä hy-
väksi havaittua käytäntöä, vaan mennään tähän uuteen suuntaan. Voisiko ministeri vielä
kertoa meille, mikä peruste hänellä on siihen, että nämä kuntakokeilut ovat tämän vuoden
loppuun mennessä jo päättymässä, varsinkin kun alun perin ne oli tarkoitus ottaa käyttöön
siihen asti, kun maakuntauudistus tulee — mutta kuten tiedämme, maakuntauudistus vii-
västyy ainakin vuodella, ellei pidemmänkin ajanjakson verran. Tiedustelisinkin ministeril-
tä vielä hänen kantaansa, voisiko hän harkita, että nämä kuntakokeilut jatkuisivat ainakin
vuoden verran.

Toinen varapuhemies Tuula Haatainen:  Ministeri Lindström, 3 minuuttia.

17.28 Työministeri Jari Lindström:  Arvoisa puhemies! Jälleen pinnistellään ja koete-
taan vastata niihin kysymyksiin, mihin tässä ehtii.

Ensinnäkin vielä täydennyksenä näihin tietojärjestelmäkysymyksiin. Tässä TYP-toi-
mintamallissa kyse ei ole pelkästään TE-hallinnon järjestelmistä tai tiedoista, vaan myös
kuntien sote-tiedoista ja järjestelmistä. Sen takia TYP-toimintaa varten on olemassa oma
tietojärjestelmänsä. Tämä on hyvä tässä tuoda esille.

Näitä tulospalkkiomalleja on totta kai syytä kehittää ja miettiä, millaisista tuloksista
maksetaan. Esimerkiksi maksetaanko erilaisista välituloksista, ja jos maksetaan, niin mis-
tä. Tätä valmistelua on nyt tärkeä tehdä hyvissä ajoin. Idea siis tosiaan on se, että TE-toi-
misto selvittäisi työttömyysturva-asiat ja saisi palveluntuottajalta tiedot siitä, mitä työttö-
myysturvaoikeuteen vaikuttavaa on tapahtunut. Tässä kuullaan työnhakijaa, ja vasta sitten
päätetään mahdollisista seuraamuksista.

Ely-keskuksilla olisi vastuu palvelujen ja toimien yhdenvertaisesta saatavuudesta, nii-
den tarpeen, määrän ja laadun määrittelemisestä, toteuttamistavasta ja tuottamisen valvon-
nasta. Ely-keskukset asettavat myös tarjouspyynnöissä palveluntuottamiselle laadulliset
kriteerit, muun muassa palveluntuottajien henkilöstöltä edellytettävästä osaamisesta. Ja
näihin palveluntuottajiin sovelletaan muitakin lakeja, eli ylipäätään hallinnon yleislakeja ja
hallintolakia, kielilakia, julkisuuslakeja ynnä muita, joita sovelletaan silloin, kun hoitaa
tällaisia julkisia hallintotehtäviä.

Edustaja Arhinmäki, vielä kerran, miksi tämä laki annetaan nyt. Kasvupalvelulainsää-
dännön etenemisen myötä on ollut mahdollista arvioida siirtymävaiheen järjestelyn tarvet-
ta, ja on käynyt selväksi, että hallinnon ja erilaisten tuottajien kyvykkyyksiä uusien mal-
lien toimeenpanoon tulee ryhtyä mahdollisuuksien mukaan tukemaan jo ennen maakunta-
ja kasvupalvelu-uudistuksen voimaantuloa. [Paavo Arhinmäki: Mitä, jos se ei tule voi-
11



Pöytäkirjan asiakohta PTK 48/2018 vp
maan?] Jos esitys annettaisiin vasta, kun kasvupalvelu-uudistus on hyväksytty eduskun-
nassa, se tulisi voimaan liian myöhään. Eli esityksen mahdollistamilla hankinnoilla on jo
nyt kiire, jotta niistä ehdittäisiin kerätä mahdollisimman paljon oppia tuleviin kasvupalve-
luihin.

Kansainvälistä vertailua on katsottu, ja niitä on kuvattu tässä esityksessä. Muiden mai-
den onnistumisista, kuten tässäkin tuli esille, myös epäonnistumisista, on tärkeä oppia.
Tärkeätä on muistaa, että tämän ja kasvupalveluesityksen mukaan Suomessa ohjakset säi-
lyvät ely-keskuksilla ja maakunnilla, jotka päättävät, missä laajuudessa näitä palveluita
hankitaan yksityisiltä palveluntuottajilta. Tätä kermankuorintaa voidaan ehkäistä monin
tavoin, esimerkiksi siten, että helposti työllistyvien osalta ei makseta palkkiota ja että mak-
setaan pieniä palkkioita. Näitä malleja sitten mietitään etukäteen.

Edustaja Savio, nykyiset työvoima- ja yrityspalvelujen alueelliset kokeilut eivät voi sel-
laisenaan jatkua uusina pilottihankkeina, koska ne eivät ole maakuntamallin kanssa yh-
teensopivia. Nykyisissä kokeiluissa kunnille on siirretty vastuu julkisen työvoiman ja yri-
tyspalvelujen tarjoamisesta, ja maakuntamallissa kunnalla ei ole tämmöistä roolia. Kun-
tien mukanaolo uusissa piloteissa on kuitenkin mahdollista allianssimallia hyödyntäen.
[Sirpa Paatero: Heti, kun tiedetään, mitä se on!]

17.31 Tarja Filatov sd: Arvoisa puhemies! En halua pitkittää keskustelua, mutta sen ver-
ran sanon, kun ministeri sanoi tähän kiireeseen, että me teemme varmasti työelämävalio-
kunnassa kaiken sen, mitä voimme, että laki valmistuu nopeasti, mutta pullonkaula on kyl-
lä perustuslakivaliokunta, jota ei voi kiirehtiä, koska sillä on koko tämän sote-uudistuksen
kaikki kokonaisuudet katsottavana, ja pahoin pelkään, että tämä valmistuu samaan aikaan
kuin se kasvupalvelulaki, koska tosiasia on se, että tässäkin tullaan niihin rajapintoihin,
joissa viranomaistoimintoja laitetaan yksityisten palveluntuottajien kontolle: millä ehdoin
ne voidaan tehdä, miten tarkkarajaisia ne ovat. Ja vaikkapa se asia, että tähän asti ainakin
on ollut niin, että työttömyyttä ei saa kertoa ulospäin, ellei asiakas siihen lupaa anna. Mitä
sitten tehdään niiden asiakkaiden kanssa, jotka toteavat, että minun työttömyyttäni ei muu-
ten kerrota kenellekään? Ne jäävät maakunnan kontolle, jonka kuitenkin pitäisi tuottaa pal-
veluita vain markkinahäiriötilanteessa, tai kunnan, jolla on tuottamiskielto sinänsä tässä
järjestelmässä.

Nämä ovat niitä asioita, joita joudumme jatkossa pohtimaan. — Pahoittelen, että joudun
poistumaan.

Keskustelu päättyi.

Asia lähetettiin työelämä- ja tasa-arvovaliokuntaan, jolle perustuslakivaliokunnan on an-
nettava lausunto.
12


	5
	16.47
	16.51
	16.55
	16.57
	17.04
	17.05
	17.08
	17.11
	17.14
	17.17
	17.20
	17.23
	17.26
	17.28
	17.31


