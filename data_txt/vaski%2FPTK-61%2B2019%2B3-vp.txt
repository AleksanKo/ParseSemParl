















































DEM8EED.tmp.xml


Pöytäkirjan asiakohta PTK 61/2019 vp
Pöytäkirjan asiakohta 

PTK 61/2019 vp

Täysistunto

Perjantai 8.11.2019 klo 13.01—13.29

3. Lakialoite laeiksi asuinhuoneiston vuokrauksesta annetun lain ja vuokra-asuntolainojen 
ja asumisoikeustalolainojen korkotuesta annetun lain muuttamisesta 

Lakialoite LA 8/2019 vp Terhi Koulumies kok ym.

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 3.
asia. Puhemiesneuvosto ehdottaa, että asia lähetetään ympäristövaliokuntaan.

Keskustelu

13.03 Terhi Koulumies kok (esittelypuheenvuoro): Arvoisa puhemies! Tässä lakialoit-
teessa on kyse siitä, että ehdotan, että sosiaalisesti tuetun vuokra-asunnon vuokraoikeutta
ei pitäisi saada siirtää. Ihan noin vaan vuokra... [Hälinää — Puhemies koputtaa] 

Puhemies Matti Vanhanen: Edustaja, odottakaa heti, niin saamme äänen kuuluviin pa-
remmin. — No niin, edustaja jatkaa

Elikkä vuokralaisen ei pitäisi saada omin päin siirtää vuokraoikeutta omalle sukulaisel-
leen, vaan olisi oikeudenmukaista, että asuntotoimisto, esimerkiksi kunnan asuntotoimis-
to, aina arvioisi sen tulevan vuokralaisen oikeuden ja asunnon tarpeen ja tarkistaisi tulo- ja
varallisuustiedot, koska nämähän ovat asuntoja, jotka on tarkoitettu pienituloisille asun-
non tarpeessa oleville henkilöille, ja se on epäoikeudenmukaista ja ihmisiä eriarvoistavaa,
jos siinä on tämmöinen ohituskaista asunnon saamiseksi. Tämän vuoksi ehdotan tätä laki-
muutosta. Sehän ei sinällään estä sitä, etteikö myöskin sukulainen voisi jatkaa siellä asun-
nossa asumista jatkossakin, mutta olisi vain asiallista, että se asuntotoimisto varmistaisi
sen asunnon tarpeen ja ne muut edellytykset saada asua tässä vuokra-asunnossa, elikkä ne
asumisoikeudet pitäisi aina kierrättää asuntotoimiston kautta.

13.04 Jaana Pelkonen kok: Arvoisa herra puhemies! Edustaja Koulumies on tehnyt hy-
vän aloitteen asiasta, joka on ymmärrettävästi herättänyt paljon ja laajaa julkista keskuste-
lua. Verovaroin tuettujen asuntojen kohdalla on olennaista, että tuki kohdistetaan oikein,
sitä tukea tarvitseville, eikä ole olemassa mitään tolkullista perustetta sille, että asuntoja
siirretään sukulaiselta toiselle ilman tarveharkintaa. Ja huolimatta siitä, että aloite ei ole ke-
rännyt valiokuntakäsittelyyn tarvittavaa sataa nimeä, toivon, että aloite ei hautaudu mihin-
kään vaan se otetaan vakavasti ja sitä selvitetään ja asialle myös tehdään jotain.

13.05 Pekka Aittakumpu kesk: Arvoisa puhemies! On aivan tosiasia, että asuminen niin
täällä pääkaupunkiseudulla kuin sen ulkopuolellakin on monelle aivan liian kallista. Tämä
 Tarkistettu
4.0



Pöytäkirjan asiakohta PTK 61/2019 vp
lakialoite nostaa meidän keskusteltavaksemme erittäin tärkeän asian, ja mielestäni pitää
nyt kaikilta kanteilta selvittää tämä mahdollisuus muuttaa lainsäädäntöä, koska kyse on sii-
tä, onko meidän asuntopolitiikkamme oikeudenmukaista, onko se ajantasaista ja onko se
kohtuullista. Keskustalle on erittäin tärkeää, että niin Helsingissä kuin koko maassa jokai-
sella on mahdollisuus kohtuuhintaiseen asumiseen, ja hallituksen tulee tehdä sellaista ak-
tiivista asuntopolitiikkaa, jolla mahdollistetaan kohtuuhintainen asuminen kaikille. 

Kun puhutaan asuntopolitiikasta, ei voi olla huomioimatta ajankohtaista asiaa asunnot-
tomien tilanteesta. Pidän erittäin tärkeänä, että myös erilaisten erityisryhmien, kuten esi-
merkiksi sisäilmasairaiden, asunnottomuuden torjunta ja asumiskelpoisten asuntojen saa-
minen järjestetään huomattavasti nykyistä paremmin. Meillä on aivan liikaa asunnotto-
mia, ja osa tästä asunnottomuudesta johtuu myös siitä, että meillä ei ole Suomessa kaikille
terveitä asuntoja tarjolla. 

Kun puhumme asuntopolitiikasta, emme voi sivuuttaa myöskään asumistukijärjestel-
määmme, joka tarvitsee pikaista kehittämistä, ja olen erittäin iloinen siitä, että hallitus on
päättänyt ryhtyä toimiin ja on sitoutunut hallitusohjelmassaan siihen, että asumistukea kor-
jataan osana laajaa sosiaaliturvan uudistusta. Tähän sosiaaliturvauudistukseen kutsutaan
kaikki puolueet mukaan, se tehdään parlamentaarisesti, ja myös siinä yhteydessä on tär-
keää eri näkökulmilta huomioida meidän asuntopolitiikkamme tilanne.

13.07 Timo Heinonen kok: Arvoisa herra puhemies! Edustaja Koulumiehen esittelemä
lakialoite on varmasti paikallaan. Verovaroin tuettujen asuntojen tarve pitää kohdistaa en-
nen muuta niitä tarvitseville. Niin kuin edustaja Pelkonen hyvin totesi, tarveharkinnan tu-
lee säilyä, ja sen pitää olla ennen muuta aitoa tämäntyyppisissä tilanteissa. Ne asunnot ei-
vät voi siirtyä tietyllä tavalla ikään kuin perintönä eteenpäin. 

Kohtuuhintainen asuminen on yleisesti erittäin tärkeä tavoite ja tärkeä periaate kaikessa
asumisessa. Meidän pitää tehdä toimenpiteitä sen eteen, mutta erityisen tärkeää on se, että
nämä edullisimmat asunnot menevät aidosti niille, jotka niitä oikeasti tarvitsevat. 

Tässä edellä nostettiin esille myös asumistukikysymys, ja on totta, että meillä asumis-
tuen kustannukset ovat vuositasolla noin 2 miljardia, ja tätä on varmasti syytä katsoa ko-
konaisuutena. Millä tavalla se kohdistuu aidosti siihen, että ihmiset pystyvät asumaan, vai
onko se niin, että tuo asumistuki vain vyöryttyy kasvaviksi vuokrakustannuksiksi?

13.08 Mia Laiho kok: Arvoisa puhemies! Tässä edustaja Koulumiehen aloitteessa esite-
tään siis poistettavaksi mahdollisuus siirtää vuokratuetun asunnon vuokraoikeus perheen-
jäsenille. Tämä on erittäin kannatettava ja hyvä aloite. 

Erityisesti suurissa kaupungeissa asumisen hinta on noussut kohtuuttoman paljon, ja
työvoiman saatavuus on monesti kiinni myöskin asumisen kalleudesta. Ei välttämättä kan-
nata ottaa työtä vastaan, jos asumiskulut haukkaavat niin suuren osan toimeentulosta.

Kun verorahoin tuetaan asuntoja, niin kyllä asuntojen myöntämiskriteerien on oltava
yhdenvertaiset kaikille, ja nämä vuokratuetut asunnot on tarkoitettu nimenomaan vähäva-
raisille, ja sen takia ne tulorajat siellä ovat olemassa. Tällainen mahdollisuus, että voi siir-
tää suoraan asunnon perheenjäsenelle, onkin siis kohtuuton ja epäoikeudenmukainen ohi-
tuskaista. Pitää aina erikseen harkita, täyttyvätkö asunnon myöntämisen kriteerit. Kaupun-
kien vuokratuettujen asuntojen on mentävä niille, jotka niitä eniten tarvitsevat.
2



Pöytäkirjan asiakohta PTK 61/2019 vp
13.10 Heikki Autto kok: Arvoisa puhemies! On tärkeää, että ihmiset voivat tulla palkal-
laan toimeen. On tärkeää, että perheet voivat huolehtia omasta toimeentulostaan niin, että
se kehitys, jota Suomessa viime vuosina on nähty, että yhteiskunta joutuu yhä enemmän ja
enemmän tukemaan asumisen järjestämistä, saadaan käännettyä takaisin sille uralle, että
tosiaan jokainen voisi omalla toimeentulollaan huolehtia sekä omasta että perheensä asu-
misesta ja ylipäätään elinkustannuksista. Tässä mielessä toivoisin laajempaa yhteiskunta-
poliittista keskustelua siitä, miten tälle uralle ja tähän periaatteeseen jälleen päästäisiin. 

Sinänsä varmasti on tärkeää, että tämä edustaja Koulumiehen tekemä lakialoite voisi
edetä ja saavutetaan tässä verovaroin tuetussa asumisessa sellaiset periaatteet, jotka voivat
olla yleisesti hyväksyttyjä, ja oikeudenmukaiseksi koettuja. Mutta tosiaan, arvoisa puhe-
mies, peräänkuulutan myös laajempaa keskustelua kokonaisvaltaisesta yhteiskuntapolitii-
kasta, niin että ihmiset voisivat omalla toimeentulollaan järjestää asumisensa Suomessa
joka puolella eikä tosiaan tarvitsisi niin paljon kanavoida veronmaksajien rahaa ihmisten
asumisen tukemiseen.

13.11 Sari Multala kok: Arvoisa puhemies! Tämä edustaja Koulumiehen lakialoite on
erittäin hyvä ja kannatettava, ja siinä tosiaan ehdotetaan sitä, että vuokra-asumisoikeutta ei
voisi suoraan ilman tarkastelua siirtää sukulaiselleen, mikä olisi aivan oikeudenmukaista
tässä tapauksessa. Kyse on kuitenkin hyvin pienestä yksityiskohdasta tässä koko meidän
asuntopolitiikan järjestelmässä, ja on hienoa, jos nyt, kuten edustaja Aittakumpu totesi, tä-
mäkin pieni yksityiskohta voidaan ottaa tarkasteluun, kun asuntopolitiikan suuntaviivoja
pitkäjänteisesti lähdetään pohtimaan tässä parlamentaarisessa työssä, joka on lähdössä
käyntiin.

Vähän aikaa sitten Elinkeinoelämän valtuuskunta, Eva, julkaisi raportin Asuntoja ahke-
rille, jossa monin osin kritisoitiin koko tätä verovaroin tuettua vuokra-asuntotuotantoa,
joka muun muassa syrjäyttää vapaarahoitettujen asuntojen rakentamista. Toivoisinkin, että
tässä parlamentaarisessa työssä katsotaan erittäin kriittisesti myös sitä kokonaisuutta eli si-
tä, millä tavoin yhteiskunnan tulee tukea asumista. Uskon, että tarvetta on tulevina vuosi-
na, jatkossakin, sillä ei näytä siltä, että kasvukeskuksissa voidaan rakentaa siihen tahtiin
asuntoja kuin kysyntä kasvaa. Tähän tulisi kuitenkin pyrkiä, ja tärkein väline tässä on
MAL-sopimukset. Toivottavasti nyt valtion puolelta suhtaudutaankin sitten hyvin tarkasti
siihen, minkälaisia asuntotuotantotavoitteita asetetaan kasvukeskuksissa, ja pyritään vauh-
dittamaan sitä, että syntyy myös kestäviä liikenneratkaisuja, ja keskittämään sitä tukea ni-
menomaan sinne, sillä nämä kestävät liikenneratkaisut luovat myös alustaa asumiselle,
asuntorakentamiselle, ja me tiedämme kaikki sen, että eniten asumisen hintaan vaikuttaa
asuntorakentamisen määrä ja kysyntä siihen suhteutettuna. 

Eli kun tuotamme enemmän ja rakennetaan enemmän asuntoja, kun kysyntää on, niin
silloin hinnat laskevat, ja kun on tilanne toisinpäin, niin silloin ne nousevat. Toivottavasti
tilanne olisi se, että ihmisille jäisi tulevaisuudessa myös kasvukeskuksissa enemmän mah-
dollisuuksia käyttää rahaa muuhunkin kuin asumiseen.

13.13 Pia Lohikoski vas: Arvoisa puhemies! Hyviä pointteja oli tuossa edellisessä pu-
heenvuorossa Multalalla. Olen samaa mieltä näistä MAL-sopimuksen tavoitteista ja siitä
asuntopoliittisen työn pitkäjänteisyyden tärkeydestä. Myöskin edeltävässä keskustelussa
oli useampikin aivan hyvä kommentti siitä, miten tärkeä on asuntopolitiikka meillä yhteis-
kuntapolitiikan välineenä. Toki, kun puhutaan asumisen hinnasta, siihen liittyy monia mui-
3



Pöytäkirjan asiakohta PTK 61/2019 vp
takin asioita. Siihen liittyy muun muassa se, minkälainen palkkataso meillä täällä on, ja sii-
hen liittyvät monet muutkin sääntelykysymykset, kuten voidaanko säännellä asumisen hin-
taa. 

Mutta se, että tähän kysymykseen vastattaisiin tällä AHVL:n 45 §:n muutoksella, tun-
tuu aika kaukaa haetulta. En oikein edes löydä vertauskuvaa sille, mitä mikroskooppista
oliota nyt sitten jollain suurella nuijalla tässä yritetään lyödä, kun kuitenkin todellinen pula
kohtuuhintaisista vuokra-asunnoista ratkaistaan jollain aivan muulla asialla kuin tämän py-
kälän osalta, koska tässä pykälässä, jos... En tiedä, miten hyvin olette perillä siitä, mitä täs-
sä itse alkuperäisessä lainpykälässä sanotaan. Tässähän sanotaan: ”Vuokralainen saa il-
man vuokranantajan lupaa siirtää vuokraoikeuden huoneistossa asuvalle puolisolle, per-
heeseen kuuluvalle lapselle tai jommankumman puolison vanhemmalle, jollei vuokranan-
tajalla ole perusteltua syytä vastustaa vuokraoikeuden siirtoa.” Tämä on nykyinen lakiteks-
ti, ja nyt tässä esityksessä annetaan ymmärtää, [Mika Niikon välihuuto] että meillä olisi
jossain joitain asuntoja, joita ihmiset huvikseen siirtelevät joillekin varakkaille sukulaisil-
leen, jotka pärjäävät muutenkin. Tämä kuulostaa tosi kummalliselta ehdotukselta, ja var-
sinkin, kun tässä pykälässä myöskin ihan selkeästi, tässä kolmannessa momentissa, kerro-
taan, että ”jos vuokranantaja haluaa vastustaa vuokraoikeuden siirtoa, vuokranantajan tu-
lee kuukauden kuluessa siirrosta tiedon saatuaan saattaa vastustamisensa peruste tuomio-
istuimen tutkittavaksi”. Kuulostaa kyllä tosi kummalliselta, että ratkaistaisiin Suomen
asuntopolitiikan ongelmat ja kohtuuhintaisten vuokra-asuntojen puute tällä, että me estäi-
simme ihmisten asumisen jatkamista omassa kodissaan. Tässähän on kyse henkilöistä, jot-
ka jo asuvat siinä kyseisessä vuokra-asunnossa.

13.16 Terhi Koulumies kok (vastauspuheenvuoro): Arvoisa puhemies! Tarkennan sitä,
kun mainitsitte, että tässä olisi kyse lillukanvarresta, että esimerkiksi Helsingin kaupungis-
sa näitä siirtoja tapahtuu jopa kymmenesosa kaikista vuokrasopimuksista. Elikkä jos uusia
vuokra-asuntoja myönnetään vuosittain vaikka 3 000 kappaletta, 300 siirretään tällä lailla
vuosittain. Se on tosi iso osa siitä joukosta. 

13.17 Pia Lohikoski vas (vastauspuheenvuoro): Kun teillä on, edustaja Koulumies, näin
tarkkaa tietoa asiasta, niin kertokaa toki myös, kuinka moni näistä ei täytä näitä nykyisiä
kriteerejä. Kuinka moni näistä, joille tämä asunto siirretään, ei ole sen tuloluokan henkilö?
Teillä varmasti on siitäkin tarkempi tieto, koska viime hallituskaudellahan tästä asian yh-
teydessä olevasta seikasta oli selvitystä. Silloin tarkasteltiin sitä, pitäisikö tulla tällaisia
määräaikaistarkastuksia. Silloinhan todettiin tutkimuksissa, että näille ei ollut aihetta sen
takia, että se on marginaalinen määrä, mitä siellä asuu niin sanotun ”väärän tuloluokan ih-
misiä” näissä asunnoissa.

Puhemies Matti Vanhanen: Vastauspuheenvuoropainike on avattu, eli niillä, jotka halua-
vat osallistua debattiin, on siihen mahdollisuus. Koska tämä menee yli puolen joka tapauk-
sessa eli me emme tätä keskustelua tänään loppuun saa, niin otetaan tämä debattina. 

13.18 Terhi Koulumies kok (vastauspuheenvuoro): Arvoisa puhemies! Tähän kysymyk-
seen ei ole tällä hetkellä tietoa olemassa juuri siksi, että niitä tulo- ja varallisuustietoja ei
tarkisteta. Mutta voin sanoa sen, että kun itse olin Helsingin asuntolautakunnan jäsen, joka
näitä vuokraoikeuksia myönsi, niin silloin esittelevä virkamies sanoi, että Helsingin kau-
4



Pöytäkirjan asiakohta PTK 61/2019 vp
pungilla on ollut ihan kaupungin vuokra-asunnoissa jopa Nokia-miljonäärejä. Hän sanoi,
että siellä on Nokia-miljonäärejäkin asukkaina.

13.18 Leena Meri ps (vastauspuheenvuoro): Arvoisa puhemies! Minusta on kuitenkin
tärkeää, että keskustelemme asunnon saanneista, ja tämä aihe on erittäin tärkeä, joten en
nyt lähtisi ihan riitelemään tästä. Yleensä myös lakialoitteilla on tarkoitus herättää keskus-
telua, ja siinä mielessä minusta tämä on ihan ansiokasta — vaikka itse en nyt ole tähän osal-
listunut tähän lakialoitteen tekemiseen enkä nyt osaa tähän tarkkaan sanoa, ratkaiseeko se
ongelmia vai ei. 

Nyt haluan muistuttaa: Täällä esimerkiksi edustaja Aittakumpu nosti erittäin hyvin esil-
le keskustasta tämän sisäilmaesteettömyyden. Perussuomalaiset ovat tästä paljon puhu-
neet. Nyt haluan muistuttaa, että me kaikki kuntapäättäjät olemme tällä hetkellä valtuus-
tossa tekemässä ensi vuoden talousarviota, ja ainakin Hyvinkään perussuomalaiset aikovat
laittaa Hyvinkään vuokra-asunnoille omistajaohjaustavoitteeksi, että tulee olla riittävä
määrä sisäilmaesteettömiä asuntoja. Nyt kaikki, ketkä täällä ovat olevinaan tai ovat huo-
lestuneita asiasta, tehkää samoin. Nyt on vireillä valtuustoissa mahdollisuus antaa omista-
jaohjausta. Se on konkreettinen toimi.

13.19 Hussein al-Taee sd (vastauspuheenvuoro): Arvoisa puhemies! Tämä on sinänsä fi-
losofisesti erittäin kannatettava aloite. Tässähän pyritään siihen, että mahdollisimman mo-
nella, jolla on vähän rahaa, olisi mahdollisuus saada asunto sieltä, mistä hän haluaa. Mutta
todellisuudessa — niin kuin tässä on aikaisemmin jo todettu erityisesti edustaja Multalan
kautta — se ei vielä tätä asuntopolitiikkaa ihan kokonaisvaltaisesti ratkaise. Tämä nykyi-
nen hallitus on nyt kannattanut sitä, että ARA-asutusta tuettaisiin vielä paljon vahvemmin.
Sieltä saatettaisiin löytää osaratkaisu.

Samanaikaisesti, vaikka tämä filosofisesti on hyvin kannatettava aloite, niin on myös
otettava huomioon se, että nämä ihmiset ovat saattaneet syntyä siihen kotiin ja kasvaa siel-
lä aikuisiksi, ja siellä ovat myöskin piirit. Heidän heittämisensä ulos kodistaan on myöskin
hankalaa, ja sen vuoksi tämmöistä harkintaa täytyy saada tehdä, ja se nykyisessä laissa
mahdollistetaan.

13.20 Heikki Vestman kok (vastauspuheenvuoro): Arvoisa puhemies! Tuen ehdottomas-
ti tätä edustaja Koulumiehen lakialoitetta, jonka tarkoitus on siis hyvin selvä. Yhteiskun-
nan tuen ja turvan tulee kohdistua niille, jotka tukea tosiasiassa tarvitsevat. Verovaroin
tuettua asumista ei tule kohdistaa niille, jotka muutoinkin pärjäävät. Asuntoa hakiessahan
toki tehdään tämä tarve- ja tuloharkinta, mutta vuokraoikeuden siirtyessä sukulaiselle tar-
vetta ja tulotasoa ei tarkastella. Meillä on siis Suomessa tällainen hämmästyttävä tilanne,
että tuettujen vuokra-asuntojen vuokraoikeutta voi siirtää sukulaiselle ilman tulo- tai varal-
lisuustasotarkastelua, ja hämmästelen todella sitä, että täällä vasemmistosta, sosiaalidemo-
kraateista vastustetaan tällaista lakialoitetta. [Maria Guzeninan välihuuto] Hyväksyttekö te
siis sellaisen ajatuksen, että verovaroilla tuettuja vuokra-asuntoja tulisi kohdentaa niille,
jotka eivät näitä asuntoja [Puhemies koputtaa] tosiasiassa tarvitse oman tulotasonsa vuok-
si? Hyväosaisille? [Puhemies: Minuutti täysi!] 
5



Pöytäkirjan asiakohta PTK 61/2019 vp
13.22 Antero Laukkanen kd (vastauspuheenvuoro): Arvoisa herra puhemies! Aloite on
todella erinomainen ja tuettava, jotta tähän asiaan, joka on epäselvä ja tulkinnanalainen,
saadaan selkeys ja nämä asunnot oikeasti päätyvät niille, jotka niitä eniten tarvitsevat.

Kohtuuhintaisten asuntojen puute kasvukeskuksissa on ihan kansallinen ongelma. Olen
käynyt läpi vuodesta 2013 lähtien erilaisia selvityksiä liittyen kohtuuhintaisiin asuntoihin:
siihen, miten tätä asuntokysymystä vietäisiin eteenpäin, miten siihen vastattaisiin. Valtava
määrä on tuotettu tekstiä, on erilaisia lähestymistapoja, mutta juuri mitkään näistä ohjel-
mista ja selvityksistä eivät ole tuottaneet sitä kaikista keskeisintä tavoitetta ja tulosta: että
syntyisi kohtuuhintaisia asuntoja. Tästä kyllä, arvoisa puhemies, tässä eduskunnassa pitäi-
si nyt enemmän keskustella ja saada vaikka joku parlamentaarinen työryhmä miettimään,
[Puhemies koputtaa] miten tämä asia oikeasti ratkaistaan.

13.23 Saara Hyrkkö vihr (vastauspuheenvuoro): Arvoisa puhemies! On todella olen-
naista, että jokaiselle tarvitsevalle löytyy koti tässä maassa. Ihan tämän keskustelun perus-
teella en vielä rohkene sanoa, mikä juuri tässä ehdotetussa mallissa on vaikuttavin tapa
edistää tätä asiaa, mutta on aina hienoa, kun asuntopolitiikasta tässä salissa keskustellaan ja
etenkin silloin, kun käy ilmi vankka tuki kohtuuhintaisen asuntorakentamisen edistämisel-
le ja ylipäänsä aktiiviselle asuntopolitiikalle. Edustaja Multalan tavoin korostan myöskin
MAL-sopimusten merkitystä, jotta tässä päästään eteenpäin.

Rinteen hallituksella on kunnianhimoiset tavoitteet asunnottomuuden poistamiseksi.
Yksin asuntorakentaminen ei tätä ongelmaa tietenkään ratkaise eivätkä myöskään tekniset
muutokset asumista koskevaan lainsäädäntöön, vaan tarvitaan paljon panostuksia myös-
kin esimerkiksi asuntoneuvontaan, jotta siitä kodista myös pystyy pitämään kiinni.

Yksi ryhmä, jonka näin nuorten Politiikkaviikon kunniaksi haluan nostaa esiin, on vielä
nuoret ja opiskelijat, joiden asumisen tilanteessa meillä on paljon kohennettavaa. Siihen-
kin onneksi on tartuttu, mutta viesti kuntiin, jotta lapioita saadaan [Puhemies koputtaa]
myös maahan ja niitä koteja nousemaan.

13.24 Maria Guzenina sd (vastauspuheenvuoro): Arvoisa puhemies! Pyysin puheenvuo-
ron edustaja Vestmanin puheenvuoron johdosta. Täällä puhui edustaja Lohikoski. Hän on
vasemmistoliiton edustaja, eikä hänkään minun ymmärtääkseni kyseenalaistanut sitä aja-
tusta, mikä tuon lakiesityksen takana on. Hän ainoastaan totesi, että jo tämän nykyisen lain-
säädännön puitteissa tämä tarkastelu on mahdollista. Edustaja al-Taee oli ainoa sosiaalide-
mokraatti, joka täällä on tämän iltapäivän aikana puhunut, ja hän esitti päinvastoin tuken-
sa. Hän totesi, että filosofisella tasolla tämä lakialoite on oikein hyvä. Ja nyt minäkin täältä
sosiaalidemokraattien riveistä totean teille, että minun mielestäni on hyvä se lähtöajatus
siitä, että kun me verovaroin tuemme asumista, niin se täytyy todellakin kohdentaa sinne,
missä se tarve on kaikkein suurin. Meillä yhteiskunnassa ei ole varaa siihen, että me tuem-
me myöskin hyväosaisten vuokra-asumista sellaisessa tilanteessa, jossa sitten [Puhemies
koputtaa] ne heikompiosaiset mahdollisesti jäävät ilman asuntoa.

13.25 Mia Laiho kok (vastauspuheenvuoro): Arvoisa puhemies! Täytyy hämmästellä tätä
keskustelua, mikä on noussut tästä erinomaisesta edustaja Koulumiehen aloitteesta estää
vuokra-asunnon siirtyminen sukulaiselle. Sukulaisen tarvetta asunnolle ei lainkaan siinä
arvioida. Kysehän tässä ei ole tietenkään siitä, että ihmisiä heitettäisiin pois asunnosta,
6



Pöytäkirjan asiakohta PTK 61/2019 vp
kyse on siitä, että siirretään sukulaiselle se asunto, ei sen kyseisen henkilön omasta asumis-
tarpeesta.

Eihän tällä tosiaan koko asuntopolitiikkaa ratkaista, ei todellakaan. Tämä on yksi osa si-
tä. Mutta jos me emme ole valmiita muuttamaan näitä osasia asuntopolitiikassa, niin em-
mehän me koskaan mitään toimivaa asuntopolitiikkaa saakaan. Sellaista tämä elämä on
kaikessa, että se koostuu erilaisista osasista, ja tämä on yksi osa sitä. Koulumiehen mukaan
Helsingissä noin 300 asuntoa näillä perustein siirtyy. Se on iso määrä, ja mitä se on sitten
Suomen mittakaavassa?

13.26 Pia Lohikoski vas (vastauspuheenvuoro): Arvoisa puhemies! Todellakin meillä on
tulossa parlamentaarinen — käsittääkseni — kokoonpano ratkomaan asuntopolitiikkaa pi-
demmällä aikajänteellä. Meillä on lisäksi erittäin hyvät kirjaukset hallitusohjelmassa asun-
topolitiikasta, joten kyse ei todellakaan ole siitä, että juuri tällä lakialoitteella saataisiin jo-
tain ratkaistua, vaan ratkaisun avaimet ovat ihan muualla. 

Mutta nyt ihmettelin kovasti sitä, että tässä nyt äsken kokoomuksen edustajat antoivat
kuitenkin ikään kuin ymmärtää, että tässä sukulaisille vain siirrellään niitä asuntoja, kun
edelleen korostan sitä, että olemassa olevassa laissa puhutaan siitä, että kyseessä on henki-
lö, joka jo asuu siinä asunnossa. Se on hänen kotinsa. Ja meillä on olemassa vuodelta 2018
Helsingin kaupungin kanta siihen, että kaupungin vuokra-asunnoissa asuu hyvin vähän tu-
lorajat ylittäviä asuntokuntia. Kaupunkihan silloin nimenomaan vastusti tätä määräaikais-
tusta, koska ei havaittu, että tällainen ongelma olisi ollut niin suuri. Sitä tutkittiin ja siellä
tilastoissa todettiin, [Puhemies koputtaa] että tulorajoista kannatti luopua, koska ARA-
asukkaiden tulot olivat ylipäänsä 40 prosenttia pienemmät kuin keskimäärin asuntokunnis-
sa. Eli nyt en ymmärrä, [Puhemies koputtaa] miksi tästä tehdään näin suuri kysymys.

Puhemies Matti Vanhanen: Ja viimeinen vastauspuheenvuoro, edustaja Multala.

13.27 Sari Multala kok (vastauspuheenvuoro): Arvoisa puhemies! Haluaisin nyt tässä
korjata muutaman ehkä väärinkäsityksen. Ensinnäkään ainakaan itse en ole ollut sitä miel-
tä, että tällä korjattaisiin kaikki ongelmat, mutta tämä on yksi pieni osanen siinä joukossa.
Meillä on olemassa sellainen väline, jolla nimenomaisesti tuetaan asumista niille, jotka sitä
erityisesti tarvitsevat, ja siinä on aina tarveharkinta, ja se on asumistuki. Se on monen tut-
kijankin mielestä se tehokkain keino tukea nimenomaisesti niin, että tuki kohdentuu erityi-
sesti niille, jotka sitä tarvitsevat. 

Tähän ARA-tuettuun tuotantoon sisältyy paljon muunkinlaisia ongelmia, ja sen vuoksi
kehotankin kaikkia, erityisesti niitä, jotka tulevat istumaan siinä asuntopoliittisessa työryh-
mässä, tutustumaan tähän Elinkeinoelämän valtuuskunnan raporttiin ARA-asumisen haas-
teista. Minun viestini oli se, että MAL-sopimuksessa tulisi erityisesti painottaa vapaara-
hoitteisesti tuotettujen asuntojen määrää eikä tätä ARA-asumista, sillä se saattaa johtaa sii-
hen, että kaupungit päätyvät itse asiassa tavoittelemaan huomattavasti alhaisempaa asun-
totuotantotavoitetta [Puhemies koputtaa] kuin he muissa tapauksissa tekisivät.

Keskustelu ja asian käsittely keskeytettiin.
7


	3
	13.03
	13.04
	13.05
	13.07
	13.08
	13.10
	13.11
	13.13
	13.16
	13.17
	13.18
	13.18
	13.19
	13.20
	13.22
	13.23
	13.24
	13.25
	13.26
	13.27


