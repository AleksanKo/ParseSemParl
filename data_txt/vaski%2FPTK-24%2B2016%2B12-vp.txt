















































DEMAD95.tmp.xml


Pöytäkirjan asiakohta PTK 24/2016 vp
Pöytäkirjan asiakohta 

PTK 24/2016 vp

Täysistunto

Tiistai 15.3.2016 klo 13.59—17.06

12. Hallituksen esitys eduskunnalle laiksi ajokorttilain muuttamisesta
Hallituksen esitys HE 131/2015 vp
Valiokunnan mietintö LiVM 2/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 12. asia. Käsittelyn pohjana on liikenne- ja viestintävaliokunnan mietintö LiVM 2/
2016 vp. Nyt päätetään lakiehdotuksen sisällöstä.

Keskustelu

17.01 Mika Niikko ps: Arvoisa rouva puhemies! Tämä hallituksen esitys koskee ajokort-
tilakia muutettavaksi siten, että ajokortin kaksoiskappaleissa olevat voimassaoloajat ja ikä-
rajat tulevat muuttumaan. Elikkä aikaisemminhan meillä on ollut tapana, että 70 ikävuo-
teen asti on voinut ajokortilla ajaa, ellei sitten muita selkeästi terveydellisiä haittatekijöitä
ole tullut, ja sitä ajokorttia ei ole voitu ottaa pois tai tarkastella uudelleen. Se pohjautuu
vuodelta 2003 olevaan muutokseen. Kaivoin nämä tiedot täältä nopeasti, ja täällä mainit-
tiin niin, että vuoden 2013 tammikuun jälkeen myönnetyt ajokortit myönnetään aluksi 15
vuodeksi ja siten niihin pitää anoa uusimisia. Elikkä nämä kaikki ajokortit olisivat voimas-
sa korkeintaan 2033 saakka.

Mistä tämä hallituksen esitys nyt johtuu: nähtävästi se tämän valiokunnan mietinnön
mukaan johtuu siitä, että kun tämä ajokorttidirektiivi ja siellä olevat muutokset ovat aikai-
semmin tulleet jo 2006, niin Suomea vastaan on nostettu kanne EU-tuomioistuimessa, kos-
ka Suomi ei ole täytäntöön pannut kaikilta osin tätä direktiiviä. Näin tämän ymmärsin.

No, mikä tässä hallituksen esityksessä on ongelmallista? Ongelmallista on ennen kaik-
kea se, että tässä esityksessä ne kansalaiset, jotka esimerkiksi kadottavat ajokortin tai me-
nevät vaikka uudelleen naimisiin, joutuvat uusimaan ajokortin mutta eivät tule saamaan
ajokortin voimassaoloaikaa niin pitkäksi aikaa kuin mitä heillä esimerkiksi tällä hetkellä
on. Tässä on esimerkiksi ehdotettu, että raskaan kaluston kuljettajalla ajokortin voimassa-
oloaika tulevaisuudessa tulee olemaan enintään 5 vuotta kerrallaan ja henkilöauton ajokor-
tin omaavalla 15 vuotta. Mitä järkeä on siinä, että henkilöltä, joka menee vaikka naimisiin
ja muuttaa nimeään, voidaan liikenneturvallisuuden nimissä vaatia kestoltaan lyhyempää
ajokorttia kuin hänellä nytten on? Tämä mielestäni herättää perustuslaillisen kysymyksen,
että kuinka voidaan tämmöisellä keinotekoisella syyllä rajoittaa ihmisen aikaisemmin saa-
tuja oikeuksia lyhyemmäksi. Toisekseen jo pelkästään ajokortin kadottaminen johtaa sii-
hen, että joutuu uudelleen hakemaan ajokorttia, joka on taas määräajaltaan lyhyempi kuin
esimerkiksi nyt oleva ajokortti. Siinä mielessä kysynkin, nyt kun tämä on ensimmäinen kä-
sittely ja tämä meneekin eteenpäin vielä käsiteltäväksi, miksi tässä ei ole kysytty esimer-
 Tarkistettu
4.0



Pöytäkirjan asiakohta PTK 24/2016 vp
kiksi perustuslakivaliokunnan kantaa. Mielestäni tämä vaatisi heidän huomionsa tähän
asiaan.

Tässä on pelkona se, että tässä EU:n direktiivissä voidaan toistaa sellainen virhe, kuten
joissain totalitaristisissa valtioissa tehdään, että rajoitetaan henkilöllisyystodistuksen kes-
toa, koska se on historiassa ollut erittäin tehokas tapa kontrolloida ihmisiä. Esimerkiksi Ve-
näjällähän on tämmöinen sisäinen passi, joka pitää uusia kaksi kertaa elämässä, ja tämähän
johtaa siihen, että niiden henkilöiden, joilla ei ole sisäistä passia, on hyvin vaikea matkus-
taa Venäjän sisällä saati sitten asioida. Ja nyt kun me muistamme, että Suomessa ei ole yh-
tään semmoista virallista henkilötodistusta, kuvallista todistusta, jonka kesto olisi enem-
män kuin 5 vuotta tai 10 vuotta, niin tämä poistaa kansalaisten käytöstä sen viimeisenkin
virallisen henkilötodistuksen, jota he ovat tähän asti voineet käyttää jopa sinne 70 ikävuo-
teen saakka.

Siinä mielessä, arvoisa puhemies, toivoisin, että kun tätä asiaa käsitellään ja valmistel-
laan, kiinnitetään huomiota siihen, voitaisiinko samanaikaisesti esimerkiksi tämän viralli-
sen henkilötodistuksen, jota voidaan myös poliisista hakea, kestoa pidentää huomattavasti
nykyisestä. Mielestäni ei ole mitään syytä estää kansalaisia olemasta menemättä viran-
omaisten ikään kuin tarkistettavaksi sen henkilötodistuksen osalta 5 vuoden tai 15 vuoden
välein. Tämä ei mielestäni millään tavalla ole oikea suuntaus Euroopan unionissa saati
Suomessa, jossa on totuttu siihen, että kansalaiset saavat olla asioimatta viranomaisen luo-
na, jos he eivät sitä itse tahdo. Henkilötodistus on kumminkin semmoinen perusasiakirja,
jota jokainen ihminen tarvitsee elämässään jatkuvasti, ja siinä mielessä sen saantia tulee
nykyisestään helpottaa sekä sen voimassaolon kestoa pidentää.

Arvoisa puhemies! Toivon, että tämä asia tullaan huomioimaan tässä käsittelyn yhtey-
dessä.

Yleiskeskustelu päättyi.

Eduskunta hyväksyi hallituksen esitykseen HE 131/2015 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


