















































DEMC0AE.tmp.xml


Pöytäkirjan asiakohta PTK 127/2018 vp
Pöytäkirjan asiakohta 

PTK 127/2018 vp

Täysistunto

Maanantai 10.12.2018 klo 14.01—20.08

12. Hallituksen esitys eduskunnalle laeiksi aravalainojen lainaehtojen muuttamisesta eräis-
sä tapauksissa annetun lain, vuokra- ja asumisoikeustaloyhteisöjen talouden tervehdyttä-
misavustuksista annetun lain sekä aravarajoituslain 16 a ja 17 a §:n muuttamisesta

Hallituksen esitys HE 208/2018 vp
Valiokunnan mietintö YmVM 15/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 12. asia. Käsittelyn pohjana on ympäristövaliokunnan mietintö YmVM 15/2018
vp. Nyt päätetään lakiehdotusten sisällöstä.

Keskustelu

18.32 Petri Honkonen kesk: Arvoisa rouva puhemies! Tässä hallituksen esityksessä to-
siaankin on erinäisin toimenpitein tarkoituksena ennaltaehkäistä niitä taloudellisia vai-
keuksia, mihinkä nämä valtion tuella rahoitettuja asuntoja aikanaan rakentaneet yhteisöt
saattavat joutua ja ovat monin paikoin tässä maassa myös jo joutuneet. Tosiaan hallituksen
esityksen tavoitteena on ennaltaehkäistä näitä ongelmia mutta myös sitten luoda niitä tuki-
toimenpiteitä, joilla tähän pystyttäisiin sitten reagoimaan silloin, kun nämä ongelmat ovat
jo realisoituneet. Myöskin tarkoituksena on sitten näitä korkoja kohtuullistaa.

Mutta tosiaankin tässä maassahan asuntomarkkinat ovat viime vuosina voimakkaasti
eriytyneet. Monin paikoin on paikkakuntia, joissa on paljon tyhjiä asuntoja. Juuri minkään-
kokoiset asunnot eivät käy kaupaksi, siis asuntomarkkinat eivät enää toimi, uusia asuntoja
ei rakenneta, ja tästä syystä näiden paikkakuntien asuntokanta ei kehity kilpailukykyisek-
si, ja tällä on sitten monenlaisia seurannaisvaikutuksia. Toisaalta sitten taas meillä on voi-
makkaita kasvupaikkakuntia, joissa asumisen hinta ja asuntojen neliöhinnat nousevat ko-
vaa vauhtia, eniten tietysti täällä pääkaupunkiseudulla, ja sitä varten meillä edelleen on ole-
massa näitä useita instrumentteja, joilla voimme sitten kohtuuhintaisten asuntojen rakenta-
mista myös tukea. Nämä toimenpiteet, kun ne on toteutettu, ovat aina siinä ajassa toteutet-
tuja, milloinka nämä lait on säädetty, ja nytten tarve asumiselle on kovin erilainen kuin
mitä se oli vuosikymmeniä sitten. 

Tosiaan tässä esityksessähän keskeisimpiä ovat nämä niin sanotut purkuakordit, eli sii-
nähän on käytännössä kyse näiden vanhojen aravalainojen osittaisesta anteeksiantamisesta
näille vuokrataloyhteisöille. Nythän tämä aravalainakantahan pikkuhiljaa supistuu, oliko-
han se vuoden 2006 jälkeen, kun ei enää ole näitä uusia aravalainoja myönnetty, elikkä
tämä lainasalkku on pikkuhiljaa häviämässä, mutta on paikkakuntia, joissa näillä yhtiöillä
on vaikeuksia juuri tästä vuokra-asuntojen vajaakäytöstä johtuen näitä lainoja hoitaa. Pa-
 Tarkistettu
4.0



Pöytäkirjan asiakohta PTK 127/2018 vp
hin tilanne taitaa tällä hetkellä tässä maassa olla tuolla Savonlinnassa, jossa on nyt sitten
paljon tyhjiä, aikanaan näillä tuilla rakennettuja asuntoja.

Nyt sitten tässä on tarkoitus nostaa tätä purkuakordia elikkä sitä anteeksiannettavan lai-
nan osuutta 60:stä 70 prosenttiin, mikä on äärimmäisen hyvä toimenpide. Me kävimme
ympäristövaliokunnassa hyvin perusteellisen kuulemisen, jossa päädyimme sitten siihen,
että tämä 70 prosentin purkuakordi ei ole välttämättä niissä kaikista vaikeimmissa tapauk-
sissa riittävä, ja täytyy muistaa, että tämän purkuakordin saadakseen pitää läpäistä tietyt
ehdot ja Valtiokonttori sitten erikseen arvioi, onko tämä aravalainojen osittainen anteeksi-
anto perusteltua. Tällaisissa erityisen vaikeissa tapauksissa, kuten nyt ehkä Savonlinna
saattaa olla, ehkä joku muukin paikkakunta Suomessa, jopa Uudellamaalla on paikkakun-
tia, joissa on paljon tyhjiä vuokra-asuntoja eri syistä, päädyimme sitten siihen, että on muo-
dostettava... Ja kuten täältä mietinnöstä käy ilmi, täällä on valiokunnan pykälämuutoseh-
dotus, jossa sitten esitetään, että erityisin ehdoin voitaisiin 90 prosenttia antaa tästä lainas-
ta anteeksi. Tämä on mielestäni hyvä lisäys, koska nämä paikkakunnat, joissa tällaisia iso-
ja ongelmia on, ovat todella vaikeassa tilanteessa myös kuntatalouden osalta, muiltakin
osin kuin pelkästään näiden asuntojen osalta.

Näitä muita elementtejähän on tämä purkuavustus, jolla voidaan sitten avustaa tätä
vuokrataloyhteisöä ihan konkreettisesti sen kiinteistön purkamisessa, ja tätä voidaan käyt-
tää kaikkiin sellaisiin asuntoihin, sellaisiin taloihin, jotka ovat aikanaan olleet näiden ara-
varajoitusten piirissä. Tätä tietty määrä vuosittain käytetään, ja ARA nämä avustukset
myöntää, ja tämäkin on hyvä elementti olla olemassa, koska välillä pitää purkaa, jotta voi-
daan rakentaa uutta. Useilla näistä ongelmapaikkakunnista ja myös paikkakunnista, joilla
on vähän lievempiäkin ongelmia — kuten esimerkiksi tuolla omassa maakunnassani, jossa
on paikkakuntia, joissa aikanaan, 60-, 70- ja 80-luvuilla, vielä 90-luvullakin, on rakennettu
merkittävä määrä kunnan toimesta, kaupungin toimesta näitä vuokra-asuntoja — tilanne
on se, että ne eivät vastaa enää nykyajan vaatimuksia, ne ovat huonokuntoisia, niitä ei ole
ylläpidetty, mutta ennen kaikkea tämän päivän asumisen vaatimustaso vuokra-asuntoasu-
jilla on myös hyvin erilainen kuin mitä se oli vielä muutamia vuosia ja vuosikymmeniä sit-
ten. Jos käy niin, niin kuin usein on tehty, että pistetään myyntiin sitten näitä vanhoja vuok-
ra-asuntoja, niin se sitten pahimmassa tapauksessa kyllä sotkee nämä paikkakunnan enti-
sestäänkin vähän heikosti toimivat vuokra-asuntomarkkinat. Tästä syystä mielestäni on
huonokuntoisinta asuntokantaa purettava, ja siihen tämä purkuavustus on hyvä elementti,
parempi elementti kuin se, että sitten näitä yhteisöjä ajautuu konkurssiin. Purkaminen on
hyvin kallista. Tällä tavalla voidaan myös sitten sen paikkakunnan asuntomarkkinatilan-
netta parantaa, koska on vaikea kuvitella, että esimerkiksi vapaarahoitteista uudisrakenta-
mista syntyisi sellaiselle paikkakunnalle, missä on vaikka kymmeniä ellei jopa satoja van-
hoja vuokra-asuntoja puoli-ilmaiseksi myytävänä. Tästä syystä nämä hallituksen esityk-
sen ehdotukset ovat hyviä.

Vielä mainitsen lopuksi tämän pohjakoron poistamisen. Nythän tämä on aika monimut-
kainen kokonaisuus, mitenkä näiden useiden eri asetusten nojalla nämä vanhojen aravalai-
nojen korot määräytyvät. Täytyy kuitenkin pohjimmiltaan muistaa se, että nämä korot ke-
rätään vuokralaisilta. Ne kerätään hyvin pienituloisilta suomalaisilta, jotka asuvat vuokra-
asunnoissa, ja tämä varallisuus, mitä Valtion asuntorahastossakin on, on kerätty näiltä
vuokralaisilta. Ilman että näitä lakiehdotuksen esityksiä toteutettaisiin, kyllä se taakka,
mitä sitten ne jäljelle jäävät vuokralaiset joutuisivat vuokrankorotuksissa maksamaan, oli-
si liian kova ja kohtuuton.
2



Pöytäkirjan asiakohta PTK 127/2018 vp
Hallituksen esitys sisältää monia hyviä ehdotuksia, ja kannatan niitä lämpimästi.

18.39 Silvia Modig vas: Arvoisa rouva puhemies! Edustaja Honkonen piti erittäin hyvän
puheen ja asiantuntevan puheenvuoron. Tässä kohtaa on helppo jatkaa kiitoksia tästä hy-
västä hallituksen esityksestä, jota sitten valiokunta on vielä omalla toiminnallaan paranta-
nut.

Tämä esitys pureutuu siihen ongelmaan tai kuvaa siis sitä, miten eriytynyt Suomi ja mei-
dän asuntotilanne eri puolilla Suomea on. Jos me vertaamme muuttotappiokuntia pääkau-
punkiseutuun, siellä kamppaillaan aivan päinvastaisten ongelmien kanssa, molemmat yhtä
vakavia sille alueelle, sen ihmisille ja sen alueen taloudelle.

Täällä Helsingissä asuminen on aivan kohtuuttoman kallista, ja pula meillä on nimen-
omaan kohtuuhintaisista vuokra-asunnoista. Meillä tuettua vuokra-asuntotuotantoa pitäisi
tehdä hurjan paljon enemmän, koska jos me ajattelemme, että Helsingin kaupungin asun-
toja hakee esimerkiksi tällä hetkellä yli 25 000 ihmistä, niin se kertoo siitä, kuinka iso pula
se on. Täällä ne ovat niin paljon halvempia kuin markkinahintaiset vuokra-asunnot, että
voidaan sanoa, että se on lottovoitto, jos saat kaupungin vuokra-asunnon. Meillä asumisen
hinta on jopa työllisyyden este, kun pieni- tai matalapalkkaisilla aloilla ei voi ottaa työtä
vastaan, koska yksinkertaisesti ei pysty maksamaan asumisestaan.

Mutta sitten kun me menemme semmoisille alueille, missä on muuttotappiota, missä
työpaikkoja on vähän, missä ei ole opiskelun tai elämän edellytyksiä, niin voitteko kuvi-
tella, että jopa 200 kunnassa nämä tuetut vuokra-asunnot ovat kalliimpia kuin markkinaeh-
toiset asunnot. Edustaja Hoskonen kuvasi puheenvuorossaan myös hyvin sitä, miten vai-
keita ovat eri ratkaisut tämmöisillä... [Anneli Kiljunen: Honkonen!] — Honkonen, anteek-
si! Todellakin Honkonen, pyydän anteeksi. — Miten vaikeita niillä alueilla ovat eri ratkai-
sut siihen, mitä siellä pystytään tekemään tilanteen parantamiseksi ilman, että sotketaan
niitä jo valmiiksi vaikeita asuntomarkkinoita entisestään.

Siksi tämä esitys siitä, että purkuakordia nostetaan, on erittäin tervetullut. Helposti voi
joku ajatella, tai ehkä valtiovarainministeriön puolelta kesti hetken ymmärtää se, että tässä
kyse ei ole vain siitä, ovatko nämä yhtiöt itse hoitaneet omat asiansa hyvin vai eivät, koska
asuntopolitiikkaan vaikuttavat niin monet muut ratkaisut. Esimerkiksi Savonlinna nousi
valiokunnan keskusteluissa esimerkkinä esille. Kyllähän meidän koulutuspoliittiset ratkai-
summe, meidän liikennepoliittiset ratkaisumme, meidän elinkeinopoliittiset ratkaisumme
vaikuttavat niihin elinehtoihin, joita kaikkialla on. Tämä meidän pitäisi kaikissa meidän
päätöksissämme pitää mielessä, jotta ne elämän edellytykset säilyvät mahdollisimman mo-
nessa paikassa Suomessa.

Sitten tämä toinen asia, johon tässä puututaan, on korkojen kohtuullistaminen. Koron-
määritys ja lainakanta olivat ainakin itselleni aikamoinen viidakko. On useita eri asetuksia,
jotka ohjaavat näitä lainakantoja. Korkojen määräytymisperiaatteet poikkeavat toisistaan
ja sovelletaan eri enimmäiskorkoja, joihinkin lainakantoihin ei lainkaan enimmäiskorkoa,
joten meillä löytyy edelleen vanhoja aravalainoja, joissa tällä hetkellä on 5 prosentin kor-
ko, mikä tämänhetkiseen markkinoiden korkotasoon nähden on tietysti aivan hurjaa ja ker-
too siitä, miten mahdottomassa tilanteessa nämä yhtiöt ovat. Tämmöisiä yhtiöitähän hyvin
helposti sitten uhkaa konkurssi, mikä sitten ei ole valtion etu, koska valtiolla on omia ra-
hojansa kiinni näissä, joten se, että ei päästetä näitä yhtiöitä konkurssiin, on myös meidän
yhteinen etumme valtiontalouden kannalta. Suurin osa tahoistahan on pyrkinyt konvertoi-
maan nämä liian korkean koron tai kohtuuttoman koron aravalainat rahoitusmarkkinalai-
3



Pöytäkirjan asiakohta PTK 127/2018 vp
noiksi, mutta sekään ei, kuten valiokunnan kuulemisissa opimme, ole mikään läpihuutojut-
tu, joten se, että tässä kohtuullistetaan korkotasoa, on erittäin, erittäin hyvä asia.

Ja kun nyt, arvoisa puhemies, pääsin tälle linjalle, että kehun hallitusta, niin jatkan sitä
vielä laajentamalla keskustelua toiseen hallituksen hyvään esitykseen, joka meillä myös on
valiokunnassa työn alla: purkava lisärakentaminen, eli helpotetaan sitä vaihtoehtoa, jossa
meillä on tässä tapauksessa asunto-osakeyhtiö, joka on esimerkiksi siinä tilanteessa, että
edessä on valtavan kallis putkiremontti tai julkisivuremontti. Tämähän tarkoittaa käytän-
nössä sitä, että sen remontin kustannukset menevät niitten asukkaiden ja asunnonomistaji-
en ja omistajien kautta sitten mahdollisesti asunnossa vuokralla olevien vastikkeisiin ja
vastikkeiden kautta sitten yksityiselle vuokra-asujalle. Tässä kohtaa kiinteistölle, joka on
huonokuntoinen, jossa on valtava korjausvelka edessä, annetaan mahdollisuus helpommin
purkaa ja mahdollistaa lisärakentamista. Helsingissä me puhumme purkavasta täydennys-
rakentamisesta, kun tämä myös monesti tarjoaa mahdollisuudet siihen, koska purkaminen
ja lisärakentaminen on mahdollista tai kannattavinta silloin, kun alueella on jo valmiiksi
hyvät joukkoyhteydet, se on muutenkin houkuttelevaa. Eli juuri siellä, minne meidän kan-
nattaisi tuoda lisää asukkaita, se tarjoaa meille täydennysmahdollisuuden.

Joten nämä kaksi asiaa, nämä kaksi lakiesitystä yhdistettynä minun mielestäni nyt anta-
vat muutamia työkaluja meidän isoon ongelmaamme eli asumisen polarisaatioon eli eriy-
tymiseen. Näillä kahdella päästään taas askel eteenpäin. Ei olla maalissa — kuten tiedätte,
tämä kysymys on hyvin monimutkainen, mutta näillä päästään jo pitkälle eteenpäin. Eli
kiitos silloin, kun kiitos kuuluu.

18.44 Riitta Myller sd: Arvoisa puhemies! Tässä edeltävissä puheenvuoroissa on jo aika
hyvin tuotu esille, mistä tässä lakiehdotuksessa on kysymys. Tämähän pohjimmiltaan liit-
tyy yhteiskunnalliseen muutokseen, jossa on kasvukeskusalueita ja väestöltään väheneviä
alueita, ja siellä, missä väestö vähenee, asuntojen tarve on pienempi, ja sitten taas toisaalta
väestö keskittyy kasvukeskuksiin. Kun erityisesti tämä asuntopoliittinen puoli on kärjisty-
nyt viime vuosina, niin on äärimmäisen tärkeätä, että tällainen mahdollisuus asioitten rat-
komiseen on olemassa kuin minkä tämä lakiehdotus antaa eli että parannetaan purkuakor-
dia eli sitä määrää, joka voidaan antaa anteeksi. Yleinen purkuakordihan on nyt 70 prosent-
tia, mutta haluan erityisesti kiinnittää huomiota tähän poikkeamaan, joka valiokunnan kä-
sittelyssä hyväksyttiin, että tietyissä tilanteissa tuo purkuakordi voi olla jopa 90 prosenttia. 

Meillä ovat tiedossa juuri esimerkiksi Savonlinnan tapaiset tilanteet, joissa ARA-vuok-
ra-asuntojen käyttöaste on joissain tapauksissa 40 prosenttia, ja silloin voi kuvitella, min-
kälaiset kustannukset sille vuokrataloyhtiölle siitä tulee. Sen on täysin mahdotonta päästä
itsenäisesti irti niistä veloista ja niistä vastuista, mitä sillä on, saatikka sitten minkälaiset
kustannukset vuokralla asujille tulee, koska he joutuvat kantamaan sitten sen koko vas-
tuun, mistä suurimmassa osassa vuokrataloista vastuun kantaa 100 prosenttia asukkaista.
Tässä se joukko on huomattavasti pienempi, ja sen vuoksi on myös äärimmäisen tärkeätä,
että tämä poikkeus tai lisä hallituksen esitykseen saatiin aikaiseksi valiokunnassa yksimie-
lisesti. 

Korkojen kohtuullistaminen on myöskin tärkeää. Sosiaalidemokraatithan ovat jo useas-
sa vaihtoehtobudjetissaan esittäneet, että aravakorot voisivat enimmillään olla 1 prosentti.
Tällä hetkellähän iso osa aravakoroista on jo alle tuon 1 prosentin, mutta se tarkoittaisi si-
tä, että mitkään korot eivät voisi ylittää tuota 1:tä prosenttia. Olisi ollut hyvä, jos se olisi
tullut tässä yhteydessä myös hallituksen esityksessä.
4



Pöytäkirjan asiakohta PTK 127/2018 vp
18.47 Katri Kulmuni kesk: Arvoisa rouva puhemies! Mukava kuulla, että tämä asia naut-
tii näin laajaa tukea läpi eduskunnan kaikista puolueista. Tämähän on erittäin merkittävä
asia monille paikoille, joissa on kärsitty väestön vähenemisestä, mutta toisaalta tämän
asian kautta tulee kyllä myös näkyviin se Suomen huolestuttavakin polarisaatio, johon
myös tarkastusvaliokunta on omassa raportissaan viitannut ja johon itse asiassa esimerkik-
si sellainen instituutio kuin Suomen Pankki on kiinnittänyt huomiota. On tietenkin ihan
kestämätöntä, jos ihmisten asuntovarallisuus menettää arvoaan joillakin alueilla, se varal-
lisuus, johon he ovat vuosikymmenten aikana työnsä laittaneet. 

Mutta, arvoisa puhemies, tässä on tietenkin kysymys siitä, miten valtion tuella rahoitet-
tua vuokra-asuntolainakantaa voitaisiin sitten järkevämmin käyttää. On erittäin merkittävä
asia monelle erilaisissa rakennemuutoksissa olleelle alueelle, että valiokunta teki aivan oi-
keanmukaisen tarkennuksen siihen, että tietyissä tapauksissa jopa 90 prosenttia voisi sitten
purkuakordi olla, vaikka myös tässä hallituksen pohjaesityksessä se nousee 70 prosenttiin. 

Tietenkin, kuten tässä tuli jo esille, myös tämä korkojen kohtuullistamiseen liittyvä asia
on tärkeä huomio, mutta ennen kaikkea ehkä olisi syytä kansallisestikin käydä senkaltaista
keskustelua, miten kaikessa päätöksenteossa otetaan huomioon julkisen vallan kokonai-
suus, koska on tietenkin ihan selvää, että kun me julkisin verovaroin turvaamme tämän hy-
vinvointiyhteiskunnan pohjaa ja rakenteita ja kun senkaltaisia perustavanlaatuisia kysy-
myksiä kuin infraa tai lasten kouluja tai ikäihmisten hoivapaikkoja rahoitamme me kaikki,
niin olisi tärkeää, että alueet ovat elinvoimaisia ja että kaikessa päätöksenteossa — liittyy
se sitten liikennepolitiikkaan tai elinkeinopolitiikkaan tai peruspalveluihin — se otettaisiin
kokonaisuudessa huomioon. Nimittäin valitettavasti usein viime vuosikymmeninä on käy-
nyt niin, että sitten vaikkapa ne valtion työpaikkojen leikkurit ovat osuneet samankaltai-
siin kaupunkeihin. Usein ne ovat olleet niitä seutukaupunkeja, eivät maakuntien suurimpia
kaupunkeja mutta seutukaupunkeja. Sitten kun se leikkuri osuu sinne, joudutaan tekemään
esimerkiksi tämänkaltaista lainsäädäntöä, että mitäs sitten niille vuokra-asunnoille teh-
dään, jos vuokramarkkinat eivät toimi. Se tarkoittaa tietenkin sitä, että meillä täytyy olla
toimenpiteitä täällä pääkaupunkiseudulla, joilla mahdollistetaan ihmisille asuminen ihan
tavallisilla, normaaleilla tuloilla, ja toisaalta täytyy olla tasa-arvoista aluepolitiikkaa myös
sen osalta, että kukaan ei menetä omaisuuttaan sen takia, että asuu jossain.

18.50 Petri Honkonen kesk: Arvoisa rouva puhemies! Tosiaankin aluepoliittinen näkö-
kohta on tässä merkittävä, ja usein varsinkin juuri tällaisissa edustaja Kulmunin mainitse-
missa seutukaupungeissa on haasteita asuntomarkkinoiden kanssa. Kun aikaisemmin tote-
sin, että tällä voidaan asuntomarkkinoita tervehdyttää, niin vaikutustapa on ennen kaikkea
se, että kun on paljon tätä vanhaa vuokra-asuntokantaa ja sitten toisaalta on se tilanne, että
kuitenkin tarvittaisiin asuntoja sitten teollisuuden tarpeisiin, jolla tänäkin vuonna menee
aika hyvin — monella maaseutumaisella alueella on maaseudun paikalliskeskuksissa teol-
lisuudessa jopa työvoimapulaa tällä hetkellä, mutta sitten kuitenkin esimerkiksi nuoren
perheen asettuminen paikkakunnalle ja omistusasunnon hankkiminen on liian iso riski mo-
nelle, koska on sitten pelko asunnon hinnan romahtamisesta tai sen myymisen vaikeudesta
— niin tällä tavalla, kun saadaan sitä vanhaa asuntokantaa ehkä jonkun verran purettua
niiltä paikkakunnilta, mahdollistuu myös se, että saadaan uutta, ennen kaikkea vapaara-
hoitteista, kilpailukykyistä, houkuttelevaa vuokra-asuntokantaa rakennettua. Tämä on ni-
menomaan sitä aluepolitiikkaa, mitä tarvitaan, eli tässä ei ole kyse niin sanotusta rahan
kaatamisesta, vaan tässä on kyse siitä, että mahdollistetaan ja annetaan niitä välineitä, joil-
5



Pöytäkirjan asiakohta PTK 127/2018 vp
la jokainen paikkakunta voi itse huolehtia elinvoimaisuudestaan niillä edellytyksillä, mitä
on. Mielestäni tämä tarjoaa siihen myös hyviä elementtejä näillä ongelmapaikkakunnilla.

Edustaja Modig käytti tässä hyvän puheenvuoron ja viittasi tähän purkavaan uudisra-
kentamiseen, ja se on todellakin äärimmäisen tärkeä ja hyvä esitys. Pelkään pahoin, että
sen tarve lähivuosina tulee kasvamaan johtuen rakentamisen laadusta viimeisen parin kol-
men vuosikymmenen aikana. Juuri tästä syystä voi olla niin, pelkään pahoin, että tälle tu-
lee olemaan vieläkin isompi kysyntä, koska rakentamisen laatu ei tänä päivänäkään vielä
ole sillä tasolla, jolla se oli vielä 50—60 vuotta sitten, ja tästä syystä varmasti tullaan yhä
useammin sen tilanteen eteen, että johtuen näistä rakentamisen aikaisista virheistä korjaus-
rakentaminen on liian kallista ja sitä on syytä kyllä helpottaa asunto-osakeyhtiöiden osalta
tällä esityksellä. Varmasti myös tuetun asuntokannan, vuokra- ja omistusoikeusasuntokan-
nan kohdalla näitä ongelmia nähdään, kun on rakennettu edullisesti ja liian nopeasti ja liian
huonolaatuisesti, mutta ne riskit ovat täällä valtion puolella ja nimenomaan Valtion asun-
torahaston puolella, josta näitä on aikanaan tuettu. On mahdollista, että sieltä tulee paljon-
kin uutta asuntokantaa sitten huomattavasti ennakoitua aikaisemmin peruskorjausikään.

18.53 Riitta Myller sd: Arvoisa puhemies! On hyvä, että tässä ovat nousseet myös nämä
aluepoliittiset linjaukset esille, koska on ilman muuta selvää, että siellä, missä on työpaik-
koja, on työntekijöitä ja työntekijät tarvitsevat asuntoja. Silloin kun työpaikat vähenevät
joltakin alueelta, niin myös nämä ongelmat tulevat esille. 

Tässä yhteydessä kiinnitän huomiota siihen epäsuhtaan, mikä viime vuosina on ollut esi-
merkiksi muun Suomen ja Itä-Suomen välillä, kun kehityseroja on mitattu. Sen takia olisi
myöskin äärimmäisen tärkeätä, että koko Suomea kehitetään ja ne aluepolitiikan välineet,
jotka meillä on käytettävissä, olisivat myös koko Suomen käytettävissä. Nythän on erityi-
sesti korostettu positiivisen rakennemuutoksen alueita ja ehkä sitten vähemmälle ovat jää-
neet vaikeat, negatiivisen rakennemuutokset alueet, mutta kun tällaista politiikkaa teh-
dään, niin voi sanoa niin, että sille, jolla on, annetaan ja siltä, jolla ei ole, otetaan se enti-
nenkin pois. 

Todellakin tässä saadaan pientä apua aravavuokra-asuntojen tilanteeseen, mutta on sa-
malla muistettava se, että kun näitä investointipäätöksiä tehdään, niin silloin aina myös tar-
ve on siellä mukana. Varmasti kaikki me tiedämme historiasta, miten tätä aravarahoitusta
on 20—30 vuotta sitten annettu, ja aika paljon on sitten niitä taloyhtiöitä ongelmissa tänä
päivänä.

Haluan vielä yhden asian ottaa esille, ja se ei nyt liity näihin aravavuokra-asuntoihin,
mutta kun tätä keskustelua on muutenkin laajennettu: Kysymys on vanhahkoista, ehkä
60—70-luvulla rakennetuista asunto-osakeyhtiöistä, joissa asuu pienituloisia ihmisiä.
Nämä asunto-osakeyhtiöt ovat tulleet siihen tilanteeseen, että siellä pitää tehdä isoja putki-
remontteja, mutta näillä asukkailla ei ole itsellään rahaa ja myöskin nämä taloyhtiöt ovat
siinä tilanteessa, että ne eivät saa lainaa. Tämä tulee olemaan entistä suurempi ongelma.
Tämä on jo kansantaloudellinen ongelma ja tulee olemaan iso kansantaloudellinen ongel-
ma, ja tämä vaatii kyllä erityisiä ratkaisuja. En sano, että valtion budjettiin pitää varata ra-
haa, jotta tämä asia saadaan ratkaistua, mutta jollakin tavalla sitä lainoitusta on kehitettävä.
Vakuuksia on kehitettävä sillä tavalla, että tämä suhteellisen hyvä asuntokanta saadaan pe-
ruskorjattua niin, että niille ihmisille, jotka asuvat niissä, ei tule kohtuuttomia ongelmia.
6



Pöytäkirjan asiakohta PTK 127/2018 vp
18.56 Silvia Modig vas: Rouva puhemies! Täällä on tullut hirvittävän hyviä asioita mo-
nessa puheenvuorossa esiin.

Jos me mietimme, että meidän kaikkien intressi on totta kai parantaa työllisyyttä, niin jos
sinulla vaikka olisi halua ja muuten mahdollisuus lähteä työpaikan perässä, niin miten läh-
det, kun asuntosi on mahdollisesti menettänyt arvonsa ja sinun pitäisi muuttaa kaupunkiin,
jossa asuminen on aivan kohtuuttoman kallista? Tämä yhtälö ei vaan toimi, ja tässä on
semmoinen kohtaanto-ongelma, että asuntopolitiikan keinoin — toki huomioiden, että yk-
sinään se ei mitään ratkaise, koska siihen vaikuttaa niin moni muu asia — me pystymme
vaikuttamaan tosi moneen asiaan.

Minä ajattelen samalla tavalla kuin edustaja Honkonen tästä purkavasta lisärakentami-
sesta. Minä uskon kyllä, että se tulee kiinnostamaan paljon enemmän kuin mitä nyt on ar-
vioitu, että sen vaikutus tulee olemaan, ja juuri mainitsemistani syistä: tietyn aikakauden
rakentaminen ei ollut laadultaan parasta mahdollista, mutta toisaalta se tulee tarjoamaan
meille semmoisen hyvän mahdollisuuden. Me pystymme uudella kannalla tekemään pa-
rempaa energiatehokkuutta, tekemään oikeasti kestäviä, ilmaston kannalta kestäviä raken-
nuksia, joissa huomioidaan sen rakennuksen koko elinkaari.

Jokainen kansanedustaja tässä salissa tietysti katsoo asioita omasta näkökulmastaan,
omalta alueeltaan, mutta kyllä minä sanon, että minulle paljasjalkaisena stadilaisena tämä
asuntopolitiikka on paljastanut paljon niistä haasteista, mitä muualla Suomessa on, ja minä
sanon, että tämä on semmoinen asia, että minä toivon, että ensi kaudella, ketkä ikinä täällä
nyt sitten istuvat, toteutettaisiin se tarkastusvaliokunnan ja koko eduskunnan hyväksymä
näkemys siitä, että me tarvitsemme pitkäjänteisen asuntopoliittisen ohjelman yli hallitus-
kausien, vähintään kahdeksan vuotta pitkän asuntopoliittisen ohjelman, jossa me sitou-
dumme tiettyihin yhteisiin linjauksiin. Tämä sen takia, että päätökset olisivat pitkäjäntei-
siä, koska tämä erittäin ansiokas tarkastusvaliokunnan raportti nosti esiin myös sen, että
MAL-sopimuksiin — paras porkkana, mitä meiltä löytyy ohjata ja kiihdyttää asuntoraken-
tamista ja tehdä sitä kestävällä tavalla — tarvitaan pitkäjänteisyyttä. Kuten me tiedämme,
investointeja saadaan parhaiten siten, että pystytään takaamaan turvallinen ja pitkäjäntei-
nen toimintaympäristö.

Yleiskeskustelu päättyi. 

Eduskunta hyväksyi hallituksen esitykseen HE 208/2018 vp sisältyvien 1.—3. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
7


