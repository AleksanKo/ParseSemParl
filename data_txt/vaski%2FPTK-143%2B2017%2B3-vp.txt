















































DEMEA92.tmp.xml


Pöytäkirjan asiakohta PTK 143/2017 vp
Pöytäkirjan asiakohta 

PTK 143/2017 vp

Täysistunto

Perjantai 15.12.2017 klo 13.18—17.31

3. Hallituksen esitys eduskunnalle laeiksi kuntien ja kuntayhtymien eräiden oikeustoimien 
väliaikaisesta  rajoittamisesta  sosiaali- ja terveydenhuollossa annetun lain sekä  eräiden 
kunta- ja palvelurakenneuudistuksesta annetussa  laissa säädettyjen velvoitteiden sovelta-
misesta annetun lain muuttamisesta

Hallituksen esitys HE 182/2017 vp
Valiokunnan mietintö StVM 23/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 3. asia.
Käsittelyn pohjana on sosiaali- ja terveysvaliokunnan mietintö StVM 23/2017 vp. Nyt pää-
tetään lakiehdotusten sisällöstä.

Keskustelu

15.03 Tuula Haatainen sd (esittelypuheenvuoro): Arvoisa puhemies! Nyt käsittelyssä on
hallituksen esitys laiksi, jota on lyhennettynä kutsuttu rajauslaiksi. Se on nimeltään halli-
tuksen esitys eduskunnalle laeiksi kuntien ja kuntayhtymien eräiden oikeustoimien väliai-
kaisesta rajoittamisesta sosiaali- ja terveydenhuollossa annetun lain sekä eräiden kunta- ja
palvelurakenneuudistuksesta annetussa laissa säädettyjen velvoitteiden soveltamisesta an-
netun lain muuttamisesta — pitkä otsikko.

Näissä laeissa näiden voimassaoloa ehdotetaan jatkettavaksi sote- ja maakuntauudistuk-
sen aikataulun muuttumisen johdosta. Sosiaali- ja terveysvaliokunnassa pidämme tätä tar-
peellisena, jotta ennen uudistuksen käynnistymistä nämä rajoituslain mukaiset rajoitustoi-
met ja Paras-puitelain velvoitteet olisivat voimassa ilman katkosta siihen saakka kunnes
tuo uudistus käynnistyy. Tässä on siis kyse kunnalliseen päätöksentekoon liittyvistä ra-
jauksista, mutta niille on valiokunnan mielestä palvelujärjestelmän toimivuuteen liittyviä
hyväksyttäviä perusteita, eli se on täysin hyväksyttävänä pidettävä rajausesitys. Nämä ovat
väliaikaisia toimia, joista tässä päätämme.

Tähän rajoituslakiin siis ehdotetaan voimassaoloajan pidentämisen lisäksi myös tiettyjä
tiukennuksia. Tässä muun muassa esitetään 3 §:ssä olevaa sääntelyä yksityisen palvelun-
tuottajan kanssa tehdyistä sopimuksista tiukennettavaksi siten, että sopimuksessa tulee olla
aina irtisanomislauseke, jos sopimuksen arvo on yli 30 prosenttia kunnan tai kuntayhty-
män järjestämisvastuulla olevan sosiaali- ja terveydenhuollon vuotuisista käyttömenoista
ja sopimus on voimassa pidempään kuin vuoden 2020 loppuun. Tällä hetkellä voimassa
olevan lain mukaan raja on 50 prosenttia ja sopimuskausi 5 vuotta. Lisäksi lakia tiukennet-
taisiin siten, että jos sopimuksia tehdään usean eri tuottajan kanssa, tämä irtisanomisehto
on esityksen mukaan sisällytettävä aina siihen sopimukseen, jossa raja ylittyy, ja kaikkiin
sen jälkeen tehtäviin sopimuksiin. Nykyisessä laissa nimittäin lasketaan yhteen vain sa-
 Tarkistettu
4.1



Pöytäkirjan asiakohta PTK 143/2017 vp
man tuottajan kanssa tehtyjen sopimusten osuudet käyttömenoista. Sosiaali- ja terveysva-
liokunta pitää näitä esitettyjä muutoksia perusteltuina, ja ne turvaavat näin ollen sote- ja
maakuntauudistuksen käynnistämisen uudistuksen tavoitteiden mukaisesti.

Lisäksi tässä laissa esitetään täsmennettävän nykytilaa siten, että lakiin kirjattaisiin ni-
menomaisesti jo voimassa olevan lain mukainen tulkinta siitä, että järjestämisvastuussa
olevalla on oikeus irtisanoa sopimus vuoden 2020 aikana ilman, että irtisanomisesta syn-
tyy korvausvelvollisuutta. Valiokunnan mielestä tämä on perusteltua, jotta ei synny epä-
selvyyttä jo voimassa olevan lain mukaisesta tulkinnasta. Sen sijaan valiokunta katsoo, että
järjestämisvastuussa olevan oikeutta irtisanoa sopimus tulee pidentää vuodesta kahteen
vuoteen siten, että oikeus olisi vuosina 2020 ja 2021. Tämä antaisi paremmat mahdollisuu-
det myös maakunnalle uudelleenjärjestelyille, jos sopimus irtisanotaan.

Lisäksi tämän rajoituslain 4 §:ssä muutetaan rakennusinvestoinneille myönnettävien
poikkeuslupien myöntämisperusteita siten, että poikkeuslupa myönnetään vain, jos inves-
tointi on palvelujen saatavuuden turvaamisen kannalta välttämätön ja kiireellinen. Ehdo-
tus merkitsee nykyiseen verrattuna jonkin verran pidemmälle menevää kuntiin ja kuntayh-
tymiin kohdistuvaa rakennusinvestointien rajoittamista. Valiokunta kuitenkin pitää sitä pe-
rusteltuna. Saamamme selvityksen mukaan ministeriö on myöntänyt rajoituslain voimassa
ollessa 14 lupaa sairaanhoitopiireille ja 2 lupahakemusta on vireillä. Lisäksi Paras-puite-
lain velvoitteiden jatkamista koskevassa lakiesityksessä ehdotetaan, että kunta- ja palvelu-
rakenneuudistukseen perustuvia sosiaali- ja terveydenhuollon yhteistoimintavelvoitteita
jatkettaisiin vuoden 2019 loppuun.

Näin ollen valiokunta esittää, että laki hyväksytään näillä muutosesityksillä, jotka tähän
mietintöön ovat kirjattuna. Tästä on jätetty valiokunnan työskentelyn aikana yksi vastalau-
se. — Kiitos.

15.09 Anneli Kiljunen sd: Arvoisa rouva puhemies! Esittelen nyt sosiaalidemokraattien,
vasemmistoliiton, RKP:n ja vihreiden yhteisen vastalauseen tästä asiasta. Haluan kuiten-
kin tässä aluksi todeta, että tämän rajoituslain taustalla mielestäni on hallituksen huonosti
johdettu sosiaali- ja terveydenhuollon uudistus, joka on aiheuttanut erilaisia pelkotiloja ja
epäluottamusta hallitusta kohtaan, minkä takia eri alueilla on haluttu ottaa tämä asia omiin
käsiin, ja sen takia nyt sitten hallitus on lähtenyt toimiin ja haluaa rajoittaa alueilla olevaa
päätösvaltaa. Sinällään tämä hallituksen esitys on kannatettava, mutta tämä tausta, joka tä-
män lain määrittelyssä on, ei mielestäni ole oikea, oikeudenmukainen, sanoisin näin pi-
kemminkin.

Arvoisa puhemies! Hallituksen esityksellä esitetään jatkettavaksi vuodella kuntien ja
kuntayhtymien eräiden oikeustoimien väliaikaisesta rajoittamisesta sosiaali- ja terveyden-
huollossa annettua lakia, niin sanottua rajoituslakia, sekä Paras-puitelakia. Jatkoajan lisäk-
si rajoituslain 3 §:ää on ehdotettu muutettavaksi muun muassa siten, että ulkoistussopi-
mukseen on otettava irtisanomisehto, jos ulkoistettavien palveluiden osuus on yli 30 pro-
senttia kunnan tai kuntayhtymien sote-palveluista. Tällä hetkellä tämä raja on 50 prosent-
tia.

Pidämme rajoituksen tiukentamista oikeansuuntaisena mutta riittämättömänä. Mainittu
30 prosentin raja tarkoittaa, että esimerkiksi sairaanhoitopiirin toiminnasta voitaisiin ul-
koistaa jokin merkittävä toiminta-alue, esimerkiksi päivystys, operatiivinen toiminta tai
medisiininen toiminta, esimerkiksi vaikka sisätaudit. Pidämme tällaisia kokonaisten alo-
jen ulkoistuksia toiminnallisesti ja strategisesti erittäin merkittävinä ratkaisuina. On suuri
2



Pöytäkirjan asiakohta PTK 143/2017 vp
riski, että ulkoistaminen vaarantaa päivystystoiminnan ylläpidon ja pitkäjänteisen toimin-
nan. Tämä mahdollistaa erilaisten suurien kokonaisuuksien ulkoistamisen, jonka seurauk-
sena toiminta jatkossa vaarantuu. Palveluyksiköiden ulkoistamisen jälkeen on mahdotonta
palauttaa esimerkiksi päivystys julkiselle toimijalle, kun henkilökunta on siirtynyt yksityi-
sen palveluntuottajan alaisuuteen eikä julkisella toimijalla ole enää palveluun tarvittavaa
henkilöstöä. Tästä syystä esitämme, että ulkoistusten rajaksi tulee 15 prosenttia eikä 30
prosenttia. Pidämme tärkeänä, että laki tulee voimaan mahdollisimman nopeasti.

Toteamme myös, että eräiden kuntien ja kuntayhtymien — viime aikoina hyvä esimerk-
ki tästä on Länsi-Pohja — suunnitelmat ja päätökset osoittavat, että voimassa olevan lain
mukaiset kriteerit voivat mahdollistaa maakuntien kannalta varsin laajat ulkoistukset. Län-
si-Pohjassa syntymässä oleva tilanne kaventaa yli kymmeneksi vuodeksi Lapin maakun-
nan mahdollisuutta päättää järjestämisvastuullaan olevan sosiaali- ja terveydenhuollon to-
teuttamisesta. Samalla päätökset rajoittavat merkittävästi maakunnan mahdollisuutta päät-
tää menojen kohdentumisesta. Pidämme tätä erittäin valitettavana asiana, koska käytän-
nössä nyt syntyneessä tilanteessa ei pitkällä tähtäimellä ole muita voittajia kuin kansainvä-
lisen terveysyrityksen omistajat.

Katsomme, että hallitus on ohjannut sote-uudistusta valuvikoineen väärään suuntaan ja
aiheuttanut alueilla epäluottamusta uudistuksen etenemiseen. Ihmisillä on ollut huoli pal-
veluiden säilyttämisestä ja säilymisestä. Vaadimme, että hallitus palauttaa sote-uudistuk-
sen keskiöön sen alkuperäiset tavoitteet. Tavoitteena tulee edelleen kirkkaana olla terveys-
ja hyvinvointierojen kaventaminen, perustason palveluiden vahvistaminen, ennaltaeh-
käisy, palveluiden integraation ja vaikuttavuuden parantaminen. Hallituksen tulee luopua
markkinaehtoisesta sote-mallistaan, turvata julkisen palvelutuotannon ensisijaisuus ja ke-
hittää suunnitelmallisesti ja hallitusti valinnanvapautta hyödyntäen siinä myös yksityisen
ja kolmannen sektorin palvelutuotantoa. Myös kunnille pitää voida antaa tuotantomahdol-
lisuus, jos niin päätetään maakuntatasolla. Julkisesti rahoitettuja sosiaali- ja terveyspalve-
luita ei pidä uudistuksen varjossa heikentää.

Arvoisa puhemies! Edellä olevan perusteella ehdotamme, että lakiehdotukset hyväksy-
tään muutoin valiokunnan mietinnön mukaisina paitsi 1. lakiehdotuksen 3 § muutettuna si-
ten, että prosenttiraja on 15 eikä 30.

15.15 Martti Talja kesk: Arvoisa rouva puhemies! Hyvät edustajat! Tähän lainsäädän-
töön jouduttiin sen takia, että valtion sekä kuntien ja kuntayhtymien intressit ovat vastak-
kaisia. Minusta tämä täytyy hallituksen ottaa sillä tavalla vakavasti, että kun tehdään isoja
uudistuksia, maakunta- ja sote-uudistusta, niin asiat viedään sillä tavalla eteenpäin, että tä-
mänkaltaisia intressiristiriitoja ei synny. 

Tähän tilanteeseen on jouduttu sen takia, että meillä on niin kuin kylki auki sosiaali- ja
terveydenhuollon uudistuksessa. Olemme tehneet toimenpiteitä, joilla tätä vuosikymme-
nien aikana syntynyttä kokonaisuutta ei hallita kunnolla, ja tämä on johtanut nyt sitten sii-
hen, että haukat ovat lähteneet liikkeelle. Täällä esille tuli Meri-Lappi-tapaus, mutta sitä
ennen on ollut monia muita tilanteita, joissa kunnat pienimääräisesti ovat hallitusti lähte-
neet ulkoistamaan toimintoja. Mutta vuosi sitten tehdyn laajemman rajoituksen osalta on
todettu, että tätä pienimuotoisuutta ei voida varmistaa ja joudutaan tämänkaltaiseen täy-
dentävään lainsäädäntöön. Pidän sitä valitettavana, mutta pidän hallituksen esitystä perus-
teltuna, jotta sitten maakunnilla tulevaisuudessa olisi kyky toimia järjestäjänä sosiaali- ja
terveydenhuollon uudistuksessa osana maakuntauudistusta. On perusteltua, että kokonais-
3



Pöytäkirjan asiakohta PTK 143/2017 vp
ulkoistusmäärää supistetaan 30 prosenttiin ja siihen otetaan mukaan irtisanomislauseke,
jossa ei edellytetä korvauksia, ja toisaalta että maakunnalle jää aikaa kaksi vuotta pohtia,
sopiiko tehty ulkoistus maakunnan kokonaisstrategiaan sosiaali- ja terveydenhuollon pal-
velujen tuottamiseksi. 

Tällä hetkellähän on kyse enemmän toiminnan kokonaisulkoistuksista, mutta ensimmäi-
siä merkkejä on myös siitä, että kiinteistöjä lähdetään kauppaamaan ennen kuin maakun-
tien kiinteistöyhtiöt pystyvät aloittamaan toimintansa, ja minusta tähän ilmiöön on suhtau-
duttava vakavasti, jotta ei syntyisi sitten pysyviä vaurioita meidän hyvin toimivaan tervey-
denhuollon järjestelmään. On tosiasia, että eurooppalaisen kuluttajatutkimuksen mukaan
Suomen terveydenhuolto on kustannustehokkainta — eurolla saa eniten tuotantoa — mut-
ta kuluttajatutkimuksen mukaan järjestelmämme on neljänneksi paras myös kansalaisen
näkökulmasta.

15.18 Mari-Leena Talvitie kok: Arvoisa puhemies! Kun hallintovaliokunnassa käsitte-
limme tätä kyseistä hallituksen esitystä, todettiin, että tämä vuoden jatkoaika on tarpeelli-
nen ja muiltakin osin perusteltu. Halusimme kuitenkin yhteisesti todeta myöskin sen, että
tarve tälle esitykselle liittyy osittain siihen, että päivystysasetus käsiteltiin erillään sosiaa-
li- ja terveydenhuollon uudistuksesta. Hallintovaliokunnan lausunto on yksimielinen, ja on
tärkeää, että tämä laki saadaan voimaan. 

Kuitenkin sitten meidän on ymmärrettävä se, että tämä laki ei poista kaikkia niitä risti-
riitatilanteita eikä myöskään saa asioita valmiiksi, elikkä on tärkeää, että me saamme sosi-
aali- ja terveydenhuollon uudistuksen tehtyä, ja ehkä myöskin isona henkisenä asiana se
ymmärrys, että kaikki sote-puolen ongelmat eivät tule ratkaistua sillä, että lainsäädäntö tu-
lee valmiiksi. Meidän olisi ymmärrettävä, että me saamme sote 1.0:n tehtyä ja sitten tule-
vina vuosina tarvitaan kuitenkin jotain korjauksia. 

Mutta kyseinen hallituksen esitys on tarpeellinen ja perusteltu.

15.20 Antti Kurvinen kesk: Arvoisa rouva puhemies! Sosiaali- ja terveysvaliokunta on
liittyen tähän kuntien sote-kiinteistöjen investointien rajoittamiseen ja sitten myös sosiaa-
li- ja terveydenhuollon ulkoistuksiin laatinut mietinnön, jossa molempia jonkin verran ki-
ristetään. Itse olen hallintovaliokunnassa ollut mukana tekemässä lausuntoa tähän mietin-
töön. Tuntuu siltä, että tässä on varsin laaja yksituumaisuus niin erikoisvaliokunnissa kuin
sitten eri eduskuntaryhmissäkin tässä salissa siitä, että tässä vaiheessa on perusteltua tä-
män murroksen ja transitiovaiheen aikana rajoittaa sellaisia liikkeitä, jotka sitten sotkisivat
sosiaali- ja terveydenhuollon kokonaisuutta kussakin maakunnassa.

Haluan, arvoisa puhemies, jonkun verran kommentoida liittyen tähän sosiaali- ja tervey-
denhuollon kiinteistöjen investointien rajoittamiseen. Valiokuntakäsittelyssä meillä hallin-
tovaliokunnassa tuli varsin selväksi se asia, että vaikka tällä lakimuutoksella on nyt rajattu
nämä investoinnit vain aivan täysin välttämättömiin investointeihin, kuitenkin esimerkiksi
homeongelmista ja sisäilmaongelmista johtuvia aivan välttämättömiä investointeja pitää
voida tehdä. Niihin ei välttämättä edes tarvitse mitään lupaa. Itse kyllä näen, että tämänkin
rajoituksen jälkeen tulee sosiaali- ja terveysministeriön antaa lupia sellaisiin hankkeisiin,
joissa saadaan niin asiakkaille, potilaille kuin henkilökunnallekin sitten terveitä tiloja.

Arvoisa puhemies! Kunnat voivat tehdä monenlaisia liikkeitä kiinteistöjen osalta ja
omien palvelujensa osalta. Kuitenkin pidän tärkeänä sitä, että kunnat ymmärtävät, mitä
ovat tekemässä. Juuri tällä viikollahan tuli tietoon, että perustuslakivaliokunnan nuottien
4



Pöytäkirjan asiakohta PTK 143/2017 vp
mukaisesti valtiovarainministeriö on valmistellut tällaisen kompensaatiomallin sitä var-
ten, jos joku sote-kiinteistö jää maakuntauudistuksessa tyhjäksi. Pidän, puhemies, myös
valinnanvapautta parempana kuin yksityisen monopolin luomista ulkoistuksella.

15.22 Johanna Ojala-Niemelä sd:  Arvoisa rouva puhemies! Kyllähän tässä suuret syyt
on siihen, että tämä sote-uudistus on antanut odottaa itseänsä. Minusta lähdettiin vääristä
näkökohdista, kun tästä keskittämisasetuksesta säädettiin ensin. Se johti meillä tuolla La-
pissa siihen tilanteeseen, että kemiläiset ja torniolaiset hätääntyivät työpaikkojensa puoles-
ta — Länsi-Pohjassa on 800 työpaikkaa. Sitten pelättiin leikkausten puolesta, jotka tulevat
siirtymään tämän keskittämisasetuksen myötä Rovaniemelle tai Ouluun. Samoin tällä on
tietenkin luonnollisesti heijastusvaikutuksia poliklinikoille ja osastoille. On pelätty jopa,
että sairaanhoitajakoulutus Kemistä loppuu. Hallitus ajoi tilanteen tähän pisteeseen, ja voi
kyllä sanoa, että tämä Meri-Lapin tilanne on surullinen. On selvää, että se on poikkeuksel-
linen ratkaisu valtakunnallisestikin, että yksityistetään sekä perus- että erikoissairaanhoi-
to. Ja on selvää, että terveysbisnes on aina kiinnostunut ja sijoittajat kiinnostuneet niistä
aloista, jotka tuottavat voittoa, mutta niihin aloihin, missä se voitto olematonta tai jopa mii-
nusmerkkistä, ei ole kiinnostusta. Kyllä tässä voi sanoa, että Mehiläinen tavoittelee sel-
keästi tätä päiväkirurgista toimintaa, joka on edullista tuottaa ja suht riskitöntä.

Tämän rajoittamislain osalta näen myös näin, että tämä 30 prosentin raja on täysin riit-
tämätön ja voi johtaa, kuten edustaja Kiljunen täällä totesi, siihen, että näitä merkittäviä
aloja voitaisiin ulkoistaa. Sen vuoksi on hyvä, että meidän esityksemme on, että tämä ul-
koistamisen raja tiputettaisiin tuohon 15 prosenttiin. Ja olen samaa mieltä, että tämä laki tu-
lisi saada mahdollisimman pian voimaan, ja olisi hyvä, että se tulisi voimaan tuolloin
1.1.2018.

Mutta toivon myös valtiovallalta vielä toimia ja ministeri Saarikolta sen osalta, että kun
Manninen ja Rask, aikaisemmat ministerit, ovat nyt tätä selvitystyötä tehneet, niin tässä
voisi myös valtiovalta vastaan tulla, ettei tähän yksityistämisratkaisuun jouduttaisi.

15.24 Anders Adlercreutz r:  Arvoisa puhemies, ärade talman! Koko tälle Meri-Lappi-
paketille, koko sen tarpeelle, on olemassa aika selvät syyt. Toisaalta usko hallituksen sote-
uudistukseen on selvästi loppumassa paitsi hallituksen sisällä myöskin sen ulkopuolella,
toisaalta omasta erikoissairaanhoidosta on epävarmuutta. Paikalliset päättäjät haluavat ym-
märrettävästi turvata palvelut omalla alueellaan. Useat asiantuntijatahothan ovat lausunto-
kierroksella antaneet rajua kritiikkiä hallituksen uudelle valinnanvapausesitykselle, ja ei-
len julkaistun Valtiontalouden tarkastusviraston finanssipolitiikan valvonnan raportissa to-
detaan myöskin, että nämä 3 miljardin luvatut säästöt tai kustannusten nousun pienennyk-
set eivät näytä toteutuvan. Toinen syy, kuten hallintovaliokuntakin maltillisin sanankään-
tein totesi, on se, että päivystysasetus, jolla maakunnilta viedään viimeisetkin itsenäisyy-
den rippeet, on viety läpi ennen varsinaista sote-uudistusta. 

On mielenkiintoista, että etenkin keskusta on valmis keskittämään ja ajamaan sairaala-
verkon alas ennen kuin maakuntien ja sote-uudistuksen kohtalosta on vielä minkäänlaista
varmuutta. Tätä epäluuloa sote-valmistelua kohtaan on enää vaikea korjata, mutta päivys-
tys- ja keskittämislaki olisi vielä pysäytettävissä. Ilmeisesti hallituksenkin riveissä tähän
on viime metreillä herätty. Ylen eilisten tietojen mukaan sosiaali- ja terveysministeri saat-
taa vielä viime metreillä kajota vuoden vaihteessa voimaan tulevaan erikoissairaanhoidon
keskittämisasetukseen. Ministeri Risikon johdolla on nyt ilmeisesti alettu tarkastelemaan
5



Pöytäkirjan asiakohta PTK 143/2017 vp
lääkärien esille tuomaa ongelmaa, sitä, että keskussairaalasta häviää laajaan päivystykseen
vaadittava osaaminen, kun vaativia toimenpiteitä viedään yliopistosairaaloihin tehtäväksi.
Samallahan kuitenkin näitten keskussairaaloiden pitäisi edelleen pystyä tarpeen tullen te-
kemään samoja hoitoja päivystyksessä. 

Hallituksen tulisi nyt tässä samalla pysäyttää tämä pienten sairaaloiden anestesiaa vaa-
tivien leikkausten keskittäminen keskussairaaloihin. Kun itse kuulin näistä suunnitelmista,
niin luulin, että kyseessä oli vahinko. Ei kai hallitus, jossa kokoomus on, halua viedä esi-
merkiksi hyvin toimivilta erikoistuneilta yksityisiltä leikkausyksiköiltä mahdollisuuksia
toimia päivystysasetuksen voimaantulon jälkeen? Näin kuitenkin on käymässä, ellei tähän
sitten puututa. 

Arvoisa ministeri, päivystysuudistuksen eli sairaaloiden alasajon toimeenpano ja pie-
nempien sairaaloiden leikkaustoiminnan keskittäminen tulisi keskeyttää, kunnes tiedäm-
me, mitä hallituksen sote-uudistuksesta lopulta tulee, jos siitä jotain tulee. Se on paljon pa-
rempi tapa hoitaa tällaista ongelmaa kuin tällaisen pakkolain säätäminen. Eikö nyt olisi
aika ottaa aikalisä ja keskeyttää tämä uudistus eli sairaaloiden alasajon täytäntöönpano?

Puhemies Maria Lohela:  Ja tähän kohtaan ministeri Saarikon puheenvuoro, 3 minuuttia.

15.27 Perhe- ja peruspalveluministeri Annika Saarikko:  Arvoisa puhemies! Haluan
ensinnäkin lausua eduskunnalle ja sen laajalle yhteisymmärrykselle tämän lain ympärillä
lämpimät kiitokset. Hallituksen toive oli, että tämä laki kyettäisiin käsittelemään eduskun-
nassa ripeällä aikataululla johtuen siitä, että lain tarkoitus on taklata nimenomaan nyt syn-
tyneitä akuutteja tilanteita, joissa kuntapäättäjät arvioivat palveluidensa järjestämis- ja
tuottamistapaa yhteistyössä yksityisten toimijoiden kanssa, ja toisaalta myöskin siksi, että
voisimme varmistaa järkevät ja kauaskantoiset ratkaisut, jotka liittyvät rakennusinvestoin-
teihin erityisesti sairaanhoitopiirien osalta. 

Voimassa on rajoittamislaki, ja nyt tämä täällä käsittelyssä oleva laki tiukentaa tuota en-
tisestään. Ymmärrän myös opposition perusteet esittää vielä tätä hallituksenkin esitystä
kriittisempää kantaa ja prosenttilukua rajoittamiselle, joka liittyy ulkoistuksiin. Hallituk-
sessakin asiasta käytiin keskustelua, ja totesimme näin, että tämä luku on kuitenkin selkeä
signaali jo itsessään siitä, että hallituksen tahtotila on kerrottu selkeästi ja sitä on vielä täy-
dennetty muutamilla yksittäisillä virkamieskannanotoilla, jotka ovat liittyneet vaikkapa
Siikalatvan tilanteeseen ja Mehiläis-yhteistyökuvioon. 

Arvoisa puhemies! Pyysin puheenvuoroa ennen kaikkea myös siksi, että edellinen pu-
huja, RKP:n edustaja, nosti esiin niin kutsutun keskittämisasetuksen, siis terveydenhuolto-
lain asetuksen sairaaloiden välisestä työnjaosta. Siihen liittyvän kivun ja vaikean päätök-
senteon tunnistan voimakkaasti eri alueilta Suomesta, oli kysymys sitten aluesairaala- tai
keskussairaalatason tai jopa yliopistollisten keskussairaaloiden välisestä työnjaosta. Näitä
kaikkiahan tuo asetus ja terveydenhuoltolaki itsessään koskevat.

Ymmärsin, että viittasitte puheenvuorossanne ministeri Risikon eilisiin lausuntoihin,
jotka liittyivät hänen vierailuunsa Joensuun keskussairaalassa. Tunnistan tuon tilanteen,
jota hän uutisessaan kommentoi, enkä voi sitä hänen puolestaan muutoin kommentoida
kuin toteamalla kaksi asiaa: tämä laki on vastuullani, ja toinen kohta, tämä laki on valtio-
varainministeriön erityisessä seurannassa siksi, että sairaaloiden välisen työnjaon taustate-
kijöinä ovat ensinnäkin potilasturvallisuuden varmistaminen ja osaajien riittävyyden var-
mistaminen mutta myös hallitusohjelman 350 miljoonan säästökokonaisuus, ja siksi tuota
6



Pöytäkirjan asiakohta PTK 143/2017 vp
lausuntoa on syytä arvioida myös siinä valossa, että hallituksen 4 miljardin säästökokonai-
suudesta yksi osa on sidottu tähän ratkaisuun. En halua avata tätä keskustelua tältä osin
enempää, koska tunnistan, että keskustelussamme on rajoittamislaki, joka on asiana eri,
mutta halusin tämän vahvistaa ja selkiyttää, että hallituksen pöydässä ei ole käynnissä kes-
kustelua keskittämisasetuksen avaamisesta. Mutta meillä on perustettu kansallinen koordi-
naatioryhmä, jonka tehtävä on virkamies- ja asiantuntijapohjalta seurata, miten sairaalat eri
puolilla Suomea onnistuvat tässä vaativassa tehtävässään jakaa tehtäviä, ennen kaikkea
leikkauksia — niiden osaltahan tämä työnjako on nyt juuri se kriittisin kohta. Tuo työryh-
mä saa tehtäväkseen selvittää myös tämän Itä-Suomen asian, joka tässä keskustelussa nou-
si esille Risikkoon liittyvässä uutisoinnissa. 

15.31 Timo V. Korhonen kesk:  Arvoisa puhemies! Tässä talossahan me korostamme
kuntien itsehallintoa voimakkaasti. Tätä taustaa vasten oli jollakin tavalla koomista, kun
muun muassa hallintovaliokunnan käsittelyssä todettiin, että itse asiassa meillä on kysees-
sä laki, jossa suojellaan kuntia kunnilta itseltään. Ehkä se on aika voimakas lausuma, mut-
ta kun katsoo, minkälaisia ulkoistuspyrkimyksiä maassa eri puolilla on tapahtunut ja tapah-
tumassa, niin tämä lakiesitys on monella tavalla tarpeellinen ja tavoitteitten osalta perus-
teltu. Laki tarvitaan voimaan, totta kai, mahdollisimman nopeasti. 

Täytyy tunnustaa tässä yhteydessä myös se, että poikkeuksellisesti tämän lain yhteydes-
sä joudun sanomaan, että... No, muotoillaan näin päin: tämän lain osalta ymmärrän erittäin
hyvin sitä vastalausetta, minkä oppositio on tällä kertaa tähän esitykseen tehnyt. [Jukka
Gustafsson: Kiitoksia!]

15.32 Toimi Kankaanniemi ps:  Arvoisa puhemies! Kun terveydenhuoltolakia vajaa
kymmenen vuotta sitten uudistettiin, ei varmaan kukaan, en ainakaan itse, osannut arvioi-
da, että voisi käydä niin, että meillä ulkoistetaan kuntien tai kuntayhtymien toimesta ter-
veydenhuollon palveluja siinä mitassa kuin tällä hetkellä tapahtuu. Ei myöskään sellainen
ajatus tainnut tulla kenenkään mieleen, että joku pieni kunta voi perustaa yhdessä suuren
yhtiön kanssa kauas sadan kilometrin päähän terveysaseman ja näin haalia asiakkaita ikään
kuin bulvaanina tälle yhtiölle.

Tähän tilanteeseen on nyt kuitenkin sote-uudistuksen myötä tultu, ja valitettavasti tätä
tietä on aika pitkälle kuljettu, kun siihen ei ole riittävän jämerästi osattu ennakolta puuttua.
Viime heinäkuussa tänä vuonna hallitus lykkäsi sote-uudistusta vuodella eteenpäin, jolloin
tällaiselle toiminnalle tuli uutta aikaa, ja selkeästi näkyy, että nämä markkinoilla toimivat
suurfirmat käyttävät tätä nyt sisukkaasti hyväkseen ja etsivät jos jonkinlaisia porsaanrei-
kiä, ja aina löytyy niitä, jotka tekevät yhteistyötä ja saavat siitä ainakin lyhytaikaista etua.
Näin on tapahtunut Meri-Lapissa osaltaan ja ennen kaikkea Siikalatvan tapauksessa. Tie-
dämme, että kymmenien kuntien kunnanjohtajien pöydillä on suurten kansainvälisten yh-
tiöiden tarjouksia, joilla nämä yhtiöt tarjoutuvat ostamaan sosiaali- ja terveystoimen näiltä
kunnilta ja takaamaan vuosiksi varsin hyvälle tasolle ne palvelut, jotka noissa kunnissa on.
Tämä tietysti sitoo, ellei siihen puututa, sen tulevan maakunnan kädet niin, että yhdessä
kunnassa on korkea palvelutaso ja muut kunnat ovat ehkä vaikeuksissa sen takia. Tämä on
taustana tässä, varmaan kaikille tuttu asia. Tähän olisi tietysti pitänyt puuttua viimeistään
viime heinäkuussa, kun jatkettiin tätä aikaa, mutta jo aikaisemminkin. No, puututtiinkin,
mutta heikolla lailla. Nyt meillä on laki, joka on vahvempi keino, mutta ei varmastikaan
tule olemaan riittävä, koska nämä ovat kyllä todella taitavia etsimään keinoja, joilla lopul-
7



Pöytäkirjan asiakohta PTK 143/2017 vp
ta pääsevät käsiksi näihin miljardeihin, jotka terveysmarkkinoilla ollaan nyt avaamassa
myös yksityisen voitontavoittelun puolelle. Samalla tietysti on kysymys kansalaisille ta-
vattoman tärkeistä peruspalveluista.

Arvoisa puhemies! Hallitus esittää 30 prosentin rajaa voimassa olevan 50:n sijaan.
Suunta on oikea, mutta kyllä täytyy myöntää, että se on riittämätön. Siinä mielessä tämä
opposition osan tekemä 15 prosentin raja on parempi, mutta törmäämme siihen, mistä täs-
sä äsken kuultiin, eli kuntalaisten itsehallintoon, joka on perustuslaissa turvattu. Onko 15
prosenttia niin alhainen luku, kun rajoitetaan kunnan itsehallintoa näin voimakkaasti, että
se olisi jo perustuslain vastaista? Sitä me emme varmaan saa nyt tässä yhteydessä tietää,
mutta tätä voi epäillä. Siitä huolimatta itse katson, että tämä 15 prosenttia on kyllä tässä pa-
rempi turvaamaan niitä etuja, joita kokonaisuutena yhteiskunnalla on tässä valtavassa uu-
distuksessa.

Arvoisa puhemies! Tässä yhteydessä haluan kyllä nostaa esille myös tämän sote-kiin-
teistöjen kompensaatiomallin, jonka hallitus on nyt päättänyt. Siinä on erityisesti kaksi on-
gelmaa, ja pyydän, että valiokunnassa otetaan ne huomioon. Ensinnäkin kunnan taloudel-
linen tila ei voi olla sellainen tekijä, joka määrittelee kompensaation suuruuden, kun näitä
tulevaisuudessa annetaan näistä kiinteistöistä. Toinen on se, että kiinteistöjen arviointi ei
voi olla yksipuolisesti valtion hallussa, vaan siinä täytyy etsiä välimiesmenettelyn tyyppi-
nen malli ja näin löytää oikeudenmukainen ratkaisu jokaisen kunnan osalta.

15.37 Aino-Kaisa Pekonen vas: Arvoisa puhemies! Kyllähän täällä kummalliseen tilan-
teeseen on jouduttu, kun tämä sote-uudistus on meillä täällä eduskunnassa tai oikeastaan
hallituksen toimesta kestänyt jo aika kauan. Tilanne on ollut varsin sekava ja on edelleen-
kin sekava. Kunnissa ollaan ihan syystäkin huolissaan palveluiden säilymisestä alueilla, ja
tämä tilanne on johtanut nyt siihen, että eri puolilla Suomea kunnissa tehdään epätoivoisia-
kin ratkaisuja. Mielenkiintoista tässä tietysti on se, että keskustavetoisissa kunnissa pelä-
tään keskustavetoisen hallituksen keskittämispäätöksiä.

Tämä on erittäin tärkeä hallituksen esitys, niin kuin tässä edellä on jo kuultu. Mutta edel-
leenkin tämä esityksen 30 prosentin raja mahdollistaa merkittävien toiminta-alueiden ul-
koistamiset, ja se on mielestäni huolestuttavaa. Siitä syystä kannatan edustaja Kiljusen te-
kemää esitystä.

15.38 Päivi Räsänen kd:  Arvoisa puhemies! Tämä lainsäädäntö on kokonaisuudessaan
tarpeellinen ja kannatettava hätäratkaisu tilanteessa, jossa sote-uudistuksen, voi sanoa, oi-
keastaan se kaikkein herkin ydin eli päivystystoiminnot, erikoissairaanhoito uhkaavat vau-
rioitua tämän sote-hämmennyksen vuoksi, joka kentällä vallitsee. Tässä on kyllä todetta-
va, että hallitus teki virheen siinä, millä tavoin keskittämis- ja päivystyslaki ajoitettiin kes-
ken sote-uudistuksen maakunnissa tapahtuvan valmistelun.

Tämä vastalauseen muutosesitys on mielestäni tarpeellinen ja hyvä, ja sitä myös kanna-
tan ja sen puolesta äänestän.

15.39 Sirkka-Liisa Anttila kesk: Arvoisa puhemies! Täällä ministeri Saarikko jo hyvin
kertoi tämän terveydenhuoltolain ja siihen liittyvän keskittämisasetuksen vaikutukset. Tä-
hän liittyen meidän pitää nyt kysyä itseltämme, miksi me olemme nyt sitten tulleet tähän,
että näitä rajoittamistoimia tarvitaan.
8



Pöytäkirjan asiakohta PTK 143/2017 vp
Kunnallinen itsehallinto on se, jonka tehtävänä on miettiä, miten kunnan peruspalvelut
jatkossa turvataan, ja tätä taustaa vasten on ollut virhe antaa terveydenhuoltolaki ja siihen
liittyvä keskittämisasetus irrallaan sotesta. Minä ymmärrän, että se on annettu sen takia,
että se on osa tätä 4 miljardin säästöpakettia, mutta siitä on aiheutunut tämä hämmennys
tuolla kentällä ja siitä ovat aiheutuneet myöskin ne toimenpiteet, joita on nähty nyt sitten
Meri-Lapissa ja Siikalatvalla. Kuntapäättäjän tehtävänä on huolehtia siitä, että kunnan
elinvoima ja palvelut mahdollisimman hyvin säilyvät. Ja tämä luottamus on nyt valitetta-
vasti ollut horjumassa.

Ministeri täällä totesi ihan oikein, että on perustettu kansallinen koordinaatioryhmä,
joka seuraa tätä tilannetta muun muassa Meri-Lapissa. Nyt minä todella toivon, että tämä
seurantaryhmä perehtyy siihen, mitä siellä kentällä todellisuudessa tapahtuu, mitä nämä
tehdyt päätökset keskittämisasetuksen osalta vaikuttavat myöskin potilaiden palvelujen
saatavuuteen, koska aluesairaaloista anestesiassa tapahtuvan leikkaustoiminnan poissiirto
lopettaa noin 10 prosenttia leikkauskapasiteetista ja missään ei tule lisää tilalle eli jonot li-
sääntyvät ja sitä kautta palvelujen saatavuus heikkenee. Ja totta kai se selittää sen, että sitä
kautta sitten säästöjä syntyy. Toisekseen jatkossa pitää myöskin sitten seurata, niin kuin
tällä on jo todettukin, miten toimii tämä suunniteltu kuntien kiinteistöjärjestely, ettei sitten
siinä pelossa tehdä niitä ratkaisuja, että myydään niitä kiinteistöjä eteenpäin.

Kaiken kaikkiaan tärkeää on saada sote maaliin, mutta nyt pitää myöskin katsoa, mitkä
ovat sen todelliset vaikutukset tämän keskittämisasetuksen osalta. [Vasemmalta: Hyvä pu-
he!]

15.41 Katri Kulmuni kesk: Arvoisa rouva puhemies! Kun täällä on viitattu omaan koti-
seutuuni, Kemin—Tornion alueeseen, niin koen velvollisuudeksi hieman kertoa siitä tilan-
teesta, miltä se siellä näyttää, vaikka tämä lainsäädäntö ei kyllä suoranaisesti liity siihen ti-
lanteeseen, mikä siellä on, vaan tämä lakihan nauttii erittäin laajaa eduskunnan yksimieli-
syyttä lähestulkoon — lukuun ottamatta sitä, että oppositio haluaa vain vielä tiukemman
version tästä. [Sosiaalidemokraattien ryhmästä: Ja syystä!] Juridinen tila on senkaltainen,
että kun meillä on ollut 20 sairaanhoitopiiriä ja meille tulevaisuudessa syntyy 18 maakun-
taa, niin kaksi pienintä sairaanhoitopiiriä, Länsi-Pohja ja Itä-Savo, sulautuvat omiin maa-
kuntiinsa, ja ne ovat ainoat maakunnat, joissa on kaksi keskussairaalaa, kaikissa muissa on
yksi keskussairaala, ja tämä juridinen tila myös tulevaisuudessa pystytään kyllä hoita-
maan. Kun koko kokonaisuus — sosiaali- ja terveyspalvelu-uudistuksen lait, maakuntalait
— tulee hyväksyttyä ja sen jälkeen terveydenhuoltolakiin ne täytyy yhteensovittaa, siinä
vaiheessa myös nämä kaksi maakuntaa voidaan näiden keskussairaaloiden osalta hoitaa,
niin että tulevaisuudessakin siellä keskussairaalat on.

Tietenkin nyt akuutisti, kun seutukunnassa on tehty päätös, että he haluavat yhteisyri-
tyksen perustaa — josta tulee siis varsin mittava, ei Suomessa ole aikaisemmin tällaista ul-
koistamista tehty — toki olisi paikallaan ja hyvä ja oikeastaan tarpeellistakin, jos hallitus
pystyy jo tässä vaiheessa antamaan signaalin, että tämänkaltainen muutos on sitten mah-
dollinen, koska päätöksiä ei tietenkään yhteisyrityksen kanssa enää peruta, jos nimet pape-
reihin laitetaan.

Mutta tässä keskustelussa on tärkeätä erottaa ne julkisen talouden säästöt, 350 miljoo-
naa — jotka ovat erittäin vaikeita erikoissairaanhoidon osalta, mutta osana kokonaisuutta
tietenkin niihinkin on sitouduttu, kun koetetaan laittaa valtiontaloutta kuntoon — ja sitten
9



Pöytäkirjan asiakohta PTK 143/2017 vp
toinen kokonaisuus, joka on sosiaali- ja terveyspalveluiden uudistus, jonka varmasti jokai-
nen hallitus haluaisi tehdä. Näitä ei kannattaisi keskusteluissakaan sotkea keskenään.

15.43 Antti Kurvinen kesk: Arvoisa rouva puhemies! Kun tätä keskustelua kuuntelee ja
tätä keskustelua käydään, niin tämä on hyvin perusteltua, mutta tietysti tästä voi tulla sel-
lainenkin olo jollekin, että olemme hyvinkin kriittisiä kaikkea yksityistä terveydenhuoltoa
kohtaan. Näinhän ei tietenkään pidä olla, vaan sielläkin on hyviä toimijoita. Toki tietysti
tällainen toiminta, mitä nyt tänä syksynä on nähty, aggressiivinen markkinoiden hakemi-
nen tuolla pohjoisessa, niin Oulun seudulla kuin Kemin—Tornion seudulla, ei tämän alan
toimijoille kyllä kunniaksi ole ja ei ole varmasti parantanut kyllä heidän kuvaansa suoma-
laisten ihmisten mielissä.

Meillä on kuitenkin hyviä kokemuksia näistä ulkoistuksistakin, ja ne ovat varmasti tuot-
taneet säästöjä joissakin kunnissa, mutta itse kyllä pidän paljon parempana sitä vaihtoeh-
toa, mitä nyt hallituskin on vienyt eteenpäin, että ihminen saisi niitä valintoja tehdä, ihmi-
nen saisi itse valita, mihin sote-keskukseen hän kirjautuu, ja sillä tavalla ei luotaisi sem-
moisia alueellisia monopoleja ja paikallisia monopoleja, vaan siellä voi olla vaikkapa Ke-
min kokoisessa tai Kauhavan kokoisessa kaupungissa kolme tai neljäkin eri toimijaa niin
kuin nyt näyttää syntyvän, ja ihmiset voivat siinä tehdä valintoja. Itse vierastan vähän sel-
laista vaihtoehtoa, että annetaan veronmaksajien rahoilla rakennettu kokonaisuus kultalau-
tasella jonkun yhden yhtiön käsiin ja vaihdetaan julkinen monopoli yksityiseen. Se ei var-
maan ole järkevää. Myöskin kiinteistöleasing, kiinteistösijoittaja jollekin julkiselle raken-
nukselle ja elinkaarimalli niin terveydenhuoltoon kuin vaikka kouluihinkin ovat ihan hy-
viä ratkaisuja.

Arvoisa puhemies! Haluan myös todeta sen, että pidän erittäin hyvänä sitä, että tämän
niin sanotun Paras-lain velvoitteita jatketaan ja se velvoittaa siihen asti, että sote- ja maa-
kuntakuvio lähtee liikkeelle. Se on aivan järkevää, että tässä ei tule sitten mitään tarpeetto-
mia hötkyilyjä ennen kuin maakunnat käynnistyvät.

15.45 Ari Torniainen kesk: Arvoisa rouva puhemies! On erittäin hyvä, että tämä laki on
tullut meille tänne eduskuntaan käsittelyyn, ja haluan lämpimästi kiittää ministeri Risik-
koa [Eduskunnasta: Saarikkoa!] — anteeksi, ministeri Saarikkoa — siitä, että hän erittäin
nopeasti on tuonut tämän lakiesityksen käsittelyyn. Ministeri Risikko on tähän aikaisem-
min jo viitannut, ja nyt kuitenkin ministeri Saarikko on tänään hyvin kertonut tuossa omas-
sa puheenvuorossaan, miksi tämä lakiesitys on täällä. Myöskin haluan kiittää sosiaali- ja
terveysvaliokuntaa nopeasta käsittelystä, että tämä on nyt saatu täällä ensimmäiseen käsit-
telyyn, ja kun olen kuunnellut tätä keskustelua, niin hyvinkin yksimielisesti ollaan tämän
hallituksen esityksen kannalla. Taas keskustellaan prosenttimäärästä, niin kuin jo tuossa
aikaisemminkin tänään, ja saatetaan myöskin äänestää, joten olkoon tämä perjantaipäivä
nyt sellainen prosenttipäivä ja äänestyspäivä.

Mutta kaiken kaikkiaan on erittäin hyvä, että laki etenee ripeästi, samoin myöskin se,
että kiinnitetään siihen huomiota, että potilasturvallisuuden varmistamisen tulee olla ensi
sijalla. Se on tärkeää, ja myöskin se, että maakunnissa erikoislääkärit turvataan tulevaisuu-
dessa, on tärkeä asia. Kun rakennusinvestoinneista keskustellaan tässäkin yhteydessä, niin
toivon, että nykyiset sote-kiinteistöt ovat käytössä sosiaali- ja terveyspalveluissa maakun-
nissa tulevaisuudessakin.
10



Pöytäkirjan asiakohta PTK 143/2017 vp
Kaiken kaikkiaan erittäin tärkeä asia on, että sote-uudistus saadaan vietyä myöskin no-
peasti maaliin. Toivon, että meidän kaikkien yhteinen päämäärä on se.

15.47 Petri Honkonen kesk: Arvoisa rouva puhemies! Yhdyn niihin arvioihin, että tämä
nyt käsittelyssä oleva rajoituslaki on tarpeellinen, ellei jopa välttämätön. Tämä kehitys,
mitä nyt viime kuukausina ja vuosina on tuolla kunnissa nähty, ei pelkästään näiden ulkois-
tusten mutta myöskin näiden kiinteistökauppojen suhteen, on aika kiivasta. Ja myönnän
sen toki itsekin, että olen ollut kuntapäättäjän roolissa päättämässä kunnan sote-kiinteistö-
jen myymisestä yksityiselle toimijalle, joka on sitten taas yksittäisen kunnan ja kuntapäät-
täjän näkökulmasta siinä kohtaa ollut varmasti se ainoa oikea ratkaisu, ja tämän myös
osoitti siellä meillä Saarijärvellä tehty lähestulkoon yksimielinen päätös.

Kun edustaja Anttila tässä aikaisemmin totesi kunnallisesta itsehallinnosta ja kuntien te-
kemistä ratkaisuista liittyen nytten tähän päivystysasetukseen ja terveydenhuoltolakiin,
niin olen taipuvainen ajattelemaan siinäkin samalla tavalla. Nythän näyttää siltä, kun näitä
välttämättömiä säästöpäätöksiä olemme panneet toimeen ja myöskin siellä terveydenhuol-
topuolella, sairaalapuolella olemme näitä joutuneet tekemään, niin ne vaikutukset nyt vaan
sitten kohdistuvat nimenomaan aluesairaalapaikkakuntiin ja seutukaupunkeihin. Ja tietysti
näin itsekin seutukaupunkikansanedustajana tämän kehityksen tunnistan ja sen kritiikin,
mitä sitä vastaan on esitetty. Mutta tietenkin on erittäin tärkeää, nyt kun tähän on näitä tiet-
tyjä säästöodotuksia sisään leivottu liittyen tähän terveydenhuoltolaki- ja päivystysasetuk-
seen, että sitten myös ministeriön taholta tarkkaillaan näiden säästöjen toteutumista, ettei
sitten pääse syntymään sellaista tilannetta, että voitaisiin sanoa, että sitä tarvittavaa ja oi-
keaa lopputulosta ei ole saavutettu.

15.49 Antero Laukkanen kd: Arvoisa rouva puhemies! Tämä lakiesityshän syntyy nyt
siitä tarpeesta, jonka hallitus on itse luonut sillä, että koko Suomen kuntakenttä on pienes-
sä sekaannuksessa, kun ei voi aivan tarkasti tietää ja sanoa, mitä tämä sote- ja hallintouu-
distus lopulta tuottaa. Nyt ollaan sitten siinä tilanteessa, että on pakko tehdä tällaista pika-
turvaavaa lainsäädäntöä, jolla sitten ohjataan ikään kuin markkinoita. Ja tässä onkin nyt
tämä iso ristiriita, että erityisesti kokoomus, joka kokee, että pitää vapauttaa suomalainen
terveydenhuolto markkinoille, nyt yhtäkkiä rajoittaa markkinoita erikoislainsäädännöllä,
että saatte ostaa, mutta ette saa ostaa näin paljoa, tai voitte ostaa vain tuon tai tuon yksikön.
Toinen näkökulma on, että tässä hetkessä ei voi kyllä kuntapäättäjiä syyttää siitä, jos he ot-
tavat ikään kuin ohjat omiin käsiinsä ja turvaavat oman palvelunsa, kun hallituksen esityk-
set ovat niin epäselviä.

Ja jos tämänpäiväinen alkoholilakipäätös jää voimaan — tässähän on vielä mahdolli-
suus, että se muuttuu, mutta jos se nyt sattuisi jäämään voimaan — niin sehän tarkoittaa,
että sen jälkeen kaikki säästöt, joita on mietitty, valuvat hukkaan ja tulee lisälasku vielä. Eli
koko sotenkin voisi periaatteessa haudata ja palata niin kuin normaaliin aikajärjestykseen
ja sanoa kaikille kuntalaisille, että hyvää joulua, rauha maassa, kaikilla hyvä tahto — tosin
vähän enemmän humalassa kuin aikaisemmin.

15.51 Matti Torvinen sin: Arvoisa rouva puhemies! Keskustelu on tärkeää, ja tässä asias-
sa keskustelu on aaltoillut laidasta laitaan. Ehkä keskeistä kuitenkin on se, että yhteisesti
todetaan, että yhteiskunta oli yllättynyt siitä, että markkinavoimat lähtivät näin voimak-
kaasti liikkeelle haalimaan suomalaista sosiaali- ja terveydenhuoltoa omiin käsiinsä. Nyt
11



Pöytäkirjan asiakohta PTK 143/2017 vp
on vain käynyt niin, että tavallaan hallituksessa, minun mielestäni sinisilmäisesti, uskottiin
lojaliteettiin, mutta nämä aggressiiviset yritykset eivät sitä tehneet.

Kun ajatellaan tuota Meri-Lapin tilannetta — eli nyt kun käsitellään käytännössä, kan-
sankielellä, Lex Meri-Lappia — niin siellä Mehiläinen otti kyllä tilanteen niin haltuunsa,
että ammattitaidottomia juristeja kunnissa vietiin kuin pässiä narusta ja heidän kyvyttö-
myytensä hallita sopimusoikeutta osoitettiin. Miettikääpä sitä: ei mitään käytäntöjä vuok-
rista, eli kunnat määrittävät vuokran määrän, ja vastaavasti vastapuoli määrittää sen saman
hinnan ylihinnaksi. Kaikki laitteet luovutetaan korvauksetta Mehiläisen käyttöön. Käytän-
nössä on niin, että Mehiläinen ei edes pysty vastaamaan tuon sopimuksen sisällöstä. Ym-
märrän siksi, että hallitus hätääntyi tavallisten ihmisten puolesta. Poliitikot joutuivat nyt
siellä paikallisesti hieman luupin alle. Ja sanoisin näin, että yhteiskunnalla ja eduskunnalla
pitää olla mahdollisuus päättää tällaisista laeista. Käytettiinhän Lex Kittilääkin, jossa to-
dettiin, että kunnan päättäjät ovat eduskunnan mielestä toimineet kielteisellä tavalla. Nyt
sitten on kysymyksessä Meri-Lapin alue, ja olen tässä selvittänyt, että tällä hetkellä muun
muassa Sallassa tehdään samaa ja monilla muilla paikkakunnilla, ja olen selvittänyt sen,
että niillä ulkoistetuilla vanhustenhoitopaikoilla on tuhannen euron kuukausivuokra. Tämä
rajoituslaki tulee todella tarpeeseen. 

15.53 Antero Laukkanen kd: Arvoisa rouva puhemies! En tässä nyt niin moittisi kunta-
päättäjiä enkä moittisi myöskään elinkeinoelämää, vaan kyllä katseeni kääntyy tuonne hal-
lituksen puoleen. Jos pasuuna antaa epäselvän äänen, niin eihän se armeija mene mihin-
kään suuntaan. Kyllä tässä on nyt niin kertakaikkista kyvyttömyyttä ja osaamattomuutta
hallituksen sisällä näistä asioista kommunikoimisessa ja niiden selkeässä kuvaamisessa,
että tulee sellainen tunne, että kohta hallitus ei itsekään oikein tiedä, mitä se tarkoittaa.

15.54 Mika Kari sd: Arvoisa rouva puhemies! Haluan vain tähän aikakirjaan merkitä
myös oman mielipiteeni hallintovaliokunnan jäsenenä. Se toki löytyy sieltä hallintovalio-
kunnan lausunnostakin. Mutta niin kuin tässä aikaisemmin todettiinkin, niin kunnat on
ajettu sellaiseen tilanteeseen, jossa eduskunta joutuu kuntia suojelemaan heiltä itseltään.
Tällainen käytännössä kunnallisen itsehallinnon vastainen toiminta ei kyllä nauti ainakaan
henkilökohtaisesti minun luottamustani, mutta haluan sen sanoa tässä, ettei kyllä nauti hal-
lituksen sote-valmistelu muiltakaan osin.

15.55 Antti Kurvinen kesk: Rouva puhemies! Mehän aina puhumme mielellämme näis-
tä niin sanotuista juurisyistä. Se on sellainen vuoden muotisana. Varmaan Mitä missä mil-
loin -kirjaankin päätyy tämä juurisyy. Jos ajatellaan tämän keskustelun juurisyitä, niin kyl-
lähän tietysti yksi on se, että meillähän ovat julkiset tilat aivan karmeassa kunnossa tällä
hetkellä. Siellä on erittäin paljon 70—80-luvulla rakennettuja rakennuksia, jotka eivät ter-
veellisyydeltään, turvallisuudeltaan ja kaikilta vaatimuksiltaan täytä niitä nykyajan tarpei-
ta. Siellä on meillä todellinen pommi tikittämässä ja osin jo räjähtänyt tuolla kunnissa ja
kuntayhtymissä. Se on yksi tausta sille, että ratkaisuja näille kiinteistöille haetaan, niitä ul-
koistetaan, myydään, tulee näitä uudentyyppisiä malleja. Sinänsä on tosi positiivista, että
Sipilän hallitus on tämänkin asian ottanut oikein tosissaan muutenkin kuin juhlapuheissa.
Nyt meillä on tämä valtioneuvoston terveet sisäilmat -työryhmä, joka pyrkii sitten pohti-
maan, millä tavalla me saisimme nämä julkiset tilat kuntoon ja tämän homepommin rat-
kaistua.
12



Pöytäkirjan asiakohta PTK 143/2017 vp
Toinen juurisyy on se, minkä edustaja Laukkanen todella ansiokkaasti toi esille, elikkä
nyt pitää lopettaa se söhrääminen. Meillähän edellinen vaalikausi meni käytännössä ihan
hukkaan. Me teemme nyt neljän vuoden aikana kahdeksan vuoden työt sen takia, että sini-
punahallitus, jossa myös kristillisdemokraatit olivat mukana, ei kyennyt tätä asiaa kuntoon
hoitamaan. Olen ihan täysin samaa mieltä kuin edustaja Laukkanen, että nyt pitää sote saa-
da valmiiksi ja kaiken maailman tarpeeton jarruttaminen ja tällaisten 15 prosentin lisäesi-
tysten tekeminen tässä perjantai-iltapäivänä kannattaa lopettaa, niin että se on jokainen
viikko ja kuukausi varmuutta tuonne kentälle.

15.56 Jari Myllykoski vas: Arvoisa rouva puhemies! Edustaja Kurvinen, viime kaudella
tämä saatiin maaliin hyvässä yhteistyössä, mutta perustuslailliset ongelmat tulivat vastaan.
Sen pohjalta kun olisi jatkettu, emme olisi tällaisissa ongelmissa, että tämän hallituksen
toimesta kiinteistöbisnestä tehdään jo täyttä häkää, ja mitä muuta? — Kiitos.

15.57 Anders Adlercreutz r: Ärade talman! Kyllähän tämä koko asia lähti raiteiltaan sil-
loin 2015, kun kaksi toisiinsa kuulumatonta asiaa, valinnanvapaus ja maakuntamalli, läh-
dettiin koplaamaan toisiinsa. [Krista Kiuru: Näin on!] Se ajoi tämän koko uudistuksen rai-
teiltaan, se ajoi kunnat mahdottomaan tilaan, jossa tulevaisuudesta ei voi tietää, mitä tule-
man pitää. Päivystysuudistus vielä pahensi tilannetta. Niin sanotut autonomiset maakun-
nat eivät saa itse edes päättää sairaalarakenteestaan, ja sitten sitä täällä korjataan ennen jou-
lua, jotta mitään pahempaa ei tapahtuisi. On sinänsä hienoa ja solidaarista, että näinkin iso
osa eduskunnasta on valmis korjaamaan hallituksen murheita, hallituksen mokia tässä
asiassa, mutta ei pidä kieltää sitä asiaa, mistä tämä kaikki johtuu.

Yleiskeskustelu päättyi.

Puhemies Maria Lohela: Asian käsittely keskeytetään. Täysistunto keskeytetään, ja sitä
jatketaan kello 16.15.

Täysistunto keskeytettiin kello 15.58.

————

Täysistuntoa jatkettiin kello 16.16.

Puhemies Maria Lohela: Nyt jatketaan tänään kello 15.58 keskeytettyä täysistuntoa.
Päiväjärjestyksen 3. asian yksityiskohtainen käsittely alkaa. Nyt käsitellään muutoseh-

dotukset.

1. lakiehdotuksen 3 §

Anneli Kiljunen sd: Arvoisa puhemies! Esitän, että pykälä saa sen muodon, joka vasta-
lauseessamme on.

Aino-Kaisa Pekonen vas: Arvoisa puhemies! Kannatan edustaja Kiljusen tekemää esitys-
tä.
13



Pöytäkirjan asiakohta PTK 143/2017 vp
Puhemies Maria Lohela: Anneli Kiljunen on Aino-Kaisa Pekosen kannattamana ehdot-
tanut, että pykälä hyväksytään vastalauseen mukaisena.

Selonteko hyväksyttiin.

Mietintö "jaa", Anneli Kiljusen ehdotus "ei". Äänestyksen tulos: jaa 78, ei 51, tyhjiä 3;
poissa 67 (äänestys 1). Eduskunta hyväksyi mietinnön.

Eduskunta hyväksyi hallituksen esitykseen HE 182/2017 vp sisältyvien 1.—2. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
14


	3
	15.03
	15.09
	15.15
	15.18
	15.20
	15.22
	15.24
	15.27
	15.31
	15.32
	15.37
	15.38
	15.39
	15.41
	15.43
	15.45
	15.47
	15.49
	15.51
	15.53
	15.54
	15.55
	15.56
	15.57


