















































DEMEA00.tmp.xml


Pöytäkirjan asiakohta PTK 119/2017 vp
Pöytäkirjan asiakohta 

PTK 119/2017 vp

Täysistunto

Torstai 16.11.2017 klo 15.59—18.49

3.3. Suullinen kysymys lapsiperheiden köyhyydestä (Outi Alanko-Kahiluoto vihr)
Suullinen kysymys SKT 158/2017 vp

Suullinen kyselytunti

Puhemies Maria Lohela: Seuraava kysymys, edustaja Alanko-Kahiluoto.

Keskustelu

16.19 Outi Alanko-Kahiluoto vihr:  Arvoisa rouva puhemies! Hallitus on suhtautunut
köyhiin väestöryhmiin välinpitämättömästi, eikä köyhyyden vähentäminen ole ollut sen
työlistalla. Talouskasvun seurauksena syntynyt liikkumavara on käytetty hyvätuloisille
suunnattuihin veronkevennyksiin ja unohdettu heikommassa asemassa olevat. Suhteelli-
sen köyhyyden arvioidaan tämän hallituksen aikana nousseen yli 12 prosentilla.

Hallituksen leikkaustoimet ovat kasautuneet samoille ihmisryhmille. Lapsilisien indek-
sikorotuksen jäädyttäminen ja subjektiivisen päivähoito-oikeuden rajoittaminen ovat vai-
keuttaneet monen lapsiperheen arkea. Lisäheikennystä aiheuttaa lisäksi verotuksen lapsi-
vähennyksen poisto. Lapsiasiavaltuutetun mukaan köyhyys on tämän politiikan seurauk-
sena Suomessa jälleen periytymässä ja syventymässä, ja onkin aihetta kysyä arvoisalta val-
tiovarainministeriltä: oletteko tietoisia siitä, että asiantuntijat ovat varoittaneet siitä, että
lapsiperheköyhyys on jälleen Suomessa syventymässä?

Puhemies Maria Lohela:  Ministeri Orpo. — Saarikko vai Orpo? Nyt teidän täytyy päät-
tää.

16.21 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Aihe on hallitukselle tärkeä ja yhteinen. Koska kysymyksenne kohdistui eri-
tyisesti lapsiperheiden kokonaisuuteen, vastaan kysymykseen.

On aivan totta, että lapsiperheköyhyys on Suomessa ylisukupolvinen ja laaja ilmiö, jos-
ta varmasti kaikki tämän salin eduskuntapuolueet kantavat niin vastuuta kuin huoltakin.
On totta, että vaalikauden alkupuolella teimme päätöksiä, jotka heikensivät lapsiperheiden
toimeentuloa. Siksi olen hyvin iloinen, että ensi vuoden budjettiin olemme kyenneet teke-
mään päätöksiä, jotka kääntävät suuntaa. En liioittele niiden vaikutusta enkä ylikorosta nii-
tä voimakkaiksi toimenpiteiksi mutta kuvaan suunnanmuutosta. Varhaiskasvatusmaksu-
jen alentaminen opetusministeriön toimesta on iso kokonaisuus, joka tuo nollamaksuluok-
kaan noin 7 000 lapsiperhettä. Se on merkittävä teko lapsiperheköyhyyden torjumiseksi.
Niin ikään kaikkein heikoimmassa asemassa olevat lapsiperheet, vähimmäisäitiys- ja
-isyyspäivärahoilla olevat, saavat nyt [Puhemies koputtaa] toimeentuloonsa korotuksen.
 Tarkistettu
4.1



Pöytäkirjan asiakohta PTK 119/2017 vp
Lisäksi parannamme opiskelevien perheiden asemaa [Puhemies: Ministeri Saarikko, aika
on täynnä!] huoltajakorotuksella.

Puhemies Maria Lohela:  Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.22 Outi Alanko-Kahiluoto vihr (vastauspuheenvuoro):  Olen hyvin iloinen siitä, että
hallitus on tarkastamassa suuntaansa. Esimerkiksi juuri opiskelevien perheiden kohdalla-
han on ollut hyvin huolestuttavaa se, että samaan aikaan ollaan heikennetty rajusti opinto-
rahaa ja asumistukea, ja tämä on vaikeuttanut selkeästi näiden perheiden opintoihin keskit-
tymistä. 

Hallituksen välinpitämättömyys lapsiperheköyhyyttä kohtaan näkyy kuitenkin edelleen
lainvalmistelutyössä, josta keskeisesti puuttuvat laadukkaat vaikutusarviot. Jos ne olisi
huolella tehty, hallitus ehkä olisi huomannut, että sen leikkaukset tuppaavat kasautumaan
tietyille ihmisryhmille, kuten eläkeläisille ja lapsiperheille. Kun nuorten ja lasten pahoin-
vointi kasautuu ja kouluttamattomuus periytyy, on aihetta kysyä: lupaatteko jatkossa tehdä
kattavat lapsivaikutusarviot kaikessa lapsiin ja lapsiperheisiin liittyvässä lainsäädännössä,
jotta lapsiperheköyhyyden syventyminen saadaan pysähtymään?

16.23 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Perin tärkeä kysymys, ja aihe kumpuaa jo myös Sipilän hallituksen ohjelmas-
ta. Siellä on lapsiperhepalveluiden muutosohjelma, joka on siis laajapohjainen ohjelma sii-
tä, että palveluiden painopiste käännetään ennaltaehkäisevään suuntaan, monen ajatuksis-
sa sinne, missä ehkä olimme vielä 80—90-lukujen taitteessa, ja parantaisimme vielä siitä
juoksuamme. Tuo kokonaisuus pitää sisällään tavoitteen siitä, että lapsivaikutusten arvi-
ointi olisi yhä vakaampi ja merkittävämpi osa kaikkea lainvalmistelua.

En kuitenkaan vastaanota väitettänne siitä, että tällä hetkellä lapsivaikutuksia ei laisin-
kaan olisi arvioitu. Kyllä näin lainsäädännössä tapahtuu, mutta ehkä tarvittaisiin laajempi
ylisukupolvinen ote päätöstemme vaikutuksista — olivat ne miinus- tai plusmerkkisiä ensi
vuoden budjetissa — pidemmällä aikavälillä Suomen kestävyyden kannalta ja siten tule-
van sukupolven hyväksi. Ehkä lapsivaikutuksia pitäisi arvioidakin ei pelkästään tämän päi-
vän vaan myös huomisen lasten näkökulmasta.

16.24 Touko Aalto vihr (vastauspuheenvuoro): Arvoisa puhemies! Hallituksen oma sel-
vitys nosti maamme keskeisimmäksi sisäisen turvallisuuden haasteeksi entisestään laajen-
tuvan syrjäytymisen — sen, että kansalaiset jakautuvat menestyjiin ja syrjäytyviin. Halli-
tuksen oma politiikka syventää tätä ongelmaa ja syrjäyttää yhä enemmän ihmisiä. Köy-
hyys, eriarvoisuus ja osattomuus kasvavat voimakkaasti, vaikka taloudessa on saavutettu
käänne parempaan. Koulutuksesta ja ihmisten perusturvasta on leikattu valtavasti, ja sa-
maan aikaan hallitus on veropolitiikallaan suosinut hyvätuloisia ja omia eturyhmiään eikä
ole tavoitellut tuloerojen kaventamista. Hallitus valitsi tutkitusti tehottomat ja ympäristöl-
le haitalliset vero- ja yritystuet.

Vihreät valitsivat omassa tulevaisuusbudjetissaan panostamisen koulutukseen sekä eri-
arvoisuuden torjuntaan. Panostamme köyhyyden torjuntaan yli 640 miljoonaa euroa. Ky-
synkin valtiovarainministeriltä: aiotteko tarttua vihreiden tulevaisuusbudjettiin ja siellä
tehtyihin toimenpiteisiin, joilla voidaan vähentää köyhyyttä ja eriarvoisuutta?
2



Pöytäkirjan asiakohta PTK 119/2017 vp
16.25 Valtiovarainministeri Petteri Orpo (vastauspuheenvuoro):  Arvoisa puhemies!
Kyllä me olemme perehtyneet ja perehdymme erittäin huolella kaikkien ryhmien tekemiin
esityksiin. Vihreidenkin esityksessä oli paljon hyvää, oikeita painotuksia, kunnianhimota-
soa, siitä kiitos. Mutta teidänkin budjetissanne oli mielestäni se ongelma, että sen tulopuo-
lessa oli osittain sellaisia hyvin epämääräisiä eriä, kuten esimerkiksi harmaan talouden tor-
junnasta tulevat lisävarat. Eli ei tämä asia, niiden uusien panosten löytäminen, ole niin yk-
sinkertaista, kun meidän pitää pitää tiukasti kiinni siitä, että velkaantuminen saadaan tait-
tumaan.

Mutta mitä tulee sitten eriarvoisuuden lisääntymiseen, niin kyllä se nyt vain on niin, että
jos työllisyys paranee — jos meillä on melkein 60 000 työtöntä vähemmän kuin vuosi sit-
ten, jos meillä on 20 000 pitkäaikaistyötöntä vähemmän kuin vuosi sitten — niin kyllä se
on menoa parempaan suuntaan. Se vähentää eriarvoisuutta tässä maassa. Kun ihminen pää-
see töihin, niin se on kaikkein suurin nousu köyhyydestä ja syrjäytymisen vaarasta tai syr-
jäytyneisyydestä [Puhemies koputtaa] takaisin normaalielämään ja omaan elämään [Puhe-
mies: Aika täynnä!] kiinni.

16.27 Suna Kymäläinen sd (vastauspuheenvuoro): Arvoisa rouva puhemies! Surullinen
tosiasia tämän päivän Suomessa on, että edes työllisyys ei suojaa köyhyydeltä. Meillä on
laskelmia, joiden mukaan jopa 500 000 suomalaista työssä käyvää — pienipalkkaisia, pät-
kätyöläisiä, nollatyösopimuksilla olevia ja niin poispäin — elää köyhyysrajan alapuolella.
Varmasti haluatte lukuja: 70 000 alle 30-vuotiasta elää alle köyhyysrajan, 100 000 lasta
elää alle köyhyysrajan, 350 000 eläkeläistä elää alle 1 000 euron kuukausituloilla. SDP teki
laajan kansalaiskyselyn ihmisten ja perheiden toimeentulon vaikeuksista. Saimme jopa
1 000 vastausta siihen, ja siinä nousivat muun muassa asumisen kalleus, juuri tämä työlli-
syyden ongelma, pienet palkat ja päivähoitomaksut suuriksi tekijöiksi. Eikö hallitus ym-
märrä, että ostovoiman nostaminen lisäisi [Puhemies koputtaa] ja vauhdittaisi talouskas-
vua, ei sen leikkaaminen?

16.28 Pääministeri Juha Sipilä (vastauspuheenvuoro): Arvoisa rouva puhemies! Tämä-
kin on tärkeä kulma tässä eriarvoistumiskehityksessä. Se on selvä asia, selvä fakta, että
myöskin työssä käyviä on köyhyysrajan alapuolella.

Kun me mietimme niitä suuria kysymyksiä, kun mennään kohti 2020-lukua, niin minus-
ta meidän pitäisi rohkeasti miettiä myöskin sitä, voisiko esimerkiksi perustulo olla yksi osa
ihmisen palkanmuodostusta silloin, kun puhutaan pienipalkkaisesta henkilöstä. Tähän liit-
tyy monia erittäin arkoja ja hankalia kysymyksiä, mutta minun mielestäni niitäkin pitäisi
avoimesti käydä läpi. Se ei saa johtaa siihen, että sen takia halpuutetaan sitä työtä. Mutta
nyt kun tätä perustuloa kokeillaan tämän hallituksen toimesta, minun mielestäni tästä voi-
taisiin käydä avoin keskustelu, voidaanko tällä tavalla pienentää sitä työn vastaanottami-
sen kynnystä ja toisaalta puuttua myöskin sitten tähän ongelmaan, jonka, edustaja, nostitte
esille.

16.29 Pekka Haavisto vihr (vastauspuheenvuoro):  Arvoisa puhemies! Keskustelu lähti
nuorista ja lapsiperheistä, ja valitettavasti Suomessa tänä päivänä huono-osaisuus, syrjäy-
tyminen, on enemmän periytyvää kuin aikaisemmin, ja näinhän ei pitäisi olla.

Kiinnitän huomiota kahteen asiaan: 
3



Pöytäkirjan asiakohta PTK 119/2017 vp
Toinen on nuorten harrastusmahdollisuuksien eriytyminen varallisuuden mukaan. Har-
rastukset ovat nykyään tavattoman kalliita, ja jollain tavalla tätä tietä pitäisi nuorten osalta
tasoittaa.

Mutta toinen, vielä vakavampi kysymys on koulutuksesta syrjäytyminen. Viime aikoina
on julkaistu tutkimuksia nimenomaan toisen asteen koulutuksen osalta: sekä ammatillises-
sa koulutuksessa että lukiokoulutuksessa kohtuuttomat maksut, joita menee oppimateriaa-
lista, kirjoista, opetusvälineistä, saattavat olla keskeyttämisen syy ja luovat lisää syrjäyty-
neisyyttä. Mitä hallitus tälle asialle aikoo tehdä?

16.30 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Ensinnäkin tästä harrastamisesta: On tunnistettu, että on erittäin tehokasta ja hyvää
syrjäytymisen ehkäisyä, että lapset ja nuoret pääsevät harrastamaan ja monipuolisten, mie-
lekkäiden harrastusmahdollisuuksien piiriin. Se on totta, että kustannukset ovat nousseet,
ja sen takia hallitus on asettanut tavoitteekseen harrastustakuun eli sen, että jokaisella lap-
sella olisi mahdollisuus vähintään yhteen mieleiseen harrastukseen, ja sitä viedään eteen-
päin yhdessä kuntien, kolmannen sektorin ja kaikkien mahdollisten toimijoiden kanssa,
jotka vaikuttavat lasten harrastusmahdollisuuksiin.

Sen lisäksi nousi esille tärkeä nuorten koulutusmahdollisuuksien edistäminen ja se, että
kenenkään koulutuspolku ei saa katketa varattomuuden takia. Koska olemme tästä huolis-
samme, olen teettänyt selvitystä Opetushallituksessa siitä, mikä on nykytila, mikä on tä-
mänhetkinen tilanne tämän asian suhteen. Sen johdosta sitten pystymme tekemään toimen-
piteitä, kun saamme sen selvityksen ensi vuoden alussa. Lupaan, että hallitus tekee aivan
kaikkensa, että jokainen nuori tässä maassa saa mahdollisuuden opiskella. 

Kysymyksen käsittely päättyi.
4


