















































DEM1259.tmpSave.xml


Pöytäkirjan asiakohta PTK 6/2016 vp
Pöytäkirjan asiakohta 

PTK 6/2016 vp

Täysistunto

Torstai 11.2.2016 klo 15.59—21.21

2.3. Suullinen kysymys Yhdysvaltojen ilmavoimien laivuevierailusta Suomeen  (Markus 
Mustajärvi vas)

Suullinen kysymys SKT 6/2016 vp

Suullinen kyselytunti

Puhemies Maria Lohela: Seuraava kysymys, edustaja Mustajärvi.

Keskustelu

16.39 Markus Mustajärvi vas: Arvoisa puhemies! Viikolla julkistettiin tieto, että Yhdys-
valtojen ilmavoimien kansalliskaartiyksikkö Oregonista tekee laivuevierailun Suomeen, ja
yksikkö osallistuu myös rajat ylittävään harjoitustoimintaan yhdessä Suomen, Ruotsin ja
Norjan kanssa.

Tuoreeltaan peräsimme puolustusvaliokunnassa tietoa sekä puolustusministeriltä että
upseereilta, kenelle, keneltä ja milloin laivuevierailusta tuli kutsu ja aloite. Emme saaneet
mitään vastausta, joten jätimme siitä kirjallisen kysymyksen asianomaisen ministerin vas-
tattavaksi.

Onko arvoisalla ulkoministerillä tai jollain muulla hallituksen ministerillä kerrottavaa
siitä, kuinka tämä asia eteni? Kutsuiko Suomi nämä hävittäjät Kuopioon vai Yhdysvallat?

16.40 Ulkoasiainministeri Timo Soini (vastauspuheenvuoro): Arvoisa rouva puhemies!
Yleensä tietysti, kun näitä asioita kysellään, niin kysellään silloin, kun asianomainen mi-
nisteri on paikalla. Mutta vastaan silti. (Hälinää) Tästä asiasta on päätetty normaalin pää-
töksentekomenettelyn mukaisesti. TP-UTVA käsitteli ja linjasi Puolustusvoimien osallis-
tumisesta kansainväliseen koulutus- ja harjoitustoimintaan 20. marraskuuta 2015. Ja aivan
niin kuin te kysyitte, niin informointia on ollut puolustusvaliokunnassa, ja siltä osin tietys-
ti, kun se menee puolustusministerin piikkiin, niin tätä en tiedä, mitä siellä on kysytty ja kä-
sitelty, mutta tietenkin kirjalliseen kysymykseen vastataan. Tämä on normaalisti mennyt
kaiken sen tapaan. Meillähän on tällä hetkellä, mikäli muistan oikein, harjoitustoimintaa
87 harjoitusta ilmeisesti vuodessa. Nämä menevät sillä lailla, (Puhemies: Aika!) että...

Puhemies Maria Lohela: Nyt on, ministeri Soini, aika täynnä.

No, sitten jäi vastaamatta.

Puhemies Maria Lohela: Edustaja Mustajärvi esittää varmaankin toisen kysymyksen.
 Tarkistettu
4.0



Pöytäkirjan asiakohta PTK 6/2016 vp
16.42 Markus Mustajärvi vas (vastauspuheenvuoro): Arvoisa puhemies! Kyllä tämä on
myöskin ulkopolitiikkaa, ministeri Soini. Nimenomaan ulko- ja turvallisuuspolitiikassa
sekä puolustuspolitiikassa on tapahtunut ja tapahtuu tavattoman paljon lyhyen ajan sisällä
ja parhaillaan laaditaan muun muassa Nato-selvitystä. Asioitten arkaluontoisuudesta ker-
too jotain se, että Ulkopoliittisen instituutin ohjelmajohtaja kiiruhti jo etukäteen varoitte-
lemaan tahallisista väärinymmärryksistä liittyen tähän laivuevierailuun. Onko Suomen lin-
jassa, ministeri Soini, tapahtunut muutos, kun tällaisia uusia avauksia putkahtelee julkisuu-
teen tämän tästä ilman, että eduskuntaa ja sen valiokuntia on asianmukaisesti informoitu?
Ja olisiko syytä parantaa tiedonkulkua niin, että eduskunta näin tärkeistä asioista pysyy
ajan tasalla?

16.42 Ulkoasiainministeri Timo Soini (vastauspuheenvuoro):  Arvoisa puhemies! Vas-
taan heti alkuun, että ei tällä ole mitään tekemistä Naton kanssa. Ei Suomi ole tällä hetkellä
hakemassa Nato-jäsenyyttä, eikä sitä meille olla myöskään lentokoneella tuomassa, edus-
taja Mustajärvi. (Naurua)

Puhemies Maria Lohela: Seuraava lisäkysymys, edustaja Arhinmäki.

16.43 Paavo Arhinmäki vas (vastauspuheenvuoro): Arvoisa rouva puhemies! Kyllä tämä
on tietenkin ulkopoliittinen kysymys, ja te, ulkoministeri Soini, olette ulko- ja turvallisuus-
poliittisessa ministerivaliokunnassa. Kuten kerroitte, siellä on käsitelty sitä, että yhdysval-
talaisia koneita tulee harjoittelemaan Suomen ilmatilaan.

Edustaja Mustajärvi esitti hyvin yksinkertaisen kysymyksen, ja se varmasti käsiteltiin
ulko- ja turvallisuuspoliittisessa valiokunnassa. Kumpi kutsui nämä Yhdysvaltain hävittä-
jät Suomen ilmatilaan — Suomi vai kutsuiko Yhdysvallat itse itsensä?

16.43 Ulkoasiainministeri Timo Soini (vastauspuheenvuoro): Arvoisa rouva puhemies!
Näitä harjoituksia on 87 kappaletta, kun katsoin tässä. Koulutustoimintaa on edellisinä
vuosina ollut 65 kappaletta. Mistä tämä lisäys johtuu, niin se tietysti johtuu siitä, että Suo-
mi ja Ruotsi Nato-kumppaneina harjoittelevat yhteistyötä yhdessä. Siitähän tämä johtuu.
Tuohon en valitettavasti pysty yksityiskohtaisesti vastaamaan tämän paremmin, koska
tämä asia kuuluu puolustusministerille, mutta joka tapauksessa täysin selvää on se, että
nämä harjoitustoiminnat yleensä menevät niin, että kriisinhallintakatsauksen yhteydessä
osana kansainvälistä harjoitustoimintaa näistä tehdään luettelot ja päätetään sitten.

16.45 Pääministeri Juha Sipilä (vastauspuheenvuoro): Arvoisa rouva puhemies! Yhdys-
vallat on Suomen ilmavoimien tärkein kahdenvälinen kumppani. Näitä laivuevierailuja on
ollut vuodesta 1997 alkaen. Tämä on aivan normaalia harjoitustoimintaa, jota, niin kuin ul-
koministeri totesi, on kymmeniä vuosittain. Tämä laivuevierailu on suunniteltu yhdessä,
kuten kaikki muutkin kahdenväliset yhteistoimintaharjoitukset. Tämä vierailu on osa Puo-
lustusvoimain kansainvälistä harjoitustoimintaa tälle vuodelle. Niin kuin ulkoministeri to-
tesi, tämä käsiteltiin TP-UTVAssa marraskuussa, ja puolustusvaliokuntaa ja ulkoasiainva-
liokuntaa on tällä viikolla informoitu, ja käsittely valiokunnissa asiasta jatkuu.

16.45 Carl Haglund r (vastauspuheenvuoro):  Arvoisa rouva puhemies! On hyvä, että
Puolustusvoimien kansainvälinen harjoitustoiminta laajenee, (Timo Heinonen: Ehdotto-
2



Pöytäkirjan asiakohta PTK 6/2016 vp
masti!) ja on myös niin, ihan niin kuin tässä pääministeri totesi, että jo 20 vuotta ollaan har-
joiteltu muun muassa amerikkalaisten kanssa, ja minun on hyvin vaikea ymmärtää, minkä
takia siitä aina säännöllisin vuorovälein täällä tehdään isoa dramatiikkaa. Se on yhtä dra-
maattista kuin se, että roska-auto käy tyhjentämässä laatikon tuolta takapihalta. (Vasem-
malta: Ohhoh!) Se on juuri yhtä dramaattista. USA on, ihan niin kuin tässä todettiin, mei-
dän tärkein kumppanimme Ilmavoimien osalta, ja se, että me harjoittelemme yhdessä, on
ihan normaalia. Jos siitä halutaan tehdä iso numero, niin siitä voidaan tehdä, mutta se on
ihan turhaa.

Se, mikä sen sijaan on tärkeätä, on se, että meillä on tarpeeksi resursseja, voidaan kehit-
tää meidän Ilmavoimien toimintaa ja sitä kautta vahvistaa kansallista puolustusta. Herra
pääministeri, millä tavalla voitte nyt varmistaa, että Ilmavoimien resurssit ovat kunnossa,
mitä tulee lentotunteihin ja muihin? Niin kuin tiedätte, olette antaneet Puolustusvoimille
yhdellä kädellä rahaa mutta sitten vieneet toisella kädellä, ja olen hieman huolissani tästä.

16.46 Pääministeri Juha Sipilä (vastauspuheenvuoro): Arvoisa rouva puhemies! Puolus-
tushallinto on niitä harvoja hallinnonaloja, jotka saavat lisää varoja, ja näin on myös tapah-
tunut. Myöskin viime vuonna lisäsimme nimenomaan lentotunteihin lisäbudjetissa varoja
juuri varmistaaksemme sen, että Puolustusvoimien suorituskyky Ilmavoimien osaltakin
pysyy hyvällä tasolla.

16.47 Ilkka Kanerva kok (vastauspuheenvuoro): Arvoisa rouva puhemies! Tämä on ihan
asiallinen hanke, ja sen vuoksi on tärkeää, että kaikkiin niihin kysymyksiin, joita asiaan
liittyen esitetään, saadaan myöskin hyvin selvät vastaukset. Olennaista tietysti tässä asias-
sa on eräs ulottuvuus: kuka on tehnyt aloitteen. Siihen on saatava luonnollisesti vastaus. Ei
se voi olla mikään hämärän peittoon jäävä asia, koska vastauksella loitonnetaan niitä epäi-
lyjä, perusteettomia epäilyjä, joita asiaan sinänsä liittyy.

Arvoisa puhemies! Kysyn hallitukselta: eikö olisi perusteltua, että kun tasavallan presi-
dentin johdolla hallituksen ulkoasiainvaliokunta on tehnyt päätöksen edessä olevien har-
joitusten listasta, mitä tullaan tekemään nähtävissä olevassa tulevaisuudessa, niin voitai-
siin luoda pelisäännöstö, jonka mukaan välittömästi eduskunnan asianomaiset elimet tuli-
sivat informoiduiksi ja kuulluiksi? Jos siihen jää etäisyyttä, niin se tarjoaa vuodoille ja eri-
laiselle spekulaatiolle aivan turhaa ilmapiiriä.

16.48 Ulkoasiainministeri Timo Soini (vastauspuheenvuoro): Arvoisa rouva puhemies!
Edustaja Kanerva, puolustusasiainvaliokunnan puheenjohtaja on täysin oikeassa. Näin pi-
tää olla nimenomaan, että epäilyjä hälvennetään. Kaksi kertaa vuodessa osana kansainvä-
listä harjoitustoimintaa, osana kriisinhallintakatsausta, pitää tulla nämä luettelot, ja kun nii-
tä harjoituksia, niin kuin mainitsin, nyt tulee 87, niitä oli 65, niin tämä on se tapa, millä ne
tuodaan ja pitää tuoda eduskunnan esittelyyn ja käsittelyyn nimenomaan näissä asianomai-
sissa valiokunnissa. Tämä on aivan normaali menettely, että näin toimitaan. Näin toimi-
taan tästä eteenpäin.

Puhemies Maria Lohela: Otetaan vielä yksi kysymys tähän aiheeseen.

16.49 Erkki Tuomioja sd (vastauspuheenvuoro): Arvoisa puhemies! Harjoittelutoiminta
jännittyneessä kansainvälisessä tilanteessa ei ole mikään läpihuutojuttu. Kaksi vuotta sit-
3



Pöytäkirjan asiakohta PTK 6/2016 vp
ten Ukrainan kriisin alettua hallituksen ulko- ja turvallisuuspoliittisessa valiokunnassa yh-
dessä tasavallan presidentin kanssa tehtiin se linjaus, että Suomi jatkaa osallistumista kan-
sainväliseen harjoitustoimintaan Nato-maiden, muiden kanssa eikä jättäydy pois mistään
sellaisesta, jossa olemme aikaisemmin olleet mukana ja joka täyttää meidän kriteerimme
Suomen puolustukselle tulevasta hyödystä, mutta myös, että emme osallistu sellaiseen
kansainväliseen harjoitustoimintaan, joka muuttuneessa tilanteessa on saanut toisen luon-
teen ja voidaan tulkita toisella lailla ja myöskin näyttää siltä, että Suomi olisi jollain tavoin
perustavaa turvallisuuspoliittista linjaansa muuttanut.

Haluaisin varmistaa, että tämä linjaus on edelleenkin voimassa, ja toivon, että myös mi-
nisteri Soini voi kertoa, että ulkoministeri on itse käynyt lävitse tämän tältä osin, (Puhe-
mies koputtaa) koska näin se on aikaisemminkin tehty.

16.50 Ulkoasiainministeri Timo Soini (vastauspuheenvuoro): Arvoisa rouva puhemies!
On luonnollista, että näin pitää olla, että toimintaympäristö vaikuttaa siihen. Toimintaym-
päristö on myös muuttunut siltäkin osin, että Suomen ja Ruotsin välistä puolustusyhteis-
työtä on päätetty syventää. Sillä on myös omalta osaltaan selkeitä vaikutuksia lähiympä-
ristöömme ja siihen, miten muut alueen toimijat tämän mahdollisesti kokevat.

Myös tästä harjoitustoiminnasta, jota nyt tässä on, voi tietysti olla lisäarvoa tälle Suo-
mi—Ruotsi-yhteistyölle ja muulle vastaavalle yhteistyölle, mutta kyllä sanon, edellinen ul-
koministeri Tuomioja, että tämä teidän kantanne on aivan järkevä, ja meidän pitää tehdä
politiikkaa ajassa ja ottaa nämä asiat tietysti huomioon — etenkin herkässä kansainvälises-
sä poliittisessa tilanteessa.

Kysymyksen käsittely päättyi.
4


