















































DEM7F4B.tmpSave.xml


Pöytäkirjan asiakohta PTK 85/2017 vp
Pöytäkirjan asiakohta 

PTK 85/2017 vp

Täysistunto

Tiistai 12.9.2017 klo 13.59—15.36

9. Lakialoite laiksi tuloverolain 43 §:n muuttamisesta
Lakialoite LA 30/2017 vp Olavi Ala-Nissilä kesk

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 9. asia. Puhemiesneuvosto ehdottaa, että asia lähetetään valtiovarainvaliokuntaan.

Asian käsittely keskeytettiin 8. syyskuuta 2017 pidetyssä täysistunnossa. Nyt keskuste-
lu asiasta jatkuu.

Keskustelu

15.31 Maria Tolppanen sd: Arvoisa puhemies! Tämä lakialoite koskee pakurin ja muu-
taman muun superfoodin viljelyn verotusta. Lakialoitteen mukaan olisi tärkeää muuttaa
viljelyn verotus maatalouden ansiotulosta pääomatuloksi, kuten muukin metsätaloudesta
saatava tulo, sillä lakialoitteen mukaan kyse on metsästä saatavasta tuotteesta. Vai onko
kyse sittenkin maataloudenomaisesta viljelystä, se on varmasti pohdinnan alainen asia va-
liokunnassa.

Tästä eteenpäin puhun pelkästään pakurista, koska siitä tiedän eniten. Olen ymmärtä-
nyt, että pakurin kohdalla tavoite on tuottaa 300 000 kiloa vuodessa, mikä toisi satojen mil-
joonien ellei jopa miljardien euron vuositulot. Raakapakurin kilohinta on eri lähteiden mu-
kaan 30 eurosta jopa 100 euroon kilolta. Loppujalostettuna siitä saadaan useampia satoja
euroja kilolta. Eli kun puhutaan kaikista viljeltävistä superfoodeista, kyse on varmasti tu-
levaisuudessa miljardiluokan yritystoiminnasta, jos se asia osataan tässä maassa hoitaa oi-
kein. Toivon todella, että myöskin valtiovalta on silloin mukana siinä.

Pakurin keräily sinänsä ei kuulu jokamiehenoikeuksiin, joten materiaali on siltä osin
suojattu. Varsinkaan silloin, jos mitä tahansa superfoodia viljellään teollisuustuotannon-
omaisesti, ei naapurin apajille ole varmasti asiaa, tämä lienee selvä. Mutta pakuri sinänsä,
kuten muutkin superfoodit, on hyvä ja kannatettava asia ja varmasti sen viljely ja käyttö ar-
kipäiväistyy. Ehkäpä meillä kaikilla kasvaa jossakin vaiheessa kotonamme kitukasvuinen
koivu, jossa viljellään pakuria. Pakuri nimittäin kasvaa myöskin semmoisessa huonokas-
vuisessa metsässä. Ehkäpä, kukapa tietää, pakurikäävästä saadaan jossain vaiheessa apua
myös homekoulujen lapsi- ja opettajauhreille, siis niille, jotka ovat homeisen ympäristön
takia sairastuneet.

Ennen kuin verohelpotuksia lähdetään tässä vaiheessa hakemaan yhdelle tuoteryhmälle,
olipa se metsän tuotetta tai maatalouden tuotetta, toivon, että valiokunnassa mietitään tark-
kaan, mitä se maksaa ja millä se rahoitetaan.

Verolakien osalta muistuttaisin vielä siitä, että vaikka kenenkään verotuksen ei nyt pi-
täisi nousta, niin tasaverot nousevat. Muistaakseni esimerkiksi alkoholi-, tupakka- ja kiin-
 Tarkistettu
4.0



Pöytäkirjan asiakohta PTK 85/2017 vp
teistövero ainakin nousevat. Lisäksi lapsivähennys poistetaan, joka sekin liittynee verotuk-
seen osaltaan.

Tässä tilanteessa, missä maa nyt on, olisi ykkösasiaksi nostettava ehdottomasti työttö-
myyden poistamisen rinnalle lapsiköyhyyden poistaminen. Lapsivähennyksen pitäminen
ei olisi paljon, mutta se olisi kädenojennus lapsiperheille. Terveet, hyvinvoivat lapset ovat
tämän maan tulevaisuus. Siksi myös homekoulujen korjaaminen on ensiarvoisen tärkeää,
ja vientivaltiksikin pystyvää pakuria ei tarvitse eikä pitäisi tarvita säästää tulevaisuudessa
homeelle altistuneiden lasten hoitoon. Nämä lapset pitää pystyä hoitamaan ennemmin kuin
he sairastuvat.

Pakuri sinänsä muuten edesauttaa hengitysteiden auki pysymisessä. Minä olen vannou-
tunut superfoodien käyttäjä, varsinkin pakuri on varsin tuttua. Mutta meillä pitää riittää ra-
haa siihen, ettemme tieten tahtoen sairastuta tulevaisuuttamme, lapsiamme, homeisissa ti-
loissa käyviä oppilaita.

15.35 Jani Mäkelä ps: Arvoisa puhemies! Tämä edustaja Ala-Nissilän lakialoite on hy-
vin mielenkiintoinen ja herättänyt jo laajempaa keskusteluakin. Siinä on toimittu niin, että
kun huomataan epäkohta, niin tehdään lakialoite sen korjaamiseksi, ja on tullut selvästi
esille, että näiden kääpälajien kerääminen on hyödyllistä toimintaa ja siitä saadaan tuottei-
ta, joilla monien mielestä on terveysvaikutuksia.

Nyt kuitenkin olisin itse kaivannut tähän esitykseen hieman enemmän taloudellisia las-
kelmia siitä, mitkä ovat tämän esityksen mahdolliset verovaikutukset: jos verotusta muu-
tetaan näin, minkä suuruisesta liiketoiminnasta on kysymys, miten paljon sitä täytyisi huo-
mioida valtion talousarviossa, jos tällainen muutos tehtäisiin nyt, mitkä sen vaikutukset
kenties olisivat tulevaisuudessa. Jos verotus näyttäisi näiltä osin keventyvän näiden tuot-
teiden osalta, niin tarvittaisiin myös tietenkin perustelut sille, miksi näin tapahtuu.

Keskustelu päättyi.

Asia lähetettiin valtiovarainvaliokuntaan.
2


