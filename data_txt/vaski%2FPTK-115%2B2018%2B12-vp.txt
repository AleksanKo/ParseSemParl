















































DEMB1C4.tmp.xml


Pöytäkirjan asiakohta PTK 115/2018 vp
Pöytäkirjan asiakohta 

PTK 115/2018 vp

Täysistunto

Torstai 15.11.2018 klo 16.01—19.41

12. Lakialoite laiksi yhdistyslain muuttamisesta
Lakialoite LA 40/2018 vp Paavo Väyrynen kp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 12. asia. Puhemiesneuvosto ehdottaa, että asia lähetetään lakivaliokun-
taan.

Keskustelu on päättynyt. [Paavo Väyrynen: Minulla oli puheenvuoropyyntö!]

Keskustelu

19.35 Paavo Väyrynen kp (esittelypuheenvuoro): Arvoisa puhemies! Kyllä minun pa-
neelissani oli punainen väri siinä kohtaa, missä on puheenvuoropyyntö.

Arvoisa puhemies! Tästä asiasta en tarvitse kymmentä minuuttia. Tämä lakialoite on pe-
riaatteellisesti hyvin tärkeä. Järjestöelämässä on lukuisasti käytännön esimerkkejä siitä,
kuinka järjestön sisäinen demokratia toimii puutteellisesti. Yhdistyslain 20 §:ään on kirjoi-
tettu määräys siitä, millä tavalla yhdistyksen jäsenet voivat saada aikaan yhdistyksen yli-
määräisen yleisen kokouksen käsittelemään asiaa, jota varten tällaista kokousta halutaan
koolle. Ja tällainen voidaan myöskin saada koolle uuden hallituksen valitsemista varten.

Yhdistyselämässä on tapauksia, joissa on valittu hallitus, joka ei nauti yhdistyksen jä-
senten enemmistön luottamusta. Tämä yhdistyslain 20 § tarjoaa keinon, jolla jäsenten
enemmistö voi saada tahtonsa toteutetuksi. Tämä kuitenkin vesittyy sen takia, että tästä
aluehallintoviraston päätöksestä, jolla tällainen kokous voidaan järjestää, voidaan valittaa
hallinto-oikeuteen, ja näin ollen kestää hyvin kauan, ennen kuin tällainen ylimääräinen
yleinen kokous saadaan järjestetyksi.

Olen nyt tehnyt lakialoitteen, jolla tämä asia korjattaisiin niin, että yhdistyslakiin lisät-
täisiin 20 a §, jonka otsikkona olisi ”Kielto valittaa aluehallintoviraston päätöksestä”. 

Tämä pykälä kuuluisi näin:
”Aluehallintoviraston 20 §:n 3 momentin perusteella antamasta päätöksestä, jolla yhdis-

tyksen jäsen oikeutetaan kutsumaan koolle yhdistyksen yleinen kokous, ei voida valittaa
hallinto-oikeuteen.

Tämän oikeuden nojalla järjestetyn yleisen kokouksen päätöksiin sovelletaan yhdistys-
lain yleisiä säännöksiä yhdistyksen päätöksen mitättömyydestä tai moittimisesta.” 

Toivon, että lakivaliokunnalla olisi aikaa paneutua tähän asiaan ja ottaa tähän kantaa.
Tällä on laaja yleinen merkitys, ja se turvaisi demokratian toteutumista yhdistyselämässä.
— Kiitoksia.

Keskustelu päättyi.
 Tarkistettu
4.0



Pöytäkirjan asiakohta PTK 115/2018 vp
Asia lähetettiin lakivaliokuntaan.
2


