















































DEMF40E.tmp.xml


Pöytäkirjan asiakohta PTK 75/2019 vp
Pöytäkirjan asiakohta 

PTK 75/2019 vp

Täysistunto

Keskiviikko 4.12.2019 klo 14.00—22.45

6. Hallituksen esitys eduskunnalle aktiivimallin leikkureiden ja velvoitteiden kumoamista 
koskevaksi lainsäädännöksi

Hallituksen esitys HE 80/2019 vp
Valiokunnan mietintö StVM 14/2019 vp

Ensimmäinen käsittely

Ensimmäinen varapuhemies Tuula Haatainen: Ensimmäiseen käsittelyyn esitellään
päiväjärjestyksen 6. asia. Käsittelyn pohjana on sosiaali- ja terveysvaliokunnan mietintö
StVM 14/2019 vp. Nyt päätetään lakiehdotusten sisällöstä.

Mietinnön esittelee valiokunnan puheenjohtaja Vehviläinen, olkaa hyvä.

Keskustelu

17.37 Anu Vehviläinen kesk (esittelypuheenvuoro): Arvoisa puhemies! Sosiaali- ja ter-
veysvaliokunnan mietintö 15/2019 valtiopäiviltä käsittelee hallituksen esitystä, jossa ehdo-
tetaan kumottavaksi työttömyysturvan niin sanottuun aktiivimalliin sisältyvät velvoitteet
ja leikkurit. Muutokset on tarkoitus tulla voimaan ensi vuoden alussa.

Sosiaali- ja terveysvaliokunta kannattaa aktiivimallin leikkureiden ja velvoitteiden ku-
moamista. Ehdotettujen muutosten seurauksena työttömyysetuuden säilyminen normaalin
suuruisena ei enää edellytä sitä, että työttömyysturvan saaja mallissa edellytetyllä tavalla
työllistyy palkkatyössä tai yritystoimissa tai että hän osallistuu työllistymistä edistävään
palveluun tai työllistymistä tukevaan toimintaan vähintään viiden päivän ajan. Muilta osin
työttömyysetuuksia saavien työnhakijoiden velvoitteet säilyvät ennallaan, eli työttömän
työnhakijan tulee edelleen aktiivisesti hakea työtä ja koulutusta sekä osallistua työllisty-
mistä edistäviin palveluihin ja toimenpiteisiin. 

Eduskunta edellytti jo aktiivimallia koskevia muutoksia hyväksyessään, että uudistuk-
sen vaikutuksia tulee seurata tarkasti ja tarvittaessa tulee laajentaa keinoja, joilla aktiivi-
suusedellytyksen voi täyttää, jos ilmenee, etteivät ehdotetut keinot ole riittäviä estämään
aktiivisesti työnhakua tai palveluun pääsyä yrittäneen työnhakijan joutumista vähennetyl-
le etuudelle. 

Mallin keskeisimpänä tavoitteena on ollut lisätä työllisyyttä kannustamalla työttömiä
työnhakijoita aktiivisuuteen ja omatoimisuuteen työnhaussa koko työttömyyden keston
ajan. Aktiivimallia koskevassa hallituksen esityksessä mallin arvioitiin lisäävän työllisyyt-
tä 5 000—12 000 henkilötyövuodella.

Työelämä- ja tasa-arvovaliokunta on lausunnossaan sosiaali- ja terveysvaliokunnalle
käsitellyt laajasti aktiivimallin vaikutuksia. Mallin vaikutuksia on tutkittu sen voimassa-
olon aikana kolmessa eri tutkimushankkeessa. VATTin tutkimuksen mukaan aktiivimallin
työllisyysvaikutuksia on vaikea erottaa hyvän suhdannetilanteen vaikutuksista eikä vaiku-
 Tarkistettu
4.0



Pöytäkirjan asiakohta PTK 75/2019 vp
tuksia työllistymiseen voida siten luotettavasti arvioida. Aktiivimallin aikana tehtiin myös
muita työllisyyteen mahdollisesti vaikuttavia uudistuksia. Sopivan verrokkiryhmän puut-
tuessa aktiivimallin vaikutusta on vaikea erottaa muiden tekijöiden vaikutuksesta.

Sosiaali- ja terveysvaliokunta kiinnittää työelämä- ja tasa-arvovaliokunnan tavoin huo-
miota siihen, että aktiivimalli on selvityksen mukaan saattanut lisätä työllistymistä ja työt-
tömyyden päättymistä ansioturvan saajien joukossa. Sen sijaan peruspäivärahan ja työ-
markkinatuen saajien keskuudessa kasvua oli lähinnä työttömyyden aikaisessa työssä-
käynnissä. Työllistymisen kasvussa on osittain kyse myös työllisyystilanteen paranemisen
vaikutuksesta.

Aktiivimallin yhteydessä työvoimapalveluiden tarjontaan lisättiin 25 miljoonan euron
vuosittainen määräraha. Valiokunta pitää myönteisenä, että työttömille tarjottavien palve-
luiden määrä ja palveluihin osallistuminen lisääntyi niin ansiopäivärahan kuin peruspäivä-
rahan ja työmarkkinatuen saajien keskuudessa. Palveluihin osallistuminen kasvoi erityi-
sesti vanhimmissa ikäryhmissä, joissa työllistyminen avoimille työmarkkinoille on harvi-
naisempaa. Toisaalta ansiopäivärahan saajien joukossa kasvoi erityisen paljon lyhyisiin,
juuri aktiivimallin ehdot täyttäviin palveluihin osallistuminen. Lyhyiden koulutusjaksojen
tarjonta myös lisääntyi aktiivimallin aikana, mikä on vaikuttanut palveluihin osallistu-
misasteeseen. Palveluihin osallistumisasteeseen ovat voineet vaikuttaa myös aktiivimallin
aikana tehdyt muut työvoimahallinnon uudistukset, kuten määräaikaishaastattelut ja kokei-
luhankkeet eri alueilla.

Selvityksen mukaan TE-toimistojen asiantuntijoille ja esimiehille suunnattuun kysely-
ja haastattelututkimukseen saatujen vastausten perusteella aktiivimallia ei pidetä työvoi-
mapoliittisesti tarkoituksenmukaisena keinona edistää työllisyyttä. Puolet vastaajista kat-
soi, että aktiivimallin avulla ei pystytä edistämään työllistymistä, koska se kannustaa aktii-
visuuteen, joka ei perustu asiakkaiden tarpeisiin, motivaatioon tai työvoimapoliittiseen tar-
koituksenmukaisuuteen, vaan aktiivimallin ehtojen täyttämiseen.

Sosiaali- ja terveysvaliokunta kiinnittää työelämä- ja tasa-arvovaliokunnan tavoin huo-
miota siihen, että aktiivimallin vaikutusten arvioinnissa ei ole selvitetty mallin vaikutuksia
työttömien hyvinvointiin ja työkykyyn. Sosiaali- ja terveysvaliokunta piti aktiivimallia
koskevaa hallituksen esitystä käsitellessään vuonna 2017 tärkeänä, että uudistuksesta teh-
dään seurantatutkimus ja arvioidaan uudistuksen vaikutuksia henkilöiden myöhempään
työllistymiseen ja taloudelliseen hyvinvointiin sekä tehdään vaikuttavuusarviot myös eri
ryhmille esimerkiksi sukupuolen, iän, koulutustason, asuinalueen ja työttömyyden keston
mukaan. 

Selvitysten ja tilastotietojen perusteella on selvää, että aktiivimalli on heikentänyt työt-
tömien toimeentuloturvaa. Valiokunta kiinnittää huomiota siihen, että selvityksen perus-
teella työttömyysetuutta pienennettiin erityisen usein heikoimmassa työmarkkina-asemas-
sa olevilta iäkkäämmiltä työnhakijoilta sekä työttömyysturvaa työttömyyspäivärahan lisä-
päiviltä saavilta. Aktiivimalli näyttää myös kohdistuneen erityisesti miehiin, joiden työttö-
myysetuuksia alennettiin aktiivimallin vuoksi useammin kuin naisten. Alueellisia eroja ei
selvityksessä sen sijaan havaittu.

Sosiaali- ja terveysvaliokunta pitää sosiaaliturvajärjestelmän kokonaisuuden ja järjestel-
män kannustavuuden kannalta ongelmallisena, että ensisijaisen etuuden alentaminen aktii-
vimallin johdosta on lisännyt viimesijaisen toimeentulotuen tarvetta. Toimeentulotukiriip-
puvuus nostaa työllistymisen kynnystä ja johtaa usein työttömyyden pitkittymiseen. 
2



Pöytäkirjan asiakohta PTK 75/2019 vp
Valiokunta toteaa, että aktiivimalliin on kohdistunut voimakasta kritiikkiä ja se on koet-
tu vaikeaselkoiseksi ja epäoikeudenmukaiseksi. Työelämä- ja tasa-arvovaliokunta nostaa
lausunnossaan esille aktivointitoimenpiteiden kielteiset vaikutukset erityisesti miesten it-
seluottamukseen ja heidän kokemaansa arvostukseen.

Yhteenvetona sosiaali- ja terveysvaliokunta toteaa, että tutkimuksessa ei ole voitu luo-
tettavasti osoittaa aktiivimallin lisänneen työllisyyttä, mikä on ollut mallin keskeinen ta-
voite. Aktiivimalli on kuitenkin heikentänyt erityisesti vaikeasti työllistyvien ryhmien
työttömyysturvan tasoa, lisännyt toimeentulotuen tarvetta ja nostanut työttömyysturvajär-
jestelmään kohdistuvia epäoikeudenmukaisuuden kokemuksia. 

Aktiivimallin kumoaminen lisää esityksen mukaan työttömyysturvamenoja arviolta
51,1 miljoonalla eurolla. Asumistuen ja toimeentulotuen menojen arvioidaan alenevan 12
miljoonalla eurolla. Aktiivimallin kumoaminen lisää siten kokonaisuudessaan julkisen ta-
louden menoja arviolta 39 miljoonalla eurolla, josta valtion osuus on 13,7 miljoonaa eu-
roa, kuntien osuus 10,2 miljoonaa euroa ja työllisyysrahaston osuus 15,2 miljoonaa euroa.

Aktiivimallin kumoaminen parantaa työttömien etuudensaajien toimeentuloturvaa.
Työmarkkinatuen ja peruspäivärahan saajalla, joka ei täyttäisi aktiivimallin mukaisia edel-
lytyksiä, etuus nousee ilman korotusosia noin 32,40 euroa kuukaudessa. Ansiopäivärahaa
saavalla etuus nousee ilman korotusosia keskimäärin noin 65 euroa kuukaudessa.

Sosiaali- ja terveysvaliokunta yhtyy työelämä- ja tasa-arvovaliokunnan näkemykseen
siitä, että jatkossakin työllisyyden edistämiseksi tarvitaan työttömien työnhakijoiden aktii-
visuutta tukevia toimenpiteitä, kannusteita ja työllistymistä tukevia palveluita. Aktiivimal-
lin kumoaminen ei poista työnhakijoiden velvollisuutta hakea aktiivisesti työtä ja osallis-
tua työllisyyttä edistäviin palveluihin. Valiokunta pitää tarpeellisena, että aktiivimallin yh-
teydessä työvoimapalveluihin lisätty 25 miljoonan euron vuosittainen määräraha säilyte-
tään. Työvoimapalveluita tulisi kehittää nykyistä yksilöllisemmiksi ja eri työttömien ryh-
mien tarpeita vastaaviksi ja riittäviksi. Valiokunta pitää myönteisenä, että työttömyystur-
van omavastuu säilyy aktiivimallin kumoamisen jälkeenkin viidessä päivässä.

Valiokunta toteaa, että hallitus on ohjelmassaan sitoutunut työllisyysasteen nostami-
seen 75 prosenttiin. Työllisyyden edistämiseksi on asetettu ministerityöryhmä alatyöryh-
mineen. Valiokunta pitää tärkeänä, että työllistämistä tukevien palvelujen kehittämisen
ohella työttömyysturvajärjestelmää kehitetään pitkäjänteisesti mahdollisten kannustinon-
gelmien pienentämiseksi, järjestelmän selkeyden ja ymmärrettävyyden lisäämiseksi sekä
toimeentulotukiriippuvuuden vähentämiseksi. Valiokunta katsoo, että palvelujärjestelmän
ja sosiaaliturvan uudistamisessa on kiinnitettävä erityistä huomiota osatyökykyisten ja vai-
keasti työllistyvien henkilöiden työllisyyden edistämisen ja heidän tarpeitaan vastaavan
toimeentuloturvajärjestelmän rakentamiseen.

Valiokunnan mietintöön sisältyy vastalause.

Ensimmäinen varapuhemies Tuula Haatainen: Ja sitten puhujalistaan.

17.47 Merja Kyllönen vas: Arvoisa rouva puhemies! Aktivointi sinällään ei ole yleisesti
paha asia, se, että meitä saadaan tekemään asioita, jotka saavat meidät osallisiksi ja mu-
kaan, mutta mitä itse olen tähän aktiivimalliin hyvinkin läheltä päässyt perehtymään tuolla
Kainuussa, niin jouduin havaitsemaan sen, että valitettavasti aktiivimalli toimi varsinaise-
na raippana heille, jotka olivat jo valmiiksi varsin pitkälti työmarkkinoiden ulottumatto-
missa, vaikeassa taloudellisessa tilanteessa, peruspäivärahalla, työmarkkinatuella tai jol-
3



Pöytäkirjan asiakohta PTK 75/2019 vp
lain muulla tai jossain muussa vaikeassa tilanteessa terveydentilan tai yleisen elämäntilan-
teen vuoksi. Erityisen isoa huolta herätti se, että eriarvoistumista nähtiin eritoten ikäänty-
vien työttömien kohdalla. Itse pohdinkin tässä tämän mallin yhteydessä, että jonkinlainen
ikääntyvän miehen ja naisen suojeluohjelma kai Suomeen olisi työmarkkinoilla perustet-
tava, niin että heillä olisi yhdenvertainen, tasa-arvoinen mahdollisuus saada työtä vielä ir-
tisanomisten tai työmarkkinoilla muutoin tapahtuvien muutosten jälkeen.

Se, mikä tässä mallissa oli minun mielestäni pielessä, liittyy siihen, aktivoidaanko ihmi-
siä aidosti asioihin, jotka hyödyttävät heidän osaamisensa kehittämistä, niitä asioita, jotka
edistävät konkreettisesti heidän työllistymistään, vai onko malli rakennettu enemmänkin
sitä varten, että se leikkaa työttömyysetuutta mekaanisen leikkurin tavoin eikä huomioi ih-
misten yksilöllisiä tilanteita. Tietenkin täytyy olla tyytyväinen, että suomalainen mediakin
huomasi tämän aktiivimallin vaikutuksineen sitten, kun kansalaiset tekivät siitä kansalai-
saloitteen, ja nostivat asian kunnolla esille. Siitä oli käyty keskustelua täällä eduskunnassa
jo poliittisten puolueitten kesken, mutta kovin suurta julkista huomiota se ei siinä yhtey-
dessä saanut.

Se, mikä tässä jatkon osalta on mielestäni tärkeää nyt, kun aktiivimallin niin sanottu ak-
tiivileikkuri, työttömyysturvan leikkaus, tässä perutaan: meidän täytyy pitää huoli siitä,
että meidän työvoimapoliittiset toimemme ovat motivoivia, ne vastaavat asiakkaiden tar-
peita, ne ovat tarkoituksenmukaisia eivätkä ne pyri pelkästään vain jonkun tietyn ehdon
täyttämiseen vaan siihen, että ihmisillä on aidosti osaamisensa ja kuntonsa puolesta mah-
dollisuus vastata työelämän tämän päivän haasteisiin ja olla mukana.

Minkä takia puhuin ikääntyvistä miehistä, ikääntyvistä naisista tuolla Kainuun selkosil-
la: se on ihan merkittävä kysymys varsinkin miesten kohdalla. Siellä on edelleen ihmisiä,
joilla ei ole kulkuvälineitä, ei ole sellaista mahdollisuutta. Me keskustelemme täällä omas-
ta autosta, sen käytöstä, polttoaineen hinnasta, mutta kaikilla ihmisillä ei tänä päivänä ole
edes sitä autoa, jolla päästä pidemmän matkan päähän työuran äärelle, tai ei ylipäätänsä ole
myöskään sellaisia valmiuksia, että voisi näin tehdä.

Huolimatta siitä, että meillä on ollut Taipaleen ja Anderssonin malleja erilaisten toimien
ohjaamiseksi, niin että työttömyyskortistoista, työttömyystilastoista poistuisivat inhimilli-
sellä tavalla sellaiset henkilöt, jotka eivät sinne kuulu yleensä työkyvyltään ja terveydenti-
laltaan, meillä on — väitän — tälläkin hetkellä edelleen siellä tilastoissa taulukoita koris-
tamassa tuhansia ihmisiä, jotka niin julkisen kuin yksityisenkin terveydenhuollon lääkärei-
den toimesta on todettu moneen kertaan työkyvyttömiksi. Valitettavasti ikäasiat tulevat
näissä monta kertaa vastaan, ja varsinkin jos olet alle kuusikymppinen työkyvytön, niin
tahtoo olla tänä päivänä erittäin vaikeaa päästä eläkkeelle, vaikka siihen olisi kaikki terve-
ydelliset perusteet.

Uskon, että meillä on löydettävissä hyvinkin paljon sellaisia työllisyyteen vaikuttavia
keinoja, jotka kannustavat positiivisella tavalla ihmisiä tarttumaan työn syrjään kiinni. Toi-
von, että meillä olisi rohkeutta katsoa monenlaisia erilaisia ratkaisuja niin koulutukseen
kuin myöskin sitten työelämän pelisääntöjen osuuteen mutta niin, että me tekisimme se ra-
kentavasti, ei niin, että meidän lähtökohtainen tarkoituksemme on jollain tapaa kepittää tai
piiskata ihmisiä liikkeelle rakentamalla semmoisia järjestelmiä, joissa ei ole tarkoitus muu-
ta kuin palvella sitä järjestelmää, vaan niin, että ihmisen mahdollisuudet itse asiassa paran-
tuisivat. — Kiitos.
4



Pöytäkirjan asiakohta PTK 75/2019 vp
17.53 Kim Berg sd: Arvoisa rouva puhemies! Aktiivimallin ongelmat olivat ilmeisiä jo
silloin, kun esitys viime kaudella tuotiin eduskunnan käsittelyyn. Jo mallin valmistelun yh-
teydessä asiantuntijalausunnoissa epäiltiin mallin toimivuutta. Nyt olemme entistä lähem-
pänä sitä päivää, kun tästä työttömiä epäoikeudenmukaisesti kohtelevasta aktiivimallista
päästään eroon ja työllisyyttä hoidetaan jatkossa kepin sijasta enemmän työttömiä tuke-
malla.

Arvoisa puhemies! Aktiivimallia koskevan Valtion taloudellisen tutkimuskeskuksen
VATTin loppuraportin perusteella on haasteellista tehdä tutkimustietoon perustuvia johto-
päätöksiä mallin työllisyysvaikutuksista. Aktiivimalli on kyllä tilastojen mukaan lisännyt
jonkin verran työttömien osallistumista työllistämistä edistäviin, erityisesti lyhyisiin pal-
velujaksoihin. On kuitenkin vaikea sanoa, onko aktiivisempi osallistuminen näihin palve-
luihin lisännyt lainkaan työllistymistä. On hyvä huomioida, että aktiivisella työvoimapoli-
tiikalla voidaan edelleen aktiivimallin purkamisenkin jälkeen ylläpitää korkeaa osallistu-
mista työllistymistä edistäviin palveluihin, jos niihin ohjataan esimerkiksi työttömien mää-
räaikaishaastatteluissa, palveluja sisällytetään työllistymissuunnitelmiin ja työttömyystur-
van saajia velvoitetaan osallistumaan palveluihin.

Arvoisa puhemies! Aktiivimallin voimassaolon aikana työttömyysetuutta on alennettu
keskimäärin yli kolmanneksella työttömyysetuuden saajista. Aktiivimallin vaikutuksia
koskevien tilastotietojen perusteella malli on alentanut erityisesti ikääntyneiden ja/tai pit-
kään työttöminä olleiden työttömyysetuutta. Vaikuttaakin osittain siltä, että työttömyyse-
tuutta alennettiin erityisesti sellaisilta työttömyysetuuden saajilta kuin työmarkkinatukea
saavat pitkäaikaistyöttömät ja ansiopäivärahan niin kutsutuilta lisäpäiviltä etuutta saavat
pitkäaikaistyöttömät. VATTin TE-toimistojen henkilökunnalle suunnatun kysely- ja haas-
tattelututkimuksen mukaan aktiivimallin avulla ei pystytä vastaamaan erilaisten työnhaki-
ja-asiakkaiden motivaatioon, tarpeisiin ja edellytyksiin aktivoitua. Tämän takia mallia pi-
dettiin eriarvoistavana, epäoikeudenmukaisena ja vääriin asiakasryhmiin kohdentuvana.
Aktiivimallin nähtiin kannustavan vääränlaiseen aktiivisuuteen, joka ei perustu asiakkai-
den tarpeisiin, motivaatioon tai työvoimapoliittiseen tarkoituksenmukaisuuteen. 

Sosiaali- ja terveysvaliokunta totesikin mietinnössään, että tutkimuksissa ei ole voitu
luotettavasti osoittaa aktiivimallin lisänneen työllisyyttä, mikä on ollut mallin keskeisin ta-
voite. Aktiivimalli on kuitenkin heikentänyt erityisesti vaikeasti työllistyvien ryhmien
työttömyysturvan tasoa, lisännyt toimeentulotuen tarvetta ja nostanut työttömyysturvajär-
jestelmään kohdistuvia epäoikeudenmukaisuuden kokemuksia.

Arvoisa rouva puhemies! Aktiivimallin purkamisessa on kyse työttömien ihmisten toi-
meentulosta ja oikeudenmukaisesta kohtelusta. Mallin keskeinen epäoikeudenmukaisuus
on ollut se, että työttömien ihmisten toimeentuloa voidaan leikata heistä itsestään riippu-
mattomista syistä. On erittäin hyvä, että työttömyysturvan aktiivimallin leikkuri ja velvoit-
teet nyt kumotaan. Kiitän hallitusta lämpimästi siitä, että tästä työttömiä epäoikeudenmu-
kaisesti kohtelevasta aktiivimallista päästään heti vuodenvaihteessa eroon ja että hallituk-
sen ajamat työllisyystoimet ovat jatkossa kepin käytön sijasta enemmän työttömiä tukevia
ja kannustavia.

17.57 Ruut Sjöblom kok: Arvoisa puhemies! Suomi on vaikeassa tilanteessa. Julkinen
taloutemme ei ole tasapainossa, työttömyysluvut ovat korkeat, ja samaan aikaan kärsimme
työvoimapulasta. Hyvinvointiyhteiskuntamme turvaaminen edellyttää työllisyyden mer-
kittävää kasvattamista. Työttömyytemme taso on ollut viime vuosina lähempänä Etelä-Eu-
5



Pöytäkirjan asiakohta PTK 75/2019 vp
rooppaa kuin muita Pohjoismaita, ja tämä on hyvinvointiyhteiskuntamme kannalta kestä-
mätön tilanne. Meidän tulisi luoda vähintään 60 000 uutta työpaikkaa, että saisimme toi-
saalta julkisen taloutemme tasapainoiselle uralle ja toisaalta ihmisille työtä ja sitä kautta li-
sää hyvinvointia. Meidän täytyy saada myös työpaikat ja työntekijät kohtaamaan. Hallituk-
sen työllisyyspolitiikan suunta on ollut päinvastainen. Eduskunnan riippumattoman tieto-
palvelun laskelmien mukaan hallituksen laatima budjettiesitys laskisi työllisyyttä
vähintään 5 000 henkilöllä. Tähän meillä ei yksinkertaisesti ole varaa.

Aktiivimalli on herättänyt valtavasti keskustelua. Aktiivimalli on työelämä- ja tasa-ar-
vovaliokunnan saamien asiantuntijalausuntojen mukaan lisännyt ansiosidonnaista saavien
työttömien hakeutumista työllisyyspalveluiden piiriin sekä nostanut heidän aktiivisuut-
taan. Asiaa on tutkittu maamme parhaimpien talous- ja työllisyyspolitiikan asiantuntijoi-
den toimesta. Vaikka suoria työllisyysvaikutuksia ei ole pystytty osoittamaan ongelmalli-
sen tutkimusasetelman vuoksi, professori Roope Uusitalon johtaman selvitysryhmän ra-
portin mukaan aktiivimalli on aktivoinut erityisesti ansiosidonnaisella työttömyysturvalla
olevia työttömiä. Heidän työttömyysaikansa on lyhentynyt ja osallistumisensa aktiivitoi-
menpiteisiin kasvanut.

Tutkimustulokset ja asiantuntijalausunnot ovat osoittaneet, että aktiivimallin vaikutuk-
set ovat olleet parhaita niiden työttömien osalta, jotka ovat olleet työttömyysjaksonsa al-
kupuolella. Hallitus ei ole lupauksistaan huolimatta esittänyt tilalle mitään korvaavia toi-
menpiteitä, joilla vastaavia vaikutuksia voitaisiin saada aikaan. Aktiivimallin poistaminen
edellyttää, että aktiivista työllisyyspolitiikkaa kuitenkin jatketaan ja että aktiivimallin tuot-
tamat hyödyt saataisiin muiden keinojen avulla saavutettua.

Negatiiviset vaikutukset ovat osuneet ennen kaikkea pitkäaikaistyöttömiin, joiden aktii-
visuus ei ole lisääntynyt leikkurin vaikutuksista huolimatta. Nämä asiat huomioon ottaen
on perusteltua, että työttömyysturvan velvoitteiden toteuttamiseksi etsitään monipuolisem-
pia keinoja ja huolehditaan siitä, että kukaan ei jää yksin. Olisi hyvä varmistaa, että jokai-
nen saa tarvitsemaansa apua ja tukea.

Suomalaisessa työllisyyskeskustelussa viitataan välillä Tanskan malliin. Tämä ei ole ih-
me, sillä Tanskassa on säännönmukaisesti meitä korkeampi työllisyysaste. Tanskan työ-
markkinat perustuvat vahvaan ja joustavaan sopimisen kulttuuriin, omaleimaiseen irtisa-
nomis- ja työttömyysturvajärjestelmään sekä laadukkaisiin työllisyyspalveluihin. Erin-
omaiset työllisyyspalvelut ovat keskeinen osa Tanskan menestystä. Tanskassa työtön pää-
see työllisyyspalveluiden piiriin heti työttömyyden alkaessa ja tapaa työllisyyspalvelun
työntekijöitä usein ja säännöllisesti. Erityisesti työttömyysjakson alkuun panostetaan. Näin
pyritään välttämään pitkät työttömyysjaksot. Järjestelmä tähtää työttömän työllistymiseen
mahdollisimman pian sekä tarjoaa yksilöllistä ja suunnitelmallista tukea. Työttömyyskas-
sat osallistuvat aktiivisesti työllisyyspalveluiden tuottamiseen työvoimaviranomaisten rin-
nalla, ja ne toimivat vahvassa yhteistyössä. Tanskan menestys ei kuitenkaan perustu ai-
noastaan työttömille tarjottavien palveluiden laatuun. Tanskan malli edellyttää työttömäl-
tä aktiivista osallistumista ja työnhakua.

On selvää, että työllisyyspalveluita on Suomessa kehitettävä ja parannettava. Työtön jää
järjestelmässämme liian usein yksin eikä saa tarvitsemaansa tukea työllistymisensä edistä-
miseksi. Kuitenkin, kuten Tanskan esimerkistä huomaamme, laadukkaat työllisyyspalve-
lut tarvitsevat aktiivisuutta monesta suunnasta. Nämä täydentävät toisiaan ja luovat riittä-
vät edellytykset työttömien aseman helpottamiseksi sekä työllisyyden kasvattamiseksi.
6



Pöytäkirjan asiakohta PTK 75/2019 vp
Arvoisa puhemies! 60 000 uuden työpaikan luominen on vaativa tehtävä, joka vaatii
merkittäviä uudistuksia. Se on saavutettavissa, mikäli poliittista tahtoa on riittävästi. Suun-
ta on kuitenkin väärä, kun jo olemassa olevia työllisyystoimia puretaan ilman minkäänlais-
ta suunnitelmaa korvaavista toimenpiteistä. Työllisyyden kasvattamiseksi on olemassa
keinoja, ja nämä keinot on otettava käyttöön.

18.02 Juhana Vartiainen kok: Arvoisa puhemies! Meillä on tuohon mietintöön vastalau-
se, jossa toteamme, että nämä työttömyyden alun karenssipäivät olisi ollut viisasta palaut-
taa seitsemään päivään ja että hallitus ei noudata omaa ohjelmaansa, jossa sanottiin, että
aktiivimallin velvoitteet puretaan, kun vastaavat työllisyyttä lisäävät toimenpiteet on esi-
tetty. Se karenssiajan muutoshan oli tämän aktiivimallin yhden keskeisen arkkitehdin, va-
semmistoliiton entisen puoluesihteeri Ralf Sundin idea, ja nyt jos aktiivimalli puretaan,
niin silloin tietysti olisi luontevaa palauttaa ne karenssipäivät seitsemään päivään, jotta
koko tästä tapahtumasta ei jäisi meille heikompi työllisyys kuin mitä oli ennen koko mallin
säätämistä. 

Mutta laajemmin tässä aktiivimallikeskustelussa on kysymys suomalaisen yhteiskun-
nan hitaasta heräämisestä tähän pohjoismaisen hyvinvointivaltion rahoituksen perusdilem-
maan: kun meillä on hyvä sosiaaliturva ja toisaalta meidän väestö ikääntyy, niin meidän on
välttämättä nostettava työllisyysastetta. Taloustieteellinen tutkimus kertoo aika selvästi,
että silloin pitää vaikuttaa työnteon kannustimiin. No, siihen voidaan vaikuttaa joko tulo-
verotusta alentamalla, sosiaaliturvaa leikkaamalla tai sitten lisäämällä erilaista velvoitta-
vuutta ja kontrollia sosiaaliturvan käytössä. Kaikki nämä keinot ovat käytössä muissa Poh-
joismaissa, joissa niitä ei enää niin naiivilla tavalla paheksuta kuin tässä salissa käydyssä
keskustelussa. 

Suomessahan on periaatteessa aina ollut teoreettinen velvoite hakea työtä silloin, kun
saadaan työttömyysturvaa. Edustaja Kyllönen ja moni muu on täällä todennut, että kyllä-
hän edelleenkin työttömällä tulee olemaan velvoite hakea aktiivisesti työtä. Näin on aina
ollut teoreettisesti, mutta käytännössä siitä ei ole kovin paljon välitetty. Ja nyt ihan perus-
teltu pelko on, että tässä palataan siihen vanhaan maailmaan, jossa työttömyys voi jatkua
vaikka kuinka kauan eikä siitä oikeasti välitetä yhtään mitään. 

Edustaja Kyllönen sanoi hyvin, että aktivointi ei sinällään ole paha asia. Mutta jos kat-
soo kylmällä ja järkevällä silmällä tutkimusta, mitä tiedetään aktivointitoimista ja erilaisis-
ta työvoimapolitiikan toimenpiteistä eri maissa, arvoisa puhemies, ja eritoten Pohjoismais-
sa, niin itse asiassa nämä vaikuttavuusanalyysit osoittavat sen, että useimmilla aktivointi-
toimilla ei ole juuri merkitystä työllistymisen todennäköisyyteen. Se on valitettava tosi-
asia. Tätä on tutkittu 90-luvulta lähtien Pohjoismaissa ja on havaittu eri maissa aika lailla
samansuuntaisesti, että on äärimmäisen vaikea keksiä sellaisia aktiivisen työvoimapolitii-
kan toimenpiteitä, jotka oikeasti lisäisivät niiden toimenpiteiden loppumisen jälkeen työl-
listymisen todennäköisyyttä. 

Mutta kun tutkijat ovat havainneet tämän pikkuisen ikävän tosiasian, niin he ovat huo-
manneet myös, että monet näistä toimenpiteistä lisäävät työllistymisen todennäköisyyttä jo
ennen kuin ne alkavatkaan. Miten tämä voidaan selittää? No, tämä selittyy ihmisluonnolla
ja sillä järkevällä ajatuksella, että monet toimenpiteet ovat kuitenkin sellaisia, että ihmiset
hakevat hanakasti töitä välttääkseen ne toimenpiteet, koska ne vievät ihmiseltä vapaa-ai-
kaa, ja sen takia ne koetetaan välttää ja haetaan sitten hieman hanakammin uusia työpaik-
7



Pöytäkirjan asiakohta PTK 75/2019 vp
koja ja tartutaan työtilaisuuksiin. Se on tämä niin sanottu pelote-efekti, joka on empiirises-
sä tutkimuksessa oikein hyvin todennettu. 

Eritoten on sääli, että tämä aktiivimalli lopultakin sai sitten sellaisen muodon kuin se sai
eli sitä sovellettiin myös työttömyyspäivärahalla ja työmarkkinatuella oleviin. Virkamies-
ten alkuperäinen ajatushan oli ollut, että sitä olisi sovellettu ainoastaan ansiosidonnaiseen
työttömyysturvaan, ja jos näin olisi tehty, niin silloin me olisimme välttäneet monet ihan
turhat kärsimykset ja köyhyyden ongelmat, jotka aktiivimallin soveltamisesta näille hei-
komman työmarkkina-aseman pitkäaikaistyöttömille syntyivät. 

Sen sijaan ansioturvan yhteydessä aktiivimalli olisi varsin perusteltu eritoten siksi, että
se on todennäköisesti vähentänyt niin sanotun työttömyyseläkeputken houkuttelevuutta.
Siitä tuli itsellenikin puhelinsoittoja työttömyyseläkeputkessa eli näillä niin sanotuilla lisä-
päivillä olevilta, jotka sanoivat, että ”mitä ihmettä, minä luulin olevani jo eläkkeellä”, vaik-
ka periaatteessa oltiin työttöminä. Eli se olisi ollut ansioturvan osalta erittäin perusteltu. Ja
tätähän alun perin virkamiehet ja hallituskin halusivat, mutta työmarkkinajärjestöt nimen-
omaan halusivat laajentaa tämän. Eli EK, SAK, STTK, Akava halusivat laajentaa sen myös
näihin vaikeammassa työmarkkina-asemassa oleviin. 

Tämä herättää yleisesti sen kysymyksen, kannattaako pitää kiinni tästä ajatuksesta, joka
valitettavasti myös Rinteen ja teidän vasemmisto-keskustan hallituksella näyttää olevan,
jonkinlainen Mooseksen pyhä kivitaulu, että työmarkkinajärjestöt saavat määrätä työvoi-
mapolitiikan ja työllisyystoimien suunnan ja käyttää niihin veto-oikeutta. Se näkyy esimer-
kiksi siinä, että nyt te ette ole halunneet puuttua näihin lisäpäiviin sen enempää kuin tämän
yhden ikärajavuoden osalta. Kun minä kysyin tätä sosiaaliministeri Pekoselta, niin hän ei
kyennyt muuta siihen vastaamaan kuin että hän haluaa kunnioittaa näiden parttien sopi-
muksia. Mutta minä olen aivan vakuuttunut siitä, että jos te, arvoisa vasemmistohallitus,
mielitte lainkaan päästä lähelle tätä tavoitettanne, niin ette te siihen pääse, jos te pidätte
kiinni jääräpäisesti siitä, että järjestöt saavat päättää ja määrätä ja käyttää veto-oikeutta
suomalaisen työllisyyspolitiikan suhteen. — Kiitos. 

18.09 Aki Lindén sd: Arvoisa puhemies! Olen pyrkinyt täällä eduskunnassa käyttämään
melko maltillisia ja tavattoman faktapohjaisia puheenvuoroja, ja numeroitakin on tullut
aika paljon käytettyä, mutta nyt osallistun tähän keskusteluun enemmän arvopohjalta. Ar-
vot eivät toki ole ristiriidassa faktojen kanssa, mutta haluan korostaa tässä eräitä periaattei-
ta, joita minun on ollut vaikea hyväksyä. 

Tässä on käytetty alkupuolella keskustelua hyviä puheenvuoroja, joissa on vahvasti
osoitettu, että tämä aktiivimalli ei toiminut, ja on erinomaista, että nyt on valmisteltu hal-
lituksen esitys, että siitä luovutaan. 

Koko tämän käsittelyn ajan ja tämän syksyn aikana olen tässä eduskuntasalissa törmän-
nyt sellaiseen asiaan, jonka itse rohkenen tiivistää seuraavaan muotoon: me sosiaalidemo-
kraatit ja uskoisin, että laajemminkin poliittinen vasemmisto, kyllä vihaamme työttömyyt-
tä, mutta kokoomus näyttää vihaavan työttömiä. Eli tämä erittäin voimakas työttömien
kyykyttäminen ja sellaisiin etuihin puuttuminen hyvin voimakkaasti — kuten äsken esi-
merkiksi edustaja Vartiaisen käyttämässä puheenvuorossa, jossa hän puhui pelotevaiku-
tuksista ja muista — on sellaista, jota minun on vaikea hyväksyä tai en itse asiassa ollen-
kaan voi hyväksyä. 

Olen ollut vastuullisessa virassa kuntapuolella, Porin kaupungin terveysjohtajana, kun
Suomi syöksyi 90-luvulla syvään lamaan. Työttömyys nousi vientiteollisuudesta elävässä
8



Pöytäkirjan asiakohta PTK 75/2019 vp
rannikkokaupungissa 30 prosenttiin, eräissä kaupunginosissa 50 prosenttiin. Ihmiset tais-
telivat hengissä pysymisestä, ja jonkunlaisissa toisenlaisissa yhteiskuntaoloissa se olisi
voinut johtaa paljon kärkevämpiin tapahtumiin kuin mihin Suomessa johti. Silloin meillä
oli käytössä erilaista velvoitetyöllistämistä, esimerkiksi 500 ansiosidonnaisen päiväraha-
päivän jälkeen kunnan oli pakko järjestää ihmiselle kuudeksi kuukaudeksi töitä, jotta yh-
teiskunta pysyi koossa. Sittemmin me nousimme tästä lamasta. 

Minä en kerta kaikkiaan ymmärrä sitä kyynistä ihmiskäsitystä, joka lähtee siitä, että ih-
miset ovat omaa laiskuuttaan, ikään kuin ilkeyttään tai pahuuttaan työttöminä, eivät viitsi
mennä töihin ja heidät saadaan töihin vain erilaisilla kepityksillä ja muilla tällaisilla kei-
noilla, kuten esimerkiksi ansiosidonnaisen työttömyyspäivärahan eläkkeeseen oikeutta-
vuuden poistamisella taikka heikentämällä työttömyyspäivärahaa kaikkein heikoimmassa
asemassa olevilta. — Tämän halusin sanoa.

18.12 Paula Werning sd:  Arvoisa puhemies! Se on semmoinen juttu, että nyt on korkea
aika hallitusohjelman mukaisesti kuopata aktiivimalli, ja sitä tuskin hirveän monella tulee
ikävä. On aika saattaa historiaan se, että aktiivimallin edellytysten täyttämättä jättäminen
johtaisi työttömyysetuuden alentamiseen 4,65 prosentilla. 

Tärkeää on, että työttömyysetuutta saavilla etuuden saannin edellytykset säilyvät ennal-
laan. On ihan itsestään selvää, että työttömän työnhakijan tulee edelleen aktiivisesti hakea
työtä ja koulutusta sekä osallistua työllistymistä edistäviin palveluihin ja toimenpiteisiin.
Tämä ei ole kuitenkaan kepin antamisen paikka, ja uskon kannustamisella olevan parempi
vaikutus lopputuloksen kannalta.

Tosiasia on se, että tutkimuksessa ei ole voitu luotettavasti osoittaa aktiivimallin lisän-
neen työllisyyttä, mikä on ollut mallin keskeisin tavoite. Aktiivimalli on kuitenkin heiken-
tänyt erityisesti vaikeasti työllistyvien ryhmien työttömyysturvan tasoa, lisännyt toimeen-
tulotuen tarvetta ja nostanut työttömyysturvajärjestelmään kohdistuvia epäoikeudenmu-
kaisuuden kokemuksia. TE-toimistojen asiantuntijoille ja esimiehille tehtiin kysely- ja
haastattelututkimus, ja tuloksista voidaan todeta, että malli on kasvattanut epäoikeudenmu-
kaisuuden kokemista paitsi niissä asiakkaissa, joilla on muita heikommat edellytykset ak-
tivoitua sen edellyttämällä tavalla, myös niissä työkykyisissä ja -haluisissa asiakkaissa, jot-
ka hakevat aktiivisesti työtä mutta joiden työnhakuaktiivisuutta ei lueta mallin ehdot täyt-
täväksi. 

Selvitysten ja tilastotiedon perusteella on selvää, että aktiivimalli on heikentänyt työttö-
mien toimeentuloturvaa. Kun aktiivimalli kumotaan, käy juurikin päinvastoin. Työmark-
kinatuen ja peruspäivärahan saajalla, joka ei täyttäisi aktiivimallin mukaisia edellytyksiä,
etuus nousee ilman korotusosia noin 32,40 euroa kuukaudessa. Myös ansiopäivärahaa saa-
valla etuisuus nousee ilman korotusosia keskimäärin noin 65 euroa kuukaudessa. 

Arvoisa puhemies! Aktiivimallin ehtojen täyttämiseen tähtäävien palvelujen sijasta työ-
voimapalveluita tulisi kehittää nykyistä yksilöllisemmiksi, eri työttömien ryhmien tarpeita
vastaaviksi ja riittäviksi. Tärkeää on, että tuleva hallitus pääsee nopeasti jatkamaan työtä
hallitusohjelmassa linjatulla tavalla työllisyysasteen nostamiseksi 75 prosenttiin. Palvelu-
järjestelmän ja sosiaaliturvan uudistamisessa on kiinnitettävä erityistä huomiota osatyöky-
kyisten ja vaikeasti työllistyvien henkilöiden työllisyyden edistämiseen ja heidän tarpei-
taan vastaavan toimeentulojärjestelmän rakentamiseen. 

Aktiivimallin purkamisessa jos missä on kyse työttömien ihmisten toimeentulosta ja oi-
keudenmukaisesta kohtelusta. Mallin keskeinen epäoikeudenmukaisuus on ollut se, että
9



Pöytäkirjan asiakohta PTK 75/2019 vp
työttömien ihmisten toimeentuloa on voitu leikata heistä itsestään riippumattomista syistä.
On erittäin hyvä, että työttömyysturvan aktiivimallin leikkuri ja velvoitteet kumotaan. 

18.16 Anna Kontula vas: Arvoisa puhemies! Aktiivimallista luopuminen on kaikin puo-
lin mainio päätös. Sen suhteen ei ole mitään valitettavaa. Mutta nyt kun ollaan sitä kehuttu,
pitäisi sitten jo katsoa, mitä seuraavaksi tehdään. Minulla on tässä viisi huomiota liittyen
seuraaviin askeliin.

Ensinnäkin aktiivimallin jälkeenkin meillä on jäljellä täystyökyvyttömien työnhakijoi-
den ongelma, joka aktiivimallin yhteydessä tuli varsin konkreettisesti esiin. Eli meillä on
tuhansia ihmisiä, jotka ovat kiistatta työkyvyttömiä, edelleen työttöminä työnhakijoina sen
takia, että meidän sairauspäiväraha myönnetään vain tietyn aikaa. Kaikki ne, joiden osalta
sairauspäivät ovat lopussa, eivät saa sitten muita perusturvaetuuksia. 

Tämä on iso ongelma sen takia, että ihmiset eivät ymmärrä, että jos heillä on lääkärin-
todistus siitä, että he ovat työkyvyttömiä, niin minkä takia heidän pitäisi ruksia sieltä Ke-
lan hakemuksesta, että he hakevat kokoaikaista työtä, kun se käytännöllisesti katsoen on
narraamista. On vaikea selittää ihmisille, että tämä on meidän epäloogisessa järjestelmäs-
sämme ainoa keino, millä on mahdollista saada sitä perusturvaa, jota he tietysti tarvitsevat
elämiseen. 

Se on myös hirveän epäoikeudenmukaista. Tuntuu kohtuuttomalta, että meillä saattaa
olla ihminen saattohoidossa ja kuitenkin, jotta hän saisi sen pienen perusturvan, hänen täy-
tyy ilmoittautua työttömäksi työnhakijaksi, vieläpä kokoaikaisen työn hakijaksi. Eli mei-
dän pitäisi pikaisesti, mielellään sotu-komitean ihan alkumetreillä, löytää ratkaisu siihen,
miten ihmiset, joidenka työkyvyttömyydestä ei ole minkäänlaista epäilystä, pääsisivät jol-
lekin sellaiselle etuudelle, että työvoimapolitiikan velvoittavuus ei heitä koskisi.

Toinen ongelma, joka tuli tämän aktiivimallin yhteydessä esiin, on vaikutusarvioiden
ongelma. Meillä on käyty nyt kuukausia keskusteluja siitä, miten aktiivimalli vaikutti tai ei
vaikuttanut. Miksi näin? Sen takia, että meillä ei ole olemassa sellaista tutkimusnäyttöä,
joka pystyisi varmasti sanomaan asiasta suuntaan tahi toiseen. Meidän ei tule ajatella niin,
että aktiivimallin vaikutukset olisivat kuitenkaan samanaikaisesti keskustelua siitä, mitkä
ovat tämän esittelyssä tällä hetkellä olevan aktiivimallin poistamisen vaikutukset. Aktiivi-
mallin voimaan saattamisen yhteydessä tehtiin samanaikaisesti kolme uudistusta: leikkuri,
työttömyyden alun karenssipäivien määrän vähentäminen ja palveluiden resurssien lisää-
minen. Näistä ainoastaan tämä leikkuri ollaan nyt poistamassa, eli ei tule olettaa, että se,
mitä ehkä tapahtui aktiivimallin tullessa voimaan, tapahtuisi ikään kuin toisinpäin nyt tä-
män uudistuksen myötä. 

Toinen asia, minkä takia on hirveän vaikea arvioida tämän nyt käsillä olevan uudistuk-
sen vaikutuksia, on se, että niissä vaikutusarvioissa ei ole juurikaan pohdittu sitä, millainen
merkitys on ollut sillä, että ihmisiä jonkin verran siirtyi perusturvalta toimeentulotuen pii-
riin, vaikka me tiedämme, että toimeentulotuen passivoiva vaikutus on huomattavasti vah-
vempi kuin niillä perusturvaetuuksilla, jotka eivät leikkaannu työhön mennessä satapro-
senttisesti pois. 

Tästä päästäänkin kohtaan kolme: Jatkossa, kun tehdään isoja uudistuksia, kun tehdään
isoja kiisteltyjä uudistuksia, kun tehdään uudistuksia, joissa oleellisesti kokeillaan jotakin
uutta, niin silloin pitäisi vaikutusarviointi suunnitella jo siinä vaiheessa, kun uudistusta ol-
laan tekemässä. Tutkijoiden pitäisi olla mukana siinä arkkitehtuurissa, jonka varassa tämä
tutkimus tehdään.
10



Pöytäkirjan asiakohta PTK 75/2019 vp
Kiinnostavinta valiokuntakäsittelyn yhteydessä työ- ja tasa-arvovaliokunnan kannalta
oli vahvistuva tutkimusnäyttö siitä, että pitkäaikaistyöttömien kohdalla kepit pikemmin-
kin vähentävät työllistymistä, työllistymisen todennäköisyyttä, kuin lisäävät sitä. Tämä on
ollut oletus, joka on ollut jo pitkään voimassa, mutta nyt näyttää siltä, että paitsi Suomessa
myös kansainvälisesti tästä saadaan koko ajan vahvempaa tutkimusnäyttöä. Minkä takia
näin? Sen takia, että keppeihin liittyy ihan siellä minimitulotasolla kasvava epävarmuus tu-
loista, joka lisää stressiä ja suuntaa sen energian siihen jokapäiväiseen selviytymiseen,
mutta myös sen takia, että yleensä näihin keppeihin liittyy vähättelevä ja syrjivä puhe koh-
distuen erityisesti pitkäaikaistyöttömiin. Kiinnostavaa on, että erityisesti miesten kohdalla
tämä aiheuttaa sellaisia alemmuudentunteita ja luottamuspulaa järjestelmää kohtaan, joka
on omiaan vähentämään ihmisten todennäköisyyttä työllistyä eli syö sitä luottamuspää-
omaa, josta minä olen tänään täälläkin salissa puhunut. 

Tämä on tutkimusta, joka on pitkälti laadullista ja jota juurikaan ei näy niissä tietopal-
velun SISU-laskelmissa. Minusta tämä on äärimmäisen tärkeätä ja tulee ottaa vakavasti.
Siitä on yhä enemmän myös niin sanottua kovaa näyttöä. Jos emme pysty huomioimaan ja
käyttämään tällaista tietoa, me teemme juuri senkaltaisia mokia kuin tämä aktiivimalli nyt
— se tunnustettakoon ihan yksiselitteisesti — on ollut. 

Viidentenä huomiona vielä kommentoisin Vartiaisen esittämää väitettä. Hän tapansa
mukaan salietiketistä välittämättä lähti heti oman puheenvuoronsa jälkeen, mutta korjaan
nyt kuitenkin, ettei jäisi väärää tietoa. Hän totesi täällä, että muista työttömyysturvan sank-
tioista ei ole välitetty. Tämähän ei pidä paikkaansa. Nämä muut sanktiot ovat työntäneet
kymmeniätuhansia ihmisiä tulottomuuteen ja merkittävästi haitanneet heidän mahdolli-
suuksiaan työllistyä. 

18.23 Anneli Kiljunen sd: Arvoisa herra puhemies! Aktiivimallin kumoaminen on linjas-
sa Rinteen hallituksen työllisyystavoitteiden kanssa, joissa halutaan tuoda ihmisille oikeu-
denmukaisuutta ja tukea heitä räätälöidysti, jotta he voisivat tulevaisuudessa vahvistaa
osaamistaan ja työllistyä sitä kautta paremmin.

Haluaisin tässä aluksi kommentoida edustaja Vartiaisen puheenvuoroa, kun hän kertoi
kokoomuksen vastalauseesta, josta hän pettyneenä totesi, että kun nyt aktiivimalli kumo-
taan, niin oltaisiin kaadettu se nyt sitten kokonaisuudessaan. Hän oli erittäin pettynyt sii-
hen, että hallitus ei nyt lähde pidentämään omavastuuta viidestä arkipäivästä seitsemään
vaan että työelämä- ja tasa-arvovaliokunta sekä sosiaali- ja terveysvaliokunta ovat päättä-
neet, että tämä omavastuuaika säilytetään viitenä päivänä. Olen erittäin tyytyväinen, että
tähän ei menty, vaan työttömien ihmisten oikeusturva sitä kautta paranee myös.

Arvoisa puhemies! Aktiivimalli oli yksi epäoikeudenmukaisimmista laeista, joita viime
hallituskaudella hyväksyttiin silloisen hallituksen enemmistön voimin. Tämän mallin yksi
keskeinen ongelma oli se, että työttömien ihmisten toimeentuloa voitiin leikata heistä it-
sestään riippumattomista syistä. Näin ollen on erittäin hyvä, että työttömyysturvan aktiivi-
mallin leikkuri ja velvoitteet nyt vihdoin kumotaan. Me sosiaalidemokraatit emme mis-
sään vaiheessa kannattaneet aktiivimallia vaan jätimme vastalauseen ja äänestimme mal-
lin hylkäämisen puolesta. Kannatimme myös kansalaisaloitetta, joka esitti aktiivimallin
kumoamista.

Nyt kun luin marraskuussa 2019 julkaistun VATTin loppuraportin ja siitä syntyviä ak-
tiivimallin arviointeja, saatoin todeta, että tässä VATTin loppuraportissa kuvataan juuri
niitä asioita, joita silloin tämän lakiesityksen käsittelyn yhteydessä meille jo eri asiantun-
11



Pöytäkirjan asiakohta PTK 75/2019 vp
tijat totesivat. Siitä huolimatta, että näitä epäilyksiä oli ja että ylivoimaisesti suurin osa
asiantuntijoista totesi, että tämä lakiesitys on epäoikeudenmukainen ja kohtelee ihmisiä
huonosti, silloiset hallituspuolueet eivät hyväksyneet asiantuntijoiden lausuntoa. Nyt on
hyvä, että tässä VATTin loppuraportissa tuodaan nämä asiat uudestaan esille. Elikkä siellä
muun muassa TE-toimistojen henkilökunnalle suunnatun kyselyn ja haastattelututkimuk-
sen perusteella todetaan, että aktiivimallin avulla ei pystytä vastaamaan erilaisten työnha-
kija-asiakkaiden motivaatioon, tarpeisiin ja edellytyksiin aktivoitua, minkä takia sitä pidet-
tiin eriarvoistavana, epäoikeudenmukaisena ja vääriin asiakasryhmiin kohdentuvana. Ak-
tiivimallin nähtiin kannustavan vääränlaiseen aktiivisuuteen, joka ei perustu asiakkaiden
tarpeisiin tai motivaatioon tai työvoimapoliittiseen tarkoituksenmukaisuuteen.

Arvoisa puhemies! Malli on myös toiminut selkeästi etuusleikkurina. Kelan toukokui-
sen selvityksen mukaan aktiivimallin voimassaolon aikana mallin perusteella työmarkki-
natukea leikattiin kuukaudessa keskimäärin 39 prosentilta saajista, peruspäivärahaa 31
prosentilta saajista ja ansiopäivärahaa 32 prosentilta saajista. VATTin tekemän selvityk-
sen mukaan aktiivimalli alensi ensimmäisen tarkastelujakson jälkeen ansiosidonnaista
työttömyysturvaa 52 prosentilta niistä, jotka olivat kokonaan työttömänä mallin tullessa
voimaan. Vuoden 2018 alkupuoliskolla työttömäksi jääneistä 36 prosenttia sai alennettua
ansiosidonnaista päivärahaa aktiivimallin toisella tarkastelujaksolla.

Pieniin tuloihin kohdistuva leikkaus on erittäin tuntuva työttömän arjessa. Aktiivimalli
on leikannut työttömyysturvaa ja ajanut ihmiset myös toimeentulotuen piiriin. Kuten mie-
tinnössäkin todetaan, aktiivimallin perusteella työmarkkinatukea saavista henkilöistä toi-
meentulotukea sai 42 prosenttia ja alennettua päivärahaa saaneista toimeentulotukea sai 31
prosenttia. Toimeentulotukiriippuvuus nostaa työllistymisen kynnystä ja johtaa usein työt-
tömyyden pitkittymiseen. Tämä meillä on ollut tiedossa monien muidenkin selvitysten ja
tutkimusten perusteella.

Arvoisa puhemies! Malli on ollut epäoikeudenmukainen myös alueellisesti, aloittain ja
ikäryhmittäin. Työpaikkojen ja työllistymistä edistävien palveluiden saatavuus on vaihdel-
lut alueellisesti, joten malli on vaarantanut kansalaisten tasa-arvoisen kohtelun, kohdellut
eri alueilla asuvia työttömiä epätasa-arvoisesti riippumatta työttömän aktiivisuudesta. Eli
kun alueella ei ole pystytty tarjoamaan ihmisille palveluita eikä töitä, niin siitä huolimatta
heidän toimeentuloansa on aktiivileikkurin kautta leikattu. Aktiivimalli on alentanut myös
työttömyysturvaetuutta erityisesti iäkkäiltä etuudensaajilta — ansiopäivärahan saajien
osalta tämä tarkoittaa etenkin yli 60-vuotiailta etuudensaajilta. Yli 55-vuotiaista työttömis-
tä noin puolella päiväraha pieneni.

Arvoisa puhemies! Vielä ihan lopuksi. Erittäin tärkeää on se, mitä edustaja Kontulakin
äsken tuossa puhui. Malli ei huomioi ihmisten toimintakykyä. Jos ihmisellä on vireillä työ-
kyvyttömyyseläkehakemus, jos hän työskentelee omais- tai perhehoitajana tai jos hän työt-
tömyysetuuden rinnalla saa toista etuutta työkyvyttömyyden tai vamman perusteella, aktii-
visuutta ei edellytetä. Työttömissä työnhakijoissa on kuitenkin myös muita henkilöitä, joil-
la on työ- tai toimintakykyä alentava sairaus tai toimintakyvyn rajoite. Suurella osalla pit-
käaikaistyöttömistä työkyky on merkittävästi heikentynyt erityisesti mielenterveyshäiriöi-
den takia. Merkittävällä osalla pitkäaikaistyöttömistä on työkykyä kohentavan hoidon ja
kuntoutuksen tarve. On epäoikeudenmukaista edellyttää kaikilta samanlaista aktiivisuutta,
vaikka osa työttömistä tarvitsisi ensisijaisesti työ- ja toimintakyvyn sekä terveydellisten ra-
joitteiden selvityksen sekä ohjauksen asianmukaiseen hoitoon, kuntoutukseen, työkyvyn
selvitykseen tai muuhun tarpeen mukaiseen palveluun.
12



Pöytäkirjan asiakohta PTK 75/2019 vp
Arvoisa puhemies! Olen todella tyytyväinen, että tämä todella epäoikeudenmukainen
aktiivimalli nyt vihdoin poistetaan ihmisten arjesta [Puhemies koputtaa] ja että me saam-
me keskittyä näihin hallituksen työttömiä tukeviin esityksiin.

18.32 Toimi Kankaanniemi ps: Arvoisa herra puhemies! Aktiivimalli hyväksyttiin tääl-
lä eduskunnassa toisessa käsittelyssä 19. päivä joulukuuta 2017, ja se astui sitten vuoden-
vaihteessa voimaan, ja nyt käsittelemme sen hautajaisia, jotka ovat sitten viimeinen päivä
tätä vuotta — hyvä näin.

Silloin 19. joulukuuta 2017 asiasta äänestettiin ja esitys hyväksyttiin äänin 103—90. Pe-
russuomalaisten eduskuntaryhmä oli kokonaisuudessaan hylkäyksen kannalla. Emme näh-
neet tätä oikeudenmukaisena emmekä tarkoituksenmukaisena. Vaikka katsomme, että
meidän kaikkien aktivointi, myös työttömien, on sinänsä paikallaan, niin malli oli väärä ja
huonosti valmisteltu. Tuossa toisessa käsittelyssä silloin 19. joulukuuta 2017 perussuoma-
laiset esittivät lausumaa, joka kuuluu näin: ”Eduskunta edellyttää, että hallitus varmistaa
sen, että niin sanottu aktiivimalli ei johda työttömänä olevan etuusmenetyksiin asuinpai-
kan, iän, sukupuolen, vajaatyökykyisyyden tai muun vastaavan syyn takia.” Tämä lausu-
ma hylättiin äänin 103—89. Tässä lausumassa on ymmärtääkseni aika hyvin katettu ne on-
gelmat, mitkä tämä esitys sisälsi, niin kuin edustaja Anneli Kiljunen juuri ihan perustellus-
ti toi esille. Eli tämä johti kohtuuttomiin menetyksiin joillekin asuinpaikan johdosta, joil-
lekin iän johdosta, joillekin jopa sukupuolen johdosta tai vajaatyökykyisyyden johdosta tai
alueellisen tekijän johdosta ja niin edelleen. 

Eli on paikallaan, että emme pidä tätä mallia voimassa vaan lähdemme etsimään uutta
työllistämisen, aktiviteetin lisäämismallia. Hallituksellahan on nyt kova tavoite nostaa
työllisyysaste 75 prosenttiin, ja sen saavuttaminen tämän vaalikauden loppuun mennessä
on erittäin kova tavoite. Tähän mennessä hallitus ei ole saanut minkäänlaisia työllisyystoi-
menpiteitä aikaan. Tämä on ensimmäinen, ja tämäkin saattaa tietysti pieneltä osin johtaa
työttömyyden kasvuun eikä vähenemiseen, mutta siitä huolimatta tämä on paikallaan ku-
mota.

Arvoisa puhemies! Ehdotan henkilökohtaisesti, että hallitus asettaisi parlamentaarisen
työryhmän tai jopa komitean pitkävaikutteisten työllisyystoimenpiteiden luomiseksi niin,
että koko eduskunta, kaikki puolueet, olisivat laatimassa näitä toimenpiteitä ja tähtäin olisi
riittävän pitkä niiden aikaansaamiseksi. Uskon, että hallitus tekee joitakin pieniä toimen-
piteitä, esimerkiksi edustaja Berg luetteli tätä listaa, mutta niin kuin totesin, niillä ei ole li-
haa luiden ympärillä eikä näytä tulevankaan. Kun ne on heitetty eduskunnan ulkopuolelle
ja hallituksenkin ulkopuolelle pitkälti, niin siellä ei tapahdu, ei päästä eteenpäin. Nyt tarvi-
taan voimakkaita, vahvoja toimenpiteitä. Jotkut voivat olla kielteisiä joidenkin kannalta,
mutta kun ne tehdään yhdessä parlamentaarisesti, niin niillä voi olla todella merkittävä vai-
kutus, ja silloin katsotaan koko kansan etua. Ministeri Harakka asetti nuo kahdeksan työ-
ryhmää, mutta todellakin kun niissä on etujärjestöt määräävässä asemassa, niin ei niistä ole
odotettavissa tuloksia.

Arvoisa puhemies! Asia, joka ei tässä ole tullut ollenkaan esille eikä näyttänyt mietin-
nössäkään olevan, on Kelan asema tässäkin uudistuksessa. Kun tämä aktiivimalli otettiin
käyttöön kaksi vuotta sitten, niin Kelan tilintarkastajien kokouksessa saimme kuulla, että
se aiheutti siinä vaiheessa valtavan paljon työtä, koska pienikin muutos jossakin etuudessa
vaikuttaa moniin muihin etuuksiin, asumiseen liittyviin ja muihin etuuksiin. Ja nyt taas,
kun tehdään toisinpäin eli aktiivimalli kumotaan, niin se aiheuttaa näiden ihmisten, jotka
13



Pöytäkirjan asiakohta PTK 75/2019 vp
ovat aktiivimallin piirissä, asemaan ja tuloihin muutoksen, ja se taas puolestaan aiheuttaa
Kelassa ison työmäärän. Tätä ei ole otettu nytkään huomioon, kun tämä aikataulu on näin
tiukka. Toimeentulotuen siirtäminen taannoin Kelalle aiheutti valtavan ongelmavyyhdin,
jota purettiin suurella tilapäistyövoimalla, ja ihmiset kärsivät. Tässä olisi nyt ollut paikal-
laan myös Kelan suhteen olla vielä huolellisempi siitä huolimatta, että pidän hyvänä, että
tämä kelvottomaksi osoittautunut aktiivimalli nyt puretaan.

18.38 Mikko Kinnunen kesk: Arvoisa herra puhemies! Tarvitsemme aktiivisuutta ja
osallisuutta, tarvitsemme aktivoimista, tukea ja ohjausta, joka ottaa työkunnon ja osaami-
sen huomioon. Edustaja Kyllönen nosti esille Kainuun ikääntyvät miehet. Heitä löytyy
myös muualta. Heidän elämäntilanteensa vaihtelevat. Jos työ lähtee työmiehen alta, ei ole
välttämättä helppo löytää uutta. Osaaminen ja kokemus valuvat hukkaan. Se syö miestä ja
luottamusta omiin mahdollisuuksiin. On syytä muistaa, että kaikki eivät pysty jättämään
taloaan ja lähtemään työn perään minne tahansa. Toki sitäkin mahdollisuutta tulee helpot-
taa. Koko Suomen kukoistamisesta tulee pitää huolta, jotta uutta työtä syntyy myös har-
vaan asutulle seudulle.

Keskusta on tarkastellut aktiivimallia melko käytännöllisesti yhtenä työllisyyteen vai-
kuttavana keinona viime kaudelta. Tutkimusten mukaan malli on lisännyt ihmisten aktiivi-
suutta työnhaussa, mitä sillä alun perin yritettiin tavoitella. Ansiosidonnaista saavien jou-
kossa työllisyys on mennyt eteenpäin eli vaikutukset eivät ole olleet pelkästään kielteisiä.
Vaikka tutkimuksissa ei pystytä erottamaan aktiivimallin vaikutusta yleisestä talouskehi-
tyksestä, sillä on ollut varmasti oma positiivinen merkityksensä. Aktiivimalli on kuitenkin
lisännyt toimeentulotuen tarvetta. Se on koettu vaikeaselkoiseksi ja epäoikeudenmukaisek-
si. Se ei ole toiminut kaikissa kohderyhmissä. Se kannusti joitakin myös vääränlaiseen ak-
tiivisuuteen. Se koettiin jopa nöyryyttävänä. Toki, onko näihin kokemuksiin vaikuttanut
myös riittämätön ohjaus? Joka tapauksessa kokonaisuutena aktiivimallia ei pidetä toimiva-
na työllistämistoimena.

Olennaista on nyt pohtia, kuinka varmistamme ihmisten aktiivisuuden jatkossa. Väli-
tön, aktiivinen työnhaku on ihmisen etu. Tiedämme, että työttömyyden pitkittyessä paluu
työelämään mutkistuu. Aktiivimallin tilalle valmistellaan sellaista mallia, jossa työttömän
työllistymissuunnitelmassa sovitaan henkilökohtaisesta työnhakuvelvoitteesta ja palve-
luista, kuten esimerkiksi koulutuksesta ja kuntoutuksesta. Kannatan lämpimästi yksilölli-
sen työnhakumallin kehittämistä.

Suurin potentiaali työllisyyden kasvussa on ikääntyvissä, pelkän perusasteen varassa
olevissa, maahanmuuttajissa, osatyökykyisissä ja työmarkkinoiden ulkopuolelle jäävissä
nuorissa. Erityisesti nämä nuoret ovat sydäntä lähellä. Kaikissa näissä ryhmissä yksilöllis-
ten palvelujen merkitys on suuri. Siksi tulee panostaa räätälöityihin ja ihmistä arvostaviin
ohjauspalveluihin. Piakkoin lähtee toivon mukaan liikkeelle kuntakokeiluja, jotka koske-
vat suunnitelmien mukaan noin 200 000:ta työnhakijaa. Niistä on hyviä kokeiluja ja koke-
muksia jo edelliseltä vaalikaudelta. Tarvitaan ohjaustoimijoiden tiivistä yhteistyötä Tans-
kan mallin mukaisesti.

Haasteeseen vastataan myös jatkuvan oppimisen mallia kehittämällä. Tarvitaan monen-
laisia muunto-, täydennys- ja täsmäkoulutuksia. Tämä on koko koulutusjärjestelmämme
yhteinen tehtävä. Tarvitaan myös koulutuksen kolmannen polun osuutta, vapaata sivistys-
työtä, valmentavia koulutuksia ja kuntoutusta. Työttömien keskellä on selkeästi työkyvyt-
tömiä ja mielenterveyden ongelmien kanssa kamppailevia ihmisiä. Tarvitaan asianmukais-
14



Pöytäkirjan asiakohta PTK 75/2019 vp
ta hoitoa, kuntouttavia toimenpiteitä ja yksilöllisiä polkuja elämässä eteenpäin. Jos työhön
ei kykene, se tulee voida todeta nykyistä nopeammin. Elämään tulee tällöin saada muun-
laista mielekästä sisältöä.

Arvoisa puhemies! Työ tuo merkitystä ja sisältöä ihmisen elämään. Meidän tulee kehit-
tää työttömyysturvajärjestelmää pitkäjänteisesti, ihmisten näkökulmasta. Autetaan kan-
nustavilla ja jokaista arvostavilla toimilla kaikki kynnelle kykenevät töihin. Sekin on ihmi-
sen arvostamista.

18.44 Pia Viitanen sd: Arvoisa puhemies! Myös tässä vaiheessa, tämän lain ykköskäsit-
telyssä, haluan ilmaista iloni siitä, että aktiivimalli vihdoin pistetään roskakoriin. Mieles-
täni se sinne kuuluu, ja on täysin oikein, että näin tässä nyt tulee tapahtumaan. Tästähän pu-
huttiin hyvin paljon viime vaalien alla, ja silloin kun tätä mallia kehiteltiin, me muistam-
me, että hyvin moni ihminen koki, että se sotii ihmisten oikeustajua vastaan, että tällaisia
malleja kehitellään. Kansalaiset olivat liikkeellä, ja kiitos tästä aktiivisuudesta. Sen johdos-
ta tämä malli tulee kumotuksi.

Oikeastaan, puhemies, mielestäni tätä keskustelua hieman jo pohjusti se aika pitkä ve-
rokeskustelu, mikä meillä oli täällä aiemmin muun muassa ansiotuloverotuksesta. Siinä-
hän käsittelimme myös työllisyyttä ja työllistäviä toimia, ja siinä yhteydessä tuli ilmi, että
en kyllä pätkääkään siihen usko, että jonkun aktiivimallin kaltaisilla malleilla sinänsä työl-
lisyyttä parannetaan, vaan selkeästi tässä on tullut jo todistetuksi monien hyvien puheen-
vuorojen kautta — muun muassa vieressäni istuva Anneli Kiljunen puhui asiasta hyvin
seikkaperäisesti ja asiantuntevasti — että tämä on ollut kuitenkin leikkausmalli, josta on
nyt hyvä päästä eroon.

Sen verran ehkä totean siitä työllistymisasiasta, että mielestäni nyt nimenomaan ei ole
aika kepin vaan nyt on aika kannustamisen ja sen, että ihmisille etsitään henkilökohtaisia
ratkaisuja ja autetaan mieluummin kuin keppiä annetaan, ja tässä suhteessa minä olen hy-
vin tyytyväinen siihen, että ministeri Harakkahan on jo esitellyt liudan erilaisia työllistä-
miskeinoja, joissa tätä keppiä ei ole, ja itse pidän myös hyvin tärkeänä ja olen siitä minis-
teriä kiittänytkin pariin kertaan, että hän on omissa avauksissaan ja puheenvuoroissaan
nostanut hyvin usein ja näyttävästi esiin esimerkiksi työmarkkinoilla tapahtuvan ikäsyrjin-
nän ja siihen puuttumisen ja aikoo tehdä sille asialle jotain. Se on sellainen asia, että sille
täytyy tehdä jotain. Ei vetele, että ihmiset kokevat reilu viisikymppisinä pelkoa siitä, että
jos joutuu työttömäksi, niin mitä sitten, että kelpaanko mihinkään, vaikka ihminen on par-
haassa mahdollisessa työkunnossa ja muuta. Tämän vuoksi mielestäni tämänkaltaiset toi-
met, mitä ministeri Harakka on suunnitellut ja tulee varmasti toivottavasti tulevaisuudes-
sakin suunnittelemaan ja toteuttamaan, ovat hyvin tärkeitä ja pidän niitä arvossa.

Samoin täällä keskustelussa verotuksesta myös muun muassa palkkatukea sivuttiin, ja
haluan siinäkin nähdä, että on tärkeää, että palkkatukea lisätään ja sitä kehitetään. Tässä-
hän meillä on asiantuntijoita, esimerkiksi muun muassa valtiovarainministeriön Hetemäki,
joka sanoi kyllä varmasti asiaa hyvin tuntien, että tähän asti työttömiä on jollakin tavalla jä-
tetty yksin ja nyt on tärkeää, että palkkatukeen tulee selvästi lisää satsauksia. 

18.47 Sami Savio ps: Arvoisa puhemies! Nyt käsittelyssä oleva lakiesitys aktiivimallin
leikkurin poistamisesta on ehdottomasti yksi jo kaatuneen Rinteen hallituksen parhaista
ehdotuksista, ja tästä kyllä ihan aito kiitos hallitukselle kuuluu. Perussuomalaiset ovat ol-
leet jo kauan sitä mieltä, että työllisyyttä voidaan kohentaa positiivisilla kannusteilla, esi-
15



Pöytäkirjan asiakohta PTK 75/2019 vp
merkiksi maltillisilla veronalennuksilla, ei keppiä käyttämällä tai työttömiä omasta ahdin-
gostaan syyttämällä tai syyllistämällä. Ja meillä onkin vaihtoehtobudjetissamme monia eh-
dotuksia, joiden arvioimme parantavan työllisyyttä mutta jotka eivät kuitenkaan ole mil-
lään tavalla pois työntekijöiltä tai työnantajilta.

Arvoisa puhemies! Perussuomalaiset ovat kannattaneet myös mainittua alueellista työl-
lisyyskokeilua, josta on saatu hyviä kokemuksia muun muassa Pirkanmaalta. Siellä on ha-
vaittu, että kokonaisvaltainen tuki ja henkilökohtainen kohtaaminen ovat olleet erittäin ar-
vokkaita monen työttömän kannalta, ja hyvää palautetta on tosiaan tullut. Ja erityisesti osa-
työkykyisiin ja ikääntyneisiin työttömiin on kiinnitetty huomiota ja tulee kyllä ehdotto-
masti kiinnittää jatkossakin. Me odotamme tietysti myös näiltä ministeri Harakan asetta-
milta työllisyystyöryhmiltä kovasti konkreettisia ehdotuksia ja toteuttamiskelpoisia toi-
menpiteitä, jotta työllisyysaste saadaan edelleen nousuun.

Arvoisa puhemies! Kun Sipilän hallitus keskustan ja kokoomuksen johdolla esitti tätä
aktiivimallia säädettäväksi kaksi vuotta sitten, syksyllä 2017, niin eduskunnassa todella-
kin käytiin monta pitkää keskustelua tämän aktiivimallin ongelmista ja silloinen oppositio
oli hyvin yhtenäinen vastustaessaan aktiivimallia, tuodessaan esiin näitä ongelmia, joita
silloisen Sipilän hallituksen esitykseen sisältyi. Suurimpiin epäkohtiin kuului jo silloin tie-
dossa olleena muun muassa se, ettei työtön mahdollisesta kovastakaan yrittämisestä huoli-
matta välttämättä aina pystyisi välttämään työttömyystukensa leikkausta, ja tämähän on
havaittu nyt sitten näissä myöhemmissäkin tarkasteluissa.

Arvoisa puhemies! Oppositio nosti tuolloin, syksyllä 2017, esiin myös muun muassa
maan eri alueiden väliset erot työllistymismahdollisuuksissa ja samoin ongelmat ikäänty-
neiden työttömien työnhaussa. Nämäkin esitetyt huolet ovat osoittautuneet aiheellisiksi,
mutta valitettavasti tuolloiset hallituspuolueet eivät suostuneet näitä jo silloin esitettyjä
huolia huomioimaan eivätkä myöskään riippumattomien asiantuntijoiden vastaavankaltai-
sia näkemyksiä. Onkin nyt erittäin tärkeää ja oikeudenmukaisuuden kannalta välttämätön-
tä, että aktiivimalli näin kumotaan.

18.50 Mika Kari sd: Arvoisa herra puhemies! Itse olen tosiaan työurallani työskennellyt
työllistämispalveluiden puolella vetäen tämmöistä työllisyyden palvelukeskusta pitkäai-
kaistyöttömien, vajaakuntoisten ihmisten tueksi. Tässä aktiivimallin säätämisen yhteydes-
sä viime kaudella itseäni erityisesti harmitti silloisen hallituksen ikään kuin tämmöinen
ideologinen valmistelu, jossa aika laajasti ohitettiin asiantuntijoiden huomiot tästä todelli-
sesta aktivoinnista ja niiden vaikuttavien keinojen etsimisen sijaan lähdettiin tällaiselle
keppilinjalle: 4,65 prosentin leikkaus työttömyysturvaan, that’s it, se kannustaisi. Mutta
nyt on hienoa olla näillä valtiopäivillä toteamassa, että olemme pystyneet lähtemään uu-
delle uralle ja purkamaan epäoikeudenmukaisen aktiivimallin, joka edellisen hallituksen ja
eduskunnan toimesta säädettiin sosiaalidemokraattien vastustuksesta huolimatta.

Haluan kuitenkin myös viedä tätä keskustelua ajallisesti vähän taaksepäin sinne kahden
vuoden takaiseen tilanteeseen, jossa aktiivimallin säätämisen ensimmäisessä käsittelyssä
täällä eduskunnassa nähtiin merkillinen näytelmä. Silloin ohitettiin hallituksen toimesta
eduskunnan normaalit työjärjestykset ja päiväjärjestykseen liittyvät vasteajat ja hyvin no-
pealla aikataululla tuotiin ensimmäiseen käsittelyyn tämä aktiivimalli. Meillä edustajilla
itse kullakin oli varmasti kalenteriin jo laitettu viikonlopun varalle muita menoja, ja kello
16.30 ylimääräiseen istuntoon täällä kokoonnuimme asiaa käsittelemään. Silloin paikalla
oli vasemmistoliiton, sosiaalidemokraattien ja vihreiden kansanedustajia ja hallituksen
16



Pöytäkirjan asiakohta PTK 75/2019 vp
puolelta saattoi olla yksi edustaja vuorovedolla. Tätä tilannetta on tohtori, kansanedustaja
Anna Kontula omassa eduskuntatyötä käsittelevässä kirjassaan hyvin kuvannut. Jos mei-
dän on jotain oppia otettava aktiivimallin säätämisestä, se liittyy eduskunnan hyviin käy-
tänteihin, hallituksen ja opposition hyvään debattiin ja ennen kaikkea asiantuntijoiden
käyttämiseen lain valmistelussa. Toivon, että olemme tästä läksymme lukeneet, ja niille,
jotka eivät vielä läksyjään ole lukeneet, suosittelen tohtori Kontulan kirjaa.

Toinen varapuhemies Juho Eerola: Edustaja Kontulan nimi mainittiin.

18.53 Anna Kontula vas: Niin, kiitos. Edustaja Kari nosti erityisesti tämän kohdan kirjas-
tani esille sen takia, että tuon siinä esille edustaja Karin sankarina [Naurua] siinä nimen-
omaisessa käsittelyssä, mikä toki on todennettavissa myös eduskunnan pöytäkirjoista.
Vaatimattomana miehenä hän ei tätä maininnut tässä esittelyssään. Suosittelen lämpimästi
kaikille.

Arvoisa puhemies! Vastaan edustaja Kankaanniemen huoleen Kelasta ja sen rahatilan-
teesta suhteessa tähän aktiivimallin lakkautukseen. Aktiivimallin luonteeseenhan kuuluu,
että karenssit ovat kuitenkin määräaikaisia, jotenka kun järjestelmä on pystytetty, niin sii-
hen on laskettu se, että nämä leikkurit myös loppuvat välillä, ja se mekanismi ja se rahoitus
on siellä olemassa. Tässä suhteessa siis edustaja Kankaanniemen ei tarvitse olla huolissaan
siitä, riittäisivätkö Kelan rahat tähän peruutusvaihteeseen, vaan pikemminkin, kunhan täs-
tä on selvitty, rahaa säästyy. Sen sijaan Kelan rahat ylipäätään ovat aika lailla niukin nau-
kin, ja siitä meidän kaikkien kyllä tulee olla huolissamme.

Edustaja Saviolle toteaisin, että Pirkanmaan kuntakokeilusta, jota niin paljon on julki-
suudessa suitsutettu, valitettavasti meillä ei ole niitä hyviä kokemuksia noin niin kuin tut-
kimuksellisesti olemassa johtuen juurikin siitä samasta ongelmasta kuin tämän aktiivimal-
lin kanssa, että edellisen hallituksen uudistuksissa ei otettu tätä vaikutusarviointia mukaan
riittävän varhaisessa vaiheessa, jotta meillä olisi nyt olemassa tutkimuksellista näyttöä sii-
tä, menikö hyvin vai huonosti. Jos henkilöiltä, jotka ovat työvoimahallinnossa, kysyy jäl-
kikäteen, onko mukavampi tehdä töitä hyvällä rahoituksella kuntakokeilussa vai huomat-
tavasti heikommalla rahoituksella, millä sitä tehtiin ennen kuntakokeilua, niin todennäköi-
sesti aika moni sanoo, että kyllä tämä kuntakokeilu toimii vaan paremmin, mutta se ei si-
nällään vielä kerro siitä, olisiko jollakin muulla rakenteella niillä resursseilla mahdollisesti
saatu samat tai paremmat tulokset.

Pirkanmaan kuntakokeilustahan meillä ei ole olemassa varsinaisia työllisyysvaikutus-
näyttöjä. Meillä on olemassa vain ihmisten kokemuksia siitä, että se järjestelmä koettiin
paremmaksi. Työ- ja tasa-arvovaliokunta onkin useissa lausunnoissaan ja puheenvuorois-
saan tällä kaudella kiinnittänyt huomiota tähän tutkimuksellisuuteen ja siihen, että nyt pi-
tää tehdä paremmin. Me emme voi enää kolmatta kertaa toteuttaa kuntakokeiluja niin, että
siellä ei oikeasti arvioida myös, mitä vaikutuksia tällä kokeilulla on. Toivottavasti tällä ker-
taa juostaan paremmin.

18.56 Anneli Kiljunen sd: Arvoisa puhemies! Tartun tässä nyt kahteen puheenvuoroon:
Ensinnäkin edustaja Kankaanniemen puheenvuoro Kelasta: Tämä huoli on sillä tavalla

ollut erittäin aiheellinen, koska kun itsekin olen ollut Kelan valtuutettu, niin tämän aktiivi-
mallin myötä, kuten kaikki tiedämme, Kela joutui nimenomaan palkkaamaan lisää uutta
henkilökuntaa sen takia, että aktiivimalli edellytti näitten työttömien ihmisten aktiivisuu-
17



Pöytäkirjan asiakohta PTK 75/2019 vp
den arviointia ja sitä kautta se oli hyvin räätälöityäkin työtä. Siinä mielessä nyt kun tämä
aktiivimalli kumoutuu, sen myötä myös näiden ongelmien, jotka Kelassa olivat, ainakin
oman ymmärrykseni mukaan pitäisi poistua. Siinä mielessä sen pitäisi tuoda pikemminkin
lisää resursseja Kelalle kuin tähän mennessä.

Sitten toinen puheenvuoro: Täällä on edustaja Kontula pitänyt erittäin hyviä puheenvuo-
roja, ja oikeastaan haluan nyt itsekin katsoa tulevaisuuteen, kuten hänkin tuossa omassa
puheenvuorossaan. Rinteen hallitus on panostamassa nimenomaan työllisyystoimiin ja eri-
laisiin palveluihin. [Toimi Kankaanniemi: Se on työnsä tehnyt!] Kuten täällä on tänään to-
dettu, hallitus on budjettiriihessä sopinut 25-kohtaisesta listasta erilaisia toimia, joita vie-
dään eteenpäin tässä jatkossa.

Ja kun palataan taas tähän VATTin raporttiin, VATTin raportin mukaan aktiivimallin
leikkuri on osunut erityisesti yli 55-vuotiaisiin työttömiin, ja kun me katsomme tulevaisuu-
teen, me tiedämme, että suurin potentiaali työllisyyden nostolle löytyy juuri tästä ikäluo-
kasta. Siksi on tärkeää, että hallitus valmistelee uusia toimenpiteitä, jotka auttavat tätä ikä-
ryhmää takaisin työmarkkinoille. 

Samalla tällä hetkellä on valmistelussa työttömyysturvan ja työttömien palveluiden uu-
distus, joka tukee työttömyysjaksojen lyhenemistä ja kannustaa työnhakuun. Tämä yksi-
löllisen työnhaun tuen malli rakennetaan siten, että työttömän oikeudet ja velvollisuudet
ovat siinä tasapainossa, päinvastoin kuin tässä aktiivimallissa. Tämän lisäksi uudessa mal-
lissa palvelut ja työnhakuvelvoite perustuvat yksilölliseen työllistymissuunnitelmaan. Hal-
litus antaa tämän esityksen syksyn 2020 aikana. Tämä uudistus valmistellaan siten, että sen
vaikuttavuus voidaan jälkikäteen myös arvioida.

Yksi VATTin raportin tärkeimmistä tuloksista on myös se, että aktiivimalli lisäsi TE-
palveluiden käyttöä ja kysyntää. Siksi on tärkeää, että työttömien palvelut turvataan ja nii-
tä vahvistetaan entisestään. On siis huomioitava erilaisten työttömien tuen, ohjauksen ja
neuvonnan palvelutarve, ja tähänhän nyt ministeri Harakka erityisesti paneutuu TE-toimis-
toissa. Sosiaalityön, terveydenhuollon, psykologipalveluiden, työllisyysneuvonnan ja kou-
lutus- ja urasuunnittelun tukemiseen sekä etuuksien hakemiseen liittyvien palvelujen tar-
peeseen tullaan vastaamaan ja palveluihin tullaan satsaamaan. Samoin tullaan kartoitta-
maan palveluiden edellyttämä ammatillinen osaaminen, tarvittavat resurssit ja siihen liit-
tyvä organisointi. Tuki- ja neuvontapalveluita tullaan siirtämään lähemmäs ihmistä, ja teh-
dään kokonaisvaltaisia ja integroituja tuki- ja neuvontapalveluita erityisesti vaikeasti työl-
listettäville henkilöille, ja esimerkiksi kuntakokeilut ovat nyt nimenomaan tätä asiaa
varten. 

Siihen, millaisia työllisyyttä tukevia palveluita eri kohderyhmät tarvitsevat, annetaan
myös VATTin aktiivimalliraportissa meille hyviä eväitä. Aktivointitoimenpiteissä tulisi
siis lähteä liikkeelle asiakkaiden edellytyksistä, tarpeista ja kiinnostuksen kohteista eikä ul-
kopuolelta asetetuista velvoitteista. TE-keskusten ammattilaiset pitivät tärkeänä asiakkaan
henkilökohtaisia palveluita, ohjausta, tukea, motivaatiota ja kanssakulkemista, kuten he
viittaavat. He nimenomaan korostivat asiakkaan parempaa kuulluksi tulemista, kasvok-
kain kohtaamista, yksilöllistä tukea sekä räätälöityjen palveluiden, työllistymispolkujen
luomista. Tähän liittyvät kiinteästi myös palveluiden monipuolistaminen, yhteistyön lisää-
minen muiden toimijoiden, kuten kuntien, järjestöjen ja eri yritysten kanssa sekä asiantun-
tijoiden ja asiakaspalvelijoiden ammattitaidon kehittäminen. 

Kolmas kehittämistä koskeva teema korosti nimenomaan positiivisen ja palkitsevan
kannustamisen merkitystä aktiivimallin negatiivisen ja rankaisevan kannustamisen sijaan.
18



Pöytäkirjan asiakohta PTK 75/2019 vp
Myönteisinä palkitsemiskeinoina ehdotettiin aktivoinnista ansaittua korotettua etuutta —
elikkä niin sanottu käänteinen aktiivimalli — työllistyjän bonusta, aktiivirahaa tai vähin-
täänkin kulukorvausta, ylläpitokorvausta, matkakorvausta ja muita vastaavia. Keinoja, joi-
den avulla TE-toimistot voisivat paremmin keskittyä työllistämiseen ja ratkaista työmark-
kinoiden kohtaanto-ongelmia, olivat myös muun muassa työn tarjonnan tehostaminen, työ-
voiman ja osaamisen kohottamiseen tähtäävät toimet, esimerkiksi rahojen kohdentaminen
työvoimakoulutukseen, lisä- ja täydennyskoulutukseen ja rekrytointikoulutukseen, ja palk-
katuki on myös vahvasti mukana. Tärkeää olisi myös työttömyys- ja sosiaaliturvan koko-
naisuudistaminen, jota täällä nyt tehdäänkin, ja työnhakijoiden omatoimisuuteen voitaisiin
kannustaa karenssijärjestelmään tehtävillä muutoksilla, jotka poistaisivat luukulta toiselle
pompottamisen ja lisäisivät työnhakijoiden rohkeutta kokeilla ja neuvotella työstä ilman
karenssin uhkaa eroamisesta ja kieltäytymisestä. 

Elikkä tämä kuvaa sitä, miten paljon meillä on tulossa tämän hallituskauden aikana esi-
tyksiä, ja siltä osin, kun tämä aktiivimalli nyt kumotaan, tämä on meille myös selkeä suun-
nanmuutos positiivisempaan ja kannustavampaan työllisyyspolitiikkaan.

19.02 Kim Berg sd: Arvoisa puhemies! Edustaja Kankaanniemi tuossa puheenvuoros-
saan kritisoi hallituksen työllisyystoimien valmisteluprosessia, missä kolmikantaiset työ-
ryhmät on asetettu valmistelemaan osaa työllisyystoimista. Se, että hallitus on vastuutta-
nut työmarkkinaosapuolet mukaan valmisteluun, sitouttaa mielestäni kaikista parhaiten
myös nämä osapuolet työllisyystoimien toteuttamiseen, ja pidän itse erityisen hyvänä ta-
pana toimia juuri näin. Työmarkkinaosapuolet jos ketkä ovat asiantuntijoita, mitä tulee tä-
hän kyseiseen aiheeseen. Suomea on rakennettu vuosikausia kolmikantaisten valmistelu-
jen voimin ja on saatu paljon tärkeitä uudistuksia aikaiseksi, mutta valitettavasti edellinen
hallitus halusi, että tästä hyväksi todetusta valmistelutavasta luovutaan. Tämä hallitus on-
neksi ymmärtää työmarkkinaosapuolten mukaan ottamisen tärkeyden.

On myös ymmärrettävä, että vaikka osaa työllisyystoimista nyt valmistellaankin kolmi-
kantaisesti ja annetaan työmarkkinaosapuolille mahdollisuus vaikuttaa, niin hallitus on
kuitenkin lopulta se, joka tekee lopulliset päätökset näistä työllisyystoimista.

19.04 Merja Kyllönen vas: Arvoisa puhemies! Hyvät kollegat! Täällä oltiin vähän huo-
lestuneita siitä, että kai tehdään vielä aktivointisuunnitelmia kansalaisille jatkossakin. Kyl-
lä niitä on taidettu tehdä jo yli 20 vuotta. Muistan itsekin, kun en lukion jälkeen päässyt
suoraan haluamaani kouluun, niin sen seurauksena päädyin tämmöiseen aktivointiohjel-
maan, missä ohjattiin muun muassa ammatinvalintapsykologille, joka tutkimuksissa totesi
allekirjoittaneen soveltuvan merikapteeniksi. Opinnot ovat vielä vähän vaiheessa, joten en
ole todennäköisesti täyttänyt tätä aktivointivelvoitetta ja raipparangaistus on varmaan vie-
lä tulollansa — mutta leikki sikseen.

Sosiaali- ja terveysvaliokunnan jäsenenä haluan tässä vaiheessa kiittää hyvin rakenta-
vasta ja asiallisesta keskustelusta. Ajattelen näin yhteenvetona, että enemmän osallisuutta
ja vähemmän osattomuutta, enemmän itsetunnon ja osaamisen kohottamista kuin ihmisten
painamista ja latistamista. Edustajakollega Kinnunen, joka on nyt lähtenyt täältä salista, to-
tesi aika hyvin, että se, mitä me tarvitsemme, on työpaikkoja ympäri Suomen, jotta ihmi-
sillä olisi aito mahdollisuus työllistyä. Siinäpä meille savottaa kaikille.
19



Pöytäkirjan asiakohta PTK 75/2019 vp
19.05 Johanna Ojala-Niemelä sd: Arvoisa herra puhemies! Minusta on hyvä, että tämä
aktiivimallin leikkuri joutaa viimein romukoppaan. Kohtuuttoman tästä mallista teki se,
että palvelujen määrä vaihtelee suuresti paikkakunnittain ja eri puolilla Suomea on hyvin
erilaiset mahdollisuudet saada lyhytkestoista työtä ja jos nämä aktiivisuuskriteerit eivät
täyttyneet, työttömyysturvaa leikattiin 5 prosentilla.

Tämä aktiivimalli ei tosiasiassa aktivoinut, vaan se rankaisi työn puutteesta. Otan yhden
esimerkin omasta maakunnasta kunnasta nimeltä Posio: Siellä 80 prosentilta työttömiä
työttömyysturvaa leikattiin, koska he eivät kerta kaikkiaan pystyneet täyttämään aktiivi-
mallin kriteerejä, vaikka olisivat päällään siellä seisoneet. Siellä on yksi merkittävä työn-
antaja, Pentik, mutta ei kaikista ihan savenvalajiksikaan ole tässä yhteiskunnassa, ja siinä
heijastui myös se hyvin yksipuolinen elinkeinorakenne, ettei paljon muuta työtä ole tarjota. 

Tämä on kyllä semmoinen seikka, että olen todella kiitollinen, että tämä malli nyt vii-
mein joutuu romukoppaan.

19.06 Toimi Kankaanniemi ps: Arvoisa puhemies! Kiitos niistä huomioista, joita pu-
heenvuoroni herätti. Kelan osalta totean ensin, että siellä nimenomaan ongelma on toimin-
tamenojen tiukkuus, ja kun tällaiset uudistukset tehdään, kun noin 5 prosentin leikkaukses-
ta luovutaan, niin se vaatii tietokoneohjelmien uusimista ja monien etuuksien läpikäyntiä,
ja siinä tulee ongelmia, kun se varsin nopeasti pitää tehdä — sitä tarkoitin. Säästääkö sitten
tämä leikkurin poistaminen näitä etuusvaroja vai ei? Tuntuu hiukan siltä, että jos etuudet
paranevat, niin taitavat Kelan menot kasvaa, mutta voi olla, että tähän sisältyy sellaista kor-
keampaa matematiikkaa, jota olen opiskellut joskus 60-luvulla, ja voi olla, että tiedot ovat
vanhentuneet sen myötä, kun pääkin on harmaantunut. Eli huoli Kelasta on mielestäni pai-
kallaan tältä osin, että näissä pitäisi aina ottaa huomioon sen toteuttavan, lainsäädännön
täytäntöönpanevan, tahon tarpeet.

Sitten, arvoisa puhemies, täällä edustaja Kontula käsitteli näitä kuntakokeiluja ja Pirkan-
maan kuntakokeilua, josta varsin myönteistä palautetta on tullut, mutta minuakin on hie-
man haitannut se, että en ole havainnut, että siitä olisi tehty kunnon selvityksiä, arviointeja
sen todellisista vaikutuksista. Aina kun tehdään tällaisia kokeiluja, pitäisi kokeilu hyvin
suunnitella, sitten huolella toteuttaa ja sen jälkeen vielä tehdä asiallinen, perusteellinen sel-
vitys sen tuloksista, ja sitten se voidaan ottaa käyttöön joko sellaisenaan tai muutettuna tai
hylätä. Tätä meillä ei mielestäni kovin usein ole ollut, kun on näitä projekteja ja kokeiluja
harrastettu tässä menneinä vuosina aika paljonkin, ja näiden kuntakokeilujenkin osalta,
työllisyyden kuntakokeilujen osalta, näin pitäisi menetellä.

Kuulin, että siellä Harakan työryhmissä, kahdeksassa työryhmässä, aika paljon vain kes-
kustellaan näistä kuntakokeiluista ja kaikki muu, edustaja Berg, on jäänyt aika lailla hei-
kolle. Kertokaa sellaiset terveiset ministeri Harakalle, että panee vauhtia sinne. Totta kai
on erinomaista, jos kolmikannalla hoidetaan asiat, ja sillä on tehty paljon hyvää täällä Suo-
messa menneinä vuosina ja varmaan tänäkin päivänä voidaan tehdä, mutta se on kyllä ää-
rettömän hidasta. Jos te aiotte saada 75 prosentin työllisyysasteen vuoteen 23 mennessä,
niin varmuus tulee siitä, että ette sitä saavuta, kun odotatte kolmikannasta yksimielisiä tu-
loksia. Niitä ei sieltä saa. Tärkeintä on, että kaikkia osapuolia kuullaan, mutta ei kaikkia
osapuolia tarvitse ottaa valmisteluun mukaan, ja eduskunta on se, joka edustaa kansaa.

19.10 Kimmo Kiljunen sd: Arvoisa puhemies! On sekä tälle hallitukselle että tälle edus-
kunnalle kunniaksi, että me saamme tämän aktiivimallin nyt kumottua. Tämähän oli hyvin
20



Pöytäkirjan asiakohta PTK 75/2019 vp
nurinkurinen ajattelutapa: sen sijaan, että luotaisiin työpaikkoja tai luotaisiin edellytyksiä
työllistyä, tässä ruvettiin rankaisemaan työttömiä ihmisiä, ja kaiken lisäksi — niin kuin to-
teavat kaikki analyysit, mitä tästä mallista on tehty — rangaistaan kaikkein haavoittuvim-
pia työttömiä ihmisiä, jotka ovat pisimpään olleet työttöminä, iäkkäitä työttömiä, reuna-
alueilla asuvia ihmisiä — täällä viitattiin Posion tilanteeseen. Oli järjetön ajatus tätä kautta
rankaisemalla yrittää työllisyysongelmaa ratkaista, ja kuten sanoin, on kunniaksi meille
kaikille, että tästä päästään eroon.

19.11 Anna Kontula vas: Arvoisa puhemies! Vielä vähän selvennän edustaja Kankaan-
niemelle, mitä tarkoitin, kun en kanna huolta Kelan toimintamenoista nimenomaan suh-
teessa tähän aktiivimalliin — muuten toki, mutta en suhteessa aktiivimallin lopettamiseen:
Aktiivimalli ei aja alas mitään kauhean isoa kovin yhtäkkiä. Niiden isojen muutosten myö-
tä, mitä siellä leikkurin piiristä vapautuvien ihmisten kohdalla tapahtuu, joo, siellä on ih-
misiä, jotka eivät enää sen jälkeen saa toimeentulotukea, ja heidän kohdallaan tapahtuu tu-
kimuutos, mutta toimeentulotuki, erityisesti silloin kun on kysymys ihmisistä, jotka ovat
joutuneet siihen leikkurin vuoksi, todennäköisesti on myönnetty joko yhdeksi kuukaudek-
si tai maksimissaan kolmeksi kuukaudeksi, joten joka tapauksessa siellä on varauduttu sii-
hen, että niitä tarkistellaan ja että niistä tulee lippua ja lappua, ja jos nyt niitä ei enää niin
paljon tule, niin se pikemminkin säästää työtä kuin aiheuttaa sitä lisää. Mitä tulee asumis-
tukeen, jota todennäköisesti myös monet leikkurin piirissä olevat saavat, niin siinä on tar-
kistusjaksot ja muutos on niin pieni, että se ei ylitä sitä velvoitetta, että sitä tarkistusjaksoa
pitäisi tarkastella. Eli tämä ei ole se huoli. Kelan rahoitus noin yleisesti kyllä on huolestut-
tava.

19.12 Anneli Kiljunen sd: Arvoisa puhemies! Täydennän vielä edustaja Kontulan pu-
heenvuoroa siltä osin, että aktiivimallin käyttöönotto nimenomaan Kelassa edellytti lisä-
henkilöstön tarvetta useilla kymmenillä henkilötyövuosilla, ja käytännössä kun nämä hen-
kilöt joutuivat arvioimaan jokaisen työmarkkinatuen piirissä tai peruspäivärahan piirissä
olevan henkilön aktiivimallileikkuritarpeen — jos sanotaan näin — ja siinä jouduttiin yh-
distämään eri etuuksia, se oli erittäin työläskin malli. Sen jälkeen kun tämä leikkaus teh-
tiin, nämä samat ihmiset hakivat sitten vielä toimeentulotukea Kelalta, elikkä sitä kautta
myös toimeentulotukeen jouduttiin palkkaamaan lisää henkilöstöresursseja, [Toimi Kan-
kaanniemi: Juuri näin! — Mika Kari: Näin kävi!] ja sitä kautta se leikkaus, joka toteutet-
tiin aktiivimallin kautta, vain siirtyi sitten sinne toimeentulotuen piiriin, ja käytännössä Ke-
lalle jouduttiin palkkaamaan molemmille puolille henkilöstöä. [Toimi Kankaanniemi:
Kahdeksi vuodeksi!] Sitä kautta henkilöstötarve tulee varmasti vähenemään.

Aivan kuten valiokunnan mietinnössäkin todetaan, aktiivimallin perusteella alennettua
työmarkkinatukea saavista henkilöistä toimeentulotukea sai 42 prosenttia ja alennettua pe-
ruspäivärahaa saaneista toimeentulotukea sai 31 prosenttia, ja se kertoo siitä, kuinka pal-
jon näiden meidän asiakkaiden toimeentulo aleni aktiivimallin takia ja nämä ihmiset siir-
tyivät sitten toimeentulotuen piiriin. Siltä osin uskon, että kun tätä prosessia kevään myö-
ten oikaistaan, tämä tilanne myös Kelan osalta helpottuu.

19.14 Johanna Ojala-Niemelä sd: Arvoisa herra puhemies! Viime vaalikaudella työlli-
syyttä yritettiin parantaa porkkanoiden sijaan keppilinjalla, ja olen tyytyväinen, että tältä-
kin osin suunta on muuttunut. Eniten kritiikkiä sai juuri tämä aktiivimalli, joka kohteli työt-
21



Pöytäkirjan asiakohta PTK 75/2019 vp
tömiä epäoikeudenmukaisesti. Hallitusohjelmaan kirjattiin, että Rinteen hallituksen toi-
mesta aktiivimallin leikkurit ja velvoitteet poistetaan, kun työllisyysvaikutuksiltaan vas-
taavista toimenpiteistä on päätetty. Silloin kun tätä lakia puuhattiin, arvioitiin, että tämä
toisi 5 000—12 000 työpaikkaa lisää. Kuitenkin nyt vastikään julkaistu VATTin tutkimus
osoitti, ettei voida osoittaa aktiivimallin synnyttäneen uusia työpaikkoja, ja sen vuoksi joh-
topäätös on, että ei myöskään korvaavia toimenpiteitä tarvita. 

Viime kaudella myös kuntakokeilut työllisyyspalveluista päätettiin lopettaa, ja olen tyy-
tyväinen myös siitä, että tässä ruoria reivataan nyt toiseen suuntaan ja kuntien roolia työl-
lisyyspalveluissa päinvastoin vahvistetaan. Lisäksi otetaan käyttöön työllistämisseteli,
osatyökykyisten työllistymisen kynnystä madalloitetaan ja samapalkkaisuusohjelmaa jat-
ketaan. Nämä ovat semmoisia tärkeitä toimenpiteitä ja punainen lanka tälle hallituskaudel-
le.

19.15 Kim Berg sd: Arvoisa puhemies! Kommentoin nyt ainakin vielä kerran edustaja
Kankaanniemelle. Olen ihan samaa mieltä, että loputtomiin ei näitten työryhmien työtä voi
jatkaa, ja näin ei ole tarkoituskaan, vaan tarkoitus on, että tammikuussa työryhmien raport-
ti esitellään ja hallitus sitten ottaa kopin siitä ja lähtee viemään eteenpäin. Puheenvuoros-
sani yritin tuoda esille myös sen, että vaikka meillä on työryhmät, jotka valmistelevat näitä
asioita, niin lopullisen päätöksenhän näistä asioista tekee hallitus ja sitä kautta sitten edus-
kunta, olen siitä aivan samaa mieltä, ja näin sen pitää olla ollakin. Mutta näen arvon siinä,
että kolmikantaisesti valmistellaan. Yleensä aina, kun päästään asioita kolmikantaisesti
valmistelemaan, niihin sitoudutaan paremmin ja sen jälkeen niitten uudistusten eteenpäin-
vieminen on paljon helpompaa ja parempaa.

Sitten minä mietin tätä, että edustaja Kankaanniemi oli yhdessä puheenvuorossaan nyt
huolissaan siitä, että tämä työryhmien työ vie liian kauan ja nyt on kiire näillä toimilla,
mutta sitten taas toisessa puheenvuorossa te toitte esille sitä, että nyt pitäisi perustaa jon-
kinlainen parlamentaarinen komitea tai vastaava, ja toitte siinä esille, että nämä ovat niin
tärkeitä asioita, että ei pitäisi hätiköidä nyt asian eteenpäinviemisessä. Että tämä on vähän
niin kuin ristiriitaista kaikin puolin: parlamentaarinen komitea voisi valmistella vaikka
kuinka pitkään, koska asia on tärkeä ja sen asian kanssa ei pitäisi hätiköidä, mutta sitten
tämä työryhmätyöskentely teidän mielestänne on jo nyt kestänyt liian kauan.

Toinen varapuhemies Juho Eerola: Ja keskustelu jatkuu edustaja Kankaanniemen pu-
heenvuorolla.

19.17 Toimi Kankaanniemi ps: Arvoisa puhemies! Vielä on syytä kommentoida paria
käytettyä puheenvuoroa, kun ne minulle kovasti esitettiin.

Ensinnä tästä Kelasta vielä: Olen aivan samaa mieltä, että varmasti jo muutaman kuu-
kauden päästä tästä muutoksesta seuraa se, että hallinnossa voidaan saada säästöjä myös
toimintamenoissa niin kuin toivon mukaan etuusmenoissakin. Aina se näin käy. Mutta
kaksi vuotta sitten Kelassa — olen siellä ollut tilintarkastajana tämän neljä vuotta ja tiedän
sen hyvin — kun tämä aktiivimalli tuli, siinä oli jonkin aikaa samantapainen tilanne kuin
oli perustoimeentuloturvan siirron aikaan, jolloin olimme kaikki kovan pommituksen koh-
teena, kun oli pitkään ongelmia liian nopean toteuttamisaikataulun takia. Esimerkiksi Kun-
taliitto esitti silloin perustoimeentulotukeen siirtymiseen vuoden pitempää siirtymäaikaa
kuin mitä hallitus — ja se oli edellinen hallitus tietysti — esitti ja eduskunta hyväksyi. Eli
22



Pöytäkirjan asiakohta PTK 75/2019 vp
näissä kannattaisi tätä miettiä. Myönnän, että me olemme nyt tässä vaiheessa, että tämä uu-
distus tai kumoaminen menee eteenpäin, ja se on hyvä näin. Kela siitä varmaan selviää,
mutta Kelan johtajille lupasin, että otan tämän asian esille jatkoa ajatellen, ettei tehtäisi si-
tä, mikä sitten aiheuttaa tällaisia kustannuksia. Kahden vuoden aktiivimallin elinaika ai-
heutti alussa ja aiheuttaa lopussa merkittävästi työtä. Niin kuin edustaja Anneli Kiljunen
totesi, jouduttiin palkkaamaan jopa kymmeniä tai ainakin iso määrä ylimääräistä henkilö-
kuntaa. No, se siitä.

Arvoisa puhemies! Sitten edustaja Berg puuttui tähän, kun esitin parlamentaarista työl-
lisyyskomiteaa tai vastaavaa. Siinä on erittäin suuri ero siihen nähden, mikä nyt on malli-
na. Nyt on annettu sinne etujärjestöille valta. Kun EK esittää jotakin, niin SAK vastustaa, ja
kun SAK esittää jotakin, EK vastustaa. Jauhetaan ja jauhetaan, ja sitten lopulta tulee esitys,
että pannaan veronmaksajat ja valtio maksamaan eikä puututa niihin ytimiin, kun aina on
jonkun intressi kohteena. Näitten keskipitkien ja pitkävaikutteisten työllisyystoimenpitei-
den osalta päästäisiin varmaan parempaan tulokseen, kun eduskunta, eduskuntaryhmät ja
kaikki puolueet olisi kytketty siihen, ne, joilla on se vastuu tästä maasta, työttömistä ja työ-
voimasta ja työvoiman saannista yrityksille ja niin edelleen. [Puhemies koputtaa] Tämä
malli ei ole sellainen kuin te, arvoisa edustaja Berg, sanoitte, vaan tämä on malli, [Puhe-
mies koputtaa] jolla saadaan nyt nopeat toimenpiteet hallituksen toimesta ja vaikeammat
sitten vähän hitaammin vietyä läpi demokraattisesti.

19.21 Mari Holopainen vihr: Puhemies! On hienoa, että varsin monimutkainen ja epärei-
lu aktiivimalli puretaan ja ryhdytään niihin aitoihin työllisyystoimiin. Varmasti yksi keino
ei riitä, ja onkin hyvä, että nyt tutkitaan niitä kaikkia. Lisäksi on äärimmäisen tärkeätä, että
investoidaan koulutukseen sekä muuntokoulutukseen ja sitä kautta myöskin tarjotaan ih-
misille työllistymismahdollisuuksia. Samalla on toki haaste, että erityisesti tietyillä paik-
kakunnilla elinkeinorakenne on varsin yksipuolinen. Silloin toki ollaan suuren riskin alla,
jos jotain muutoksia sattuu. Myös Suomen vienti on liian keskittynyt muutamille toimi-
aloille, joista me aika paljon täällä eduskunnassakin puhumme. Sen takia olisi tärkeää tun-
nistaa osaamisen ja myöskin palvelualojen merkitys moninaisuudessaan, liiketoimintapal-
velut ja osaamiseen perustuvat palvelut, ja yhä edelleen monipuolistaa meidän elinkeino-
rakennetta ja vientiä.

Yleiskeskustelu päättyi ja asian käsittely keskeytettiin.
23


	6
	17.37
	17.47
	17.53
	17.57
	18.02
	18.09
	18.12
	18.16
	18.23
	18.32
	18.38
	18.44
	18.47
	18.50
	18.53
	18.56
	19.02
	19.04
	19.05
	19.06
	19.10
	19.11
	19.12
	19.14
	19.15
	19.17
	19.21


