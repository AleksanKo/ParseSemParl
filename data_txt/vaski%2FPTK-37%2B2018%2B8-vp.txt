















































DEMF4CE.tmp.xml


Pöytäkirjan asiakohta PTK 37/2018 vp

 Tarkistettu
4.0

Pöytäkirjan asiakohta 

PTK 37/2018 vp

Täysistunto

Keskiviikko 18.4.2018 klo 13.59—21.59

8. Hallituksen esitys eduskunnalle MARPOL 73/78 -yleissopimuksen VI liitteeseen tehty-
jen muutosten hyväksymiseksi ja voimaansaattamiseksi sekä laiksi merenkulun ympäris-
tönsuojelulain muuttamisesta

Hallituksen esitys HE 42/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 8. asia. Puhemiesneuvosto ehdottaa, että asia lähetetään liikenne- ja viestintäva-
liokuntaan.

Keskustelu

21.03 Mirja Vehkaperä kesk: Arvoisa puhemies! Joitakin vuosia sitten tässä eduskun-
nan salissa käsiteltiin aluksien rikkioksidien vähentämiseen tähtääviä kansainvälisiä sopi-
muksia. Silloin vaihtoehtoina rikkioksidien vähentämiseksi oli pesureiden asentaminen
aluksiin, vähärikkisten polttoaineiden käyttäminen tai nestemäisen maakaasun eli LNG:n
käyttäminen. Tämä koski SECA-alueita, joihin Suomen vesialueet myöskin kuuluvat.

Nyt esityksen tavoitteena on vähentää typpioksideja. Nämä kuuluvat MARPOL-yleis-
sopimukseen, ja muutokset tulevat Suomen osalta voimaan ja merenkulun ympäristönsuo-
jelulakiin kirjattavaksi. Muutoksilla siis vähennetään alusliikenteestä johtuvaa kuormitus-
ta vesiin ja ilmaan. Tämä on periaatteellisesti hyvä asia ja koskee alusten dieselmoottorei-
den typpioksidipäästöjen vähentämistä.

Pidän tärkeänä, että Suomen kanta kaikissa näissä maailman ja Euroopan laajuisissa
neuvotteluissa koskien laivaliikennettä ja alusliikennettä lähtee siitä, että nämä sopimuk-
set koskisivat vesialueita maailmanlaajuisesti. Tästä ei pitäisi koitua Suomelle taakkaa kil-
pailukyvyn alenemisena ja niin edelleen, koska me olemme äärettömän riippuvaisia meri-
liikenteestä ja laivaliikenteestä koskien ulkomaankauppaa. Eli pidän jatkossa tärkeänä, että
sekä rikki- että typpioksidipäästöjen vähentämistä koskevat yleissopimukset olisivat maa-
ilmanlaajuisia ja valtioneuvosto myöskin toteuttaisi tätä tapaa, kun näistä asioista neuvo-
tellaan.

Keskustelu päättyi.

Asia lähetettiin liikenne- ja viestintävaliokuntaan.


