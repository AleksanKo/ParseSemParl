















































DEMB79A.tmp.xml


Pöytäkirjan asiakohta PTK 43/2017 vp
Pöytäkirjan asiakohta 

PTK 43/2017 vp

Täysistunto

Keskiviikko 26.4.2017 klo 14.01—17.55

5. Eduskunnan tilintarkastajien tilintarkastuskertomus  eduskunnan tilinpäätöksestä, toi-
mintakertomuksesta  ja kirjanpidosta sekä hallinnosta vuodelta 2016

Kertomus K 10/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 5. asia. Puhemiesneuvosto ehdottaa, että asia lähetetään tarkastusvalio-
kuntaan.

Esittelypuheenvuoron sekä tästä että asiakohdista 6. ja 7. käyttää tilintarkastajien pu-
heenjohtaja, edustaja Korhonen.

Keskustelu

17.24 Timo V. Korhonen kesk (esittelypuheenvuoro): Arvoisa puhemies! Ensinnäkin al-
kuun tilintarkastajista joku sana, eli meillähän on kolme eduskunnan valitsemaa tilintar-
kastajaa ja tarjouskilpailun perusteella on valittu neljäs tilintarkastaja. Neljänneksi tilintar-
kastajaksi valittiin viime vuoden alkupuolella tilintarkastusyhteisö BDO Oy, jonka vas-
tuullisena tilintarkastajana toimii KHT, JHT Jarmo Lohi.

Tilintarkastajina olemme tarkastaneet erikseen laadittujen tarkastussuunnitelmien mu-
kaisesti ja eduskunnan tilisäännön 19 §:n 1 momentin määräämällä tavalla eduskunnan,
Valtiontalouden tarkastusviraston ja Ulkopoliittisen instituutin kirjanpidon, tilinpäätök-
sen, toimintakertomuksen ja hallinnon tilikaudelta 1.1.—31.12.2016. Miksi myös Valtion-
talouden tarkastusvirasto ja Ulkopoliittinen instituutti? Ne ovat eduskunnan alaisia riippu-
mattomia virastoja ja siksi myös eduskunnan tilintarkastuksen alla.

Olemme suorittaneet tilintarkastukset hyvän tilintarkastustavan mukaisesti, kuten kerto-
muksesta käy ilmi. Hyvä tilintarkastustapahan edellyttää, että suunnittelemme ja suoritam-
me tilintarkastuksen hankkiaksemme kohtuullisen varmuuden siitä, onko tilinpäätöksessä
tai toimintakertomuksessa olennaista virheellisyyttä.

Tilintarkastaja myös arvioi sisäistä valvontaa pystyäkseen suunnittelemaan olosuhtei-
siin nähden asianmukaiset tilintarkastustoimenpiteet, mutta ei siinä tarkoituksessa, että hän
antaisi lausunnon, esimerkiksi tässä yhteydessä, eduskunnan, UPIn tai tarkastusviraston si-
säisen valvonnan tehokkuudesta, mutta todettakoon tässä yhteydessä, että näkemyksemme
mukaan sisäinen valvonta hoidetaan näissä yhteisöissä erinomaisen hyvin ja kattavasti.

Arvoisa puhemies! Lausuntonaan tilintarkastajat esittävät, että tilinpäätös ja toiminta-
kertomus antavat ensinnäkin eduskunnan tilinpäätöksen ja toimintakertomuksen laatimis-
ta koskevien säännösten mukaisesti oikeat ja riittävät tiedot eduskunnan toiminnan tulok-
sesta ja taloudellisesta asemasta. Sisällöllisesti sama tilintarkastajien esitys on myös Val-
 Tarkistettu
4.2



Pöytäkirjan asiakohta PTK 43/2017 vp
tiontalouden tarkastusviraston ja Ulkopoliittisen instituutin osalta, eli annamme näille kol-
melle instanssille ikään kuin puhtaat tilintarkastuskertomukset.

Muutama erillishuomio.
Ensinnäkin tämä paljon puhuttu eduskunnan peruskorjaushanke. Tilintarkastuksen nä-

kökulmahan on oikeellisuusvalvontaa. Tämä hanke on laajentunut alkuperäisestä suunni-
telmasta, koska projektin edetessä on jouduttu toteamaan alkuperäisten korjausehdotusten
olleen riittämättömiä. Hankehallinta on kuitenkin pitänyt kohtuullisen hyvin niin kustan-
nusten, aikataulujen kuin laadunkin osalta. Oleellista tässä kaikessa on ollut se, että kus-
tannustaso on ollut tiedossa aina, kun uusia toteutuspäätöksiä on tehty, ja siinä kustannus-
tasossa on myös pysytty.

Eduskunnan käyttötalous on pysynyt hyvin talousarviossa. Tietohallinnon käyttömeno-
jen ylitys on luokkaa vain 1 prosentti, muualla on kertynyt säästöä. Tietohallinnon toimi-
vuutta ja kehittymistä tilintarkastajat ovat seuranneet, ja olemme seuranneet, voisiko sa-
noa, hieman huolestuneina. Olemme kiinnittäneet huomiota järjestelmien häiriöttömyy-
teen ja toimivuuteen.

Pari lukua.
Eduskunnan menot viime vuonna olivat 129,5 miljoonaa euroa sisältäen myös peruskor-

jausmenot. Eduskunnan kanslian toimintamenot tästä olivat 47,1 miljoonaa euroa, joka
alitti talousarvion hieman yli 2 miljoonalla eurolla. Voi sanoa, että kanslian budjettitark-
kuus on parantunut ja toteutuu nykyään hyvin.

Yhden tunnusluvun voisi ottaa esille. Eduskunnan menot jokaista suomalaista kohden
olivat viime vuonna 23 euroa 53 senttiä sisältäen siis myös peruskorjausmenot.

Tilintarkastajina olemme osaltamme myös pyrkineet edistämään byrokratian purkamis-
ta. Tilintarkastajina olemme kiinnittäneet huomiota muun muassa yksinkertaisten menet-
telytapojen viipymättömyyteen ja käyttöönottoon muun muassa kansanedustajien kysy-
mys- ja aloitetoiminnan hallinnassa, eli pois paperisista aloitteista kohti sähköistä, ja täs-
sähän on nyt sitten edetty.

Eduskunnan lähtökohtaisena tavoitteena ja selkeästi kehittämisalueena on myös palve-
luitten uudistaminen ja toiminnan tehostaminen. Se työ on jatkuvaa ja hyvinkin tavoitteel-
lista tässä talossa.

Olemme seuranneet tiiviisti muun muassa Kieku-järjestelmään siirtymistä ja siihen liit-
tyneitä ongelmatilanteita. Nämäkin ovat edenneet positiiviseen suuntaan. Eduskuntahan
siirtyi vuoden aikana valtionhallinnon yhteiseen Kieku-järjestelmään, joka korvasi suurim-
man osan aiemmin käytössä olleista talous- ja tietojärjestelmistä.

Lopuksi nostaisin esille vielä sen, että valtion kirjanpitojärjestelmiähän uudistetaan, ja
sen, että nämä kolme virastoa ovat myös siirtyneet Palkeiden eli Valtion talous- ja henki-
löstöhallinnon palvelukeskuksen palvelujen käyttäjiksi. Voi sanoa, että yhteistyö Palkei-
den ja eduskunnan, UPIn ja Valtiontalouden tarkastusviraston kanssa on edennyt tyydyttä-
västi, mutta tilintarkastajina olemme esittäneet joitakin suosituksia virastojen ja Palkeiden
työnjaon ja vastuurajojen täsmentämiseksi.

Arvoisa puhemies! Haluan kiittää tilintarkastajien puolesta eduskunnan hallintoa erin-
omaisen hyvästä yhteistyöstä. Tähän loppuun on pakko myös todeta se, että eduskunta,
käyttäisinkö sanontaa, ei ole enää entisensä. Talouspäällikkö Pertti Rosila on jäämässä
eläkkeelle, hän on siirtynyt jo nyt pitämään pitämättömiä lomia. Täältä eduskunnan puhu-
japöntöstä tilintarkastajien puheenjohtajana haluan vielä tässäkin yhteydessä kiittää häntä
2



Pöytäkirjan asiakohta PTK 43/2017 vp
mittavasta ja hienosta työrupeamasta eduskunnassa ja aivan erikseen erinomaisesta ja sau-
mattomasta yhteistyöstä tilintarkastuksen kanssa.

17.31 Jukka Gustafsson sd: Arvoisa puhemies! Puheenjohtaja Timo Korhonen, joka jo
olemuksellaan ja asiantuntemuksellaan herättää luottamusta niin meissä edustajissa kuin,
uskon, laajemminkin eduskunnan piirissä, oli mielenkiintoista kuulla tämä selvitys edus-
kunnan kirjanpidosta, toimintakertomuksesta ja hallinnosta.

Erääseen yksityiskohtaan — en tiedä, olenko jäävi ja onko fiksua kommentoida: Olen
myös jäsen tässä eduskunnan rakennustoimikunnassa, joka valvoo, ohjaa ja paimentaa tätä
eduskunnan peruskorjausta, ja minulle on myöskin syntynyt sellainen käsitys, että asiat
ovat menneet kutakuinkin niin hyvin kuin ne näissä oloissa ovat voineet. Sieltähän on löy-
tynyt paljon sellaisia ongelmakohtia, jotka eivät olleet ennakoitavissa. Osaa vanhoista pii-
rustuksista ei enää ole, ja on löydetty paljon sitten erilaisia vaarallisia, myrkyllisiäkin ai-
neita, jotka sitten ovat aiheuttaneet lisäkustannuksia. Mutta summa summarum: hyvältä
näyttää, ja tärkeintä on, että nyt alkusyksystä sitten päästään oikeisiin työskentelytiloihin. 

Mielelläni yhdyn myöskin, ja varmaan laajemminkin kansanedustajat yhtyvät, kiitok-
siin koskien toimistopäällikkö Pertti Rosilaa, jota mielellään muistelemme. Varmaan sit-
ten seuraava mahdollisuus on nämä [Puhemies koputtaa]  muistelmat. Kun ne joskus sitten
ilmestyvät, niin luulen, että yhtä ja toista kiinnostaa, mitä sieltä tulee. — Kiitoksia.

Keskustelu päättyi.

Asia lähetettiin tarkastusvaliokuntaan.
3


