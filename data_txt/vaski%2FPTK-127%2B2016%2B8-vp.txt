















































DEM7B07.tmpSave.xml


Pöytäkirjan asiakohta PTK 127/2016 vp
Pöytäkirjan asiakohta 

PTK 127/2016 vp

Täysistunto

Torstai 8.12.2016 klo 15.59—0.33

8. Hallituksen esitys eduskunnalle laiksi kaupallisen kalastuksen vakuutustuesta annetun 
lain muuttamisesta

Hallituksen esitys HE 179/2016 vp
Valiokunnan mietintö MmVM 20/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 8. asia. Käsittelyn pohjana on maa- ja metsätalousvaliokunnan mietintö MmVM 20/
2016 vp. Nyt päätetään lakiehdotuksen sisällöstä. Valiokunnan puheenjohtaja Leppä.

Keskustelu

22.14 Jari Leppä kesk (esittelypuheenvuoro): Herra puhemies! Tässä lakimuutoksessa
kaupallisen kalastuksen vakuutuslaista esitetään valtiontukeen oikeuttavien vakuutusta-
pahtumien ja valtiontuen määrää alennettavaksi. Elikkä tämä on säästölaki, jolla tavoitel-
laan noin 400 000—500 000 euron vuosittaista menosäästöä sopeuttamalla tukijärjestel-
mä vuosittain käytettävissä olevien määrärahojen mukaiseksi. Ehdotuksessa esitetään avo-
merialusten pyydysten rajaamista vakuutusten ulkopuolelle ja rannikkokalastuksessa ny-
kyisen 90 prosentin tukitason lähtökohtaista alentamista.

Erityisen tärkeänä valiokunta piti muun muassa sitä, että hylkeiden rysäpyydyksille ai-
heuttamat vahingot ovat lakiehdotuksessa jatkossakin nykyisen kaltaisen ja nykyisen 90
prosentin vakuutustuen piirissä. On selvää, että nämä korvaukset eivät kata kaikkia saalis-
vahinkoja, joten erityistä huomiota tulee kiinnittää kestävän käytön mukaiseen tehokkaa-
seen hylje- ja merimetsokantojen vähentämiseen. Valiokunta pitää täysin välttämättömänä
hylkeiden metsästyksen tehostamista ja metsästysaikojen muuttamista sekä myös koko-
naan uusien keinojen kehittämistä tehostamaan kannanhoitoa.

Valiokunta toteaa myös, että lakiehdotus johtaa todennäköisesti tarpeeseen nostaa mer-
kittävästi kalastajilta perittäviä vakuutusmaksuja ja kaupallisten kalastajien omavastuuta
vahingoista. Valtiontuen väheneminen kalastusvakuutusjärjestelmässä vaikuttaa siten ne-
gatiivisesti kalastusyritysten kustannuksiin ja kannattavuuteen. Siksi pidetään erittäin tär-
keänä, että kaupalliset yksityiset vakuuttajat kehittäisivät jatkossa vakuutustuotteitaan avo-
merikalastajille. Nykyisin ne muilta osin puuttuvat. On tietenkin sanottava, että avomeri-
kalastuksessa vuoden alusta käyttöön otettava uusi siirrettävien toimijakohtaisten kalastus-
kiintiöiden järjestelmä tuo uusia mahdollisuuksia erityisesti troolikalastajille parantaa ka-
lastuksensa kannattavuutta.

Valiokunta pitää tarpeellisena, että vakuutustuen alentamisen vaikutuksia sekä avome-
rikalastukseen että rannikkokalastukseen seurataan ja pyritään löytämään keinoja kaupal-
lisen kalastuksen kustannusten alentamiseen ja kannattavuuden parantamiseen. Valiokun-
 Tarkistettu
4.0



Pöytäkirjan asiakohta PTK 127/2016 vp
ta korostaa myös sitä, ettei valtiontalouden säästöjä enää jatkossa tule kohdentaa elinkei-
nokalatalouden erittäin vähäisiin tukiin.

Tämä mietintö ei ole yksimielinen, vaan siihen sisältyy myös hylkäävä esitys, joka tääl-
lä varmasti myöhemmin esitellään.

22.17 Kari Kulmala ps: Arvoisa puhemies! Tässä hallituksen esityksessä ehdotetaan
muutettavaksi kaupallisen kalastuksen vakuutustuesta annettua lakia. Esityksen tavoittee-
na on saavuttaa 400 000—500 000 euron vuotuinen menosäästö sopeuttamalla tukijärjes-
telmä vuosittain käytettävissä olevien määrärahojen mukaiseksi. Mielestäni esitys ei ole
hyvä mutta ei myöskään huono. Pidänkin esitystä kompromissina. (Naurua)

Esityksen mukaan valtio säästää rahaa, se on se hyvä puoli. Huonona näen sen, että esi-
tyksen mukaan menosäästöistä noin 80 prosenttia kohdistuisi avomerikalastukseen ja noin
20 prosenttia rannikkokalastukseen. Yli 12-metristen kalastusalusten troolipyydykset oli-
sivat jatkossa kokonaan vakuutustuen ulkopuolella. Lisäksi yli 12-metristen avomerialus-
ten pyydykset voivat ilman valtiontukea jäädä kokonaan vakuutustarjonnan ulkopuolelle.
Esityksen mukaan pienemmillä aluksilla harjoitettavassa rannikkokalastuksessa isorysät
siirrettäisiin 90 prosentin tuen piiristä 70 prosentin tuen piiriin ja rannikkokalastuksen troo-
lien tuki laskisi 40 prosenttiin lukuun ottamatta hylkeiden isorysille aiheuttamia vahinko-
ja, joiden korvaustaso säilyy ennallaan.

Pidän näitä esityksen kohtia erittäin suurena haasteena, ja sen vaikutuksia tuleekin seu-
rata aktiivisesti ja pyrkiä löytämään jatkossa keinoja kaupallisen kalastuksen kustannusten
alentamiseen ja kannattavuuden parantamiseen. Pitää muistaa, että juuri näistä aluksista
tuodaan suomalaiseen joulupöytäänkin puhdasta ruokaa. Ellei se tule näistä aluksista, se
tuotetaan esimerkiksi Venäjältä tai Kiinasta, ja se ei välttämättä ole suomalaisten etu.

Avomerikalastuksessa pyydyksille ei ole tällä hetkellä tulossa vaihtoehtoista kaupallis-
ta vakuuttajaa, joten vakuutusturvan ulkopuolelle jääminen kasvattaa yrittäjäriskiä. On-
neksi tähän tuo vähän helpotusta osaltaan hallituksen esitys yrittäjätulon vähennyksestä.
Tämä yrittäjävähennys on osa hallituksen laajempaa pienten ja keskisuurten yritysten ja
yrittäjyyden toimintaedellytysten parantamishanketta. Myös kalastusyrittäjät hyötyvät täs-
tä verovähennyksestä.

On selvää, että valtiontuen väheneminen kalastusvakuutusjärjestelmässä vaikuttaa ne-
gatiivisesti kalastusyritysten kustannuksiin ja kannattavuuteen. Maa- ja metsätalousvalio-
kunnassakin pidimme tärkeänä, että kaupalliset yksityiset vakuuttajat kehittäisivät jatkos-
sa vakuutustuotteita avomerikalastajille. Yhtenä vahingontuottajana kaupalliselle kalas-
tukselle näen hylkeiden ja merimetsojen runsastumisen. Niiden runsastumisen myötä
myös niiden aiheuttamat vahingot kalastukselle sekä saalis- että pyydystappioina ovat
nousseet suuriksi ja haittaavat merkittävästi rannikkokalastusta aiheuttamalla muun muas-
sa kannattavuusongelmia. Näiden kannan lisääntymisen hillitsemiseksi tulee tehdä rohkei-
ta päätöksiä. Se osaltaan auttaisi kaupallisten kalastajien taloutta. Toivon myös, että hyl-
keiden rysäpyydyksille aiheuttamat vahingot ovat jatkossakin nykyisen 90 prosentin va-
kuutustuen piirissä, kuten lakiehdotuksessa luvataan.

Esityksessä kerrotaan, että Euroopan meri- ja kalatalousrahaston Suomen toimintaohjel-
masta vuosille 2014—2020 maksetaan rannikkokalastajille korvausta hylkeiden ja meri-
metsojen saaliille aiheuttamista vahingoista. Korvaus vahingoittuneesta saaliista on enin-
tään 7 000 euroa vuodessa kalastajaa kohden. Jokainen kaupallisen kalastuksen kanssa te-
2



Pöytäkirjan asiakohta PTK 127/2016 vp
kemisissä ollut ymmärtää, että tuo kyseinen summa on hyvin pieni eivätkä tällaiset kor-
vaukset kata kaikkia saalisvahinkoja. 

Kuten valiokuntakin toteaa, erityistä huomiota tulee kiinnittää kestävän käytön mukai-
seen tehokkaaseen hylje- ja merimetsokantojen vähentämiseen. Valiokunta piti myös täy-
sin välttämättömänä hylkeiden metsästyksen tehostamista ja metsästysaikojen muuttamis-
ta sekä myös kokonaan uusien keinojen kehittämistä tehostamaan kannanhoitoa. Nämä oli-
sivat hyviä keinoja auttaa kaupallisia kalastajia Suomen vesialueilla.

22.22 Eeva-Johanna Eloranta sd: Arvoisa puhemies! Suomeen luotiin 20-luvulla kalas-
tusvakuutus, jossa valtio osallistuu kalanpyydyksille ja kalastusaluksille aiheutuvien va-
hinkojen korvaamiseen. Järjestelmä luotiin, koska kaupalliset vakuutuksenantajat pitivät
kalastajien aluksia ja pyydyksiä liian riskialttiina vakuutuskohteina.

Nyt käsittelemme esitystä, jossa troolikalastuksen vakuutustuki poistetaan kokonaan ja
valtionosuutta rysä- ja venevahinkojen korvauksista vähennetään. Kaupallisen kalastuk-
sen vakuutustuki on kuitenkin hyvin tärkeä tukimuoto erityisesti rannikkokalastukselle.
Rannikkokalastuksen toimintaedellytykset ovat muutenkin heikentyneet jo huomattavasti
voimakkaiden kesämyrskyjen yleistyessä. Elinkeinon harjoittaminen ei ole mahdollista,
jos yksikin voimakas myrsky riittää tuhoamaan koko kaluston.

Tämän muutoksen toteutuessa kuluttajan olisi entistä vaikeampaa jatkossa saada koti-
maista lähikalaa ja kotimaiseen luonnonkalaan perustuva jalostuselinkeino joutuisi myös
vaikeuksiin. Tätä nykyä Suomessa syötävästä kalasta vain 16 prosenttia on kotimaista, jos-
ta 6 prosenttia on kaupallisesti pyydettyä ja 10 prosenttia viljeltyä. Osuus on laskenut
2000-luvulla.

Kuluerän sijaan tuki on nähtävä sijoituksena siniseen biotalouteen, työllisyyteen, suo-
malaiseen kansanterveyteen, Itämeren hoitoon sekä saaristo- ja rannikkoalueiden elävinä
pitämiseen. Itämeren tila heikkenee, kun kalansaaliin mukana poistuva ravinnekuorma jää
mereen. Kalastusvakuutuksen kulut valtiolle ovat viime vuosina olleet noin miljoona eu-
roa, josta tavoitellaan nyt noin puolen miljoonan euron säästöä. Isosta summasta ei ole ky-
se, ja tuosta esityksestä ilmenee, että ne säästöt olisi voitu muullakin tavalla kattaa. 

Ilman kalastusvakuutusta kaupallisen kalastuksen toimintaedellytykset romahtavat. Ka-
lastusvakuutusjärjestelmän kaatuessa kalastajat eivät saa vakuutuksia pyydyksilleen mis-
tään muualta. Erilliselle toimijalle esitys on kohtalokas, ja ilman vakuutusta mittava troo-
livahinko voi vaikuttaa yksittäisen trooliyrityksen tulokseen merkittävästi, ja näin esitys
vaikuttaa suoraan kalastuksen kannattavuuteen. Elinkeinon harjoittaminen ei ole mahdol-
lista, jos yksikin myrsky kaluston tuhoaa. Myöskin kalastusvakuutusyhdistyksien (Puhe-
mies koputtaa) toiminta on vaarassa.

22.24 Jari Myllykoski vas: Arvoisa herra puhemies! Ensinnäkin täytyy arvostaa sitä,
kuinka valiokunnan puheenjohtaja asian suoraan sanoi: kyseessä on säästölaki. Minusta on
hyvä, että ollaan rehellisiä silloin, kun on rehellisyyden aika, eikä aleta kiemurtelemaan.

Tämä on valitettava säästölaki. Tässä edellä on tullut hyviä puheenvuoroja siitä, että on
hyvää ja pahaa ja niin poispäin, mutta sitten myös se, että tämä on todellakin kohtalokasta
niille kalastajille, jotka voivat sen yhden ainoan myrskyn kohdatessaan menettää koko
elinkeinonsa.

Yksi, mikä täällä perustellussa vastalauseessakin on tuotu esille, on se huoli, jota haluan
tässä vielä alleviivata erikseen, että ammattikalastukseen uuden yrittäjän saamisesta tällä
3



Pöytäkirjan asiakohta PTK 127/2016 vp
esityksellä tehdään mahdotonta. En usko, että monikaan lähtee kalastusyrittäjäksi, jos saa
ison perinnön, vaan sijoittaa sen rahan varmasti jollakin lailla muutoin. Kalastukseen tar-
vitaan sitä intohimoa ja luottamusta ja uskoa tulevaisuuteen, mutta kuka on se pankinjoh-
taja, joka antaa uudelle troolariyrittäjälle sen lainan, jos hän ei saa kalustoaan vakuutettua?
Sellaista pankkia tuskin löytyy, eli tällä estetään uusien kalastajien tulo alalle. Tämä on
erittäin harkitsematonta. Tässä kohtaa hallituspuolueissa tunnistettiin tämä probleema,
mutta olisin toivonut kyllä voimakasta pontta ainakin siihen, mutta ehkä sitten hallituspuo-
lueet voivat yhtyä siihen, että teemme vahvan lausumaehdotuksen siitä, että hallituksen pi-
tää ryhtyä toimiin, joilla selvitetään, onko mahdollisesti muilta kansainvälisiltä toimijoilta
saatava tähän suomalaisille troolareille olevaa vakuutusapua ja onko mahdollista lähteä
purkamaan sitä vyyhtiä niin, että saamme todellakin vaikkapa sitten kansainvälisen vakuu-
tusyhtiön tänne turvaamaan suomalaisten troolikalastajien vakuutusturvaa.

Yksinomaan siksi, että meillä, niin kuin täällä tuotiin esille, joulupöytiin täältä se kala
tulee, kyllä meidän täytyy huolehtia siitä, että se kaupallinen kalastus toimii meillä kaupal-
lisesti. Hyvää tässä on se, että huolehditaan kuitenkin suurrysien osalta hyljevahingoista ja
että valiokunta on ottanut kantaa siihen, että meillä hylkeen kannanhoidollinen metsästys
voisi saada vielä parempia välineitä kuin mitä tällä hetkellä on. Vaikka metsästys on luval-
lista, niin saalismäärät siihen nähden ovat vaatimattomia ja nämä rysille aiheutuneet vahin-
got ovat monelta osin erittäin isoja.

Me haluamme suomalaisiin ruokapöytiin luonnonkalaa, ja kyse pitkälti on siitä, että pu-
hutaan suurimmalta osin kuitenkin lohesta, turskasta, mutta myös totta kai silakka on kes-
keisessä osassa.

Toivotaan, että seuraavat hallitukset voivat nähdä tämän epäkohdan, jos he kirjaavat sa-
manlaisia voimakkaita sinisen biotalouden ohjelmia, että voisivat sitten myös noudattaa
omaa hallitusohjelmaansa. On murheellista, että hallitus pyyhkii pöytää niin sanotusti
omalla hallitusohjelmallaan ja tekee tällaisia säästölakeja, jotka vievät niitä edellytyksiä,
joita nimenomaan hallitus itse haluaisi edistää.

22.29 Ilkka Kantola sd: Arvoisa puhemies! Edustaja Eloranta täällä jo hyvin kuvasi tä-
män kalastusvakuutuksen historiallisia juuria. On siis kyse lainsäädännöstä, joka tulee
1920-luvulta. Silloin kun Suomi liittyi EU:n jäseneksi, käytiin hyvin pitkälliset neuvotte-
lut, jotta saatiin läpi se päätös, että tällainen kalastusvakuutusjärjestelmä, joka vähän poik-
keaa EU-säädöksistä, voisi jatkua jollakin tavalla vähän rajoitettuna. Vaikka maailma on
muuttunut paljon turvallisemmaksi ja monet työt ovat muuttuneet vähemmän riskipitoisik-
si maailman kehittyessä, niin ne, jotka ovat meren kanssa tekemisissä, kuten kalastajat, tie-
tävät, että siellä ne riskit eivät ole vähentyneet, ne, mitkä liittyvät kalastamiseen, pyydys-
ten ehjänä pysymiseen ja myrskyvahinkoihin. Ne riskit ovat edelleen olemassa, ja sen ta-
kia tällaista järjestelmää tarvitaan edelleenkin, jossa valtio tulee mukaan turvaamaan niitä
riskejä, kun yksityiset vakuutusyhtiöt eivät siihen suostu.

Arvoisa puhemies! Tuntuu uskomattomalta, että hallitus 500 000 euron johdosta lähtee
tällaisella toimenpiteellä ikään kuin toisen kerran hyökkäämään nyt saariston elinkeinoja
kohtaan. Tämä aikaisempi hallituksen esitys, josta täällä on paljon keskusteltu, koski saa-
riston yhteysalusliikenteen maksuttomuuden poistamista, etenkin koskien saaristoelinkei-
nojen harjoittajia, matkailuelinkeinoja ja muita siellä. Tämä on toinen lakiesitys, jossa nyt
käydään saariston elinkeinojen kimppuun. Täytyy ihmetellä, eikö hallituksessa ymmärretä
sitä, miten pienestä on kiinni se, että saaristo pysyy asuttuna, että siellä voidaan harjoittaa
4



Pöytäkirjan asiakohta PTK 127/2016 vp
elinkeinoja, kalastusta ja muita elinkeinoja ja pitää sillä tavalla elämää yllä ja myös saaris-
toa elävänä turisteja varten ja myös turvallisuusnäkökohdista tärkeää toimintaa ja asutusta
saaristossa. Tällainen lakiesitys, jossa on kysymys 500 000 euron säästöstä, on selvästi va-
liokunnan itsensäkin mielestä hyvin murheellinen. Hyvin sympaattisesti oli valiokunnan
mietintö kirjoitettu, vaikka sitten päätösesitys on vähän turhan ikävä.

22.31 Jari Myllykoski vas: Arvoisa herra puhemies! Muisti palaa pätkittäin. Täällä yh-
dessä kohtaa ministeri itse aitiosta käsin toi esille sen, että kun tätä kaupallisen kalastuksen
vakuutustuesta annettua lakia muutetaan, niin ollaan tultu kalastajakohtaisiin kiintiöihin,
että niillä voidaan sitten tavallaan kompensoida niitä vaaroja, ettei lähdetä myrskyisellä
säällä merille.

Täytyy nyt muistuttaa kaikkia, että se kala liikkuu ajallaan ja käy pyydykseen ajallaan.
Ei sillä kalastajalla ole mahdollisuutta odottaa, että tulee se seuraava hyvä keli, kun kala on
liikkeellä — sitä kalastetaan silloin, kun se liikkuu ja se käy pyydykseen. Minun mielestä-
ni oli, voisiko sanoa, hieman noloa kuulla se ministerin suusta, että olisi perusteltua nyt sit-
ten, kun tulevat nämä kalastajakohtaiset kiintiöt, että niillä voidaan välttää näitä vahinkoja.
Vahinko ei tule vielä edes merellä kello kaulassa. On tosi tärkeää huomioida, että ne riskit
tässä ovat olemassa ja niitä pitää pystyä huomioimaan. Toivotaan, että seuraavat hallituk-
set pystyvät toteuttamaan tätä hallitusta paremmin tätä vihreää ajattelua sinisen elinkeinon
osalta.

Tässä on myös yksi asia se, että onneksi valiokunnassa säädettiin kaupallisen kalastuk-
sen osalta se 20 prosentin osuus, sillä tämä yhdessä sen kanssa, jos oltaisiin oltu laajem-
massa kokonaisuudessa, olisi melko nopeasti varmasti ajautunut siihen, että meillä olisi
vain muutama toimija tuolla avomerikalastuksen puolella.

22.33 Jari Leppä kesk: Herra puhemies! On aivan selvää, että maailma on muuttunut mo-
nella tavalla siitä kohdasta, kun aikanaan on tämä hyvä järjestelmä vakuutustuesta luotu,
mutta yhtä selvää on myöskin se, että myrskyt eivät ole muuttuneet yhtään miksikään. Me
pystymme tietenkin niihin varautumaan paljon paremmin, kalusto on paljon parempaa mo-
nellakin eri tavalla, mutta meillä on nyt vähän reilu vuosi tästä päivästä lähtien aikaa hakea
muita ratkaisuja, lähinnä sitä, että löytyy vapaaehtoisilta markkinoilta vakuutustuotteita.
Tässä maa- ja metsätalousvaliokunta on ollut aktiivinen muissakin asioissa, ja se on myös-
kin tuottanut tulosta. Meillä on useampia erilaisia asioita, joissa on siirrytty valtion suoras-
ta tai epäsuorasta korvauksesta vakuutustuotteiden piiriin, ja sinne on syntynyt sitten va-
kuutustuotteita. Tässä varmasti me kaikki voimme yhtyä tähän, myöskin hylkäysesityksen
tekijät, että tämän myöskin ottavat nyt onkeensa rahoituslaitokset, vakuutusyhtiöt, jotta
näitä tuotteita tulee, ettei synny niitä tilanteita, mitä täällä minusta ihan erinomaisella ta-
valla edustaja Myllykoski kuvasi, uusien kalastajien mukaan pääsylle, jos ei mistään löydy
sitä vakuutusta. Se on ilman muuta rahoituksen kannalta ongelmallista, ja silloin rahoitta-
jien pitää herätä tähän tilanteeseen. Mutta tähän on nyt sitten vuosi aikaa reagoida.

Yleiskeskustelu päättyi.

Eduskunta hyväksyi hallituksen esitykseen HE 179/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
5


