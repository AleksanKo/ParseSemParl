















































DEMA361.tmp.xml


Pöytäkirjan asiakohta PTK 153/2018 vp
Pöytäkirjan asiakohta 

PTK 153/2018 vp

Täysistunto

Tiistai 5.2.2019 klo 14.04—15.28

10. Hallituksen esitys eduskunnalle laeiksi pilaantuneiden alueiden puhdistamisen tukemi-
sesta ja jätelain 148 §:n muuttamisesta

Hallituksen esitys HE 247/2018 vp
Valiokunnan mietintö YmVM 19/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 10. asia. Käsittelyn pohjana on ympäristövaliokunnan mietintö YmVM 19/2018
vp. Nyt päätetään lakiehdotusten sisällöstä.

Keskustelu

15.22 Satu Hassi vihr (esittelypuheenvuoro): Arvoisa puhemies! Tämä ympäristövalio-
kunnan mietintö on yksimielinen. Asia, jota mietintö koskee, eli avustukset pilaantuneiden
maa-alueiden puhdistamiseksi, muistuttaa siitä, miten kalliiksi voi tulla ympäristönsuoje-
lun laiminlyönti, koska siitä usein sitten jälkikäteen lankeaa kallis lasku, kuten on laita pi-
laantuneiden maa-alueiden kohdalla.

Suomessa sellaisia alueita, joiden maaperä on todettu tai joiden maaperää on epäilty pi-
laantuneeksi, arvioidaan olevan yli 23 000. Niiden maaperässä on niin paljon haitallisia ai-
neita, että alueet voivat aiheuttaa haittaa terveydelle ja esimerkiksi pohjavesille. Näistä lä-
hes 4 900 aluetta on jo kunnostettu, mutta yli kolme neljäsosaa siitä alkuperäisestä määräs-
tä on edelleen vielä kunnostamatta. Tärkein syy tähän hallituksen lakiesitykseen on se, että
nykyinen avustusjärjestelmä ei aivan vastaa valtionapua koskevan lainsäädännön eikä pe-
rustuslainkaan vaatimuksia. Avustuksia näiden maa-alueiden kunnostamiseen on annettu
pääasiassa Öljysuojarahastosta ja valtion jätehuoltojärjestelmästä — Öljysuojarahastosta
tietysti ensisijaisesti öljyllä pilaantuneiden alueiden, kuten entisten polttonestejakeluase-
mien, kunnostamiseen.

Ympäristövaliokunta toteaa, että hallituksen esitys on tarpeellinen ja kannatettava mut-
ta että tällä ei sinänsä tätä ongelmaa ratkaista, koska ei ole näköpiirissä muutosta siihen
määrärahatasoon. Valiokunta esittää hallituksen esityksen pykäliin muutamaa muutosta,
joista merkittävin korjaa sen ehkä lakiesityksen valmistelussa huomiotta jääneen asian, että
jos aivan hallituksen esityksen mukaisena laki hyväksyttäisiin, niin kunnat eivät voisi enää
saada avustusta sellaisten vanhojen kaatopaikkojen kunnostamiseen, joissa kunta on sinän-
sä vastuussa alueen pilaantumisesta. Mutta koska aikoinaan on toimittu silloisten lakien
mukaisesti, valiokunta katsoo, että ei olisi kohtuullista evätä kunnilta mahdollisuutta val-
tionavustuksen saamiseen kaatopaikan alueen kunnostamiseksi, ja tämän asian selkiyttä-
mistä valiokunta ehdottaa pykälään.
 Tarkistettu
4.0



Pöytäkirjan asiakohta PTK 153/2018 vp
Yleiskeskustelu päättyi.

Eduskunta hyväksyi hallituksen esitykseen HE 247/2018 vp sisältyvien 1.—2. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
2


