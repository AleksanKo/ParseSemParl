















































DEM9208.tmp.xml


Pöytäkirjan asiakohta PTK 147/2018 vp
Pöytäkirjan asiakohta 

PTK 147/2018 vp

Täysistunto

Torstai 24.1.2019 klo 16.01—17.34

6. Lakialoite laiksi alkoholilain 17 §:n muuttamisesta
Lakialoite LA 91/2018 vp Sinuhe Wallinheimo kok ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

17.01 Sinuhe Wallinheimo kok (esittelypuheenvuoro): Arvoisa puhemies! Uusi alkoho-
lilaki on ollut voimassa noin vuoden päivät, ja kokemukset uudesta laista ovat voittopuo-
lisesti positiivisia. Lain myötä elinkeinotoiminta on valtavasti piristynyt ja verotuotot kas-
vaneet kulutuksen ohjauduttua Viron matkustajatuonnista kotimaan jakelukanaviin. Myös
kulutuksen rakenne on muuttunut, kun väkevät juomat ovat kotimaan kaupoissa menettä-
neet osuuksia viineille sekä oluille ja muille miedoille tuotteille. Vastaavasti uudistukseen
liittyneet uhkakuvat eivät ole toteutuneet, ja näyttääkin siltä, että vastuulliset suomalaiset
ovat yllättäneet ainakin osan meistä päättäjistä. Kokonaiskulutuksen merkittävää kasvua ei
ole havaittavissa, eikä esimerkiksi järjestyshäiriöiden määrässä ole tapahtunut ihmeempää
kasvua. Toisin sanoen laille asetettu tavoite alkoholisääntelyn maltillisesta ja vastuullises-
ta keventämisestä on toteutunut. Näin käy, kun luotamme suomalaisiin.

Silti, arvoisa puhemies, vaikka lakiuudistukseen kokonaisuutena voi olla tyytyväinen,
muutamissa yksityiskohdissa uuttakin alkoholilakia on parannettava, ja se on tausta tämän
lakialoitteen jättämiselle. Käytännössä tässä lakialoitteessa on kyse laadukkaisiin ja harvi-
naisempiin pienpanimo-oluisiin keskittyvien erikoiskauppojen tilanteesta. Ne ovat uuden-
kin lain puitteissa jääneet väliinputoajan asemaan. Tunnettu esimerkki on Espoon Isossa
Omenassa toimintansa lopettanut Pien-olutkauppa, joka joutui elintarvikemyynnin osuutta
koskevan vaatimuksen vuoksi sulkemaan ovensa vuodenvaihteessa. 

Kun alkoholilain uudistusta valmisteltiin, eräs pieni mutta toimijoiden kannalta merkit-
tävä muutos oli, että valmistuspaikoilta tapahtuvan myynnin yhteydessä ei enää pidetty tar-
peellisena näennäisen elintarvikekioskin pitämistä ulosmyynnin ehtona. Pienvalmistajien
elintarvikekioskivaatimusta ulosmyynnin ehtona pidettiin aivan aiheellisesti tarpeettoma-
na lisäsääntelynä, jolle ei ollut perusteita sen enempää lain tarkoituksen kuin käytännön-
kään näkökulmasta. Kyseessä oli arkijärjen vastainen vaatimus, joka ainoastaan haittaisi
sellaista toimintaa, josta ei ollut mitään osoitettavissa olevaa haittaa kansanterveydelle eikä
yleiselle järjestykselle. Aivan vastaavalla tavalla tarpeeton on elintarvikemyyntiä tai sen
osuutta koskeva vaatimus.

Arvoisa puhemies! Tässä lakialoitteessa sama periaate halutaan laajentaa myös oluiden
erityiskaupoille. Perusteet ovat samankaltaiset. Oluisiin erikoistuneiden kauppojen säänte-
 Tarkistettu
4.1



Pöytäkirjan asiakohta PTK 147/2018 vp
leminen pois markkinoilta ei vähennä kokonaiskulutusta eikä vahvista yleistä järjestystä
eikä turvallisuutta. Erikoiskaupat eivät myy kokonaiskulutuksen kannalta ratkaisevassa
asemassa olevia halpoja massatuotteita, eivätkä ne pysty sellaisilla myöskään kilpaile-
maan suurten kauppaketjujen mittakaavaetujen kanssa. Pienimuotoisen erikoiskaupan ai-
noa kilpailuvaltti on laatuun ja erikoisuuksiin keskittyminen ja niitä koskeva asiantunte-
mus sekä yksilöllinen palvelu. Sellaista tarvitaan Suomeen nykyistä enemmän, ei vähem-
män. 

Kiitän tässä vaiheessa niitä kymmentä muuta edustajaa, jotka ovat antaneet tukensa tälle
aloitteelle. On hyvä huomata, että lähes jokaisesta puolueesta löytyi vaikuttajia, jotka pitä-
vät tätä asiaa tärkeänä.

Puhemies Paula Risikko:  Seuraavaksi puhujalistaan.

17.04 Antti Kurvinen kesk: Arvoisa rouva puhemies! Kiitoksia lakialoitteen ensimmäi-
selle allekirjoittajalle, kansanedustaja Wallinheimolle, ja muille allekirjoittajille. Voin it-
sekin tukea tätä lakialoitetta. Tietysti realistisesti voidaan todeta, että ehkäpä tällä vaali-
kaudella ja näillä valtiopäivillä tästä ei enää lakia tule, mutta toivottavasti tämä nyt herät-
tää ministeriön valmistelukoneiston siihen, että tällainen pieni järjenvastaisuus uudesta al-
koholilaista, tai tällainen epätarkoituksenmukaisuus, sanotaan näin, saadaan korjattua. 

Edustaja Wallinheimolle voin todeta sen, että minunkin nimeni olisitte saanut, kun oli-
sitte pyytänyt, [Sinuhe Wallinheimo: Kiitos!] mutta en tee tästä mitenkään arvovaltakysy-
mystä. Tämä on ihan hyvä aloite siitä huolimatta.

Tällainen sääntö, jonka mukaan vähän niin kuin vanhaan alkoholipoliittiseen historiaan
vedoten, voisi todeta, pitäisi olutkioskista myydä voileipiä, niin kuin ennen vanhaan piti
baarissa ottaa voileipää, että sai oluen, ei varmasti ole tätä päivää. 

Arvoisa puhemies! Itse tuen erittäin voimakkaasti Alkon monopolia. Se on hyvä, suo-
malainen malli, mutta ei tässä ole kysymys sellaisesta muutoksesta tähän pääsääntöön, että
alkoholijuomia myydään monopolikaupassa, joka voisi vaarantaa meidän monopoliyh-
tiömme aseman tai joka vaarantaisi jollakin tavalla meidän tavoitteemme kansanterveyden
edistämisestä, mikä meillä tietysti on, ja alkoholihaittojen vähentämisestä, mikä tässä mei-
dän suomalaisten ratkaisujen taustalla on. 

Voi myöskin todeta sen asian, että kyllähän näissä panimon tai viinitilan ulosmyyntiti-
lanteissa sellaiset, sanoisinko, alkoholinkäytön lieveilmiöt, alkoholin väärinkäyttöä, liika-
käyttöä koskevat ongelmat tai sitten alkoholinkäyttöön valitettavasti ainakin meillä liitty-
vät yleisen järjestyksen ja turvallisuuden ongelmat — ne eivät sillä tavalla koske kyllä näi-
tä pieniä erikoisolutliikkeitä, niin kuin ne eivät tosiaan koske viinitilojakaan. Tietysti tie-
dän, että tislaamot ovat vähän jo rajatapauksia meidän monopolimme kannalta, mutta kun
tunnen esimerkiksi upean Kyrö Distillery Companyn toiminnan omalla kotiseudullani
Isossakyrössä, niin voin olla melkein varma siitä, että ei kukaan tislaamokierrokselle mene
siksi, että saisi niin sanotusti vain vetää pään täyteen ja olla mahdollisimman humalassa,
vaan sinne mennään eri syistä, mennään kulinaristisista syistä nauttimaan hyvistä, vähän
arvokkaammista premium-tuotteista. Siihenkin liittyen tämä lakialoite on oikein mainio. 

Arvoisa puhemies! Ehkäpä meidän muutenkin pitäisi alkoholipolitiikassa vähän päästä
enemmän siihen, että me näkisimme alkoholiongelmien torjumisen enemmän terveydelli-
senä kuin sitten sosiaalisena ja moraalisena kysymyksenä. Meidän pitäisi tunnistaa ja tun-
nustaa se, että alkoholismi on sairaus. Se on sairaus, jota täytyy hoitaa oikealla tavalla. Sii-
2



Pöytäkirjan asiakohta PTK 147/2018 vp
tä tiedosta, millä itse olen teemaan perehtynyt, ja niistä faktoista, mitä itse olen kuullut,
olen kyllä ymmärtänyt, että tällainen niin sanottu Minnesota-mallin mukainen hoito, kah-
deksan askeleen hoito, on se tehokkain tapa, millä addiktioista pääsee eroon ja myös alko-
holiongelmasta pääsee eroon. Toivoisinkin, arvoisa puhemies, että tämäntyyppistä hoitoa
alkoholismiin tulisi tarjolle kaikkialle Suomeen ja myös kaikkiin tuloluokkiin. Nythän on
aika vaikea tämäntyyppiseen hoitoon valitettavasti päästä, ja se hoito on aika kallista
myöskin. Valitettavan harva kunta tarjoaa maksusitoumuksia tällaiseen hoitoon. 

17.09 Jari Ronkainen ps: Arvoisa rouva puhemies! Tämä käsittelyssä oleva aloite on ää-
rimmäisen hyvä, ja minuakin hieman ihmetyttää, miksi eri eduskuntaryhmistä on pyydetty
siihen vain muutamia allekirjoituksia. Kuten tuossa edustaja Kurvinenkin sanoi, myös
minä olisin voinut tämän allekirjoittaa.

Alkoholilakiin on todellakin jäänyt epäkohta, jolle ei löydy järkiperusteita. Alkoholia
myyvän kaupan on pidettävä monipuolista valikoimaa päivittäiselintarvikkeita, ja alkoho-
lien myynnin osuus ei saa olla selvästi muiden elintarvikkeiden myynnin osuutta suurem-
pi. Sääntelyn uhriksi tosiaan on joutunut muun muassa tämä Espoon Isossa Omenassa toi-
minut oluisiin erikoistunut liike, joka joutui sitten lopettamaan, vaikka yritti siinä myydä
ruisleipää erikoisoluiden kyljessä. Mieleen tulevat väkisinkin ne ajat, mistä edustaja Kur-
vinenkin jo mainitsi, kun alkoholia sai anniskella ravintoloissa vain ruuan kanssa, ja se
saattoi käytännössä tarkoittaa voileipää. Nykylaki heijastaakin vanhaa maailmaa ja ajatte-
lutapaa, ja se tulisi muuttaa kyllä aloitteen mukaisesti. 

Nykyinen alkoholilaki kohtelee eriarvoisesti mietojen alkoholien, kuten oluiden, eri-
koiskauppoja — eihän Alkostakaan tarvitse kantaa reikäleipää Leijona-pullon kyljessä. 

Nykylaki ei myöskään mitenkään suojaa alkoholin vahingolliselta käyttämiseltä. Pa-
himmillaan se toimii jopa esteenä järkevämmän juomakulttuurin omaksumiselle, kun eri-
koisoluiden maistelun sijasta kansalaiset ajetaan ostamaan markettien bulkkiolutta.

Näillä sanoilla minä yhdyn tähän ja kannatan tätä aloitetta, että saataisiin asia korjattua.

17.10 Jani Mäkelä ps: Arvoisa puhemies! Tämä lakialoite tuo esiin mielenkiintoisen auk-
kokohdan tässä meidän uudistetussa alkoholilaissamme. Taas kerran sääntö-Suomesta pal-
jastuu uusia yksityiskohtia, joiden vaikutuksia innokkaiden virkamiesten tulkitsemana
saamme sitten lukea iltapäivälehdistä. 

On melko käsittämätöntä, miten tällainen asia sinne alkoholilakiin on jäänyt. Jos joku
perustelisi sitä vaikka sillä, että tässä jotenkin vaarannettaisiin Alkon monopoli, niin en
kyllä pysty näkemään sellaista vaikutusta sillä, että pienet liikkeet saisivat myydä erikois-
tuneesti oluita suurien kauppaliikkeiden rinnalla. Kyllä ne suuret kauppaliikkeet enemmän
Alkon monopolia nakertavat.

Mielestäni tämä on hyvä esimerkki korjattavasta yksityiskohdasta, ja olisin mieluusti la-
kialoitteen allekirjoittanut itsekin pyydettäessä. Nyt muuten vain ilmaisen tukeni tälle
aloitteelle ja toivon, että tämä aivan käytännössäkin päätyisi korjattavaksi asiaksi listalle,
kun seuraava eduskunta ja hallitus ryhtyvät näitä alkoholilakiasioita miettimään. Epäilen,
että tälle epäkohdalle löytyy varmasti myös vertaistukea muiden epäkohtien joukosta.
3



Pöytäkirjan asiakohta PTK 147/2018 vp
17.11 Rami Lehto ps: Arvoisa rouva puhemies! Kuten edellisetkin edustajat totesivat,
minäkin olisin halunnut allekirjoittaa tämän lakialoitteen, ja näin suullisesti näin jälkikä-
teen sitten allekirjoitankin sen. 

Enää vuosikymmeniin ei ole tarvinnut ravintoloissa pukeutua pikkutakkiin ja kravattiin,
jonka sai narikasta, eikä ole tarvinnut ottaa sitä täällä mainittua voileipää, mikä välttämättä
ei ollut terveellinen sekään. Oluiden erikoisliikkeet ovat todella tärkeitä, sillä moni harras-
taa oluita, erikoisoluita tai haluaa kokeilla niitä. Sieltä saa asiantuntemusta. Niin kuin Al-
kossakin kerrotaan, mikä viini sopii millekin ruualle, myös näissä pikkuliikkeissä pysty-
tään neuvomaan, mikä olut sopii millekin ruualle. Enkä näe yhtään pahaksi, vaikka ne vii-
nit vaihdetaankin oluisiin siellä ruokapöydässä, maistellaan niitäkin, kunhan ei mennä
snapseihin — niin kuin eräissä maissa on tapana, että otetaan ruuan kanssa snapseja — eli
kyllä minä näen parempana, että se on pullo olutta ennemminkin. Itsekin olen halunnut nii-
tä maistella, ja nykyään on hyvä kyllä, että tuonne marketteihinkin on tullut erikoisoluita,
mutta se valikoima ei välttämättä ole niin suuri eikä siellä ole asiantuntemusta, ihmisiä,
ketkä kertoisivat, minkälaista se on, ja sitten sattuu ostamaan oluen, mikä ei yhtään omaan
suuhun sovellu, joten tykkäisin, että olisi näitä pikkukauppoja, kivijalkamyymälöitäkin,
missä olisi se asiantuntemus. Mutta kyllä me tällaisilla elintarvikemyyntipakoilla tapam-
me tällaisia pieniä yrittäjiä. Ja täytyy muistuttaa, että nämä pienet kivijalkaliikkeet eivät
myy sitä olutta mitenkään tukkuna niin, että sieltä laatikkokaupalla kannetaan, niin kuin
marketeista, eli ei tämä yhtään lisää mitään alkoholinkäyttöä.

17.13 Anders Adlercreutz r: Ärade talman! On tietenkin niin, että alkoholinkäyttö on
Suomessa ongelma ja meidän alkoholikulttuurissa on parantamisen varaa. Yhtä kiistatonta
on tietenkin se, ettei Suomi maana ole tuomittu olemaan saman ongelman parissa ikuisesti,
vaan tilannetta voi korjata, ja se korjataan sillä, että viljellään hyvää alkoholikulttuuria. Ja
pienpanimot ovat osoitus siitä, tilaviinit ovat osoitus siitä, ja tällaiset pienet liikkeet, niin
kuin esimerkkitapaus tässä lakiesityksessä, ovat esimerkki siitä, että hyvääkin alkoholi-
kulttuuria on. Ja silloin kun sitä esiintyy, niin sitä pitää mahdollistaa, sitä pitää tukea eikä
lainsäädännön kautta pidä tehdä sellaista hyvää, järkevää toimintaa mahdottomaksi. 

Tämä on hyvä lakiesitys. Edustaja Wallinheimo on tehnyt hyvää työtä löytäessään on-
gelman ja ryhtyessään heti sitä korjaamaan, ja oli ilo olla yksi lakialoitteen allekirjoittajis-
ta. 

17.14 Antti Kurvinen kesk: Arvoisa rouva puhemies! Tähän keskustelun loppuun voisin
vielä todeta sen, että myös tällä olutkulttuurin kehityksellä ja panimotuotteilla on ja voi olla
tulevaisuudessa vielä isompaakin merkitystä siihen, mistä aiheesta on tällä vaalikaudella
paljon puhuttu, elikkä suomalaisen maatalouden tulevaisuuteen. Kyllä se on mallasohran
viljelijöille ja viljan viljelijöille yksi tapa selvitä tässä murroksessa. Tällainen erikoisolut,
kotimainen pienpanimon olut on kuitenkin aika korkean jalostusasteen tuotetta. Tietysti
terveellisintä on juoda puhdasta kraanavettä tai vichyvettä, mutta jos sattuu käyttämään
olutta, niin suosittelen ihan kollegoillekin, että käytämme sitten näitä vähän arvokkaam-
pia, hyviä kotimaisia pienpanimo-oluita. 

Sen ehkä vielä totean edustaja Lehdolle, joka piti erinomaisen puheenvuoron, josta olen
ihan samaa mieltä, että ehkäpä nyt on menty jo vähän siihen, että alkaa se pikkutakki ja kra-
vatti tulla entistä useammin päälle sinne pubiin mentäessä eikä olekaan niin, että on siellä
vain niin, että voidaan hyppiä hiki päässä aamuyöhön asti, vaan ollaankin tyylikkäästi pu-
4



Pöytäkirjan asiakohta PTK 147/2018 vp
keutuneena, nauttimassa — ruoka ja olut sopivat oikein hyvin yhteen, ja se on tervettä al-
koholikulttuuria myös Suomeen.

Keskustelu päättyi.

Asia lähetettiin sosiaali- ja terveysvaliokuntaan.
5


