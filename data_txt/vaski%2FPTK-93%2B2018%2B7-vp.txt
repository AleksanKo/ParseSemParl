















































DEMF728.tmp.xml


Pöytäkirjan asiakohta PTK 93/2018 vp
Pöytäkirjan asiakohta 

PTK 93/2018 vp

Täysistunto

Tiistai 2.10.2018 klo 14.05—22.06

7. Hallituksen esitys eduskunnalle laiksi eläinten hyvinvoinnista ja eräiksi siihen liittyviksi 
laeiksi

Hallituksen esitys HE 154/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään maa- ja metsä-
talousvaliokuntaan, jolle perustuslakivaliokunnan ja ympäristövaliokunnan on annettava
lausunto.

Lähetekeskusteluun varataan puolitoista tuntia. Mikäli puhujalistaa ei ehditä annetussa
ajassa käydä loppuun, asiakohdan käsittely keskeytetään ja sitä jatketaan tämän päivän
istunnossa muiden asiakohtien tultua käsitellyiksi. Jos keskustelu asiasta puolestaan päät-
tyy ennen sille varatun määräajan päättymistä, siirrytään päiväjärjestyksen seuraavaan eli
8. asiakohtaan. Tämän asian yhteydessä sallitaan keskustelu myös päiväjärjestyksen 19.
asiasta.

Keskustelu

16.29 Maa- ja metsätalousministeri Jari Leppä (esittelypuheenvuoro):  Arvoisa herra
puhemies! Hyvät edustajakollegat! Tämä uusi, nyt käsittelyssä oleva eläinten hyvinvointi-
laki korvaisi voimassa olevan eläinsuojelulain. Esityksellä uudistettaisiin eläinsuojelulain-
säädäntö vastaamaan nykyisin saatavilla olevaa tieteellistä tietoa eläinten hyvinvoinnista ja
samalla turvattaisiin suomalaisen eläintuotannon toimintaedellytykset jatkossakin. Samal-
la se vahvistaa edelleenkin meidän tämänhetkistä hyvää eläinten hyvinvointitilannettam-
me täällä Suomessa.

Esityksen lähtökohtana on eläinten hyvä kohtelu ja kunnioitus. Eläimille ei saa aiheut-
taa tarpeetonta kipua eikä kärsimystä, eikä niiden hyvinvointia saa tarpeettomasti vaaran-
taa. Eläintenpidossa tulisi varmistua siitä, että eläimillä on mahdollisuus toteuttaa tärkeim-
piä käyttäytymistarpeitaan. Eläimen jatkuva paikalleen kytkeminen ja kääntymisen rajoit-
taminen pysyvässä pitopaikassa kiellettäisiin tietyin poikkeuksin. Nisäkkäillä ja linnuilla
tulisi olla jatkuvasti mahdollisuus juoda vettä pysyvässä pitopaikassaan. Eräitä eläintenpi-
tomuotoja koskevista poikkeuksista jatkuvan vedensaannin vaatimukseen säädettäisiin
laissa ja asetuksilla.

Eläimille tehtävien kivuliaiden toimenpiteiden yhteydessä tulisi jatkossa käyttää kivun-
lievitystä. Kivunlievitysvaatimuksesta voitaisiin poiketa ainoastaan, jos toimenpiteestä ai-
heutuu vain lievää tai hetkellistä kipua tai on kyseessä hätätilanne.

Eläinjalostusta koskevaa säätelyä selkeytettäisiin nykyisestään. Säännöksiä on tarkoitus
tarkentaa myöskin asetustasolle.
 Tarkistettu
4.1



Pöytäkirjan asiakohta PTK 93/2018 vp
Laissa säädettäisiin myös niistä nisäkäs- ja lintulajeista, joita voidaan pitää tuotantoeläi-
minä. Lakiin sisältyisi myös listaus sirkuksissa ja kiertävissä eläinnäyttelyissä sallituista
eläinlajeista.

Seura- ja harrastuseläiminä sallituista eläinlajeista säädettäisiin asetuksella. Tämä pitää
sisällään myös sen ajatuksen, että koirien pakollisesta tunnistusmerkinnästä ja rekisteröin-
nistä säädettäisiin eläinten tunnistamislainsäädännössä. Tunnistusmerkintärekisterin pe-
rustamista koskeva selvitys valmistuu nyt syksyn aikana. Kissojen pakollista tunnistusre-
kisteröintiä koskeva säädös on mahdollista sisällyttää lainsäädäntöön myöhemmin.

Puhemies! Eläinten teurastusta koskevaa säätelyä muutettaisiin myös siten, että eläin
olisi aina tainnutettava ennen veren laskun aloittamista.

Eräistä toiminnan harjoittamista koskevista luvista luovuttaisiin ja päällekkäisiä ilmoi-
tusvelvollisuuksia karsittaisiin. Ilmoitusta edellyttävässä toiminnassa ilmoitus tulisi tehdä
vain siltä osin, kuin sitä ei tehdä jo muun lainsäädännön perusteella.

Myös eläinten hyvinvoinnin valvontaa koskevaa säätelyä tarkennettaisiin ja lisättäisiin
valvonnan tehostamiseksi. Erityisesti valvontaviranomaisten keinoja puuttua eläinten hy-
vinvointia koskeviin epäkohtiin lisättäisiin ja niitä täsmennettäisiin.

Esityksestä aiheutuvat julkisen talouden kustannukset hoidettaisiin valtiontalouden hy-
väksytyn kehyksen ja valtion talousarvion puitteissa. Eläintenpitäjille aiheutuvien kohtuut-
tomien kustannusten välttämiseksi esitykseen on sisällytetty riittävät siirtymäajat uusille
vaatimuksille. Lisäksi ehdotetaan eräitä tuotannollisista ja taloudellisista syistä tarvittavia
poikkeamia. Esityksestä ei aiheudu merkittäviä kustannuksia kotitalouksille.

Tämä esitys on tarkoitettu tulemaan voimaan vuoden 2021 alusta samanaikaisesti maa-
kuntauudistuksen kanssa.

16.34 Emma Kari vihr: Arvoisa puhemies! Tätä tärkeää lakiesitystä on odotettu jo pit-
kään, ja kiitos ministerille, että vihdoin päästään asiasta keskustelemaan. 

Tutkimustieto eläinten älykkyydestä ja hyvinvoinnista sekä tuotantoeläinten kokemasta
kärsimyksestä on lisääntynyt valtavasti viimeisen parinkymmenen vuoden aikana. Sa-
maan aikaan myös suomalaisten asenteet ovat muuttuneet. Kuluttajat ovat koko ajan kiin-
nostuneempia ruuan eettisyydestä ja eläinten hyvinvoinnista. EU-barometrin mukaan 90
prosenttia haluaa tuotantoeläimille parempaa kohtelua. Siksi onkin vähän surullista, että
kun laki nyt vihdoin uusitaan, ei lakiesityksessä huomioida tätä tutkimustietoa tai muuttu-
nutta asenneilmapiiriä riittävästi. Eläinten hyvinvointi nähdään edelleen pääasiassa kulu-
eränä eikä itseisarvona. Tästä syystä tuntuu vähän kummalliselta kutsua tätä esitystä laiksi
eläinten hyvinvoinnista.

Heikko mahdollisuus liikkumiseen aiheuttaa eläimille tutkitusti tarpeetonta kärsimystä
ja estää lajityypillistä käyttäytymistä. Eläinten liikkumista eniten rajoittaviin asioihin on
saatava parannuksia. Yksi suurimmista ongelmista on emakoille stressiä aiheuttavat porsi-
tushäkit, joita ei edelleenkään kielletä. Naudoille ei taata ympärivuotista pääsyä laitumille
eikä naapurimaissa lopetettavia lehmien parsinavetoita vieläkään kielletä. Kaikille eläimil-
le ei edelleenkään anneta oikeutta juoda halutessaan vettä, vaikka eläinten hyvinvoinnin
asiantuntijat ovat tätä laajasti vaatineet. Laki ei myöskään puutu turkistarhaukseen eikä
kiellä häkkikanaloita. Tämä laki ei takaa vielä eläinten hyvinvointia, ja myös ihmiset vaa-
tivat parempaa.

Tämän lain tärkeys näkyi hyvin myös siinä, että tämän lakiluonnoksen lausuntoja annet-
tiin lähes 400 kappaletta, ja se on iso määrä. Suurin osa näistä lausunnoista vaati selkeitä
2



Pöytäkirjan asiakohta PTK 93/2018 vp
parannuksia eläinten hyvinvointiin, mutta liian moni kansalaisten ja asiantuntijoitten huoli
jätettiin tässä huomioimatta. On hyvä, että jotkut lausuntokierroksella esiin nousseet huo-
let korjattiin ja esimerkiksi nautojen jaloittelua lisättiin, jalostukseen puututaan tiukemmin
ja jatkuva vedensaanti halutaan turvata monille nisäkkäille ja linnuille — ei kuitenkaan
kaikille. Hallituksen esitys sisältää monia hyviä periaatteita, mutta ne vesitetään lukuisilla
poikkeuksilla.

Arvoisa puhemies! Tämän lain toivottiin olevan maailman paras eläinsuojelulaki, laki,
joka takaisi joka ikiselle suomalaiselle sen, että täällä eläimet voivat paremmin kuin mis-
sään muualla maailmassa. Sitä tämä hallituksen esitys ei ikävä kyllä tee. Siksi me vihreät
olemme laatineet oman esityksemme laiksi eläinten hyvinvoinnista. Me vaadimme konk-
reettisia parannuksia eläinten oloihin. Me esitämme, että eläinten itseisarvo tunnustetaan ja
kirjataan lakiin. Me esitämme, että parsinavetat kielletään ja että naudat saavat jaloitella ul-
kona ympäri vuoden. Me esitämme, että porsitushäkit kielletään ja että kanojen häkkikas-
vatuksesta vihdoin luovutaan. Me esitämme, että turkistarhaus lopetetaan, sillä turkistar-
haus on eläintuotannon julmin muoto. [Eduskunnasta: Mennään Kiinaan sitten!] Ja me
vaadimme, että kivun tuottamista eläimille vältetään ja taataan aina riittävä kivunhoito.

Arvoisa puhemies! Eläimille tulee taata mahdollisuus toteuttaa lajityypillistä käyttäyty-
mistään: liikkua, levätä, muodostaa sosiaalisia suhteita, tutkia ympäristöä, ruokailla ja leik-
kiä. Tämän vuoksi lain ei tule sallia eläinten liikkumisen estämistä. Hallituksen esitykses-
sä lehmiä saa pitää edelleen kiinni kytkettyinä, samoin sikoja saa pitää porsitushäkeissä ja
tiineytyshäkitkin ollaan kieltämässä vasta 15 vuoden siirtymäajalla. Tämä siirtymäaika on
niin pitkä, että ennen sen päättymistä me ehdimme todennäköisesti tässä talossa tehdä jo
uuden eläinsuojelulain. 

Eläinten kasvattamista ja tappamista pelkästään turkisten tuottamista varten pidetään
yhä laajemmin eettisesti kestämättömänä, ja muotitalo toisensa jälkeen tällä hetkellä luo-
puu turkiksista. Eläimet eivät voi hyvin turkistuotannossa, sillä eläimet kärsivät liikunnan
puutteesta ja virikkeettömyydestä. Häkeissä turkiseläimet eivät voi toteuttaa lajityypillistä
käyttäytymistään. Eläinten hyvinvoinnin kannalta ainoa mahdollisuus on lopettaa turkis-
tuotanto Suomessa siirtymäajalla. 

Eläinten hyvinvoinnin turvaamisen yksi keskeinen kulmakivi on se, että eläimille aiheu-
tettavaa haittaa ja etenkin kipua ja kärsimystä pyritään välttämään. Hallituksen esitys vaa-
tii, että kivuliaissa toimenpiteissä on käytettävä kivunlievitystä. Tämä ei kuitenkaan takaa
eläimille riittävää kivunhoitoa. Siksi eläimille on taattava riittävä toimenpiteen aikainen ki-
vunpoisto ja jälkikivunlievitys. 

Lisäksi: Nykyhallitus lopetti lyhyeen vuonna 2013 perustetun eläinsuojeluasiamiehen
viran. Nyt tämän uuden lain yhteydessä meillä on hyvä mahdollisuus perustaa tämä tehtä-
vä uudestaan, sillä eläimillä ei ole mahdollisuutta puolustaa omia oikeuksiaan ja meidän on
varmistettava, että eläimillä on oma puolestapuhujansa myös valtionhallinnossa.

Arvoisa puhemies! Me tiedämme, että tuottajat tekevät usein paljon enemmän kuin heil-
tä vaaditaan, ja suomalaiset tuottajat haluavat, että eläimet voivat hyvin. Jos lainsäädän-
tömme on muita maita jäljessä, se heikentää suomalaisen ruuan mainetta. Tämä ei ole tuot-
tajien etu, eikä se ole eläinten etu. Eläinsuojelulain uudistamisen tarkoitus oli nostaa Suo-
mi eläinten hyvinvoinnin kärkimaaksi ja päivittää tämä laki tämän päivän vaatimusten mu-
kaiseksi. Uusi nimi, laki eläinten hyvinvoinnista, tarkoitettiin kuvaamaan tätä. Tämä halli-
tuksen esitys ottaa kyllä pieniä edistysaskeleita, mutta se suuri, odotettu harppaus jää ikävä
kyllä ottamatta. Me haluamme Suomeen maailman parhaan eläinsuojelulain.
3



Pöytäkirjan asiakohta PTK 93/2018 vp
Ensimmäinen varapuhemies Mauri Pekkarinen:  Tämä saattaa antaa aiheen pieneen
debattiin. Pyydän nyt niitä edustajia, jotka haluavat käyttää vastauspuheenvuoron, nouse-
maan ylös ja painamaan V-painiketta.

16.41 Anne Kalmari kesk (vastauspuheenvuoro): Arvoisa herra puhemies! Kun kuunteli
edustaja Karin puheenvuoroa, tuntui, että happamia, sanoi kettu pihlajanmarjoista. Vihreät
ovat istuneet hallituksessa monen monta kertaa, eivätkä ole saaneet uudistusta aikaan,
vaikka edellinen eläinsuojelulaki tehtiin vuonna 95. On syytä antaa vahva tunnustus mei-
dän nykyiselle ministerillemme siitä, että eläinten kipu vähenee, eläinten vapaus lisääntyy,
lajityypillisen käyttäytymisen mahdollisuus paranee, tulee kieltolistoja siitä, mitkä luon-
nonvaraiset eläimet eivät kuulu sirkukseen eivätkä lemmikeiksi, valvonta paranee, lem-
mikkien asema paranee, tulee rekisteröintejä, pentutehtailu loppuu, laiton eläinten maa-
hantuonti tulee kontrolliin. Monia, monia hyviä asioita. Ja tässä edustaja Kari osasi luetella
vain niitä asioita, joita toivovat erilaiset järjestöt, jotka haluavat lopettaa esimerkiksi [Pu-
hemies koputtaa] oli se sitten lemmikkien pidon tai tuotantoeläinten pidon, ja sellaisia tu-
lisi hänen mielestään lisätä.

16.42 Pia Viitanen sd (vastauspuheenvuoro): Arvoisa puhemies! Laki on kauan odotettu,
ja kiitos niistä hyvistä asioista, mitä siinä on, mutta kyllä myös minä yhdyn tuohon petty-
mykseen sen suhteen, että lain kunnianhimon taso ei ole sellainen kuin sen tänä päivänä tu-
lisi olla. Liiaksi tästä paistaa läpi se, että eläimet edelleen nähdään vain tuotantovälineinä,
ei niinkään muisteta sitä eläimen itseisarvoa. On, ministeri, hyvin tärkeää muistaa se, että
asenneilmapiiri muuttuu nopeasti ja on muuttunut vuosien varrella. Siitä esimerkkinä esi-
merkiksi tämä yli 100 000:n allekirjoittama adressi tiukan eläinsuojelulain puolesta. Minä
edellytän, puhemies, ja toivon kovasti, että valiokunta katsoisi nyt erityisen tarkkaan tä-
män kansalaisten ja eläinsuojelujärjestöjen kritiikin. Täällä on paljon puutteita, täällä on
asioita, jotka eivät vielä tule korjatuiksi, ja ne ovat hyvin sellaisia, että nyt olisi nimen-
omaan eduskunnan momentum tarttua asioihin ja korjata ne.

Puhemies! Omalta osaltani toivon tälle työlle, mitä valiokunnassa tehdään, huolellisuut-
ta ja sitä, että nämä ongelmakohdat, mitä muun muassa eläinsuojelujärjestöt ovat osoitta-
neet, otetaan tosissaan.

16.43 Jaana Laitinen-Pesola kok (vastauspuheenvuoro): Arvoisa puhemies! Kuten mi-
nisteri totesi täällä, niin koirien pakollisesta tunnistusmerkinnästä ja rekisteröinnistä on tar-
koitus säätää eläintunnistusjärjestelmästä annetun lain nojalla, ja hyvä näin.

Mutta minä olen huolissani näistä eläinmaailman lainsuojattomista eli kissoista. Kisso-
jen kohdalla todetaan, että vasta myöhemmin sitten voidaan ottaa tämä rekisteröinti mu-
kaan. Jos kuitenkin katsotaan tätä nykyaikaa, niin me saamme jatkuvasti edelleenkin lukea
autoista pois heitetyistä kissanpojista tai kesäkissoista ja muista, joten minä kyllä toivoi-
sin, että kissojen tasa-arvo tässä myös muistettaisiin eikä jätettäisi sitä tällaiseksi mahdol-
lisuudeksi, vaan otettaisiin huomioon se, että kissat ovat yhtä tärkeitä kuin koiratkin.

16.44 Antti Rantakangas kesk (vastauspuheenvuoro): Arvoisa puhemies! Kiitoksia mi-
nisterille ja koko hallitukselle. Hienoa, että tämä uudistus valmisteltiin keskustan johdolla.
Saatiin hyvä lakikokonaisuus aikaan ja juuri sitä, mitä vihervasemmisto ei täällä aiemmin
ole saanut aikaan.
4



Pöytäkirjan asiakohta PTK 93/2018 vp
Vihreät tuossa puheenvuorossaan ottavat itselleen tällaisen ei-puolueen roolin: ei, ei, ei
— ei kaikelle, ei parsinavetoille, ei turkistarhaukselle [Satu Hassin välihuuto] ja niin edel-
leen. Eihän sillä tavalla yhteiskuntaa kehitetä, vaan pitää olla erilaisten intressien yhteen-
sovittamista. Pitää nähdä se, että viljelijät tekevät äärettömän tärkeää työtä ja hoitavat eläi-
miä mahdollisimman hyvin, koska silloin ne tuottavat myös parhaiten. Ei pidä asettaa sel-
laista vastakkainasettelua, että kielletään kaikki. Ja mitä tulee tähän turkistarhaukseen, niin
se on meille tärkeä vientituloja tuova elinkeino, ja täällä turkistarhauksen taso verrattuna
moniin, moniin maailman maihin on paljon paremmassa kunnossa ja koko ajan tämä elin-
keino hoitaa itse, niin kuin pitääkin hoitaa, näitä eettisiä periaatteita ja investointeja.

Elikkä viedään tämä hyvä lakiesitys läpi ja ollaan iloisia siitä, että on otettu monta as-
kelta eteenpäin.

16.45 Jari Myllykoski vas (vastauspuheenvuoro): Arvoisa herra puhemies! Ajattelin olla
kovinkin sovitteleva, mutta edustaja Rantakangas kyllä pyyhki pöydän sellaisesti sileäksi,
että nyt ei tarvitse ruveta enää kehumaan sitä, että asioissa on hyviä puolia, sillä poikkeuk-
sia, mitä sinne on laitettu joukkoon, on niin pitkä lista, että myös ne pitää uskaltaa edustaja
Kalmarinkin tunnustaa sieltä. Kun eläimen hyvinvoinnista on kysymys, niin sitten siellä
ovat kuitenkin perusteena taloudelliset ja tuotannolliset syyt, joista ne poikkeamat tulevat.
Olisin halunnut, että tässä olisi nyt ollut niin, että kaikille oikeasti pitää olla juomaveteen
mahdollisuus. Minä olen tyytyväinen nyt koirien osalta ja toivoisin, että tämä säteilee jat-
kossa myös koko kenneltoimintaan, jossa on pentutehtailua ja ulkomailta tuotuja koiria,
niin että tämän kautta päästäisiin myös inhimillisempään seuraeläinten hyvinvoinnin edis-
tämiseen. [Puhemies koputtaa]

Joka tapauksessa: Rantakangas, ei ihan noin ronskisti.

16.46 Satu Hassi vihr (vastauspuheenvuoro): Arvoisa puhemies! Ei riitä, että kohtelem-
me hyvin lemmikkieläimiä. Myös tuotantoeläimiä pitää kohdella hyvin. Hallituksen esi-
tyksen keskeinen puute on se, että se sisältää aivan liian pitkän listan poikkeuksia hyvistä
eläinsuojeluperiaatteista juuri tuotantoeläinten kohdalla. Kuitenkin valtava enemmistö
suomalaisista tukee sitä, että tuotantoeläinten kohtelua parannetaan. Eurobarometrin mu-
kaan juuri suomalaisten asenteet kaikista Euroopan maista ovat jyrkimmin muuttuneet vii-
meisen 10 vuoden aikana siten, että ihmiset vaativat eläinten parempaa kohtelua. Se olisi
myös tuottajien etu, jos laki vaatisi suomalaisia tuottajia toimimaan siten, että se kohtelu
vastaa nykyaikaista tieteellistä tietoa siitä, mitä eläinten hyvinvointi vaatii.

16.47 Markku Eestilä kok (vastauspuheenvuoro): Arvoisa puheenjohtaja! Eivät nämä
asiat taida kiivailemalla parantua. Minun oma käsitykseni on se, että ihmisten ja eläinten
hyvinvointi kulkevat käsi kädessä. Kyllähän se näin on, että jos hoitaja voi hyvin, niin eläi-
met voivat hyvin, ja on helpompi ottaa se vastuu eläimestä, kun ovat omat asiat kunnossa.
Lailla me emme valitettavasti voi ihan kaikkea tässä yhteiskunnassa eikä ihmisten toimin-
nassa säädellä. Mutta jotakin tässä on tietenkin hyvää. Onhan tämä jatkuva vedensaanti
niin perusedellytys, ja nyt se on lakiin kirjattu oikein. Toki siellä turkistarhauksen ja mo-
nien muitten yksityiskohtien suhteen täytyykin mainita poikkeuksia, koska se johtaisi koh-
tuuttomuuksiin. Mutta mitä itse pitäisin kyllä tärkeänä ja mitä vihreät eivät maininneet —
edustaja Arhinmäki tulee sen varmasti mainitsemaan — on tämä, että eläinsuojelunäkökul-
masta kaikkein tärkeintä on säilyttää 24/7-päivystysjärjestelmä ympäri maata niin, että
5



Pöytäkirjan asiakohta PTK 93/2018 vp
myös ihmiset, joilla ei ole isoa maksukykyä, pystyvät toimittamaan [Puhemies koputtaa]
milloin tahansa kohtalaisen lähelle eläimen hoitoon.

16.48 Reijo Hongisto sin (vastauspuheenvuoro): Arvoisa herra puhemies! Myös minä ha-
luan omalta osaltani kiittää ministeriä ja koko hallitusta hyvästä lakiesityksestä, josta nyt
lähetekeskustellaan. Edustaja Kalmari omassa puheenvuorossaan luetteli liudan niitä pa-
rannuksia ja uudistuksia, joita tämä esitys tuo muassaan. Ei ole tarkoitus eikä tarpeen niitä
enää toistaa. Jokainen voi lukea ne tuosta esityksestä.

Arvoisa puhemies! Nostan esiin edustaja Emma Karin puheenvuorossaan käyttämän sa-
nan kuluerä: ”Eläinten hyvinvointi nähdään kulueränä eikä itseisarvona.” Itse pohdiskelen
eläinten arvoa omistajalleen niin, että jos nyt ajatellaan, että eläin nähdään kulueränä, niin
väitän, että terve ja hyvinvoiva eläin on omistajalleen huomattavasti halvempi kuin sairas
ja eläinlääkäripalvelua tarvitseva eläin. Rinnastaa yrittäjät, jotka eläimiä pitävät, mihin yri-
tystoimintaan tahansa, niin työvälineiden täytyy olla kunnossa, [Puhemies koputtaa] jotta
voidaan ammattia harrastaa menestyksekkäästi.

16.50 Arja Juvonen ps (vastauspuheenvuoro): Arvoisa herra puhemies! Vuonna 2015
sydämeni särkyi ja varmasti monen muunkin suomalaisen, kun saimme tiedon, että pienis-
sä teurastamoissa oli tapahtunut runsaasti vakavia laiminlyöntejä eläinten teurastamisessa.
Pidän erittäin hyvänä sitä, ja kiitän siitä, arvoisa ministeri, että tässä laissa huomioidaan nyt
se, että tähän teurastamiseenkin on tarkkuutta tulossa, ja se, että eläimen pitää olla tainnu-
tettu ensin. Onko se nyt varmasti näin, että se koskee kaikkia teurastamoja? Tämä olisi erit-
täin tärkeä tieto saada.

Monia lukuisia kirjallisia kysymyksiä vuodesta 2011 alkaen olen tehnyt liittyen juurikin
eläinten hyvinvointiin. Myös luonnoneläimet ovat sydäntäni lähellä. Kysynkin teiltä: mil-
lä tavalla nyt varmistetaan, että nämä luonnossa elävät eläimet, jos loukkaantuvat tai tulee
jotakin vakavaa hoidon tarvetta, pääsevät tulevaisuudessa hoitoon? Kysyn vielä Ruokavi-
raston asemaa. Elikkä tässä tulee teurastamoihin kameravalvontaa mahdollisesti. [Puhe-
mies koputtaa] Mielestäni se on hyvä asia, ja myös teurastajien koulutukseen varmasti täy-
tyy kiinnittää huomiota. [Puhemies koputtaa] Miten ovat Ruokaviraston resurssit?

16.51 Sirkka-Liisa Anttila kesk (vastauspuheenvuoro):  Arvoisa puhemies! Suomessa
eläinten hyvinvointi on korkealla tasolla. Minä toivoisin, että me olisimme siitä tässä salis-
sa tästä yhtä mieltä, koska se on fakta. Parempaan pitää pyrkiä, mutta minusta äärettömän
arvokas asia olisi se, että me todella arvostaisimme niitä asioita, jotka ovat totta. Me olem-
me salmonellavapaita, antibioottien käyttö on hyvin vähäistä muihin EU-maihin verrattu-
na, Suomessa eläimiä lääkitään vain tarpeeseen, kun muualla antibiootteja annetaan rehun
mukana. Suomalaisilla sioilla on saparot ja kanoilla nokat, toisin kuin monissa muissa EU-
maissa. Eli meillä on sellaisia vahvuuksia, joiden pohjalle on hyvä rakentaa, ja tämä uusi
eläinten hyvinvointilaki parantaa vielä tilannetta merkittävästi.

Kysymykseen siitä, miksi tässä nyt sitten tarvitaan aikaa: siksi, että suomalainen maata-
louselinkeino on tänään erittäin huonossa kannattavuuden tilanteessa. Niin kauan kuin
kaupasta ja kaupan kautta ei saada kunnon hintaa tuottajien kustannuksia kattamaan, on ol-
tava varovainen sen edessä, mitä vaaditaan. [Puhemies koputtaa] Siinä mielessä tämä esi-
tys on hyvin tasapainossa.
6



Pöytäkirjan asiakohta PTK 93/2018 vp
16.52 Mats Nylund r (vastauspuheenvuoro): Arvoisa herra puhemies! Haluan ensin kiit-
tää hallitusta ja ministeri Leppää hyvästä lakiesityksestä. Tätä on pitkään valmisteltu, ja
tämä ottaa huomioon niin eläinten hyvinvoinnin kuin myös tuotannon jatkamisen mahdol-
lisuudet. Laki on merkittävä askel kohti parempaa eläinten hyvinvointia, ja se takaa, että
tulevaisuudessakin Euroopan tasolla Suomi on edelläkävijä. Lakiesitys vahvistaa sitä.

Edustaja Emma Karille: Voi hyvin olla, että tämä lakiesitys nimenomaan on maailman
paras eläinten hyvinvointilaki nimenomaan tästä syystä. Me olemme nähneet varoittavan
esimerkin naapurimaassa Ruotsissa, missä laitettiin niin sanottu maailman paras eläinsuo-
jelulaki, joka oli niin kireä, että tuotanto on siirtynyt ulkomaille. Alle puolet ruotsalaisesta
ruuasta tuotetaan nyt Ruotsissa. Onko se parantanut [Puhemies koputtaa] eläinten hyvin-
vointia? No, ei missään tapauksessa.

16.53 Peter Östman kd (vastauspuheenvuoro): Arvoisa puhemies! On helppo jatkaa
edustaja Nylundin jälkeen. Yhdyn täysin hänen kommentteihinsa. Sanoisin, että tämä laki
eläinten hyvinvoinnista on yksi tärkeimmistä säädöksistä, joka koskee kaikkea eläintenpi-
toa, eläimen omistajan vastuita ja velvollisuuksia. Minun mielestäni nyt on menty oikeaan
suuntaan.

Mutta sitten tähän yleiseen keskusteluun ja ilmapiiriin — politiikkahan on mielikuvala-
ji. Edustaja Hassi sanoi, että on tärkeää, ettei pidetä hyvää huolta ainoastaan lemmikkieläi-
mistä vaan myöskin tuotantoeläimistä. Totta kai. Minä en tunne yhden yhtäkään maanvil-
jelijää tai turkistarhaajaa, joka ei haluaisi pitää hyvää huolta eläimistään. Tunnetteko te,
kun te sanotte näin, vai luotteko te vain sellaista mielikuvaa, että maanviljelijät eivät pidä
huolta elämistään? Totta kai jokaisessa ihmisryhmässä on niitä, jotka eivät jostakin syystä
jaksa täyttää kaikkia normeja ja kriteereitä, mutta niinhän on täällä eduskunnassakin. Mei-
tä on täällä [Puhemies koputtaa] parisen sataa, ja aina mekään emme onnistu.

16.54 Hanna Halmeenpää vihr (vastauspuheenvuoro): Arvoisa puhemies! Tässä ei var-
maan mistään näkökulmasta katsottuna ole kyse siitä, että tässä salissa tai yleisemminkään
epäiltäisi, että turkistuottajat tai kotieläinten pitäjät, tuotantotilalliset haluaisivat kohdella
eläimiä huonosti. Kyse on varmaan paremminkin siitä, että meillä ihmisillä, kaikenlaisilla
ihmisillä on erilaisia käsityksiä siitä, mikä on minimitaso eläinten hyvinvoinnista huoleh-
timiselle. 

Tutkimusten mukainen ja eläinten käyttäytymisen seurantojen mukainen tieteellinen
fakta on se, että eläin voi hyvin silloin, kun se voi mahdollisimman hyvin käyttäytyä lajil-
leen tyypillisellä tavalla. Silloin ne ongelmakohdat, mitä tässä lakiesityksessä on nähty,
liittyvät erityisesti eläimen liikkumisen ja muun luontaisen käyttäytymisen jyrkkään rajoit-
tamiseen. Siitä meillä on eri näkemyksiä, ei siitä, etteivätkö ihmiset ylipäätään [Puhemies
koputtaa] ajattelisi, että eläimiä on kohdeltava hyvin. 

16.56 Pilvi Torsti sd (vastauspuheenvuoro): Arvoisa puhemies! On tosiaankin tapahtu-
nut iso muutos kansalaisten asenteissa, Suomessa eurooppalaisittain verrattuna kaikkein
merkittävin, siinä, miten suhtaudutaan eläinten hyvinvointiin. 90 prosenttia kansalaisista
haluaa, että tuotantoeläimiä suojellaan paremmin. 

Tämä muutos liittyy nähdäkseni myös kansalaisten tietoisuuteen ilmastonmuutoksesta
ja ylipäänsä kykyyn ottaa kantaa sentyyppisiin kysymyksiin, jotka ovat ennen tuntuneet
vaikeammilta, koska tieto on lisääntynyt, ennen kaikkea tutkimustieto tässä tapauksessa.
7



Pöytäkirjan asiakohta PTK 93/2018 vp
Senpä vuoksi toivon, kun tämä nyt valiokuntaan lähtee, että kahta asiaa erityisesti vielä
siellä arvioitaisiin: toinen liittyy eläimen itseisarvon kirjaamiseen lakiin ja toinen sitten
parsinavetoiden tulevaisuuteen ja niiden mahdolliseen muutokseen. [Mikko Savola: Olet-
ko käynyt koskaan?] — Kyllä, edustaja, olen käynyt. Olen nimenomaan maalaistyttö Lam-
milta sydämeltäni ja syntyjäni, ja juuri senkin takia rakastan myös eläimiä. — Kiitos. 

16.57 Pertti Hakanen kesk (vastauspuheenvuoro): Arvoisa herra puhemies! Kiitos mi-
nisteri Lepälle ja hallitukselle hyvästä lainvalmistelusta. Tästä käydään, niin kuin jo tä-
nään on huomattu puolessa tunnissa, laaja keskustelu syksyn aikana. Valiokunnassa tul-
laan tarttumaan varmasti yksityiskohtiin ja käydään myöskin hyvin ansiokasta keskuste-
lua. 

Minä haluankin korostaa tässä kohtaa, että puhutaan siis laista eläinten hyvinvoinnista,
ja muistutan siitä, että tämä koskee niin lemmikkejä kuin tuotantoeläimiä. Ei katsota aina
pelkästään sitä, missä tuotetaan elintarvikkeen raaka-ainetta, vaan puhutaan laista eläinten
hyvinvoinnista. Siitä syystä täytyy kyllä sanoa, että on aika jäätävää puhetta kotimaisen
tuottajan korville tällainen puhe, jota vihreät täällä toivat äsken esille. Ei oikeastaan ole ar-
vostusta siihen, mistä tämä kotimainen ruoka tänä päivänä tulee, millä tavalla eläinten hy-
vinvoinnista huolehditaan tämän päivän tiloilla. Täällä puhutaan jopa niin, että lemmikeis-
tä pidetään hyvää huolta ja nyt lainsäädäntö tuo myöskin tuotantoeläimille hyvinvointivel-
voitteet. Kyllä tämä on käsittämätöntä puhetta. Toivon, että mennään oikealle tasolle ja pu-
hutaan oikeasti siitä, että puhutaan eläinten hyvinvoinnista, niin lemmikeistä kuin tuotan-
toeläimistä. 

16.58 Silvia Modig vas (vastauspuheenvuoro): Arvoisa herra puhemies! Ministeri Lep-
pä, te sanoitte avauspuheenvuorossanne, että tällä esityksellä tämä laki saatetaan tämän
päivän tieteellisen tutkimustiedon kanssa ajan tasalle. Kahlattuani tämän pitkän esityksen
läpi olen kanssanne kyllä eri mieltä. Tässä on hyviä parannuksia, kiitos niistä, ja tässä on
erittäin hyviä periaatteita, mutta se lista poikkeuksista on niin pitkä, että tämä laki ei enää
takaa eläinten hyvinvointia. Tässä sallitaan edelleen parsinavettojen rakentaminen ja näin
rajoitetaan merkittävästi liikkumista, mikä on aivan perusedellytys hyvinvoinnille. Edel-
leenkään kaikille eläimille ei taata jatkuvaa vedensaantia. Vesi on elinehto. Tämän takia
näen, että tämä ei vastaa tutkimustietoa eikä tämä takaa eläinten hyvinvointia.

Haluaisin kuitenkin, ministeri, kysyä teiltä yksityiskohtaa pykälästä 16. Siinä säädetään
kivunlievityksen käytöstä eri toimenpiteiden kohdalla ja todetaan, että näistä tarkemmin
säädetään asetuksissa. Perusteluissa lukee seuraavaa: porsaiden kastraation kohdalla on
tarkoitus vaatia vähintään tulehduskipulääkkeen antamista. Siis voidaanko porsas kastroi-
da ilman puudutusta? Kastroiminen on kirurginen toimenpide. Voitaisiinko se tehdä tä-
män mukaan ilman puudutusta? [Puhemies koputtaa] Koska me tiedämme, että eläin tun-
tee kipua aivan samoin kuin ihminen, minun on aivan pakko kysyä teiltä: jos teille tehtäi-
siin kirurginen [Puhemies: Aika!] toimenpide, niin ettekö te kaipaisi puudutusta, riittäisikö
teille Burana?

Ensimmäinen varapuhemies Mauri Pekkarinen: Edustaja Modig, 1 minuutti 20 sekun-
tia. Arvoisat edustajat, pelisäännöt ovat samat kaikille. Sopinee sellainen menettely, että
otetaan vielä muutama puheenvuoro, ehkä viisi kuusi, ja sen jälkeen ministerillä ja edusta-
8



Pöytäkirjan asiakohta PTK 93/2018 vp
ja Emma Karilla vastauspuheenvuorot. — Seuraavana edustaja Koski, vastauspuheenvuo-
ro teille.

17.00 Susanna Koski kok (vastauspuheenvuoro): Arvoisa puhemies! Ministerille kiitok-
set. On kiitettävää, että eri alojen toimijoiden kanssa on päästy yhteisymmärrykseen siitä,
että suomalainen ruoantuotanto voi olla jatkossakin Suomessa mahdollista. Todellakin
Suomi on jo nyt maailman edistyksellisin maa, mitä tulee ruoantuotannon laatuvaatimuk-
siin ja eläinten hyvinvointiin. Tämäkin laki on aikanaan vain minimitaso. Hyvät kuulijat,
kyllä tässäkin ne kestävimmät ja pitkäaikaisimmat parannukset eläinten hyvinvointiin teh-
dään kauppojen hyllyillä. Mitä enemmän kuluttaja suosii kotimaista ruokaa, sen kestäväm-
mät parannukset on mahdollista tehdä eläinten hyvinvointiin.

Mitä taas tulee keskustelun lähtökohtaan, niin haastan tässä kyllä vihreitä, että jos läh-
tökohtana on turkistarhauksen täyskielto, niin se ei kyllä varmastikaan vie keskustelua yh-
tään hedelmällisempään suuntaan. Nimittäin turkistuotannossa on todennäköisesti koko
alan edistyksellisimmät omat sertifiointijärjestelmät, jotka sisältävät [Puhemies koputtaa]
myös ennalta ehkäisevän eläinterveydenhuollon ja lääkintäjärjestelmän.

17.01 Ritva Elomaa ps (vastauspuheenvuoro): Arvoisa puhemies! Tuottajien tilantee-
seen minä perehdyn sitten vähän tarkemmin omassa puheenvuorossani.

Eduskunnan eläinsuojeluryhmä ja myös eläinsuojelujärjestöt ovat esittäneet paljon pa-
rannusehdotuksia. Osa niistä toteutetaan. Hyvä! Perussuomalaiset ovat esittäneet erittäin
monta lakialoitetta, ja myös henkilökohtaisesti noin kymmenkunta kirjallista kysymystä
olen tehnyt näiden vuosien aikana. Osa niidenkin aiheista on toteutumassa, siitä kiitos.

Kysymys ministerille siitä, kuinka suhtaudutaan laiminlyönteihin eläintenpidossa. Kun
ajatellaan hyvin monien valvontaeläinlääkärien lausumaa, että eläin on jo puolikuollut,
melkein raato, ennen kuin pystytään näihin eläintenpitorikkomuksiin ja -rikoksiin puuttu-
maan, niin liian myöhään pystytään puuttumaan. Onko tähän, valvontaan ja resursseihin,
tulossa mitään parannusta?

17.02 Lasse Hautala kesk (vastauspuheenvuoro): Arvoisa herra puhemies! Tämä eläin-
ten hyvinvointilaki on hyvä eläinten hyvinvoinnin, kuluttajien ja ruoantuottajien näkökul-
masta. Esitys tukee vahvasti kotimaisten kotieläintuotteiden kilpailuasetelmaa ja mahdol-
listaa vastuullisesti ja eettisesti tuotetun ruoantuotannon kannattavuuden myös jatkossa.

Täällä keskustelussa on nostettu esille muun muassa tämä jatkuva vedensaanti. Se tul-
laan tällä lainsäädännöllä turvaamaan, toki osin siirtymävaiheen kautta, mutta se ottaa huo-
mioon myöskin siihen liittyvät kustannukset. Toivottavasti tällä saadaankin huomioitua
myös se, että turvataan myös näiden kerrostaloissa pidettävien suurikokoisten koirien laji-
tyypillinen käyttäytyminen ja jatkuva vedensaanti.

Mitä tulee turkistuotantoon, sen vientitulot ovat yli 400 miljoonaa euroa vuodessa ja se
hyödyntää kotimaisia raaka-aineita, jotka olisivat ympäristöongelma muutoin, ellei niitä
turkistuotannon kautta hoidettaisi. Siellä olosuhteet ovat sertifioinnin ja muiden kautta
merkittävästi parantuneet viimekin vuosina.

17.03 Ari Jalonen sin (vastauspuheenvuoro): Arvoisa puhemies! Minäkin yhdyn kiitok-
siin tämän lain osalta. Mutta muutama puheenvuoro täällä on maalannut kohtalaisen synk-
kiä pilviä, ja pyytäisin teitä vertailemaan vähän Suomen tilannetta muihin maihin. Käsit-
9



Pöytäkirjan asiakohta PTK 93/2018 vp
tääkseni esimerkiksi tämä Anttilan esille nostama antibioottien käyttö todistaa sen, että jo
tällä hetkellä Suomessa on eläimet ja niiden hyvinvoinnin huomioon ottava tilanne. Sitten
esimerkiksi jos tämä turkistuotanto täällä lopetettaisiin, kiellettäisiin, niin väittäisin, että se
ei loppuisi, vaan turkikset tuotettaisiin Kiinassa ja Venäjällä. Voisitteko vertailla Suomen
turkistuotannon, Kiinan ja Venäjän turkistuotannon eläinystävällisyyttä?

17.04 Paavo Arhinmäki vas (vastauspuheenvuoro): Arvoisa herra puhemies! Edustaja
Eestilä on siinä oikeassa, että eläinsuojelua ovat myös saatavilla olevat 24/7 eläinlääkäri-
palvelut ja niin, että niihin on ihmisillä myös varaa ja siihen yhteiskunnan pitää panostaa.
Se on myös sosiaalisesti oikeudenmukaista, mutta tässä laissa ei niinkään niistä päätetä,
mutta se on tärkeää pitää mielessä, kun käymme keskustelua. 

Tämän lain tarkoitus ja pitopaikan ja hoidon yleiset vaatimukset ovat hyviä. Mutta tässä
esityksessä kuten nykyisessäkin laissa olevat hyvät tarkoitukset vesitetään poikkeuksilla ja
alemmanasteisilla säädöksillä. Tämä on se suuri ongelma, että periaatteet, lähtökohdat,
ovat hyvät, mutta on liikaa poikkeuksia ja vesityksiä. Ehkä tätä kuvaa kaikkein selkeim-
min se, että maininta eläinten itseisarvosta on vain perusteluteksteissä. Sitä ei löydy ollen-
kaan pykälistä, ja kun se ei ole laissa pykälissä, niin silloin tavallaan tämä pohja tältä osit-
tain lähtee. Mutta varsinaisessa puheenvuorossani menen tarkemmin näihin yksityiskoh-
tiin.

17.06 Juha Pylväs kesk (vastauspuheenvuoro): Arvoisa puhemies! Tosiaan, kiitoksia mi-
nisterille tästä laista. Se, mikä minua varsinkin lämmittää, on, että tämä on vihdoinkin laki
eläinten hyvinvoinnista ja tämä koskee silloin kaikkia eläimiä, myös niitä lemmikkieläi-
miä. Täälläkin keskusteluissa hyvin paljon nousee esille tuotantoeläinten kaltoinkohtelu,
mutta meillä on julkisuudessa hyvin paljon esimerkkejä siitä — milloin käärme karkaa Es-
poossa, ja pentutehtailua löytyy milloin mistäkin, ja kissanpentuja, kesäkissoja jätetään
luonnon armoille — että kyllä näitä eläinten kaltoinkohteluja löytyy joka sektorilta. Tällä
lailla puututaan myös näihin lemmikkieläimiin, ja pidänkin tärkeänä sitä, että tämä on ihan
aidosti kaikkien eläinten hyvinvointilaki elikkä huomioidaan myös nämä lemmikkieläimet
ja ne koirat ja kissat, jotka ovat päivisin siellä kerrostaloyksiöissä kahdeksan tuntia, että
niilläkin on vesi. Ministeriltä kysyisin: takaako tämä laki myös lemmikkieläimille — siis
kaikille lemmikkieläimille — lajinomaisen käyttäytymisen ja hyvinvoinnin?

Ensimmäinen varapuhemies Mauri Pekkarinen:  Arvoisat edustajat, myönnän vielä
vastauspuheenvuorot seuraaville edustajille: edustaja Olli-Poika Parviainen, edustaja Me-
ri, edustaja Taavitsainen ja edustaja Laiho. Sitten ministerillä ja edustaja Emma Karilla pu-
heenvuoro. 

17.07 Olli-Poika Parviainen vihr (vastauspuheenvuoro): Arvoisa puhemies! Minä hiu-
kan kummeksun sitä keskustelua, kaikella kunnioituksella, että erityisesti te maatalous-
taustaiset kansanedustajat paheksutte jonakin moraalisena kysymyksenä sitä, että ei sovi
esittää toisenlaisia näkökulmia lainsäädäntöön. Varmasti me kaikki kunnioitamme koti-
maista ruuantuotantoa ja haluamme pyrkiä sen säilyttämään. Teillä on siitä tietenkin ensi
käden kokemusta, ja olisi tärkeää löytää näistä asioista myös dialogia. 

Turkistarhauksen osalta meidänkin mallimme on sellainen, että olisimme lähtemässä
liikkeelle siirtymäajalla ja luonnollisesti tuottajien olosuhteet huomioiden. Nämä eivät ole
10



Pöytäkirjan asiakohta PTK 93/2018 vp
yksinkertaisia kysymyksiä ikinä, kun puhutaan ihmisten toimeentulosta, joka on saattanut
olla ylisukupolvistakin, ja näinhän usein maataloussektorilla muutenkin Suomessa vielä
on. Kuitenkin meidän näkemyksenne on se, että nyt, kun ensimmäisen kerran pariinkym-
meneen vuoteen niin sanottua eläinsuojelulakia päivitetään, olisimme toivoneet sinne eräi-
tä näkökulmia, joita esimerkiksi edustaja Kari on nostanut esiin, ja siksi myös pyrimme pi-
tämään tätä omaa viestiämme esillä.

17.08 Leena Meri ps (vastauspuheenvuoro): Arvoisa puhemies! Toki olisi hyvä, että
eläinten itseisarvo olisi kirjoitettu lakitekstiin, mutta tärkeämpänä pidän itse pykäliä. Tän-
ne on nyt tullut pitkään toivotut säädökset siitä, että eläinten kanssa seksuaalinen kanssa-
käyminen kielletään. Olen tehnyt tästä jo kolme vuotta sitten lakialoitteen ja saanut eräitä
henkilöitä kimppuuni siitä, etten ymmärrä heidän suuntaumuksiaan, ja kiitän tästä rohkeu-
desta hallitusta, että tämä tuotiin. 

Samoiten perussuomalaisten edustaja Ronkainen on tehnyt tästä halal-teurastuksesta la-
kimuutosehdotuksen, että eläin tulee tainnuttaa ennen veren laskua. Olisin toivonut, kun
vihreät tuovat esille sitä, mikä on minimitaso ja eläinten hyvinvointi, että silloin, kun näitä
lakialoitteita oli täällä allekirjoitettavana, niin olisimme saaneet tukea. Perussuomalaiset
ovat tuoneet näitä aika kiusallisia aiheita keskusteluun, ja minä olen huomannut, että me
olemme olleet ainoa ryhmä, joka on puhunut esimerkiksi tästä eläinseksistä ja sentyyppi-
sistä asioista. Jotenkin tulee mieleen, että silloin kun pitää pykäliin saada nimiä, niin lait-
takaa, ystävät hyvät, nimet aloitteisiin silloin, [Puhemies koputtaa] niin saadaan ne nopeas-
ti käsittelyyn.

17.09 Satu Taavitsainen sd (vastauspuheenvuoro): Arvoisa puhemies! Toivottavasti ym-
märsin oikein, että ministeri Leppä aikoo esittää vielä tulevan talven aikana koirille pakol-
lista tunnistusmerkintää ja näin kitkeä Suomesta tämän laittoman koirakaupan ja koirien
pentutehtailun ja tämän lemmikkien salakuljetuksen ulkomailta sekä näihin liittyvät eläin-
suojelurikokset. Tämä Suomessa rehottava laiton lemmikkikauppa ja sen kasvu nimittäin
tällä hetkellä huolestuttavat yhä useampia kansalaisia. Euroopassa pentutehtailu on kol-
manneksi suurin rikollisuuden muoto laittoman huume- ja asekaupan jälkeen. Usein ne
ovat samoja tahoja. He salakuljettavat huumeita rajojen yli koirien ja hevosten sisällä, ja
eläimet tapetaan, ja huumeet päätyvät katukauppaan, joten on todella hyvä, jos ministeri ai-
koo tätä kitkeä. 

Ensimmäinen varapuhemies Mauri Pekkarinen: Vielä vastauspuheenvuoro, edustaja
Laiho, ja sitten ministerille. 

17.10 Mia Laiho kok (vastauspuheenvuoro): Arvoisa puhemies! Tätä eläinsuojelulain
uudistusta on odotettu pitkään, ja siinä on merkittäviä parannuksia nykytilanteeseen. Kii-
tokset niistä. Erityisesti kivunlievityksen suhteen, veden saatavuuden suhteen on merkittä-
viä parannuksia. Tämä, mitä edustaja Eestilä toi esille, eläinlääkärijärjestelmä 24/7, olisi
tärkeää saada kattamaan ympäri vuorokauden. Nostaisin tässä esiin myöskin ne muut taus-
tasyyt, mitkä aiheuttavat sen, että eläimiä kohdellaan huonosti. Yhteistyö viranomaisten
kanssa on ensiarvoisen tärkeää. 

Itse ihmettelin kuitenkin, että tästä muuten kattavasta kokonaisuudesta puuttuu tämä
koirien pakollinen tunnistusmerkintä. Me saimme tietää, että tämä on tulossa syksyn aika-
11



Pöytäkirjan asiakohta PTK 93/2018 vp
na. Se olisi tosi tärkeää, koska pentujen tehtailu [Puhemies koputtaa] on merkittävä ongel-
ma ja hyvinvointia huonontava tilanne.

Ensimmäinen varapuhemies Mauri Pekkarinen: Ministeri, 3 minuuttia.

17.11 Maa- ja metsätalousministeri Jari Leppä: Arvoisa puhemies! Kiitos paljon hy-
vistä kommenteista ja puheenvuoroista, joita käytitte. Niin kuin täällä esille on jo tullut,
tämä koostuu erittäin lukuisista yksityiskohdista, joita täällä olette lävitse käyneet, ja siksi
meidän pitää katsoa sitä isoa kokonaisuutta, jonka tämä uusi eläinten hyvinvointilaki muo-
dostaa. On aivan päivänselvää, että mikään laki ei yksin ratkaise eläinten hyvinvointia,
vaan me ihmiset olemme siinä se kaikkein keskeisin tekijä. Tällä luodaan raamit sille, mitä
me emme voi hyväksyä, mutta tämän lisäksi meidän jokaisen pitää katsoa itseämme peiliin
ja vähän kaveriakin siinä, miten me eläimiämme kohtelemme. Se on päivänselvä asia. Näin
se on, ja näin sen olla pitääkin tietenkin.

Me emme myöskään halua aiheuttaa sellaista tilannetta, jossa meillä tulisi hyvinvointi-
vuotoa tästä maasta. Tähän viittasi useampi edustaja. Jos meillä täällä oma tuotantomme,
vaikkapa ruuantuotantomme, kotieläinpohjainen ruuantuotantomme vähenisi, on päivän-
selvää, että se tuodaan tänne jostakin muualta, jolloin me emme voi mitenkään kontrolloi-
da, mitä se on. Silloin tapahtuu eläinten hyvinvointivuotoa, ja sitä me emme voi hyväksyä.
Siksi meillä on oltava tasapainossa myös se kohta, että meillä on järkevällä tavalla ja kan-
nattavalla tavalla mahdollista harjoittaa kotieläintuotantoa myöskin tämän uuden lain poh-
jalta, ja se on se lähtökohta, johon me olemme kaikella tavalla tässä lainsäädäntöehdotuk-
sessa pyrkineet.

Meidän eläintemme hyvinvointitilanne on todellakin hyvä. Meillä on maailman paras
eläintautitilanne. Me käytämme lääkkeitä vähiten maailmassa. Nämä kaksi asiaa jo kuvas-
tavat sitä, mikä meidän tilanteemme eläinten hyvinvoinnin osalta on. Sen lisäksi, niin kuin
täällä on mainittu, sioilla on saparot ja kanoilla nokat. Se on itsestäänselvää meille, mutta
maailman ruuantuotannossa näin ei ole, ja siksi on tärkeää, että me pystymme näitä mei-
dän hyviä käytänteitämme myöskin maailmalle viemään ja pitämään huolta tästä omasta
toiminnastamme. 

On myöskin päivänselvää, sitten kun näitä poikkeuksia määritellään vaikkapa veden
saannissa — luen nyt täältä suoraan perusteluista kaikille — mikä on se poikkeus jatkuvan
veden saannista. Se tulee nyt kaikille kerralla selväksi. Elikkä nämä poikkeukset koskisi-
vat igluvasikoita ulkona siirreltävillä alueilla. Ne ovat igluvasikoita. Lisäksi asetustasolla
säädettäisiin poikkeuksia, jotka koskisivat vieroitettuja rekikoiria ammattimaisilla tarhoil-
la, turkiseläimistä samana vuonna syntyneitä vieroitettuja pentuja tai siitoksesta poistettu-
ja eläimiä, mutta sen lisäksi siellä sanotaan, että siitä huolimatta, että on nämä poikkeuk-
set, eläimiä pitää juottaa vähintään kolme kertaa päivässä. Eli eivät ne ilman vettä jää, mut-
ta on olosuhdeasiat, joita meidän pitää myöskin huomioida.

Sitten, puhemies, ihan lopuksi siitä, miten tämä valvonta toimii. On selvää, että me
emme voi hyväksyä yhtään eläinten kaltoinkohtelutilannetta. Niihin on puututtava, niihin
on puututtava nopeasti ja tehokkaalla tavalla. [Puhemies koputtaa] Siksi me haluamme hal-
lintoa kehittää, tiedonkulkua virtaviivaistaa, että pystytään puuttumaan mahdollisimman
nopeasti näihin asioihin, [Puhemies koputtaa] jotta kaltoinkohtelu saadaan päättymään. Se
on ihan selvä, ja se on meidän velvollisuutemme.
12



Pöytäkirjan asiakohta PTK 93/2018 vp
Ensimmäinen varapuhemies Mauri Pekkarinen:  Edustaja Kari, paikan päältä 2 mi-
nuuttia.

17.15 Emma Kari vihr (vastauspuheenvuoro): Kiitos, arvoisa puhemies! Itse toivon, että
täällä ei millään tavalla luotaisi semmoista mielikuvaa, että joka ikinen edustaja tässä sa-
lissa ei arvostaisi suomalaisia ruoantuottajia. Aivan varmasti arvostaa, ja itsekin heti
avauspuheenvuorossani totesin, että suomalaiset tuottajat tekevät usein paljon enemmän
kuin mitä heiltä vaaditaan. Kysymyshän tässä on siitä, minkälaisen minimitason me täällä
suomalaisille lupaamme, niin että ihmiset tietävät, että suomalainen ruoka on aina eettises-
ti tuotettua, koska 90 prosenttia suomalaisista odottaa meiltä parempaa eläinten suojelua.

Tässä puhuttiin aikaisemmin itseisarvosta. Me olemme täysin samaa mieltä siitä: totta
kai eläimillä on itseisarvo. Varmasti suurin osa suomalaisista ajattelee, että eläimillä on it-
seisarvo. Varmasti suurin osa tuottajista ajattelee itsestäänselvästi, että eläimillä on itseis-
arvo. Kysymys on siitä, olemmeko me sitä mieltä, että eläimillä on itseisarvo, koska se
edellyttäisi varmaan silloin sitä, että me kirjaamme sen tähän lakiin, kuten vihreät esittää-
kin.

Tässä sanottiin, että vihreitten esitykset ovat samantyyppisiä kuin joidenkin järjestöjen,
jotka haluavat esimerkiksi kieltää lemmikkieläinten pidon Suomessa, mutta toivoisin nyt,
että edustajat aidosti perehtyvät näihin laista annettuihin lausuntoihin. Esimerkiksi Suo-
men Eläinlääkäriliitto: ei kyse ole mistään liitosta, joka haluaa kieltää eläintenpidon, vaan
juuri niistä ihmisistä, jotka näkevät sen todellisuuden, näkevät ne muutokset, joita tarvi-
taan. He ovat todenneet esimerkiksi sen, että uusien parsinavettojen rakentaminen tulisi
kieltää, he ovat todenneet, että porsimishäkit tulisi kieltää siirtymäajalla, ja he ovat toden-
neet myös tämän: ”Eläinlääkäriliiton näkemyksen mukaan nykymuotoinen turkistarhaus ei
ole hyväksyttävää uuden eläinten hyvinvointilain nojalla.” Samantyyppisiä kantoja kuin
vihreät he ovat myös ottaneet näihin kivunlievityskysymyksiin. Eli ei luoda tämmöistä
mielikuvaa, että kysymys ei olisi asiantuntijoitten, nimenomaan eläinten hyvinvoinnin,
eläinten terveyden asiantuntijoiden lausunnoista vaan joistain ihan muista. Eli kannattaa
lukea nämä lausunnot ja katsoa, mitä siellä oikeasti sanotaan. [Vastauspuheenvuoropyyn-
töjä]

17.17 Eero Reijonen kesk (vastauspuheenvuoro): Arvoisa herra puhemies! Täytyy mi-
nisteriä kiittää. Tämä on erittäin hyvä ja kannatettava lakiesitys. Kokonaisvaltainen hyvin-
vointi eläimillä paranee, ja lajityypillinen käyttäytyminen huomioidaan tässä esityksessä.
Se on erinomaista. Liikkumisvapaus paranee. Ymmärrän sen, että täytyy olla jonkinlaisia
rajoituksia. Erittäin hienoa on myös se, että tässä on huomioitu tämä vedensaantikysymys.
Mutta sitten me kaikki tiedämme täällä, että tuottajat ovat tänä päivänä varsin tiukoilla ta-
loudellisesti, ja minusta on hyvää tässä esityksessä se, että tähän on siirtymäaika saatu. Oli-
si kohtuutonta nopealla aikataululla kaikki uudistukset tehdä, ja se olisi vaatinut merkittä-
viä investointeja, eikä rahaa varmasti tuottajilla ole eikä tässä esityksessäkään varmaan sitä
rahaa ole osoittaa.

Mutta oikeastaan sitten jonkin tapaisena hevosmiehenä kysyn vielä, kun täällä on nämä
eläinkilpailut, rinnastetaanko ravit eläinkilpailuihin, millä tavalla tämä vaikuttaa raveihin,
koska tämä nyt jäi vähän minulla auki.
13



Pöytäkirjan asiakohta PTK 93/2018 vp
Ensimmäinen varapuhemies Mauri Pekkarinen: Myönnän — äsken hivenen myöhäs-
tyin — edustaja Hakaselle vastauspuheenvuoron edustaja Karin puheenvuoron johdosta.

17.18 Pertti Hakanen kesk (vastauspuheenvuoro): Arvoisa puhemies! Vihreitten Parvi-
ainen piti rakentavan puheenvuoron ja otti oikeasti uuteen valoon myöskin vihreitten nä-
kökulmasta, millä tavalla te haluatte näitä asioita nostaa esille. Tuo oli hyvä puheenvuoro,
kiitos siitä edustaja Parviaiselle.

Te korostatte, edustaja Kari, nyt parsinavettoja, porsitushäkkejä. Totta kai on tutkittua
tietoa siitä, millä tavalla esimerkiksi vapaana oleva emakko porsiessaan käyttäytyy, millä
tavalla pihatossa oleva lypsylehmä käyttäytyy. Näistähän on totta kai tietoa, ja meillä on
kaikilla se luettavissa, ei sitä kukaan kiistä. Mutta se tosiasia, miten me menemme tässä
eteenpäin: Haluatteko te todellakin vapauttaa myös nimenomaan sen ison emakon lähtö-
kohdasta sen liikkumisen, lajityypillisen käyttäytymisen? Huomaatteko te lainkaan niitä
pieniä porsaita, jotka sitten siinä ovat hengenvaarassa sen jälkeen? Se on myöskin tutkit-
tua, että niitten turvallisuus ei ole [Puhemies koputtaa] enää lisääntymässä siinä vaiheessa. 

17.19 Jani Mäkelä ps (vastauspuheenvuoro): Arvoisa puhemies! Tässä esityksessä on
monia eläinten hyvinvointia parantavia asioita, ja katson ilolla myös sitä, että tässä on otet-
tu mukaan monia perussuomalaisten edustajien tekemiä hyviä lakialoitteita. Myös opposi-
tiosta voi vaikuttaa, kun on järkevä ajatus, minkä esittää. Mutta olen seurannut hieman
hämmentyneenä tätä keskustelua, mitä tulee punavihreän opposition kritiikkiin tätä esitys-
tä kohtaan. Eikö mikään riitä? Aivan mahdottomia ei pidä lähteä vaatimaan. Suomalaisen
maataloustuotannon täytyy olla kilpailukykyinen. Emme voi lähteä näissä asioissa aina-
kaan samaa sisämarkkina-aluetta eli EU:n kilpailijoitamme huomattavasti tiukempiin sää-
döksiin. Tällöin tuotanto vain siirtyisi muualle ja meiltä häviäisi huoltovarmuus ja työlli-
syys ja maaseutu tyhjenisi. Tämä voi uskottavasti olla vihreiden tavoite, mutta näinkö
myös sosiaalidemokraatit ovat ajatelleet suomalaisesta maaseudusta ja maakunnista?

17.20 Katja Hänninen vas (vastauspuheenvuoro): Arvoisa puhemies! Minäkin kiitän mi-
nisteri Leppää siitä, että vihdoin ja viimein pääsemme keskustelemaan tästä laista ja tämän
sisällöstä, mutta samalla yhdyn siihen kritiikkiin, että tästä puuttuu kunnianhimo. Tässä on
paljon hyviä parannuksia nykyiseen lainsäädäntöön, mutta ei minusta riittäviä parannuk-
sia.

Suomalaiset tänä päivänä haluavat ostaa kotimaista, ekologisesti ja eettisesti tuotettua li-
haa. He myös kiinnittävät entistä enemmän huomiota siihen, miten se on tuotettu. Meillä
oli tässä pari viikkoa sitten Osta tilalta -päivä, jolloinka tilat avasivat ovensa kansalaisille,
joita kiinnosti nähdä, miten niitä suomalaisia eläimiä oikein pidetään. Kyllä meillä valta-
osa tuottajista pitää tuotantoeläimistä erittäin hyvää huolta, mutta siitä huolimatta olen ih-
meissäni siitä, että kaikille ei vielä tässäkään laissa esimerkiksi taata jokapäiväistä, joka-
hetkistä veden saantia. [Puhemies koputtaa] Toisaalta tästä valvonnasta: miten te aiotte
valvonnan järjestää, jotta niihin epäkohtiin pystytään puuttumaan välittömästi?

17.22 Arto Pirttilahti kesk (vastauspuheenvuoro): Arvoisa puhemies! Kiitos ministerille
ja ministeriölle tämän asian valmistelusta. Tässä on hyvä lakipohja, mistä lähdetään liik-
keelle.
14



Pöytäkirjan asiakohta PTK 93/2018 vp
Tämä käsittelee eläimen olintilaa, veden saantia, liikkumista, kipua, tainnutusta, teuras-
tusta. Tässä on monia hyviä asioita, ja on yksilöity nämä asiat. Sitten on myös ihmisten se-
kaantuminen eläimiin. Pohdin tätä sisältöä ja sitä, kuinka nämä viherterroristit tulevat sin-
ne tilalle ja häiritsevät sitten tämän eläimen olosuhteita. Onko tämä huomioitu esimerkiksi
niin, että tästä voisi antaa vielä kovemmat rangaistukset? 

Tämä on erittäin hyvä, mitä edustaja Eestilä sanoi, että miten viljelijä voi, niin voi myös
eläin, tai mitenkä voi harrastelija, joka omistaa koiran tai kissan. Minun mielestäni tässä on
nyt maataloustuotannon näkökulma otettu hyvin huomioon niin ruuantuotannon kuin tar-
hauksen kuin sitten muunkin osalta. Tässä on riittävät siirtymäajat ja riittävän selkeä sään-
nöstö.

17.23 Johanna Karimäki vihr (vastauspuheenvuoro): Arvoisa puhemies! Uutta eläin-
suojelulakia on odotettu 20 vuotta, ja sinä aikana on saatu paljon tutkimustietoa eläinten
käyttäytymisestä, muun muassa siitä, että tuotantoeläimillä on samat lajityypilliset tarpeet
kuin heidän luonnossa eläneillä esivanhemmillaan.

On minusta hieman valitettavaa, että kunnianhimon taso ei yllä pohjoismaiselle tasolle.
Esimerkiksi nyt nämä parsinavetat, joissa lehmät ovat kaulastaan kytkettyinä parressa, tai
sitten porsitushäkit, jolloin porsasemo ei pääse rakentamaan turvallista pesää porsailleen.
Kysyisin ministerin arviota siitä, miksi on valittu tämä linja tai millä tavalla on vertailtu
muihin pohjoismaihin.

Toisaalta täällä on noussut esiin myös tuottajanäkökulma, mikä on äärimmäisen tärkeä.
On tärkeää, että kannustetaan suomalaista tuottajaa, joka panostaa eläinten hyvinvointiin,
annetaan hyvinvointitukea tuottajille, jotka panostavat eläinten hyvinvointiin. Onko näitä
asioita mietitty?

17.24 Mikko Savola kesk (vastauspuheenvuoro): Arvoisa herra puhemies! Kuten on jo
mainittu, tässä laissa on useita eläinten hyvinvointia parantavia toimenpiteitä: kivunlievi-
tykseen, eläinten tainnuttamiseen, lajityypilliseen käyttäytymiseen liittyviä asioita, jalos-
tusta rajoittavia asioita, vedensaantia parantavia asioita ja niin edelleen. Kyllähän viljelijä
haluaa kantaa huolta omista tuotantoeläimistään. Näillä siirtymäajoilla, jotka tänne nyt on
sisään laitettu, käytännössä mahdollistetaan se, että kestävällä tavalla pystytään tekemään
näitä hyvinvointiin liittyviä toimenpiteitä siellä tilalla.

Mitä tulee turkistuotantoon, niin kyllä turkis on ekologinen vaate, tärkeä vientituote
meillä. Tämän kaiken lisäksi se on tuote, joka parantaa ympäristöä meillä muun muassa
fosforikuormaa huomattavasti parantaen ja sitä ympäristöjätettä poistaen, mitä teurasta-
moilta ja niin edelleen tulee. Myös sillä saralla on tehty äärimmäisen paljon.

Kun tämä laki tulee voimaan ja kun tässä yhteydessä hyvinvointilaista puhutaan, niin
kun sitä vertaa useisiin EU-maihin ja muihin, käytännössä muihin maihin, mistä meillekin
ruokaa tuodaan, niin kyllä se osoittaa sen, että meillä on paras hyvinvointilaki myös tästä
eteenpäin.

17.25 Krista Mikkonen vihr (vastauspuheenvuoro): Arvoisa puhemies! Tässä on käyty
hyvää keskustelua siitä, miten me kaikki haluamme, että eläinten hyvinvointia lisätään,
mutta ero tässä on ehkä se, kuinka suuri se meidän kunnianhimomme aste on. Varsinkin
kun me tiedämme, että tätä lakia on valmisteltu todella kauan ja tutkimustietoa on sinä ai-
kana tullut todella paljon eläinten käyttäytymiseen liittyen, eläinten kivuntuntemukseen
15



Pöytäkirjan asiakohta PTK 93/2018 vp
liittyen, niin olisin toivonut kyllä itse, että tässä olisi asetettu rima paljon korkeammalle
kuin tässä on nyt tehty. Varsinkin se, että tässä on kyse hyvin pitkistä siirtymäajoista, olisi
mahdollistanut sen, että se tavoite olisi ollut vielä korkeampi, koska on aikaa sopeutua, tai
kun nämä muutokset ovat niin pieniä, jollaisiksi ne tässä monin kohdin ovat jääneet, paljon
lyhyemmät siirtymäajat olisivat riittäneet. [Puhemies koputtaa] Tämä ristiriita minusta täs-
sä laissa hyvin vahvasti jää.

17.26 Eeva-Maria Maijala kesk (vastauspuheenvuoro): Arvoisa puhemies! Meillä on
nytten pöydällä yksi maailman tiukimmista eläinsuojelulaeista ja yhtenä asiana siinä tämä
sulan veden saanti. Se on nytten erittäin laaja ja tiukasti määritelty. Sen takia nytten kysyn-
kin, kun ainakin tuolla Lapissa ja monilla kyläalueilla lähes joka talossa, ainakin joka toi-
sessa on koira ulkona, metsästyskoira, ikinä niille ei ole annettu ympäri vuorokauden sulaa
vettä, ja varmasti ovat nestettä riittävästi saaneet: tarkoittavatko nämä poikkeukset nyt sitä,
että jatkossakin me pystymme koiria siellä pitämään, vai pitääkö ne koirat lopettaa? 

Ja toinen asia on sitten se, että tällä hetkellä eläinsuojeluongelmissa, mitä maatiloilla ta-
pahtuu, on kyllä yleensä kyse maanviljelijöiden jaksamisen loppumisesta. Sen takia nytten
haluankin esittää kysymyksen, kun meillä on pöydällä laki eläinten suojelusta: koska tulee
laki maanviljelijöitten suojelusta? 

Ensimmäinen varapuhemies Mauri Pekkarinen:  Arvoisat edustajat, nähdäkseni edus-
taja Ronkaista lukuun ottamatta kaikki paikalla olevat kansanedustajat, jotka ovat pyytä-
neet vastauspuheenvuoron, ovat sen tässä keskustelussa saaneet. Edustaja Kiljunen pyysi
nyt, mutta ei täällä aikaisemmin ollut. [Anneli Kiljunen: Aikaisemmin jo!] — Hyvä, ehkä
jossakin on, tässä listassa ei ollut. — Minä myönnän tässä pyydetyt puheenvuorot, ja sen
jälkeen, kun ne on pidetty, toiveeni on, että otetaan vielä ja katsotaan, jos jollekulle on ai-
van välttämätöntä vastauspuheenvuoro esittää. Siihen vielä tilaisuuden suon. 

Ajatus on, että tämäntapaisissa asioissa ei käytetä tuntikausia pelkästään minuutin mit-
taisia vastauspuheenvuoroja vaan sellaisia puheenvuoroja, joissa edustaja useamman mi-
nuutin aikana pääsee kertomaan, kuinka hän on asian ottanut hanskaan, kuinka hän eritte-
lee sitä ja kuinka ja minkä johtopäätöksen hän oman erittelynsä pohjalta tekee siitä esityk-
sestä, mikä tässä tapauksessa tällä kertaa on käsittelyssä. [Sirkka-Liisa Anttila: Hyvä!]

17.28 Jari Ronkainen ps (vastauspuheenvuoro): Arvoisa puhemies! Tein tosiaan kevääl-
lä 2016 lakialoitteen, jossa edellytetään eläimen tainnutusta ennen verenlaskua uskonnol-
lisia tapoja noudattavassa teurastustavassa. Ilokseni huomasin, että hallitus onkin sisällyt-
tänyt tämän esitykseensä uudeksi laiksi eläinten hyvinvoinnista. Verenlaskua ennen tain-
nutusta on pidettävä eläinrääkkäyksenä, jollaista Suomen kaltaisessa sivistysvaltiossa ei
voi hyväksyä. Mikäli laki säädetään esityksen mukaisesti, asia saadaan vihdoin korjattua. 

Huolenani on kuitenkin rituaaliteurastettu tuontiliha maista, joissa lainsäädäntö ei ole
samalla tolalla. Kysyn ministeriltä: onko mahdollista rajoittaa tai jopa kieltää eläinten hy-
vinvointia loukkaavalla teurastustavalla tuotetun lihan tuontia tai myyntiä Suomessa?

17.29 Anneli Kiljunen sd (vastauspuheenvuoro): Arvoisa herra puhemies! Olen kanta-
nut suurta huolta siitä, kuinka näihin erittäin vakaviin ja joskus pitkäkantoisiinkin eläin-
suojelutilanteisiin puututaan. Meillä on kokemusta siitä, kuinka esimerkiksi koiria on koh-
deltu tai sitten karjaa on kohdeltu tai muuta vastaavaa, ja näihin on pyritty puuttumaan,
16



Pöytäkirjan asiakohta PTK 93/2018 vp
mutta yksinkertaisesti niihin ei ole saatu otetta. Nyt kysyisin ministeriltä siitä, kuinka tämä
eläinsuojelulaki puuttuu nimenomaan näihin pitkäjaksoisiin ja usein tapahtuviin eläinsuo-
jeluhuomautuksiin. Kun niiden taustalla voi olla esimerkiksi päihdeongelmaa, mielenter-
veysongelmaa, talousongelmia, niin onko tällaista kokonaisvaltaista mahdollisuutta puut-
tua esimerkiksi tukemalla eläimen omistajia terveydenhuollon palveluiden piiriin tai mui-
ta vastaavia toimia, niin että esimerkiksi edellytetään menoa vaikka päihdehuollon palve-
luitten piiriin ja sitä kautta sitten parannetaan myöskin eläinten hyvinvointia?

Ensimmäinen varapuhemies Mauri Pekkarinen:  Arvoisat edustajat, pyydän nyt niitä
edustajia, jotka erittäin tiukan siivilän läpi korkeata pidättyväisyyttä osoittaen siitä huoli-
matta haluavat pyytää vastauspuheenvuoron, nousemaan ylös ja painamaan V-painiketta.

17.31 Markku Eestilä kok (vastauspuheenvuoro): Arvoisa puhemies! En tiedä, onko asia
hanskassa, mutta usein olen kyllä hanskan vetänyt käteen oman ammattini aikana. Lähinnä
minä haluaisin kommentoida paria asiaa. 

Tätä eläimen itseisarvoa ministeri voi tietysti kommentoida omalta osaltaan, mutta minä
luulen niin, että yksi peruste siihen, että sitä ei nostettu pykälätasolle, oli se, että me emme
halua, että oikeusasteet alkavat arvioimaan, mitä tämä itseisarvo itse asiassa tarkoittaa,
koska se olisi todennäköisesti johtanut siihen. Nyt se ei johda siihen.

Toinen juttu näistä parsinavetoista. Minä olen hyvin iloinen, että kehitys on mennyt sii-
hen suuntaan, että eläimet pystyvät lajinomaista käytöstä harjoittamaan. Monet ihmiset ei-
vät osta kuin vapaan kanan munia, ja sama varmaan saattaa tulevaisuudessa koskea sitä,
että ihmiset ostavat sitten pihatoissa olevien lehmien maitoa. Mutta minä olen kyllä urani
aikana nähnyt kymmeniätuhansia lehmiä parressa ja minä olen nähnyt aika hyvinvoivia
lehmiä. Ei se välttämättä ole ihan totta sekään, etteivät ne eläimet voisi hyvin, koska aika
vaikea on eläimen hyvinvointia loppujen lopuksi mitata. [Puhemies koputtaa] Tämänkin
minä halusin tuoda esille, että ei syyllistetä ihmisiä liikaa.

17.32 Lasse Hautala kesk (vastauspuheenvuoro): Arvoisa herra puhemies! Monissa pu-
heenvuoroissa on nostettu esiin nämä parsinavetat, ja niiden osalta on nyt syytä muistaa se,
että uusia parsinavettoja ei Suomessa enää rakenneta. Navettainvestointi on suuruudeltaan
niin merkittävä, noin 10 000 euroa per lehmäpaikka, että kukaan ei enää uusia navettoja
tee, eli ne ovat kaikki pihattoja, eikä niitäkään juuri ole, joissa tehtäisiin peruskorjauksia ja
laajennettaisiin parsinavettoja, vaan yleensä siirrytään sitten pihattoratkaisuihin. 

Edustaja Maijala otti täällä esiin Lapin koirat. Sitä on helppo lähteä pohtimaan myöskin
luonnossa elävien eläinten osalta. Eli kun on 30 asteen pakkanen, niin yksikään luonnossa
elävä eläin ei saa suoraan vettä vaan ne syövät siellä lunta. Niin tekevät ketut, hirvet ynnä
muut. Eli se, että tämä asia korjataan meillä nyt tuotantotiloissa siirtymäkaudella, on täysin
riittävä toimenpide.

17.33 Ritva Elomaa ps (vastauspuheenvuoro): Arvoisa puhemies! Täällä on puhuttu pen-
tutehtailusta, ja sitä Suomessa valitettavasti on. Koirien tunnistusmerkinnän mahdollinen
hyväksyntä, jolloin se tulisi pakolliseksi, tulee vähentämään pentutehtailua, mikä on hyvä.
Mutta se ydinongelma on monissa Euroopan maissa, joissa äitikoiria voi olla tuhansia niis-
sä halleissa karmeissa olosuhteissa, ja niitä pennutetaan koko ajan ja ne ovat tuolla Länsi-
satamassa sitten auton takaluukun takana. Siihen täytyy puuttua vahvemmin. Hyvinvointi-
17



Pöytäkirjan asiakohta PTK 93/2018 vp
korvaus tuottajille: täällä ovat tuottajien ongelmat tulleet esille, ja hyvinvointikorvauksen
pitäisi olla paljon parempi tuottajille, jotka panostavat eettiseen hyvinvointiin eläinten koh-
dalla. 

Sitten sanoisin myös, kun täällä on näin paljon eläinten ystäviä: Eduskunnassa toimii
Eduskunnan eläinsuojeluryhmä, jonka puheenjohtaja olen. Valitettavasti niissä kokouksis-
sa on hyvin vähän osanottajia, vaikka [Puhemies koputtaa] jäseniä on paljon. Tervetuloa
kokouksiin.

17.34 Mats Nylund r (vastauspuheenvuoro): Arvoisa herra puhemies! Oli hyvä kuulla,
että vihreät arvostavat suomalaisen ruoan tuottajia. Edustaja Kari toisti sen omassa puheen-
vuorossaan. Mutta nyt haluan kysyä liittyen vihreitten lakialoitteeseen: kunnioitatteko te
myös turkistarhaajia? Minusta tämä on aika kovasti kirjattu: turkistarhaus on eläintuotan-
non julmin muoto, ja te haluatte lopettaa sen. Missä on kunnioitus suomalaista turkistuo-
tantoa kohtaan? Se käsiteltiin erittäin tarkasti viime kaudella, kun meillä oli kansalaisaloi-
te, ja me kunnioitimme myös turkistarhaajia, otimme sen erittäin vakavasti ja kirjasimme
sen mietintöön, joka käsiteltiin sitten salissa. Missä se kunnioitus on nyt?

Ensimmäinen varapuhemies Mauri Pekkarinen:  Vastauspuheenvuoro edustaja Kal-
mari, sitten edustaja Kari.

17.35 Anne Kalmari kesk (vastauspuheenvuoro): Arvoisa herra puhemies! Mielestäni ei
ole rakentavaa, jos lähtökohtana on nimenomaan se, että jokin tuotantomuoto halutaan lo-
pettaa kokonaan, olipa kyseessä sitten pienet lypsykarjatilat tai turkistuotanto. Mielestäni
on käsittämätöntä, että vihreät lähtevät tällaiselle tielle samaan aikaan, kun he esimerkiksi
julistavat maaseudun pientilojen puolesta puhumista toisella suupielellä. Nyt vihreillä on
selkeä linjaus: he eivät halua pienten lypsykarjatilojen olevan täällä Suomessa. Vedotaan
siihen, että tämä olisi toisin muualla, muissa maissa tai muissa Pohjoismaissa. Esimerkiksi
Englannissa, Sveitsissä, Itävallassa, Belgiassa, Alankomaissa ei ole kieltoa, rakentaa voi
Tanskassa, Norjassa. Ja aivan kuten tuossa Hautala sanoi, meillä siirrytään Ruotsin linjal-
le, [Puhemies koputtaa] meillä ei investointitukia tule ensi vuoden alussa.

17.36 Emma Kari vihr (vastauspuheenvuoro): Arvoisa puhemies! Kun me puhumme
eläinten hyvinvoinnista ja siitä, että meillä on nyt tullut 20 vuotta lisää tutkittua tietoa siitä,
mikä aiheuttaa eläimelle stressiä, kipua, kärsimystä, niin meidän on tehtävä eläinten hyvin-
voinnin lakia tämän tutkitun tiedon perusteella. En arvosta sitä, että jos me yritämme täällä
tuoda tutkittua tietoa esille, niin väitetään, että me emme arvosta tuottajia. Totta kai me ar-
vostamme tuottajia, ja totta kai me arvostamme ihmisiä. Kysymys on siitä, että me haluam-
me, että tämä laki pohjaa siihen tutkittuun tietoon, jota meillä eläinten hyvinvoinnista on.
Tähän nojaa myös esimerkiksi tämä Suomen Eläinlääkäriliiton kanta, jonka aikaisemmin
toin tässä esille. He toteavat hyvin selvästi, että nykymuotoinen turkistarhaus ei voi olla
hyväksyttävää uuden eläinten hyvinvointilain nojalla perustuen juuri siihen, että turkiseläi-
met eivät voi toteuttaa lajityypillistä käytöstään näissä häkeissä. Se aiheuttaa stressiä ja
kärsimystä, ja eläin ei voi siellä hyvin.

17.37 Antti Rantakangas kesk (vastauspuheenvuoro): Puhemies! On valitettavaa, että
meillä toimii täällä Suomessa muutamia järjestöjä, jotka antavat mielikuvan siitä, että Suo-
18



Pöytäkirjan asiakohta PTK 93/2018 vp
messa hoidetaan eläimiä huonosti, [Satu Hassin välihuuto] ja on myöskin poliitikkoja, jot-
ka puhuvat siitä, miten meillä niin huonosti asioita hoidetaan. Täällä ministeri ja myös
edustaja Anttila vahvistivat sen, että me olemme maailman tasollakin kärkipäässä ruuan-
tuotannon edellytyksissä ja tavallaan siinä kaikessa säädöspohjassa, mikä on olemassa, jo-
ten se on sillä lailla harmillista. Toisaalta sanotaan, että arvostetaan ruokaa, mutta ne käy-
tännön teot, joilla luotaisiin edellytyksiä siihen, että meillä kotimainen maatalous voi hy-
vin ja meillä jatkossakin syötäisiin kotimaista ruokaa, ovat valitettavasti osalla puolueista
päinvastaisia. Niin kuin ministeri hyvin totesi, jos täällä ei tuoteta, niin se tuodaan sitten
muualta, jossa nämä tuotanto-olosuhteet ovat lähtökohtaisesti paljon huonommat kuin
täällä kotimaassa. Puhutaan tässä mielessä yhteisesti ja toimitaan sitten käytännön tasolla-
kin suomalaisen ruuantuotannon edellytysten parantamiseksi.

17.38 Anneli Kiljunen sd (vastauspuheenvuoro):  Arvoisa herra puhemies! Kysyisin
myös itse tästä pentutehtailusta, kun on valitettavasti siitä jonkun verran kokemusta ystä-
väpiirissä. Tätä pentutehtailua on myös Suomessa, ja kokemukset ovat sen suuntaiset, että
näitä pentuja myydään huoltoasemilla tai jossain muualla kuin missä tämän varsinaisen
omistajan tai näiden pentujen koti on. Ne ovat yleensä halpoja, saattavat olla osittain myös
sairaita, ja taustalla myös sitten käytetään hyväksi ihmisen, voisiko sanoa, tämmöistä aut-
tamisen halua, ja ehkä se taloudellisuuskin siellä taustalla näkyy. Mitä hallitus aikoo tehdä
tämän lainsäädännön puitteissa, että tämmöinen pentutehtailu täällä Suomessa voitaisiin
estää? 

17.39 Arja Juvonen ps (vastauspuheenvuoro): Arvoisa herra puhemies! Palaan vielä tuo-
hon teurastusteemaan. Tein tosiaan kirjallisen kysymyksen vuonna 2015, kun paljastuivat
nämä pienet teurastamot, joissa oli laiminlyöntejä. Eläin ei taintunut, vaan oli vielä tajuis-
saan, kun sitten teurastettiin, ja se oli aika julmaa kamerakuvaa, mikä tuli. Silloin oli pai-
kalla kamerat, mutta ei suinkaan tällaiset viralliset valvontakamerat. Nyt tässä laissa esite-
tään, että Ruokavirasto voi asettaa kameroita. Minä kysyisinkin: Onko tämä riittävää, että
siellä on, että ”voi”? Eikö pitäisi olla kamerat valvomassa?

Sitten kysyn ylipäänsä tästä teurastajien koulutuksesta, sehän on elintarvikealan perus-
tutkinto ja lihatuotteiden valmistajan nimikkeellä kulkee. Millä tavalla valvotaan, ja onko
riittävää se valvonta, että varmasti siellä sitten osataan ne hommat ja ylipäänsäkin sitten
tämä valvonta?

Entäpä sitten — yksi kysymys vielä — nämä eläinlääkärikustannukset? On olemassa
paljon ihmisiä, joilla ei ole varaa viedä eläintä eläinlääkäriin. Mitä vastaisitte heille, miten
he toimivat niissä tilanteissa?

Ensimmäinen varapuhemies Mauri Pekkarinen: Arvoisat edustajat, myönnän tässä
keskustelussa, siis tässä debattivaiheessa, vielä puheenvuorot seuraaville edustajille: edus-
tajat Modig, Hakanen, Hassi ja Meri. Sen jälkeen ministerillä 2 minuuttia, ja sitten siirrym-
me puhujalistaan.

17.41 Silvia Modig vas (vastauspuheenvuoro): Arvoisa herra puhemies! Myös vasem-
mistoliitto näkee, että turkistarhauksesta tulee luopua riittävän pitkällä siirtymäajalla ja
elinkeinonharjoittajaa tukien siten, että muutoksesta ei tule heille kohtuuton. Siinä voi
19



Pöytäkirjan asiakohta PTK 93/2018 vp
käyttää hyväkseen sukupolvenvaihdoksia ja muita keinoja, joilla voidaan tukea elinkeinon
muuttamista toiseksi.

Mutta me vasemmistoliitossa haluamme myös, että suomalainen ruuantuotanto voi hy-
vin ja että suomalainen ruuantuottaja voi hyvin. Jos me haluamme, että suomalainen ruu-
antuotanto pärjää, niin me emme voi olla huomioimatta sitä asennemuutosta ja arvojen
muutosta, mikä suomalaisessa yhteiskunnassa on tapahtunut. Yhä useampi haluaa ostaa
eettisestä tuotettua, läpinäkyvästi tuotettua, puhdasta ruokaa. Se on suomalaisen ruuantuo-
tannon suurin valtti, että se oikeasti pystyy vastaamaan niihin vaatimuksiin, mitä nykyinen
tutkimustieto kertoo meille, että eläinten hyvinvointi vaatii ja joita yhä useampi suomalai-
nen pitää tärkeänä.

17.42 Pertti Hakanen kesk (vastauspuheenvuoro): Arvoisa herra puhemies! Täällä edus-
taja Pylväs aiemmin kysyi ministeriltä, takaako tämä lainsäädäntö niin tuotantoeläinten
valvonnan jatkumisen kuin lemmikkieläinten valvomisen tulevaisuudessa. Tämä on iso
kysymys myöskin siltä osin, miten näitä lakeja tullaan valvomaan. Me tiedämme, että tuo-
tantoeläimillä on kaiken aikaa terveydenhuoltosopimukset, on valvontakäyntejä, hyvin
usein, monta kertaa vuodessa käydään, ja tullaan huomioimaan kaikki, jos tulee jotakin
epäilyttävää. Niin kuin joku täällä aikaisemmin sanoi, kuluttaja kuitenkin tekee lopullisen
valinnan siitä, mitä hän kaupasta elintarvikkeena ostaa, ja sitä kautta tulee myöskin tämä
vasemmistoliitonkin äsken puheissaan esille tuoma eettisyys. Puhuttaessa niin turkistuo-
tannosta kuin lihantuotannosta tai mistä tahansa muusta ajatteletteko te niin, että kun se on
pois silmistä, niin se on pois mielestä? Me emme voi turvata eettisyyttä, jos emme me tie-
dä, miten tuotteet oikeasti tuotetaan tuolla ulkomailla. Jos turkistuotantokin loppuu Suo-
mesta, niin ei varmastikaan turkisten käyttö täällä katukuvassa lopu eikä asusteissa. Se on
ihan varma asia, että tullaan niitä kuitenkin käyttämään. Elikkä arvioikaa myös sitä, haluat-
teko asian oikeasti pois silmistä ja pois mielestä. Onko se se mentaliteetti?

17.43 Satu Hassi vihr (vastauspuheenvuoro): Arvoisa puhemies! En pidä ollenkaan vali-
tettavana sitä, että Suomessa toimii esimerkiksi järjestö nimeltä Eläinlääkäriliitto, joka tuo
muun muassa meille kansanedustajille tietoa siitä, mitä nykyinen tieteellinen tutkimus
eläinten hyvinvoinnin vaatimuksista kertoo. Se, että eläimellä ei ole jotain tautia, ei vielä
tarkoita sitä, että eläin oikeasti voisi hyvin. Mutta mielestäni oudointa on se, että tässä kes-
kustelussa tulkitaan tuotantoeläimiä pitävien maatalousyrittäjien leimaamiseksi ja heidän
moraalinsa epäilemiseksi sitä, että halutaan parempaa lakia. Kysehän on kilpailuoloista,
siitä, että reilun kilpailun tilanteessa kaikkien pitää toimia hyvin. Mehän täällä koko ajan
säädämme lakeja, joissa erilaisille toiminnoille asetetaan laissa rajoja ja ehtoja siitä, millä
ehdoilla on toimittava, [Puhemies koputtaa] jotta se elinkeino olisi laillinen.

Ensimmäinen varapuhemies Mauri Pekkarinen: Vastauspuheenvuoro, edustaja Meri.
Viimeinen vastauspuheenvuoro on tämä.

17.44 Leena Meri ps (vastauspuheenvuoro): Arvoisa puhemies! Minulla itselläni on
adoptoituja entisiä kodittomia koiria ja suomenhevosia, ja olen erittäin eläinrakas. Silti ym-
märrän sen, että me emme voi laittaa maatalouden tuottajia kiinni ja maataloja kiinni siten,
että laitamme liian nopeasti liian kovat vaatimukset ja lähdemme siitä, että kaikki ovat lä-
hestulkoon eläinten kaltoinkohtelijoita, joita meidän pitää 24/7 valvoa.
20



Pöytäkirjan asiakohta PTK 93/2018 vp
Olisin kysynyt nyt hevosenomistajana ja hevosystävänä, kun täällä puhutaan tästä juo-
maveden saannista, että voi poiketa, jos on poikkeukselliset ja vaikeat sääolosuhteet. Mie-
tin sitä, että hevostalleilla ulkona — hevoset haluavat olla talvellakin ulkona ja jotkut, ku-
ten suomenhevoset, eivät halua edes loimea — ei voida millään taata sitä, ettei se vesi vä-
lillä jäädy. Miten pitäisi sitten toimia? Pitääkö ne hevoset nyt laittaa pois vai mikä se poik-
keus on?

Ensimmäinen varapuhemies Mauri Pekkarinen: Nyt ministerille tuolta puhujapöntöstä
maksimissaan 3 minuuttia, mutta ministeri voi alittaa itsensä ihan hyvinkin halutessaan.

17.45 Maa- ja metsätalousministeri Jari Leppä: Hyvä. — Kiitoksia tästä mahdollisuu-
desta. 

Arvoisa puhemies! Pikajuoksua muutamia asioita. Aloitetaan tuosta vertailusta Pohjois-
maihin ja muihin maihin tämän lainsäädännön uudistuksen osalta. Totta kai sitä tehtiin. Ja
niin kuin totesin, tämä on valtavan laaja kokonaisuus ja sen vertaileminen niin, että jos siel-
tä poimitaan yksi yksittäinen asiakohta, ei tee oikeutta tälle kokonaisuudelle, jota me luom-
me. Me luomme nyt maailman parasta lainsäädäntöä eläinten hyvinvoinnille, kun me kat-
somme sitä isoa kokonaisuutta, ja näin pitää ollakin. Totta kai me ehdottomasti haluamme
olla tässä suunnannäyttäjä, ja tämä pohjaa viimeisimpään tieteelliseen tietoon, samoin kuin
se pohjaa siihen, että moni rakenne on myöskin muuttunut. Täällä puhutaan vapaista ka-
noista, täällä puhutaan parsinavetoista, täällä puhutaan vapaista porsimisista ja niin edel-
leen. Tähän suuntaan tämä menee, yhä voimakkaammin ja yhä vahvemmin. Siitä kertoo
muun muassa se, että noiden parsinavettojen investointituet on lakkautettu, lopetettu.

Sitten täällä oli kysymys siitä, voidaanko estää se, että muualla maailmassa tuotettua
ruokaa, jota ei ole tuotettu suomalaisen lainsäädännön mukaisesti eläinten hyvinvoinnin
näkökulmasta... — Vapaakauppa ei mahdollista sen kieltämistä, ja tähän hengenvetoon,
samaan hengenvetoon totean, että silloin kun puhutaan ainoastaan hinnasta ja kilpaillaan
ainoastaan hinnalla, silloin me olemme alttiita tällaiselle toiminnalle. Me tuomme maista,
joissa ei noudateta — ei ympäristön kannalta, ei ilmaston kannalta, ei sosiaalisilta näkökul-
miltaan, ei eläinten hyvinvoinnin näkökulmilta — samanlaisia tiukkoja säädöksiä kuin
meillä ja vaikkapa Ruotsissa noudatetaan. Silloin tullaan siihen, että väkisinkin se eläin ei
ole voinut niin hyvin siellä, kun se tuote mahdollisimman halvalla halutaan markkinoille.
Tässä on se epäsuhta, joka meillä tässä ilman muuta on. Siksi me olemme tehneet myöskin
valtion ruokahankinnoissa periaatepäätöksen, jossa pitää noudattaa hankinnoissa suoma-
laisia tuotantovaatimuksia. Toivon, että samaa jokainen meistä kuntapäättäjistä vie myös-
kin omiin kuntiin.

Sitten, puhemies, kissojen rekisteröinti-, koirien rekisteröintiasiat. — On tosi tärkeä
asia, että pentutehtailu saadaan suitsittua. Se on äärimmäisen tärkeä asia. Meillä on nyt sel-
vitys ministeriössä menossa. Se valmistuu syksyn aikana. Sen jälkeen me palaamme tähän
asiaan, mitä kaikkia toimenpiteitä tämän suitsimiseksi tehdään. Jo nyt on selvää, että linja-
us on se, että koirat tulevat pakollisen rekisteröinnin piiriin, mutta se on helpompi toteuttaa
kuin kissojen osalta, koska siellä rekisterissä on jo yli 80 prosenttia koirista, mutta kissois-
ta on ihan toisenlaiset lukemat, ja siksi me lähdemme liikkeelle tästä. Nykyisenkaltaisiin
ravikilpailuihin, ratsastuskilpailuihin tällä ei ole vaikutusta, vaan siellä täsmennetään osaa-
misen pohjaa ja pätevyysvaatimuksia. Se on asia, jota me siellä haluamme tehdä. Laki kos-
kee tietysti kaikkia mahdollisia tuotantomuotoja ja myöskin harraste-eläimiä, se on selvä.
21



Pöytäkirjan asiakohta PTK 93/2018 vp
Viimeinen kysymys, puhemies, mihin vastaan, on se, onko tämä kameravalvonnan mää-
rittely riittävä: mielestäni on. Teurastamoista on olemassa niin vahvat valvontakriteerit,
että silloin viranomainen voi tarvittaessa sen tehdä. — Kiitos.

17.49 Johanna Karimäki vihr: Arvoisa puhemies! Hallituksen esitys laiksi eläinten hy-
vinvoinnista jättää monet keskeiset eläinjärjestöjen vaatimukset toteuttamatta. Kun van-
hentunutta lakia vihdoin uudistetaan, on sääli, ettei eläinten hyvinvoinnin parantamisessa
haluta edes muiden Pohjoismaiden tasolle. Parsinavettoja ja porsitushäkkejä ei lakiluon-
noksessa kielletä, vaan eläimet voi pitää kiinni kytkettyinä. Porsasemo ei pääse rakenta-
maan turvallista pesää poikasilleen, ja lypsykarjaa saa pitää kaulastaan kytkettynä. Laitu-
melle pääsyn ja ulkoilun pitäisi olla eläimille lajityypillinen oikeus, mutta tätäkään ei laki-
esityksessä taata. Kaikeksi huipuksi kaikki eläimet eivät saa oikeutta jatkuvaan juomave-
teen. Turkistarhaus säilyy ennallaan, vaikka kestävämpää olisi luopua siitä siirtymäajan
kuluessa. Vihreiden esityksessä luopuville turkistarhaajille annetaan tukea alanvaihtoon.

Viimeisten 20 vuoden aikana on saatu paljon uutta tutkimustietoa eläinten käyttäytymi-
sestä ja tarpeista, ja uuden lain pitäisi tukeutua tutkittuun tietoon. Eläimen hyvinvoinnille
on tärkeää, että eläin saa toteuttaa lajityypillisiä käyttäytymistarpeitaan, kuten liikkumi-
seen, lepäämiseen, laumakäyttäytymiseen, ympäristön tutkimiseen, ruokailuun, leikkimi-
seen ja emojen poikasten hoivaamiseen liittyviä tarpeita.

Lakivalmistelussa eläinjärjestöt ja muut asiantuntijat ovat osallistuneet vuosien ajan oh-
jausryhmätyöskentelyyn, mutta monet eläinten oloja parantavat uudistukset jäävät teke-
mättä, mikäli laki hyväksytään hallituksen esittämässä muodossa. Toivon, että eduskunta
parantaa esitystä monelta osin. Se on myös monen muun suomalaisen toive. Eurobaromet-
ri vuodelta 2016 osoittaa, että suomalaisista 90 prosenttia haluaa, että tuotantoeläimiä suo-
jellaan paremmin. Samalla on tärkeää huolehtia tuottajien toimeentulosta ja jaksamisesta.
Jo ilmastosyistäkin lihankulutusta on vähennettävä, ja sen pitäisi maksaa enemmän. Eläi-
men hyvinvoinnista huolehtiva viljelijä ansaitsisi paremman tuen siitä, että eläimet voivat
paremmin. Teollista tuotantotapaa lähestyvä tehomaatalous ei ole kuluttajien, viljelijöiden
eikä eläinten etu. Toivoisin myös suurempaa painoarvoa luomutuotannolle, jossa eläimis-
tä ja ympäristöstä huolehditaan paremmin.

On hallituksen esityksessä myös joitakin askelia oikeaan suuntaan. Koirien pakollinen
tunnistusmerkintä on laissa kannatettava esitys, ja eläinjalostukseen asetetut tiukennukset
ovat tervetulleita. Esimerkiksi kivuliaiden toimenpiteiden osalta on tärkeää vaade pakolli-
sesta kivunlievityksestä, mutta tämäkään ei ole täydellisesti kirjattu. Miksi porsaat saisi
edelleen kastroida ilman tehokasta kivunpoistoa?

Tämä laki vaikuttaa monen eläimen elämään ja siihen, miten niitä kohdellaan. Siksi
tämä esitys vaatii lukuisia parannuksia. Tuotantoeläinten oloja on parannettava. Kuluttajat
ovat yhä tiedostavampia ja puolustavat vahvemmin eläinten oikeuksia. Kotimaisuuden ja
Joutsenmerkin tulee olla entistä vahvemmin myös tae eläinten hyvinvoinnista.

17.52 Paavo Arhinmäki vas: Arvoisa herra puhemies! Laki eläinten hyvinvoinnista si-
sältää sekä hyviä asioita että asioita, jotka vaativat vielä kehittämistä ja parantamista edus-
kuntakäsittelyssä. Hyvää on laissa ja lausuntokierroksen jälkeen parannetuissa asioissa
muun muassa kivunlievitys nupoutukseen ja kastrointiin, se, että tiineytyshäkeissä pidettä-
22



Pöytäkirjan asiakohta PTK 93/2018 vp
vää aikaa rajoitetaan, parsinavetoissa elävien nautojen jaloittelua lisätään, juomaveden
saanti parantui lausuntojen ja kansalaispalautteen avulla, koirien tunnusmerkinnöistä sää-
detään erillisellä lailla, valvontaviranomaisena mainitaan maakunnassa työskentelevä
eläinlääkäri, ei enää vain maakunta, kuten lakiluonnoksessa, kameravalvonta teurastamoil-
le säädetään mahdolliseksi, tulee teurastusrajoituksia, enää ei uskonnon nimissä voida teu-
rastaa kohtuuttomalla tavalla. Eli hyviä asioita on tässä laissa. 

Arvoisa herra puhemies! Mutta näiden hyvien asioiden ongelma on se, että lain tarkoi-
tus ja pitopaikan ja hoidon yleiset vaatimukset ovat hyviä, mutta tässä esityksessä, kuten
nykyisessäkin laissa, nämä hyvät tarkoitukset vesitetään poikkeuksilla ja alemmanasteisil-
la säädöksillä. Nostan muutamia asioita esille. 

Ensinnäkin maininta eläinten itseisarvosta puuttuu pykälistä, se on ainoastaan peruste-
lutekstissä. Se olisi tärkeätä nostaa sinne. 

Turkistarhauksen jatkuminen kaikkien nykyisten turkiseläinten osalta aiotaan sallia,
vaikka on mahdotonta taata niille olosuhteet, joissa niiden lajille tyypilliset käyttäytymis-
tarpeet muun muassa liikkumisen ja ravinnon etsintään liittyen tulisivat huomioiduiksi.
Itse asiassa turkistarhaus pitäisi jo tällä hetkellä voimassa olevan lainsäädännön perusteel-
la kieltää. Turkistarhausta ei kielletä. Ei edellytetä edes jatkuvaa vedensaantia, se rajataan
vain siitoseläimille, ja siinäkin on peräti yhdeksän vuoden siirtymäaika. Olisi perusteltua
tehdä pitkällä siirtymäajalla turkistarhauksesta luopuminen niin, että tarhaajille tulee luo-
pumisjärjestelmä.

Porsimishäkkien kieltäminen edes pitkällä siirtymäajalla antaisi signaalin siitä, että
eläinten hyvinvointitutkimus otettaisiin vakavasti lainsäädäntöä valmisteltaessa. Porsai-
den kastraatio mahdollisesti pelkän kipulääkityksen kanssa ei ole riittävä muutos nykyi-
seen. Kastraatiosta pitäisi luopua kokonaan. 

Parsinavetoissa lehmien jaloittelua lisätään 60 päivästä 90 päivään vuodessa. Tämän saa
jatkossa toteuttaa muulloinkin kuin kesäaikaan. Tämä on hyvä asia ja hyvä tarkoitus, mut-
ta se voi todellisuudessa myös vähentää jaloittelua, jos ei huolehdita siitä, että valvonta toi-
mii. Nimittäin valvominen on vaikeaa, jos ei ole selkeää ajanjaksoa, jolloin eläinten aina-
kin pitäisi olla ulkona. Tämä on asia, jota on syytä miettiä lain käsittelyssä täällä. Vasem-
mistoliiton näkökulma on se, että parsinavetat pitäisi kieltää kokonaan. Tämä investointi-
tuista luopuminenhan johtaa toki tähän suuntaan. 

Arvoisa herra puhemies! Suomalaisen maatalouden, suomalaisen ruuantuotannon ainoa
kestävä kilpailuetu on se, että se on turvallista, se on puhdasta ja se on eettisesti tuotettua.
Aikoinaan ei esimerkiksi kielletty kokonaan häkkikanaloita, vaan tuotanto siirtyi niin sa-
nottuihin virikehäkkikanaloihin, joita kehdataan markkinoida myös pienryhmäkanaloina.
Nyt kuluttajat ja kaupat äänestävät omilla toimillaan ja virikehäkkikananmunien kysyntä
hiipuu. 

Arvoisa puhemies! Yksin emme voi nojata kuluttajiin, vaan lainsäädäntöä pitää paran-
taa. Nostin esille niitä kysymyksiä, jotka olisi hyvä tässä eduskuntakäsittelyssä vielä viedä
eteenpäin, mutta kyllä kuluttajat tulevat myös itse kaupan hyllyllä äänestämään sen puo-
lesta, että haluavat entistä eettisemmin, entistä paremmin eläinten hyvinvoinnin turvaavia
elintarvikkeita ostaa. Nyt ei anneta tarpeellista sysäystä kotieläintuotannolle muuttua
eläinten hyvinvointia todella huomioivaksi, vaan pitäydytään vanhassa, kunnes se käy kan-
nattamattomaksi, jos mennään tämän esityksen mukaan. Sen vuoksi toivon, että eduskun-
takäsittelyssä huomioidaan näitä monissa lausunnoissa monien asiantuntijoiden esille nos-
tamia huolia. 
23



Pöytäkirjan asiakohta PTK 93/2018 vp
17.58 Sirkka-Liisa Anttila kesk:  Arvoisa puhemies! Lähetekeskustelussa oleva laki
eläinten hyvinvoinnista on hyvin tasapainoinen kokonaisuus, jossa on selkeitä parannuk-
sia eläinten hyvinvointiin samalla, kun siinä on huomioitu lain tuotantotaloudelliset vaiku-
tukset. Laki on valmisteltu maalaisjärjellä. Tästä annankin suuret kiitokset sekä ministeri
Lepälle että asian valmisteluun osallistuneille virkamiehille. Lopputulos on erinomaisen
hyvä ja tasapainoinen. Tässä otetaan merkittävä kehitys- ja edistysaskel eläinten hyvin-
vointia ajatellen, ja se tehdään tavalla, joka voidaan toteuttaa myöskin käytännössä.

Eläinten ylijalostukseen puututaan, samoin viranomaisille annetaan mahdollisuudet
puuttua lainvastaiseen eläinjalostukseen. Lisäksi eläimille kipua aiheuttavien välineiden,
kuten sähköpantojen hallussapito, käyttö ja maahantuonti kielletään. Eläimet on tainnutet-
tava aina ennen teurastamista. Parsinavetat poistuvat ajan myötä. Vaikka muuta niistä tääl-
lä tänään on puhuttu, niin se on totta: uudet navetathan ovat pihattoja. Ala tarvitsee kuiten-
kin aikaa sopeutuakseen kustannusmielessä näihin. Esimerkiksi sikataloudessa vapaa por-
situs varmasti tulee lisääntymään ja pihattosikala on yksi uusi keksintö. Olen ollut tutustu-
massakin yhteen uuteen pihattosikalaan, jossa eläinten hyvinvointi on viety viimeisen
päälle.

Mutta on muistettava samalla, että tuotantoeläinten hyvinvointiin liittyvät parannukset
ovat suomalaisen tuottajan kukkarosta pois. On erittäin helppo vaatia uusia toimia silloin,
kun ei ole itse maksajana. Tuottajat eivät kykene parannuksia nyt tässä taloustilanteessa ra-
hoittamaan, ja siksi tässä on nämä siirtymäajat. Toivon, että ne sitä kautta ja sitä taustaa
vasten ymmärretään. Kotimainen tuotanto täyttää kuitenkin eläinten korkealuokkaiset hy-
vinvointivaatimukset ja hyvinvointia parannetaan hallitusti.

Arvoisa puhemies! Suomalaisesta korkealaatuisesta ruuasta kauppa on tehnyt pelkäs-
tään hintatoteemin. Siinä eivät näy lainkaan eläinten hyvinvoinnin kustannukset. Vaikka
meillä on nyt jo tiukemmat säännökset kuin EU:ssa keskimäärin, kauppa halpuuttaa lihan-
hintaa alaspäin. Korkeiden vaatimusten ja hyvinvoinnin hyvän tason pitäisikin näkyä täy-
simääräisesti tuottajahinnassa. Kun me tiedämme, että tuottajat painivat vakavissa kannat-
tavuusongelmissa, niin tämä on entistä tärkeämpää.

Samaan aikaan Suomeen tuodaan lihaa Keski-Euroopasta, jopa Brasiliasta broilerinli-
haa, Thaimaastakin saakka. Vuosi sitten keväällä levisivät uutiset syömäkelvottomasta
brasilialaisesta lihasta. Tämä nostikin esille ulkomaiseen lihaan liittyvät riskit ja toi esille
Suomessa myytävän lihan laadun. Moni suosii puheissaan suomalaista, koska suomalai-
sen lihan tuotantoketju voidaan jäljittää maatiloilta aina kuluttajan pöytään asti, mutta va-
litettavasti viime kädessä valinnan ratkaisee hinta. 

Kuluttaja voi aina valita luomun. Se takaa eläimille ulkoilu- ja jaloittelumahdollisuudet
ja lajityypillisen käyttäytymisen. Lakiluonnokseen on sisäänkirjattuna vaatimus eläinten-
hoidosta, joka antaa eläimille mahdollisuuden tyydyttää käyttäytymistarpeitaan liikkumi-
seen, lepoon, mukavaan olotilaan, ravinnon etsintään ja niin edelleen.

Arvoisa puhemies! Eläinten hyvinvointi vaatii erittäin pitkäjänteistä työtä. Suomalainen
eläinten hyvinvointi on erittäin korkealla tasolla. Todella toivoisin, että tässä salissa me jo-
kainen olisimme ylpeitä siitä, mitä me olemme saaneet aikaan, kun verrataan siihen, mikä
on tilanne muualla. Joka päivä voimme kiittää siitä, että asiat ovat meillä pääosin erittäin
hyvin. Ja se, että me itse olemme siitä ylpeitä ja sitä arvostamme, auttaa myöskin tuottajia
saamaan jatkossa markkinoilta parempaa hintaa. Toki sen eteen täytyy tehdä muutakin työ-
tä, ja sellaista lainsäädäntöä tässä talossa on juuri nyt käsittelyssä.
24



Pöytäkirjan asiakohta PTK 93/2018 vp
Toinen varapuhemies Tuula Haatainen:  Sitten ministerille vastauspuheenvuoro. Se on
minuutti. Olkaa hyvä.

18.02 Maa- ja metsätalousministeri Jari Leppä (vastauspuheenvuoro):  Arvoisa rouva
puhemies! Kiitos tähänastisesta erittäin hyvästä keskustelusta, laaja-alaisesta sellaisesta.
Yhden asian, joka ei ole tässä keskustelussa vielä tullut esille, haluan nostaa tässä esille. Se
on eläinjalostus. Tässä laissa, tässä hyvinvointilaissa, täsmennetään, puututaan nyt merkit-
tävällä, uudella tavalla myös eläinjalostukseen, jossa tietenkin kaikilta osin pitää olla aina
tavoitteena terveet ja elinvoimaiset eläimet. Nyt näin välttämättä ei ihan joka kohdalla ole
ollut. Tämä koskee varsinkin harrastajien lemmikkieläimiä. Siksi meidän on tarpeen tässä
uudessa laissa tämäkin puoli ottaa huomioon. Tämä on yksi merkittävä asia eläinten hyvin-
vointia, että myöskin elinvoimaisuus nähdään yhtenä isona, isona kohtana eläinten koko-
naisterveydentilaa. 

Toinen varapuhemies Tuula Haatainen: Keskustelu ja asian käsittely keskeytetään.
[Välihuutoja] — Minä joudun nyt noudattamaan niitä nuotteja, jotka on kaikille etukäteen
jaettu, että tähän lähetekeskusteluun oli varattu puolitoista tuntia. Nyt keskustelu ja asian
käsittely siis keskeytetään, ja asian käsittelyä jatketaan tässä istunnossa päiväjärjestyksen
muiden asiakohtien tultua käsitellyiksi.

Keskustelu keskeytettiin kello 18.04.

————

Keskustelua jatkettiin kello 22.02.

Puhemies Paula Risikko: Nyt jatketaan aiemmin tässä täysistunnossa keskeytetyn asia-
kohdan 7. käsittelyä.

Edustaja Modig, olkaa hyvä. — Vielä tämä otetaan, ja sitten keskeytetään.

22.02 Silvia Modig vas: Arvoisa rouva puhemies! Tänä iltana on käyty minun mielestäni
hyvin arvokasta keskustelua, ja myönnän ainakin itse, että olen oppinut tässä monta asiaa
ja laajentanut näkökulmaani. Mielipidettäni en ole muuttanut. 

Tässä hallituksen esityksessä ensimmäinen pykälähän alkaa ja kuuluu näin: ”Tämän lain
tarkoituksena on edistää eläinten hyvinvointia ja suojella eläimiä parhaalla mahdollisella
tavalla niiden hyvinvoinnille aiheutuvalta haitalta. Lain tarkoituksena on myös lisätä eläin-
ten kunnioitusta ja hyvää kohtelua.” Tämähän on mitä tärkein ja mitä kannatettavin pyrki-
mys, mutta sitten kun tätä lakiesitystä kahlaa eteenpäin, niin tämä on sisäisesti niin ristirii-
tainen, että vilpittömästi en pysty näkemään, että tämä ensimmäinen pykälä täyttyy. Tässä
keskustelussa on käyty läpi monia niitä kysymyksiä, jotka mielestäni kyseenalaistavat tä-
män ensimmäisen pykälän hengen ja kirjaimen, mutta aivan selvää on se, että eläinten hy-
vinvoinnin edellytys on se, että eläimen lajityypilliset tarpeet toteutuvat. 

Täällä on keskusteltu paljon parsinavetoista, ja on varmasti totta se, että kun investoin-
tituki loppuu, niin se pikkuhiljaa ohjaa toimintaa siihen suuntaan, että niitä ei enää raken-
neta ja siirrytään pihattoihin. Itse näkisin, että moderni ja kunnianhimoinen eläinsuojelula-
ki tai laki eläinten hyvinvoinnista kieltäisi ne nyt. Sen voisi sillä siirtymäajalla ottaa huo-
25



Pöytäkirjan asiakohta PTK 93/2018 vp
mioon, mutta lainsäädännöllä me myös annamme viestiä niistä arvoista, mitä me pidämme
tärkeinä. Täällä sanottiin, että myös parsinavetoissa olevien eläinten ulkoilutusvelvolli-
suus laajenee. Onko joku oikeasti sitä mieltä, että naudalle riittää kolme kuukautta ulkoi-
lua vuodessa? Minä en ole.

Täällä on puhuttu paljon kastraatiosta. En mene siihen immunokastraation kysymyk-
seen enää mutta tuon vain esiin sen, että Ruotsissa on säädetty puudutus pakolliseksi
kastraation yhteydessä vuonna 2016. Myös monissa muissa Pohjoismaissa on säädetty tiu-
kempia määräyksiä, tiukempia kieltoja juuri parsinavettojen ja porsimishäkkien osalta il-
man, että heidän tuotannolliset ja taloudelliset edellytyksensä olisivat romahtaneet. Tällä
haen sitä, että uskon edelleen, että tuottajien ahdinko ei lähde eläinsuojelulaista tai eläin-
suojelusta vaan se lähtee kaupan alan sisältä. Se lähtee siitä rakenteesta, minkä hinnan tuot-
tajat tuotteelleen saavat. 

Olen edustaja Halmeenpään ajatuksen kanssa aivan samaa mieltä, että suunnan pitäisi
olla se, että tuotamme vähemmän lihaa mutta siitä saa tuottaja isomman hinnan, ja siitä
myös kuluttajan pitää maksaa isompi hinta. Jos katsotaan asiaa pelkästään ilmastonmuu-
toksen näkökulmasta, niin meidän on pystyttävä lisäämään kasvisproteiinin osuutta ruoka-
valiossamme, ja se ei tarkoita sitä, että jokaisen pitäisi ruveta vegaaniksi huomenna.

Arvoisa puhemies! Minä toivon, että tämä keskustelu jatkaa matkaansa nytten valiokun-
tatyöhön, ja minun mielestäni, jotta perusteluissa kirjattu lain henki [Puhemies koputtaa] ja
ensimmäiseen pykälään kirjoitettu toteutuu, valiokunnan tulisi tehdä seuraavat muutokset:
eläimen itseisarvo pitää kirjata pykälään, sikojen liikkumisen estävät häkit ja nautojen kaa-
ret tulisi kieltää siirtymäajan jälkeen, turkistarhauksesta on luovuttava [Puhemies: Aika!]
siirtymäajan jälkeen ja kivuliaisiin toimenpiteisiin tarvitaan pakollinen puudutus. Näillä
muutoksilla me saamme hyvän eläinsuojelulain. — Kiitoksia!

Keskustelu ja asian käsittely keskeytettiin.
26


	7
	16.29
	16.34
	16.41
	16.42
	16.43
	16.44
	16.45
	16.46
	16.47
	16.48
	16.50
	16.51
	16.52
	16.53
	16.54
	16.56
	16.57
	16.58
	17.00
	17.01
	17.02
	17.03
	17.04
	17.06
	17.07
	17.08
	17.09
	17.10
	17.11
	17.15
	17.17
	17.18
	17.19
	17.20
	17.22
	17.23
	17.24
	17.25
	17.26
	17.28
	17.29
	17.31
	17.32
	17.33
	17.34
	17.35
	17.36
	17.37
	17.38
	17.39
	17.41
	17.42
	17.43
	17.44
	17.45
	17.49
	17.52
	17.58
	18.02
	22.02


