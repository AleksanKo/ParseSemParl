















































DEMEBDA.tmpSave.xml


Pöytäkirjan asiakohta PTK 103/2016 vp
Pöytäkirjan asiakohta 

PTK 103/2016 vp

Täysistunto

Keskiviikko 19.10.2016 klo 13.59—16.37

6. Hallituksen esitys eduskunnalle laiksi työajasta kotimaanliikenteen aluksissa annetun 
lain muuttamisesta

Hallituksen esitys HE 197/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään työelämä- ja tasa-arvovaliokuntaan.

Keskustelu

15.51 Kari Kulmala ps: Arvoisa rouva puhemies! Tässä hallituksen esityksessä ehdote-
taan sisävesiliikenteen työaikadirektiivin täytäntöönpanon edellyttämiä muutoksia työ-
ajasta kotimaanliikenteen aluksissa annettuun lakiin.

Yleisesti voidaan sanoa, että merenkulun työaikalainsäädäntö koostuu merityöaikalais-
ta ja työajasta kotimaanliikenteen aluksissa annetusta laista. Ensin mainittua lakia sovelle-
taan työntekijään, joka työskentelee suomalaisessa, ulkomaanliikenteeseen käytettävässä
aluksessa. Merityöaikalakia sovelletaan silloinkin, kun ulkomaanliikenteeseen käytettävä
alus tekee matkoja Suomen satamien välillä.

Yksi rajanveto hallituksen esityksessä koskisi kotimaanliikenteessä sitä, sovelletaanko
työhön meriliikennettä vai sisävesiliikennettä koskevia säännöksiä. Tätä varten lain
1 §:ään ehdotetaankin lisättäväksi uusi 2 momentti, jonka mukaan lain sisävesi- ja merilii-
kennettä koskevien säännösten soveltuminen määräytyisi sen perusteella, kummalla vesi-
alueella työntekijä pääasiallisesti työskentelisi.

Yhden tulkintaongelman voi tuoda mukanaan se, että työntekijä voi työskennellä use-
ammalla aluksella. Tällöin joudutaan miettimään, mikä on työntekijän pääasiallinen työs-
kentelyalue. Pääasiallisuuskriteeriä joudutaan arvioimaan myös silloin, kun alus liikennöi
Saimaan kanavan kautta sekä merialueilla että Saimaalla. Alus voi esimerkiksi liikennöidä
säännönmukaisesti rannikkokaupungin ja sisävesillä sijaitsevan sataman välillä. Tämä
pääasiallisuuskriteeri merkitsee sitä, että meriliikennettä tai sisävesiliikennettä koskevien
säännösten soveltuminen ratkeaa sen perusteella, kummalla vesialueella alusta käytetään
suuremman osan ajasta.

Arvioinnissa otetaan huomioon vain se aika, jonka alus on kulussa. Alushan on kulussa
silloin, kun se ei ole ankkuroituna, maihin kiinnitettynä tai karilla. Esimerkiksi Saimaalla
puutavaraa hinaavan aluksen kuljettajaa koskee yleensä kotimaanliikenteen aluksista an-
nettu lainsäädäntö. Tämän lain mukaan hänellä säännöllinen työaika on enintään 8 tuntia
vuorokaudessa ja enintään 40 tuntia viikossa. Jos aluksella on useita kuljettajia ja työnte-
kijät alusta käyttäessään asuvat aluksessa, työaika voidaan järjestää säännöllisesti vaihtu-
viin vuoroihin, joiden pituus on enintään 4 tai 6 tuntia. Eräin edellytyksin työ voidaan myös
 Tarkistettu
4.0



Pöytäkirjan asiakohta PTK 103/2016 vp
järjestää kahdesti vuorokaudessa vaihtuvaan vuoroon. Mielestäni tämä on ollut hyvä tapa,
kun tiedetään, että hinaajat kuljettavat puuta monesti monta vuorokautta peräkkäin keliolo-
suhteista riippuen.

Kotimaan vesiliikennetilaston mukaan kotimaan vesiliikenteen aluskuljetusten tavara-
määrä oli 5,39 miljoonaa tonnia ja tästä 9,3 prosenttia sisävesillä vuonna 2015. Saimaan
kanavan vuokrasopimuksen jatkuminen osaltaan pitää prosentit varsin korkeina. Henkilö-
työvuosissa mitattuna kotimaan vesiliikenteen volyymi on Suomessa noin kymmenesosa
ulkomaan vesiliikenteen volyymista, ja sitä olisi helppo kasvattaa, mikäli yhteistä halua
siihen olisi. Mielestäni vesiliikenteen lisäämistä erityisesti puukuljetuksiin tulisi kannus-
taa.

Sisävesiliikenteen työaikadirektiivi koskee vain sisävesiliikennettä. Tästä johtuen direk-
tiivin edellyttämiä muutoksia ei tässä hallituksen esityksessä lähtökohtaisesti ulotettaisi
merialueella tapahtuvaan kotimaanliikenteeseen. Käytännön merkitykseltään keskeisin
muutostarve liittyy työaikadirektiivin liitesopimuksen 3. lausekkeeseen, jonka mukaan
enimmäistyöaika esimerkiksi hinaajan kuljettajalla on keskimäärin 48 tuntia viikossa. Tätä
keskimäärää arvioidaan vuoden mittaisen viiteajanjakson aikana. Lyhyemmissä työsuh-
teissa sallittu enimmäistyöaika lasketaan suhteessa aikaan. Kieltämättä kuulostaa vähän
monimutkaiselta.

Arvoisa rouva puhemies! Kuten tiedämme, Suomessa sisävesiliikenne on sesonkiluon-
teista. Tällöin ainakin kesäkuukausien ajaksi tehdyissä työsuhteissa direktiivin edellyttä-
mä enimmäistyöaika asettaa haasteita työnantajalle sekä työntekijälle, ja myös työaikalain-
säädännön valvominen on haasteellista. Esityksessä ehdotetaan, että 7 päivän jakson aika-
na työntekijälle olisi annettava nykyisen 77 tunnin sijasta vähintään 84 tunnin lepoaika.
Mielestäni tämä on yksi tarpeellisimmista muutoksista.

Hallituksen esityksen muutoksilla ei arvioida olevan suuria vaikutuksia myöskään Sai-
maalla ja Saimaan kanavan kautta liikennöiville rahtialuksille. Kyseisillä aluksilla on työ-
tä jo nykyisin mahdollista tehdä vuorottelujärjestelmän puitteissa. Tällä pystytään huoleh-
timaan siitä, että työntekijöillä on mahdollisuus riittävään lepoon, vaikka aluksen toiminta
on katkeamatonta.

Edellä mainituin edellytyksin pidän hallituksen esitystä hyvänä ja kannatettavana.

15.56 Teuvo Hakkarainen ps: Arvoisa rouva puhemies! Ihan lyhyesti vain tuohon puun-
kuljetukseen vesistöissä. Se on historiaa. Nimittäin tehtailla ja sahoilla on nykyään jo ajat,
jolloinka puu tuodaan sinne, ja se on hyvin hektistä, se ei jouda olemaan tuolla järvissä
viikkokaupalla, eli sen voi unohtaa siitä esityksestä. Tämä päivä on eri juttu: kun vielä jos-
kus 70-luvulla tämä oli kannattavaa, niin tänä päivänä se ei yksinkertaisesti onnistu.

15.57 Ilkka Kantola sd:  Arvoisa puhemies! Edustaja Kulmala kiinnitti puheenvuoros-
saan huomiota tärkeään asiaan. Sisävesiliikenne erityisesti matkustajaliikenteen osalta on
hyvinkin sesonkiluontoista. Yrityksen pitäisi saada koko vuoden tuotto lyhyen sesongin ai-
kana, ja silloin tietysti haluttaisiin tehdä pitkää päivää sekä aluksella että sitten henkilöstön
suhteen käyttää mahdollisimman pitkälle niitä mahdollisuuksia, joita työaikalainsäädäntö
mahdollistaa. Nyt tämän direktiivin tarkoitus on kuitenkin vähän rajata sitä henkilökunnan
hyväksikäyttöä ja tuoda sitä kautta myös liikenneturvallisuutta vesiliikenteeseen: kun näi-
tä lepoaikoja pidennetään säädöksin, niin silloin voidaan taata paremmin sisävesiliiken-
teen turvallisuus. Tässä joudutaan sovittamaan yhteen vaikeita asioita: lyhyt sesonki, jol-
2



Pöytäkirjan asiakohta PTK 103/2016 vp
loin yrittäjän pitää painaa päälle ja alusten pitää olla liikkeellä, ja toisaalta intressi siitä, että
sisävesiliikenne on turvallista ja että henkilöstö saa riittävästi lepoaikaa. Tärkeä lakiesitys,
jota tuen.

Keskustelu päättyi.

Asia lähetettiin työelämä- ja tasa-arvovaliokuntaan.
3


