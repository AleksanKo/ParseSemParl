















































DEMAB29.tmp.xml


Pöytäkirjan asiakohta PTK 130/2018 vp
Pöytäkirjan asiakohta 

PTK 130/2018 vp

Täysistunto

Torstai 13.12.2018 klo 16.01—20.35

11. Hallituksen esitys eduskunnalle laiksi autoverolain liitteen muuttamisesta
Hallituksen esitys HE 276/2018 vp
Valiokunnan mietintö VaVM 25/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 11. asia.
Käsittelyn pohjana on valtiovarainvaliokunnan mietintö VaVM 25/2018 vp. Nyt päätetään
lakiehdotuksen sisällöstä.

Keskustelu

19.07 Esko Kiviranta kesk: Arvoisa puhemies! Henkilö- ja pakettiautoihin on sovellettu
uutta hiilidioksidipäästöjen mittaustapaa 1.9.2018 lukien. Uusi WLTP-mittaustapa korva-
si aikaisemmin käytössä olleen NEDC-mittaustavan. Hallitus on lähtenyt siitä, ettei pääs-
töjen uusi mittaustapa saa kiristää autoverotusta. 

Eduskunta käsitteli kesäkuussa, siis viime kesäkuussa, autoverolain muutosesityksen,
jossa autoverotasot pyrittiin sopeuttamaan uuden mittaustavan mukaisiin päästöarvoihin
siten, että verotasot säilyisivät ennallaan verrattuna tilanteeseen ennen mittaustapamuutok-
sen voimaantuloa. Jo tätä 1.9.2018 voimaan tullutta muutosta kesällä säädettäessä oli kui-
tenkin vahva epäilys, ettei muutos tee oikeutta isoille autoille. Muutos perustui komission
tutkimuslaitoksen JRC:n tekemiin mallinnuksiin, eikä siis todellista tietoa ollut riittävästi
luotettavien johtopäätösten tekemiseksi. Eduskunta edellytti tämän vuoksi lausumassaan,
että valtiovarainministeriö seuraa muutoksen vaikutuksia verotuksen tasoon ja esittää niis-
tä asiantuntijaselvityksen vuoden 2018 loppuun mennessä. Lausuman mukaan selvityksen
antaessa aihetta korjaaviin lainsäädäntötoimenpiteisiin ministeriön tuli valmistella tarvit-
tavat hallituksen esitykset viivytyksettä ja saattaa ne eduskunnan käsiteltäviksi.

Arvoisa puhemies! Nyt ensimmäisessä käsittelyssä oleva esitys perustuu eduskunnan
edellyttämään asiantuntijaselvitykseen ja siinä esitettyihin johtopäätöksiin. VTT Oy:n ja
Trafin yhteistyönä tehdystä selvityksestä voidaan päätellä, että 1.9.2018 voimaan tullut
muutos nosti verotasoa kookkailla autoilla. Tämän korjaamiseksi nyt esitetty verotaulukoi-
den tarkistus on perusteltu. Myös autoala on asiantuntijakuulemisessa ilmaissut tyytyväi-
syytensä lopputulokseen. Uusi verotaulukko tuottaa alan mukaan lähes veroneutraalin lop-
putuloksen.

Lainmuutos on tarkoitettu tulemaan voimaan ensi vuoden alusta. Sitä kuitenkin sovelle-
taan esityksen julkistamisesta eli 3. joulukuuta 2018 lähtien. Verohallinto palauttaa liikaa
maksetun autoveron viran puolesta. Esityksen käsittelyä täällä eduskunnassa voitaneen pi-
tää verrattain joudukkaana, sillä esitys annettiin itsenäisyyspäivän aattona. Valiokunta esit-
tää hallituksen esityksen hyväksymistä muuttamattomana. 
 Tarkistettu
3.0



Pöytäkirjan asiakohta PTK 130/2018 vp
Yleiskeskustelu päättyi.

Eduskunta hyväksyi hallituksen esitykseen HE 276/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


