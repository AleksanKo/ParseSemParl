















































DEM6415.tmp.xml


Pöytäkirjan asiakohta PTK 127/2017 vp
Pöytäkirjan asiakohta 

PTK 127/2017 vp

Täysistunto

Torstai 30.11.2017 klo 16.02—22.05

3. Hallituksen esitys eduskunnalle tieliikennelaiksi ja eräiksi siihen liittyviksi laeiksi
Hallituksen esitys HE 180/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 3. asia. Puhemiesneuvosto ehdottaa, että asia lähetetään liikenne- ja viestintävaliokun-
taan, jolle perustuslakivaliokunnan ja lakivaliokunnan on annettava lausunto.

Keskustelua tästä asiakohdasta käydään kello 19 asti, ja keskustelua jatketaan tarvittaes-
sa päiväjärjestyksen muiden asiakohtien tultua käsitellyiksi. Mikäli keskustelu päättyy en-
nen kello 19, siirrytään päiväjärjestyksen seuraavaan, 4. kohtaan.

Keskustelu

17.02 Liikenne- ja viestintäministeri Anne Berner (esittelypuheenvuoro): Arvoisa pu-
hemies! Käsillämme on hallituksen esitys uudeksi tieliikennelaiksi ja eräiksi siihen liitty-
viksi laeiksi. Tämä on kolmas kerta, kun tieliikennelainsäädännön kokonaisuutta uudiste-
taan 100-vuotiaassa itsenäisessä Suomessa. Uudella tieliikennelailla pantaisiin osin täytän-
töön valtioneuvoston 15. joulukuuta 2016 tekemä periaatepäätös liikenneturvallisuuden
parantamisesta.

Tieliikennelaki on koko kansan laki. Se koskee tavalla tai toisella meitä kaikkia. Se on
myös yksi luetuimpia lakeja. Sitä käytetään liikennekasvatuksessa ja liikenneopetuksessa,
autokouluissa, peruskouluissa ja päiväkodeissa. Liikenne- ja viestintäministeriöön saapu-
vien kansalaisviestien perusteella lakia luetaan runsaasti kodeissa ja työpaikoilla. 

Turvallisuudentunne syntyy arjessamme. Kyse on siitä, millä tavalla aistimme ja koem-
me lähiympäristöämme. Turvallisuus on henkilökohtainen asia, jokaiselle jotakin hieman
erilaista. Selvää on, että liikkumisen turvallisuus on tämän tunteen kannalta hyvin tärkeäl-
lä paikalla. Erityisen tärkeää se on heikommassa asemassa oleville, lapsille, vammaisille ja
ikääntyneille. Liikenteen sääntöjärjestelmä on muodostettu heikoimpien ehdoilla. Tästä
periaatteesta on pidetty tiukasti kiinni myös uutta tieliikennelainsäädäntöä valmisteltaes-
sa. Uusi tieliikennelaki on valmisteltu laajasti eri tienkäyttäjäryhmien tarpeita huomioon
ottaen. Valmistelussa on ollut mukana eri ministeriöiden ja viranomaisten lisäksi liiken-
nealan kansalaisjärjestöjä ja yhdistyksiä, yhteensä yli 70 alan asiantuntijaa. Lapsilla ja nuo-
rilla on ollut valmistelussa erityinen rooli Nuorten ääni liikenneturvallisuudelle -hankkeen
myötä. Hankkeeseen osallistui 13 kummikoulua ympäri Suomen. Hallituksen esitysluon-
nos oli viime keväänä laajalla lausuntokierroksella, jonka päätteeksi saatiin lausunto 170
taholta.

Uusi tieliikennelaki kokoaa yhteen liikenteessä käyttäytymistä koskevan lainsäädän-
nön. Laissa säädettäisiin yleisistä periaatteista, liikennesäännöistä, liikenteen ohjauksesta
 Tarkistettu
4.1



Pöytäkirjan asiakohta PTK 127/2017 vp
mukaan lukien liikennevalot ja liikennemerkit, ajoneuvojen käytöstä sekä liikennevirhe-
maksusta ja sen järjestelmästä. Lainsäädännöstä poistettaisiin tulkinnanvaraisuutta ja puut-
teellisuuksia ja se saatettaisiin johdonmukaiseksi kokonaisuudeksi perustuslakimme, EU-
lainsäädäntö ja kansainväliset tieliikenteen velvoitteet huomioon ottaen.

Uudessa tieliikennelaissa erottuu perussääntelyn joukosta kaksi trendiä. Yhtäältä esityk-
sellä halutaan lisätä jokaisen tienkäyttäjän omaa vastuuta liikenneturvallisuudesta, liiken-
teen sujuvuudesta ja ympäristöstä. Toisaalta esityksessä varaudutaan liikenteen teknologi-
seen kehitykseen, kuten automaatioon ja tiedon hyödyntämisen tarpeisiin. Tieliikennelain-
säädäntöä onkin uudistettu 2020-luvun hengessä tulevaisuuden tarpeet huomion ottaen.
Tehtävä ei ole lainsäädäntötasolla yksinkertainen, koska tulevaisuutta on hankala ennus-
taa. Laki voi kuitenkin mahdollistaa. Tärkeää on se, että kehitystä jarruttavaa lainsäädän-
töä puretaan eikä uutta kehitystä jarruttavaa lainsäädäntöä luoda tilalle.

Esitys sisältää merkittävän kriminaalipoliittisen ehdotuksen, joka on valmisteltu perus-
teellisesti yhteistoiminnassa oikeusministeriön ja sisäministeriön kanssa. Tieliikenteen vä-
häisten rikkomusten kontrollissa luovuttaisiin rikosoikeuden käyttämisestä. Se tarkoittaisi
käytännössä, että Suomessa tehtäisiin vuosittain satojatuhansia rikoksia vähemmän kuin
nykyisin. Rikkomukset siirtyisivät käsiteltäväksi hallinnollisen sanktiojärjestelmän piiris-
sä. Hallituksen näkemys on, että rikosoikeus tulee jättää vakavampia oikeudenloukkauk-
sia varten. Esityksen tavoitteena on parantaa liikenneturvallisuutta säätämällä tienkäyttä-
jille selkeät liikennesäännöt, joiden noudattamista varmistaa lain tehokas valvonta ja sii-
hen pohjautuva kiinnijäämisriski.

Tämä laki ei tuo nollatoleranssia ylinopeuksiin, koska kaikki ylinopeudet ovat jo tänä
päivänä rangaistavia rikoslain tai rikesakkorikkomuksista annetun lain mukaan. Laki ei ota
kantaa siihen, miten poliisi lakia valvoo ja millaisia teknisiä toleransseja nopeusvalvonnas-
saan käyttää. Ne ratkaistaan poliisin sisäisissä ohjeissa. Tällä lailla ei ylinopeusvalvonnas-
ta tehdä rahastusautomaattia. Hallitus päinvastoin esittää kaikkein pienimpien ylinopeuk-
sien osalta virhemaksua pienennettäväksi. Pienin ylinopeussakko putoaisi nykyisestä 140
eurosta 50 euroon. Hallitus myös pyrkii kohtuullistamaan kaikkia pienimmistä ylinopeuk-
sista ja vähäisimmistä rikkeistä koituvia seuraamuksia siten, ettei kolmesta tai neljästä lie-
västä ylinopeudesta enää seuraisi ajokieltoa. Ajokieltoon kuitenkin määrättäisiin kuten en-
nenkin, jos liikennerikkeellä on vaarannettu liikenneturvallisuutta.

Esitetyllä lailla varmistetaan myös riittävät oikeusturvakeinot. Tienkäyttäjän oikeustur-
va ei heikkene, päinvastoin. Uudessa menettelyssä muutoksenhaku yksinkertaistuu ja no-
peutuu. Poliisia voi vaatia oikaisemaan väärin määrätyn virhemaksun, ja poliisin kieltei-
sestä päätöksestä voi valittaa hallinto-oikeuteen, jos ajoneuvon omistaja tai haltija kiistää
ajaneensa ajoneuvolla rikkomuksentekohetkellä. Vastaava menettely on käytössä esimer-
kiksi pysäköintivirhemaksuissa. Asiat voi jatkossa hoitaa kirjeellä tai sähköpostilla, eikä
kenenkään tarvitsisi enää lähteä hoitamaan asiaansa kymmenien kilometrien päähän kärä-
jille. Siksi ehdotettava muutos tienkäyttäjän todistustaakkaan ei ole käytännössä merkittä-
vä, koska tänä päivänä rikesakkomääräyksen saaneen tulee kiistää asiansa käräjäoikeuteen.

Virhemaksumenettely ja siihen liittyvät oikeussuojakeinot on varmistettu hyvässä yh-
teistyössä oikeusministeriön ja sisäministeriön sekä eri ministeriöiden virkamiesten kans-
sa. Myös oikeudellisten asiantuntijoiden esille ottamat seikat, esimerkiksi esityksen perus-
tuslainmukaisuus, on tarkasti otettu huomioon esityksen valmistelun aikana.

Esitettävä uusi tieliikennelaki sisältää hyvin paljon muutakin tärkeää kuin sääntöjen val-
vonnan ja rikkomuksista määrättäviä sanktioita. Uuden lainsäädännön tavoitteena on saa-
2



Pöytäkirjan asiakohta PTK 127/2017 vp
da tienkäyttäjät toimimaan mahdollisimman yhdenmukaisesti ja ennakoitavasti. Turvalli-
nen, sujuva ja sen myötä ekologinen liikenne edellyttävät, että tienkäyttäjät tuntevat riittä-
vässä määrin tieliikenteen pelisäännöt ja ymmärtävät niiden tarkoituksen. Kun tienkäyttä-
jä ymmärtää ja mieltää säännöt oikein, on helpompi niitä noudattaa.

Esitys uudeksi tieliikennelaiksi sisältää uudet tieliikenteen periaatteet. Kaikkia tienkäyt-
täjiä koskeva ennakointi- ja varovaisuusvelvollisuus nostettaisiin lain tasolle. Kyse on täl-
löin muun muassa siitä, että heikompaa tienkäyttäjää lähestyttäessä on ennakoitava ja nou-
datettava varovaisuutta. Erityinen huomio on kiinnitettävä lapseen, vanhukseen, vammai-
seen tai muuhun henkilöön, jolla on ilmeisiä vaikeuksia selviytyä turvallisesti liikenteessä.

Jalan kulkemista koskevista uusista säännöksistä voi mainita tässä esimerkiksi sen, että
jalankulkijan olisi tulevaisuudessa käytettävä tien ylitykseen ali- tai ylikulkua, jos sellai-
nen olisi lähellä. Jalankulkijan heijastimenkäyttösuositus sisällytettäisiin edelleen lakiin.

Esityksessä on monia toimia, joilla polkupyöräilyn turvallisuutta ja sujuvuutta voidaan
kunnissa edistää. Esimerkiksi liikennemerkeillä olisi mahdollista jatkossa osoittaa erityi-
nen pyöräkatu, jolla autoilijan tulisi antaa esteetön kulku pyöräilijälle ja sovittaa nopeuten-
sa pyöräilyliikenteen mukaiseksi. Uusilla liikennemerkeillä ja tiemerkinnöillä voitaisiin
jatkossa myös selkeyttää esimerkiksi väistämisvelvollisuutta pyörätien ylityspaikassa ja
mahdollistaa pyöräilijälle turvallisempi etuajo-oikeutettu tien ylittäminen. Uutta liikenne-
merkkiä käyttämällä voitaisiin sallia myös kaksisuuntainen pyöräily joillakin yksittäisillä
yksisuuntaisilla kaduilla. Pyöräilijöitä suojeltaisiin tarkennetulla säännöllä, jonka mukaan
jalkakäytävän tai pyörätien ylittävän ajoneuvon olisi väistettävä pyöräilijää sekä jalkakäy-
tävän tai pyörätien takana olevan ajoradan liikennettä. Laissa lievennettäisiin pyöräilijän
velvoitetta käyttää tien vasemmalla puolella olevaa pyörätietä, mikä joustavoittaisi reitti-
suunnittelua ja mahdollistaisi lyhyemmät pyöräilyreitit. Tieliikennelaki jättää kunnille
myös erittäin hyvät mahdollisuudet sovittaa kaduilleen sallitut ajonopeudet siten, että alu-
eelliset liikenneolosuhteet voidaan huomioida liikenteen sujuvuuden ja turvallisuuden
kannalta järkevästi.

Ajoneuvolla ajamisen uusista säännöistä mainitsen esimerkkinä mahdollisuuden pois-
tua risteyksestä sopivinta ajokaistaa käyttäen muuta liikennettä vaarantamatta ja haittaa-
matta, jos risteävällä ajoradalla on kaksi tai useampia kaistoja. Kaupunkien keskustassa
pysäköintiä helpotettaisiin siten, että ajoneuvon saisi pysäköidä taajamassa kulkusuunnas-
sa myös vasemmalle puolelle tietä, jos se tapahtuisi muita tienkäyttäjiä vaarantamatta ja
haittaamatta.

Liikenteen ohjauslaitteiden asettamiseen liittyvää päätöksentekoa täsmennettäisiin.
Tämä tarkoittaa muun muassa sitä, että kaikki liikennevaloja, liikennemerkkejä ja tiemer-
kintöjä koskevat säännöt nostettaisiin lain tasolle. Uusia liikennemerkkejä olisi reilu 20.
Keltainen sulkuviiva muuttuisi meillä viimeisenä EU-valtiona valkoiseksi. Valkoisen vä-
rin heijastavuus ja näkyvyys on parempi, etenkin märkänä. Keltaista väriä on myös vaikea
tunnistaa keltaiseksi pimeällä. Automaation edistymisen kannalta tärkeä uudistus on se,
että liikennemerkkien ja muiden liikenteen ohjauslaitteiden asettamista koskeva päätös
velvoitettaisiin toimittamaan Liikennevirastolle. Tämä varmistaa sen, että ohjauslaitteita
koskevaa paikkatietoa on mahdollista hyödyntää automaattisessa ajamisessa ja automaat-
tisen liikenteen turvallisuuden varmistamisessa.

Myös ajoneuvon käyttöä koskevat säännöt nostettaisiin asetuksista lain tasolle. Tämä
tarkoittaisi muun muassa, että taksinkuljettajalle säädettäisiin turvavyön käyttövelvolli-
suus. Myös traktorinkuljettajalle säädettäisiin velvoite käyttää turvavyötä, jos sellainen oli-
3



Pöytäkirjan asiakohta PTK 127/2017 vp
si traktoriin asennettu eikä vyön käyttö haittaisi traktorilla tapahtuvaa työskentelyä. Vies-
tintävälineiden käyttöä ajon aikana tarkennettaisiin.

Marraskuusta maaliskuuhun olisi käytettävä talvirenkaita silloin, kun sää tai keli sitä
edellyttäisi. Tällaisella säällä tai kelillä tarkoitettaisiin tieolosuhteita, joissa alueen tiever-
kolla olisi tarve käyttää talvirenkaita olemassa olevan tai mahdollisen liukkauden vuoksi.
Liikenteenvalvoja määrittelisi yksittäistapauksessa, olisiko olosuhde sellainen, että talvi-
rengasta olisi käytettävä. Uuden sääntelyn tarkoituksena olisi kohdentaa talvirengasvaati-
mus olosuhteisiin, jossa talvirenkaiden käytöstä on hyötyä. Uudella sääntelymallilla vältet-
täisiin tilanteet, joissa esimerkiksi Etelä-Suomessa joulukuussa voisi olosuhteiden perus-
teella käyttää kesärenkaita mutta voimassa oleva säännös kieltäisi niiden käytön. Muutos
voisi parantaa liikenneturvallisuutta tilanteissa, joissa maalis- tai marraskuussa keli edel-
lyttäisi talvirenkaiden käyttöä mutta joissa nykysäännösten mukaan voisi käyttää kesären-
kaita. Esitettävän muutoksen ei arvioida johtavan merkittäviin muutoksiin suomalaisten
autoilijoiden talvirenkaiden käytössä, ja tällainen sääntely on käytössä useassa eurooppa-
laisessa maassa, jossa koetaan talvikelejä.

Pakettiauton ja matkailuauton ajoneuvokohtaisista nopeusrajoituksista luovuttaisiin.
Nykyisin rajoitus on ajoneuvotyypistä riippuen 80—100 kilometriä tunnissa. Alle 750 ki-
lon keskiakseliperävaunun vetonopeus nostettaisiin 100 kilometriin tunnissa.

Lakiin sisältyy useita siirtymäsäännöksiä, joilla varmistettaisiin se, että uudet liikenne-
merkit ja tiemerkit olisi mahdollista asentaa ilman kohtuuttomia kustannuksia tienpitäjille.
Siirtymäajat vaihtelisivat 2 vuodesta 10 vuoteen.

Arvoisa puhemies! Edellä kuvatut ovat esimerkkejä erittäin suuresta ja tärkeästä lakiuu-
distuksesta. Nyt on mahdollisuus keskustella liikenneturvallisuudesta, liikennesäännöistä,
liikenteen sujuvuudesta, ajoneuvoliikenteen automaatiosta ja liikenteen vaikutuksesta il-
mastonmuutokseen sekä joukkoliikenteen ja pyöräilyn houkuttelevuuden ja turvallisuu-
den lisäämisestä. Hallituksen lähtökohtana tieliikennelain uudistuksessa on liikenneturval-
lisuuden, liikenteen sujuvuuden ja ympäristön kannalta paras mahdollinen kestävä liiken-
ne tulevaisuutta varten.

Arvoisa puhemies! Toivon, että hallituksen esitys saa myönteisen vastaanoton täällä
eduskunnassa. — Kiitos.

Toinen varapuhemies Arto Satonen: Ja nyt on mahdollisuus pyytää vastauspuheenvuo-
roja.

17.17 Mikko Alatalo kesk (vastauspuheenvuoro): Arvoisa puhemies! Totta kai liiken-
teen sääntöjä on hyvä noudattaa ja liikenneturvallisuutta edistää, mutta on erittäin hyvä,
että pienimpiä ylinopeussakkoja joustetaan alaspäin, se on hyvä asia ja myös se, että vält-
tämättä ajokieltoa ei seuraa kolmesta neljästä pienestä rikkeestä. Tämä on erityisesti am-
mattikuljettajille ollut ikävä asia, on voinut menettää jopa elinkeinonsa tämän takia. Mo-
nestihan saattaa olla hyvinkin pienestä rikkeestä kyse. Eli tässä on minusta ihan hyvä asia
se, että on annettu joustoa, mutta toki ammatti-ihmistenkin täytyy sääntöjä noudattaa. Po-
liisihallitus vahvisti tänään, ettei poliisi jatkossakaan puutu ylinopeuteen, jota on 1 kilo-
metriä tunnissa — hyvä, että tämä eräiden lehtien uutisankka ammuttiin alas — ja näin ei
vain tuijoteta mittariin vaan keskitytään siihen ajamiseen ja liikenteeseen, ja nimenomaan
silloin ei tule pelko monista alinopeuksista, koska liikenteen sujuvuus olisi tärkeää. 
4



Pöytäkirjan asiakohta PTK 127/2017 vp
Se on myös hyvä, että nämä eräät autoryhmät pääsevät nyt sitten tähän, että voivat myös
ajaa nopeusrajoitusten mukaan, jolloin ei tule ohituspakkoa, [Puhemies koputtaa] koska ne
ovat vaaratilanteita.

17.18 Jukka Kopra kok (vastauspuheenvuoro): Arvoisa herra puhemies! Tätä esitystä on
valmisteltu pitkään ja on myös pitkään odotettu tänne eduskuntaan, ja on hyvä, että se vih-
doin on tänne annettu. Lain tarkoitus on nykyaikaistaa ja sujuvoittaa tätä säädöskokoelmaa
ja varautua myös liikenteen kehitykseen, automaatioon ja digitalisaatioon.

Täällä on paljon puhetta ollut siirtymisestä rikesakkojärjestelmästä liikennevirhemak-
suun, ja pidän esitystä tältä osin erittäin hyvänä. Pienistä rikkeistä rangaistus olisi pienem-
pi, ihminen ei menettäisi ajokorttia niin helposti ja niin edelleen. Kuten edustaja Alatalo-
kin toi esiin, tässä on ehdottomasti pidettävä huoli siitä, että poliisin harkinta siellä liiken-
teessä säilyy, ettei 1, 2, 3, 4, muutaman kilometrin ylinopeuksista sakkoa anneta, vaan sil-
loin mennään joko huomautuksella tai muulla menettelyllä ja sitten rahalliset sanktiot tu-
levat rankemmista ylinopeuksista. [Puhemies koputtaa] Tältä osin tätä esitystä voi kyllä
hyvin kannattaa. Se täytyy tietysti täällä läpikotaisin perata valiokuntakäsittelyssä ja sitten
viedä eteenpäin.

17.19 Katja Taimela sd (vastauspuheenvuoro): Arvoisa herra puhemies! Itseäni hiukan
huolestuttaa tässä lakiesityksessä se, että siirrytään niin vahvasti tähän automaattiseen lii-
kenteenvalvontaan ja sitä kautta ehkä unohdetaan poliisityövoima ja valvonta, jota joka ta-
pauksessa tuolla liikenteessä täytyy myös näkyä, koska sillä on merkittävä vaikutus mei-
dän liikennekäyttäytymiseemme, ja toisaalta edelleenkään nämä automaattiset kamerat ei-
vät näe sitä, mitä tapahtuu ajoneuvon kunnon kohdalla tai onko ajoneuvon kuljettaja päih-
teiden vaikutuksen alaisena tai millainen on kuljettajan ajoterveys, muun muassa. Elikkä
sinänsä liikenteenvalvonnan lisääntyminen, automaattinen sellainen, on tervetullutta siinä
kohtaa, jos se tapahtuu sellaisissa paikoissa, joissa on tämmöisiä erityispiirteitä — on kou-
luja, päiväkoteja, taajama-alueita — mutta jos siitä on syntymässä sellainen, että sitä käy-
tetään tarkoituksenhakuisina sakkorysinä paikoissa, joissa hyvin pienillä liikennerikko-
muksilla sitten taas on vähäiset vaikutukset liikenneturvallisuuteen, niin silloin ollaan ta-
vallaan [Puhemies koputtaa] liikenneturvallisuuden nimissä minun melestäni hakoteillä.

17.21 Jyrki Kasvi vihr (vastauspuheenvuoro): Arvoisa puhemies! Tämä on laaja ja tär-
keä esitys, mutta haluaisin silti kiinnittää huomiota kysymykseen, jonka se pääasiassa si-
vuuttaa. Hallituksen esityksessä pyörätien jatketta koskevat väistämissäännöt pysyvät pää-
asiassa ennallaan. Väistämissääntöjä on vaikea hahmottaa, ja Liikenneturvan mukaan vain
kolmasosa suomalaisista hallitsee nykyiset säännökset. Niitä tulisikin ehdottomasti sel-
keyttää. Erilaisia pyöräilijän risteystilanteita on tällä hetkellä peräti 123 kappaletta — kuka
tässä salissa voi väittää tuntevansa edes puolet niistä? Tilanne on sekava ja vaarallinen.
Vaikka pääsääntönä on, että pyöräilijä väistää, käytännössä useimmissa risteyksissä väis-
tämisvelvollisuus onkin autoilijalla. Itse väistän varmuuden vuoksi aina pyöräilijää, jos
vain huomaan hänet, koska haluan olla varma. Aivan liian moni pyöräilijä on kuitenkin
vaikea huomata, koska tämä ajaa hämärässäkin ilman valoja.
5



Pöytäkirjan asiakohta PTK 127/2017 vp
17.22 Markku Pakkanen kesk (vastauspuheenvuoro): Arvoisa herra puhemies! Tämä on
todellakin kaivattu uudistus, mitä hallitus tähän tekee, ja jo pelkästään tämä paksu nippu
osoittaa, että tehdään erittäin merkittävää uudistusta. 

Haluaisin itsekin kiinnittää huomiota tässä alkukeskustelussa tähän ajokieltojärjestel-
mään, mikä on viime päivinä noussut uutisissa. Siinähän ministeri ansiokkaasti kertoi
meille, mitä on tapahtumassa, ja toivonkin, että poliisi ei muuta tätä nykykäytäntöä vaan
jatketaan tällä hyvällä poliisin käytännöllä.

Ajokorttiuudistus on toinen asia, mikä tässä nousee myös keskusteluun, ja siinä tämä
opetuslupien helppous ja niiden saatavuus on tietenkin tärkeä asia. On syytä kuitenkin kiin-
nittää huomiota siihen, että saataisiin hyvätasoisia kuljettajia liikenteeseen, jotta liikenteen
turvallisuus ja tämmöiset asiat nousevat niille kuuluvaan asemaan, koska liikenneturvalli-
suuden pitää lähtökohtaisesti olla kaikkein tärkein asia tämän uudistuksen taustalla.

17.23 Jari Ronkainen ps (vastauspuheenvuoro): Arvoisa puhemies! Hallituksen esityk-
sessä on hyviäkin elementtejä, mutta huolta esityksessä kuitenkin herättää julkisuudessa-
kin paljon puhuttu liikennevirhemaksu erityisesti ylinopeustilanteissa. Kansalaisten kes-
kuudessa keskustellaan vilkkaasti siitä, että jo 1—5 kilometrin ylinopeus voisi johtaa
50:n... [Välihuutoja — Eduskunnasta: Ei pidä paikkaansa!] — No, saanko minä jatkaa? —
Ministeri Berner, olette useaan kertaan ottanut kantaa tähän asiaan, ja laki kieltää ylinopeu-
den jo nyt, mutta puuttumiskynnyksestä päättää Poliisihallitus sisäisellä ohjeistuksellaan.
Ollaan varsin eriskummallisessa tilanteessa, jos me lainsäätäjät eduskunnassa säädämme
lakeja ja samaan hengenvetoon toivomme, ettei poliisi puuttuisi niiden rikkomiseen. Eri-
koista on myös se, että lain toimenpideviranomaisella, lähinnä siis poliisilla, on harkinta-
valta lakiin nähden. Eikö lakien tulisi olla velvoittavia, jotta niitä noudatettaisiin?

17.24 Ari Torniainen kesk (vastauspuheenvuoro): Arvoisa puhemies! Edelliseen pu-
heenvuoroon liittyen on erittäin hyvä todeta se, että Poliisihallitus on tänään kirjelmöinyt,
että poliisi ei puutu jatkossakaan 1 kilometrin ylinopeuksiin. Pannaan merkille tämä asia.

Mutta kaiken kaikkiaan tämä tieliikennelain uudistus, lakiuudistus, on erittäin iso asia,
ja sen osoittaa jo tuo iso, paksu kirja, mikä meillä on esissä. Sen tavoitteena on sujuvoittaa
säädöksiä ja purkaa vanhentuneita normeja, turvata liikenteen sujuvuus ja turvallisuus sekä
koota liikenteessä käyttäytymistä koskeva lainsäädäntö selkeäksi kokonaisuudeksi. Vuo-
delta 1981 olevaa lakia on aikanaan paikattu monella tavoin, ja nyt saadaan kokonaisuus
selkeäksi.

Itsestäni on hyvä, että polkupyöräilyssä kypäräsuositus säilyy ja samoin myöskin heijas-
timien käyttö säilyy. Itseäni hieman askarruttaa vielä, täytyy todeta, tuo keltaisten sulku-
viivojen muuttuminen valkoisiksi. [Puhemies koputtaa] Sitä täytyy myös valiokunnassa
kysellä.

17.25 Jari Myllykoski vas (vastauspuheenvuoro): Arvoisa puhemies! Hyvää tässä on
juuri se, että nyt poliisilla on harkinta puuttumiskynnyksessä. Toivottavasti tämä on kä-
denojennus ammattiautoilijoille ja myös ammatikseen autoa ajaville kuljettajille, sillä tällä
hetkellä olemme siinä kohtuuttomassa tilanteessa, että ammatikseen autoa kuljettava hen-
kilö, joka tuomitaan ajokieltoon, menettää työnsä joksikin aikaa eli sen ajokiellon ajaksi, ja
tällä hetkellä häntä rankaistaan vielä toisella konstilla, eli kun hän ei ole töissä, hän ei ole
myöskään oikeutettu ansiopäivärahaan. Eli tässä lainvalmistelun yhteydessä tulisi erityi-
6



Pöytäkirjan asiakohta PTK 127/2017 vp
sesti kiinnittää siihen huomiota, että mahdollistamme myös ammattilaisten autolla ajami-
sen ja yrittäjille ansion säilyttämisen.

17.26 Mats Löfström r (vastauspuheenvuoro): Värderade herr talman! Tack till minis-
tern för den goda presentationen. Svenska riksdagsgruppen och jag ser fram emot att arbe-
ta med lagförslaget. 

Det är ett stort paket som reglerar också bland annat maximala längder för lastbilskom-
binationer. Enligt lagförslaget ska fordonskombinationer längre än 25,25 meter, som inte
klassas som specialtransport, fortsättningsvis vara olagliga för fritt bruk i Finland. Denna
bestämmelse är oförändrad från tidigare lagstiftning. För tillfället beviljar dock Trafiksä-
kerhetsverket Trafi individuella undantagstillstånd i specialfall på förutbestämda rutter.
Enligt min information har utfallen från dessa undantagstillstånd varit mycket positiva, och
det är bra för både miljön och konkurrenskraften att man kan transportera större mängder
varor med samma lastbilar. Jag vill därför fråga ministern här, när hon är på plats: har man
resonerat kring dessa saker — att tillåta längre lastbilskombinationer på vägarna — när
man har berett lagförslaget?

17.28 Markku Eestilä kok (vastauspuheenvuoro): Arvoisa puhemies! Lakia kun sääde-
tään, niin oikeuden ja kohtuuden pitäisi aina olla se perimmäinen syy, minkä takia laki sää-
detään. Kyllä minä olen itse kuusi ja puoli vuotta nyt odottanut, ja tämä on kyllä, arvoisa
ministeri, ilon päivä, että vihdoin tämä oikeus ja kohtuus voittaa, sillä onhan tämä ollut
suuri vääryys, että ihmiset, jotka ovat olemattomista pienistä rikkeistä saaneet kolme tai
neljä huomautusta, rikesakkoa, vuoden tai kahden aikana, ovat menettäneet korttinsa, ja
kuten edustaja Myllykoski sanoi, ihmiset, jotka ovat sitten vielä työssään kärsineet monel-
la eri tavalla. Tämä on erinomainen asia, ja itse haluan myös korostaa sitä, että koska au-
tolla ajetaan ja liikenteessä pitää aina olla pienet joustot ja tilannenopeus, niin on todella
epäoikeudenmukaista, jos joku edes esittää, että 1—6 kilometrin ylityksistä annetaan ra-
hallinen sanktio. Minun mielestäni eduskunnan pitää pitää huoli siitä, että tämä vääryys ei
toteudu, koska nimenomaan ajamista ei voi panna niin, että on just sama kilometri, on ylä-
ja alamäkiä, erilaisia liukkauksia ja muita. Toivon, että tästä pidetään lainsäädännöllä huo-
li, vaikka se poliisin toimivaltaan kuuluukin. 

17.29 Suna Kymäläinen sd (vastauspuheenvuoro): Arvoisa herra puhemies! Tähän jat-
koksi: Nythän tuossa lakiesityksessä on nimenomaan kirjattu nämä 1—6 kilometriäkin.
Ehkä valiokuntatyöskentelyssä sitten jatkovalmistelussa pystymme tämän epäkohdan
poistamaan. 

Paljon hyvää tässä esityksessä on, varmasti kiittämisen aihetta, mutta erityisesti kiinnit-
täisin itse huomiota tähän kriminaalipoliittiseen muutokseen. Meillä Suomessa lainsäädän-
tö lähtee ajatuksesta, että olet syytön, kunnes toisin todistetaan. Nyt tämä käänteinen todis-
tustaakka osoittaa, että olet syyllinen, ennen kuin toisin näytät. Tämä on asia, mikä varmas-
ti täytyy erittäin tarkoin perätä tuossa valmistelussa liikenne- ja viestintävaliokunnassa,
mutta varmasti tämä tulee myös lakivaliokuntaan lausunnolle. 

Liikennevirhemaksujen osalta ajatukset nousevat myöskin tähän ehkäisyarviointiin tai
ehkäisyvaatimukseen: ovatko nämä liikennevirhemaksut riittävän ehkäiseviä ihmisten tu-
loeroihin liittyen. [Puhemies koputtaa] Isotuloisille voi kysymys olla yhden päivän palkas-
ta. 
7



Pöytäkirjan asiakohta PTK 127/2017 vp
17.31 Antero Laukkanen kd (vastauspuheenvuoro): Arvoisa herra puhemies! Tämä on
hieno päivä. Kun on Anteron päivä ja sitten tulee vielä tämä hieno esitys, [Naurua] niin ei-
hän tämä paremmin voi mennä. 

Kaikesta huolimatta hieman olisin toivonut rohkeutta erityisesti näiden yleisnopeusra-
joitusten osalta, että olisimme rohjenneet nostaa nopeusrajoitukset 80:stä 90:een ja 100:sta
110:een nyt, kun tietkin ovat paremmassa kunnossa, kun hallitus on antanut niihin lisära-
haa. [Eduskunnasta: Hyvä!] Mikään ei ole niin rasittavaa kuin se, että hyvällä tiellä lähes
yksin ajaa useita satoja kilometrejä vain peltipoliisit seuranaan kahdeksaakymppiä. Autol-
la ei pysty edes ylintä vaihdetta käyttämään, ettei moottori hajoa. 

Toinen asia on sitten, että tämä poliisin fyysinen läsnäolo vähenee todella paljon. Poh-
din sitä, onko tämä hyvä suunta. Kovasti tykkäämme näistä peltipoliiseista, kun olemme
luonteeltamme yksin viihtyviä, mutta kyllä se poliisikin siellä paikalla [Puhemies koput-
taa] välillä olisi hyvä. 

17.32 Eeva-Maria Maijala kesk (vastauspuheenvuoro): Arvoisa puhemies! Tieliikenne-
laki koskettaa lähes jokaista suomalaista joka päivä. Tätä onkin nyt valmisteltu monta
vuotta, ja olen todella tyytyväinen, että tämä nyt saatiin, sillä tuli todella tarpeeseen tämä
laki. Olemme myöskin tämän alan kansanedustajina varsinkin keskustan ryhmässä hioneet
tätä aika monta kertaa, ja kyllä me olemme tänne kätemme jäljet saaneet, elikkä niitä vies-
tejä, joita on kentältä tullut, on kyllä saatu tähän lakiin hyvin matkaan. Kiitoksia kaikille,
jotka ovat osallistuneet tähän valmisteluun. 

Yksi asia, mikä ei vielä ole tullut vahvasti esille, on tuo talvirengaspakkoasia. Se kes-
kustelutti todella paljon, ja ainakin minulla nousi niskavillat pystyyn: eikö se olisi muka
pakko. Mutta nyt sitten on ehdottomasti parempi, että siihen tuli se, että se on olosuhteiden
mukaisesti, sillä nykyään se on ainoastaan joulu-helmikuu. Nyt Lapissa on loka- ja marras-
kuussa tapahtunut todella paljon ulkomaisten rekkojen ulosajoja syynä se, että niiden ei ole
tarvinnut vielä käyttää talvirenkaita. Jatkossa niiden pitää käyttää talvirenkaita, koska on
pysyvä talvi. 

17.33 Jani Mäkelä ps (vastauspuheenvuoro): Arvoisa puhemies! Minäkin haluan nostaa
esiin tämän liikennevirhemaksun, joka on herättänyt laajalti huolta kansalaisissa. Huolen
ymmärtää siinä mielessä, että autoilija on valtion lypsylehmä: 8 miljardia otetaan ja teihin
laitetaan 2 miljardia takaisin. Nyt hallitus ja ministeriöt väittävät, ettei sakotuskynnys muu-
tu pienten ylinopeuksien osalta. Kuinka te voitte taata, että näin todella on? Todellako
vaikkapa peltipoliisin keräämät pienet ylinopeudet eivät muutu virhemaksuiksi huomau-
tuksen sijaan? Tämä on tärkeää, koska nämä pienet ylitykset voivat johtua mittarivirheistä,
vahingoista tai ajotilanteista eikä näiden kyttääminen suinkaan paranna liikenneturvalli-
suutta vaan lähinnä huonontaa sitä.

17.34 Mika Kari sd (vastauspuheenvuoro): Arvoisa herra puhemies! Tämä tieliikenne-
lain uudistus lähtee ensi lehdiltään siitä, että lisätään liikenneturvallisuutta ja joustavuutta
ja vähennetään liikenteen ympäristölle tuottamaa taakkaa. Hienoja tavoitteita, mutta voi
kysyä, toteutuvatko ne tavoitteet liikenteen joustavuuden lisäämisen kautta, ja uskaltaisin
sanoa, että eivät kaikilta osin. Myös Liikenneturva omassa lausunnossaan toteaa saman, eli
paljon hallituksen esityksessä jää nyt valiokunnan vastuulle, ja toivottavasti valiokunta esi-
tystä viisaammaksi tekee.
8



Pöytäkirjan asiakohta PTK 127/2017 vp
Haluan nostaa esiin yhden asian. Se on automaattinen liikenteen valvonta. Hallintova-
liokunnan jäsenenä olen jo seitsemän vuoden ajan seurannut tätä huolestuttavaa kehitystä,
että maamme tiet täytetään näillä kameravalvonnoilla: tolpilla, kylmillä peltipoliiseilla.
Ajatus on varmasti hieno, jos yritetään nopeuksia laskea, mutta yksikään tolppa ei seuraa
sitä liikennevirtaa, ei puhalluta, ei katso ajokuntoa, ei tarkasta ajoneuvojen kuntoa eikä
myöskään kuljettajan kuntoa. [Puhemies koputtaa] Pitäisikö, ministeri, vihdoin ja viimein
tehdä näistä tolpista näkyvät? Maalata ne kunnollisilla väreillä, että ihmiset tietäisivät, mis-
sä ne vaaran paikat tieliikenteessä ovat?

17.35 Kari Kulmala sin (vastauspuheenvuoro): Arvoisa puhemies! Näistä pienistä ylino-
peuksista hieman haluan kommentoida. On selvää, että ylinopeutta ei saa ajaa, mutta meil-
lä on kolmiportainen oikeuslaitos. Näkisin hyvänä, että jos esimerkiksi pienestä ylinopeu-
desta, esimerkiksi 6 kilometrin ylinopeudesta, henkilö valittaisi oikeuteen, niin sieltä sit-
ten saisi aikanaan lainvoimaisen tuomion, ja oikeushan sen lopulta katsoo, mikä teko tulee
tuomita sakolla ja mikä menee huomautuksella.

17.36 Olli-Poika Parviainen vihr (vastauspuheenvuoro): Arvoisa herra puhemies! Laki-
esityksessä on paljon hyvää, mutta on myöskin sellaisia asioita, joita me vihreät jäämme
kaipaamaan, ja yksi tällainen asia on se, että me olisimme mielellämme kyllä nähneet taa-
jamien yleisrajoituksen laskemisen nykyisestä. Esimerkiksi kävelevien ja pyöräilevien las-
ten onnettomuusriski on neljänkympin ja viidenkympin rajoitusalueella 3—5-kertainen
verrattuna kolmenkympin rajoitusalueisiin. Muutos, jossa vähentäisimme nopeuksia taaja-
missa, vaikuttaisi siis liikennekäyttäytymiseen ja ajatukseen sopivasta nopeudesta kotika-
dulla. Esimerkiksi Helsingin kaupungin mukaan tällainen muutos vähentäisi myös päästö-
jä neljänneksen verran tasaisemman ajotavan vuoksi.

On myös hyvä muistaa, että jos taajamien yleisrajoitusta laskettaisiin, niin voisi suun-
nittelija edelleen tehdä yli 30 kilometriä tunnissa olevia nopeusrajoituksia väylille, kunhan
ne perusteltaisiin tarkemmin. Tämä ei tarkoittaisi sitä, että kaikilta väyliltä pitäisi pudottaa
nopeudet kolmeenkymppiin, mutta se muuttaisi liikennekulttuuria kaupungissa. Kysyisin
ministeriltä: onko tällaista harkittu?

17.37 Lasse Hautala kesk (vastauspuheenvuoro): Arvoisa herra puhemies! Tämä tielii-
kennelakiuudistus on pitkään odotettu, iso kokonaisuus. Olin tietysti harmissani alkuvii-
kosta, kun tiedotusvälineet uutisoivat tästä vain ja ainoastaan sen, että heti 1 kilometrin jäl-
keen tulee liikennevirhemaksu. Tämähän ei sinänsä poista nykyistäkään käytäntöä: nykyi-
senkin lain mukaan yli 1 kilometrin ylinopeudesta voi saada rangaistuksen. Mutta kuten
poliisi on tänään vahvistanut, niin jatkuu se käytäntö, mikä tälläkin hetkellä näissä on.

Itsekin kiinnittäisin huomiota näitten sulkuviivojen väriin, elikkä nyt kun on lähdetty sii-
tä, että ne muuttuisivat valkoisiksi, niin kyllä tämä talvikausi on semmoinen aika, jolloinka
keltainen viiva sieltä paljon paremmin erottuu.

Hyvin myönteistä on myös se, että kevyitä perävaunuja voidaan sitten kesäaikana vetää
100 kilometrin tuntinopeudella, koska se sujuvoittaa entisestään liikennettä ja koska kesä-
aikana usein kevyitä peräkärryjä on liikenteessä paljon enemmän.

17.38 Teuvo Hakkarainen ps (vastauspuheenvuoro): Arvoisa puhemies! Ensimmäisenä
tuohon voi sanoa, että sakko. Se nimittäin tulee aika herkästi liikenteessä olemattomista
9



Pöytäkirjan asiakohta PTK 127/2017 vp
rikkeistä, niin kuin Eestilä ja Myllykoski ovat sanoneet. Käytännön esimerkkejä: Talvella
meillä on metri routaa tien päällä. Silloin tulee poliisi ja lyö nappulat puuauton alle ja var-
ma sakko. Yksi tukki etuvaunussa ylikuormaa, niin lappu käteen ja vielä kaksoisrangaistus
siitä tulee auton omistajallekin. [Kari Kulmala: Hallinnollinen toimenpide!] Tämä on EU-
lainsäädännön vastaista. Sitten vielä ohituskaistoilla ainakin Keski-Suomessa on semmoi-
nen tapa, että kun tulee ohituskaista, niin siinä on se nopeudenvalvonta, missä pitäisi pääs-
tä ohitse ja liikenteen sujua. Siellä ollaan rahaa keräämässä. Eikö sen sakon voisi laittaa
niin, että se, joka 100 000 ajaa vuodessa, laittaa postiin sen sakon suoraan, niin ei tarvitse
poliisia häiritä?

17.39 Pertti Hakanen kesk (vastauspuheenvuoro): Herra puhemies! Tämä tieliikennela-
ki on todella iso kokonaisuus, ja tätä on odotettu pitkään. Tässä on äärimmäisen paljon hy-
viä, joustavuutta ja ennen kaikkea liikenteen turvallisuutta lisääviä asioita. Muutama kysy-
mys ja ajatus kuitenkin on herännyt siitä, kun ministerikin otti äsken ansiokkaasti esille nii-
tä yksityiskohtia ja puhuttiin myös ajoneuvokohtaisten nopeuksien poistamisesta. 

Kysynkin ministeriltä, nyt kun koulukyytejä ajetaan paljon myöskin niin sanotuilla eri-
koisajoneuvoilla ja niillä on ajoneuvokohtainen nopeusrajoitus: koskeeko tämä ajoneuvo-
kohtaisen nopeusrajoituksen poistaminen myöskin koulukyydissä olevia ajoneuvoja? Li-
säksi askarruttaa hieman tuo kahdensuuntaisen ajoradan vasemmalle puolelle pysäköinti
kaupungissa. Ajattelen vain sen sillä tavalla, että miten huolehditaan siitä pysäköintiliiken-
nemerkkien näkyvyydestä sitten. Ovatko ne liikennemerkit molemmin puolin katua, kah-
denpuoleisia, jotta voidaan varmuudella sitten myöskin säästää siinä, että on oikealla taval-
la pysäköity? Tuo sulkuviivan väri kyllä myöskin askarruttaa varsinkin talviolosuhteissa,
[Puhemies koputtaa] kun meillä vielä talvellakin täällä ajellaan.

17.40 Satu Hassi vihr (vastauspuheenvuoro): Arvoisa puhemies! Tuen sitä, mitä edusta-
ja Parviainen sanoi tästä taajamanopeusrajoituksesta. Meillähän on niissä kaupungeissa,
joissa on alennettu nopeusrajoituksia, saatu erittäin merkittäviä parannuksia liikennetur-
vallisuudessa. Liikennekuolemat ja myös liikenteessä vammautumiset ovat dramaattisesti
alentuneet.

Mutta haluaisin kommentoida edustaja Laukkasen puheenvuoroa siitä, että yleinen no-
peusrajoitus pitäisi nostaa kahdeksastakympistä yhdeksäänkymppiin. Tämmöinen insi-
nöörin näkökulma siihen: Kovin monilta ihmisiltä puuttuu ymmärrys siitä, että ajoneuvon
liike-energia ja samalla jarrutusmatka kasvaa suhteessa nopeuden toiseen potenssiin. Jos
esimerkiksi auton nopeus kasvaa kahdeksastakympistä yhdeksäänkymppiin, sen liike-
energia ja samalla jarrutusmatka kasvaa 26 prosenttia eli vähän yli neljänneksen. Tämän
takia nopeuksien nostaminen on liikenteen turvallisuuden kannalta [Puhemies koputtaa]
paljon vaarallisempi asia kuin moni luulee. [Mika Kari: Ei pidä paikkaansa!] — Se on ihan
fysiikkaa.

Toinen varapuhemies Arto Satonen:  Myönnän vielä tähän debattiin puheenvuorot edus-
tajille Pylväs ja Elomaa, ja sen jälkeen ministerin vastauspuheenvuoro. Sen jälkeen jat-
kamme debattia.

17.42 Juha Pylväs kesk (vastauspuheenvuoro): Arvoisa puhemies! Kun laki on vuodelta
1981, niin on sitä aikakin jo uudistaa paljon johdonmukaisemmaksi, ja vähennetään samal-
10



Pöytäkirjan asiakohta PTK 127/2017 vp
la tulkinnanvaraisuutta ja puutteellisuuksia. Näin saadaan lainsäädäntö johdonmukaisem-
maksi kokonaisuudeksi. Puuttuisin itsekin näihin ylinopeuksiin, joista tässä on jo useam-
massa puheenvuorossa ollut puhetta. Tänä päivänä Poliisihallitus on tosiaan tiedotteen pu-
kannut julkisuuteen, jossa on linjattu tästä sillä lailla, että aivan vähäisimpiin ei puututa
lainkaan, hieman suuremmista tulee huomautus, tätä suuremmista ylinopeuksista rikesak-
ko ja vielä korkeammista määrätään päiväsakko. Kysyisinkin ministeriltä: onko poliisi tul-
kinnut lainvalmistelun tavoitteita oikein?

17.42 Ritva Elomaa ps (vastauspuheenvuoro): Arvoisa puhemies! Monet edustajat ovat
tuoneet julki huolen ammattikuskeista ja niistä ihmisistä, jotka paljon ajavat autoa. Hyvin
herkästi käy niin, että vuoden aikana voi se pömpeli elikkä peltipoliisi vilahtaa hyvin pie-
nistä ylityksistä monta kertaa ja sitten kortti lähtee kuivumaan. Kohtuutta pitäisi olla tässä
tapauksessa.

Sitten minä sanon vielä toisenkin asian. Nimittäin asun pienellä tienpätkällä, lähistöllä
siellä Maskussa, ja meidän pikkutiellä kävi nyt niin, että vajaa viikko sitten linja-auto ajoi
kaksi kertaa peräkkäin ojaan ja lapsia joutui sairaalaankin. Elikkä ne pienet tienpätkät siel-
lä maaseudulla ovat todella huonossa kunnossa. Se on valitettavaa. Tulevaisuudessa pitää
kyllä hoitaa asiat niin, että teitä hoidettaisiin paremmin maaseudullakin.

Toinen varapuhemies Arto Satonen: Ja nyt ministeri Berner, 5 minuuttia.

17.44 Liikenne- ja viestintäministeri Anne Berner: Arvoisa puhemies! Kiitoksia näistä
näkemyksistä, kommenteista ja huomioista.

Kuten monessa puheenvuorossa on tullut esille, poliisi on toimeenpaneva viranomainen
ja poliisi vastaa tältä osin myöskin tämän lain valvonnasta ja siihen liittyvästä toimeenpa-
nosta.

Siitä näkökulmasta, että monessa puheenvuorossa on noussut myöskin automaattisen
valvonnan määrä: Tässä toki kysymys on poliisin ratkaisuista, resursoinnista ja myöskin
siitä, miltä osin automaattivalvontaa käytetään. Se lisää kiinnijäämisriskiä ja sitä kautta
nostaa liikenneturvallisuuden näkökulmaa — sitä voidaan käyttää siellä, missä se on mah-
dollista — ja vapauttaa myöskin poliisin resursseja valvontaan enemmänkin kuin sitten
seuraamusjärjestelmästä huolehtimiseen. Mutta tämä on myöskin sisäministeriön ja sitä
kautta poliisin kokonaisosuutta.

Edustaja Kasvi nosti täällä esille väistämisvelvollisuuksia ja niiden kokonaisuutta. Niitä
on pyritty täällä kokoamaan yhteen ja myöskin katsomaan, että niiltä osin syntyisi paljon
enemmän selkeyttä. Pyörätien jatketta määritetään vain, jos autolla on väistämisvelvolli-
suus, ja tämän pitäisi myöskin selkiinnyttää pyöräilijöille kokonaisuutta.

Edustaja Ronkaiselle haluaisin todeta, että rankaisemiseen liittyy aina harkinta lainsää-
dännössä. On kyse sitten varkaudesta tai ylinopeudesta, niin poliisilla on aina mahdolli-
suus katsoa ja tuomioistuin sitten viime kädessä ottaa asiaan kantaa. Lainsäätäjinä tämä ei
ole sitä meidän tehtäväämme: me määrittelemme lain, ja sitten valvova viranomainen sitä
toimeenpanee, ja tuomioistuin sitten on käytännössä se osapuoli, joka tätä arvioi.

Tähän keltaiseen sulkuviivaan, jota edustaja Torniainen nosti esille: Me olemme arvioi-
neet tätä nyt moneen kertaan ja todenneet, että valkoinen maali näkyy märällä paremmin,
ja se näkyy myöskin pimeällä paremmin. Naapurimaamme Ruotsi, muun muassa, on jo pi-
dempään käyttänyt pelkästään valkoista maalia. Lumen alta kumpikaan ei merkittävästi
11



Pöytäkirjan asiakohta PTK 127/2017 vp
näy, mutta suurin osa maastamme kuitenkin on usein märän kelin alla. Tässä on ihan sel-
keästi se kokonaisuus, minkä vuoksi olemme tähän myöskin päätyneet.

Edustaja Myllykoski, tässä pyritään nimenomaan huomioimaan sitä, että ammattiliiken-
teeseen ei kohdistuisi kohtuutonta rankaisua, vaan pyritään tässä lainsäädännössä oikeu-
denmukaisuuteen ja siihen, että siirrämme painopistettä kohti liikenneturvallisuutta ja että
ajo-oikeutta ei voida menettää silloin, jos on pieniä rikesakkoja useampia.

HCT-rekat ovat oma kokonaisuutensa, jonka edustaja Löfström nosti esille. Kokeilusta
on hyviä tuloksia, ja siitä tulee oma lainsäädäntönsä sitten keväällä.

Tähän kriminaalipoliittiseen kokonaisuuteen, jota edustaja Kymäläinen nosti esille:
Meillä on Suomessa tällä hetkelläkin useita hallinnollisia sanktioita, ja ne ovat olleet käy-
tössäkin useita vuosia. Niissä on äärimmäisen tärkeää, että ne ovat pieniä, ja tässäkin on
katsottu, että yli 200 euron sakkoja ei voida katsoa tässä hallinnollisessa seuraamusjärjes-
telmässä, mutta se sujuvoittaa ja sitä kautta lisää myöskin oikeusturvaa monesta näkökul-
masta.

Tienpitäjällä on aina mahdollisuus määritellä itse nopeutta. Tässä kohdassa yleistä
tienopeutta on määritelty näihin 80:een ja 50:een, mutta tienpitäjällä on oikeus mahdollis-
taa esimerkiksi 90 kilometrin nopeus, jos hän niin katsoo sen parhaaksi. Ja tässä edustaja
Parviainen nosti esille sen, olemmeko arvioineet sitä, että taajamissa olisi enemmänkin
määritelty yleiseksi nopeudeksi 40 tai 30. Olemme itse asiassa tehneet siitä hyvin laajan-
kin selvityksen, ja Suomessa tällä hetkellä on jo vähemmän niitä alueita, joissa on 50, mut-
ta toisaalta ne ovat sitten haja-asutusalueita. Olemme lähteneet siitä, että kunnilla on nyt
erittäin hyvät mahdollisuudet tässä laissa itse määritellä tätä kokonaisuutta, ja ne määritte-
levät nopeuden helpommin alaspäin kuin ylöspäin, ja siksi olemme säilyttäneet tämän täs-
sä kohdassa.

Edustaja Kari, liikennetolpat voidaan nyt maalata, jos niin halutaan. Laki ei estä — ei
mitenkään pakota, muttei myöskään estä. Voidaan nyt jo näin toimia.

Mikä liittyy edustaja Kulmalan esille nostamaan, niin liikennevalvoja ratkaisee lainkon-
kurrenssin elikkä sen tilanteen, missä rikkomusten ja rikosten yhdentämistilanne syntyy.
Elikkä se ei tule määritellyksi tässä lain kokonaisuudessa.

Koulukyydeissä ajoneuvot ajavat samaa nopeutta kuin muutkin mutta ovat tietysti edel-
leenkin hyvin tärkeässä roolissa.

Ja edustaja Pylväs: kyllä, poliisi on tulkinnut aivan oikein.

Toinen varapuhemies Arto Satonen: Ja nyt on mahdollisuus pyytää lisää vastauspuheen-
vuoroja.

17.49 Ari Torniainen kesk (vastauspuheenvuoro): Arvoisa herra puhemies! Omasta mie-
lestäni on erittäin hyvää tässä lakiuudistuksessa se, että nyt liikennesäännöt kootaan järke-
viksi kokonaisuuksiksi ja siellä on nytten muun muassa jalankulkijoille, ajoneuvoille ja
pyöräilijöille selkeät säännöt, miten käyttäytyä. Myöskin se on hyvä, että hajallaan olevat
väistämissäännöt kootaan nyt yhteen ja selkeytetään niitä. Myöskin kaistanvaihtoa koske-
vat säännöt täsmennetään. Niissä on ollut semmoista häilyväisyyttä tietotasossa varmasti
aika monellakin.

Sitten mitä on tullut tähän ylinopeudet ajoneuvoilla -asiaan, tosiasia on, että lait eivät nyt
eivätkä myöskään jatkossa salli ylinopeuksia. Tämä uusi tieliikennelaki ei tuo tähän muu-
12



Pöytäkirjan asiakohta PTK 127/2017 vp
tosta. Hieman ihmettelen, kun SDP:n puolelta halutaan sallia ylinopeudet. [Suna Kymäläi-
nen: Täh?] En itse ymmärrä sitä.

Sakotuksista täytyy todeta, [Puhemies koputtaa] että poliisin sakotuskäytäntö on polii-
sihallinnon ja sisäministeriön vastuualuetta, ei liikenne- ja viestintäministeriön.

17.50 Jukka Kopra kok (vastauspuheenvuoro): Arvoisa herra puhemies! Palaisin vielä
näihin kameroihin ja automaattivalvontaan, jotka edustaja Karikin otti esille. Hän kiinnitti
mielestäni huomiota kyllä tärkeään asiaan. Täytyy muistaa, että se kamera ei kuitenkaan
oikeasti valvo ja se ei korvaa siellä tiellä poliisia. Siihen kehityskulkuun, sille tielle, että
ikään kuin korvattaisiin kameroilla poliiseja, ei mielestäni pidä mennä. Edelleen se, että
kameroiden määrää kasvatetaan, antaa ymmärtää tai antaa sen signaalin, että kaahaaminen
olisi ikään kuin se meidän suurin ongelmamme tuolla tiellä, mutta ei se näin ole, kun tilas-
toja katsoo. Suurin yksittäinen ongelma maanteillä on kuljettajan ajokunto, alkoholi, huu-
meet, asenne, mielenterveys ja niin edelleen, [Kokoomuksen ryhmästä: Väsymys!] ja nii-
hin meidän tulisi kasvattaa resurssejamme ja puuttua niihin voimakkaammin.

Edelleen ilolla totean, että tässä esityksessä säilyy pyöräilykypäräsuositus tai -pakko ja
edelleen myöskin se, että pakotetaan tai suositellaan heijastimen käyttöä jatkossa. Ne ovat
hyviä turvavarusteita, [Puhemies koputtaa] ja on hyvä, että lainsäätäjä antaa indikaation,
että näitä jatkossakin tulee käyttää, [Puhemies koputtaa] vaikkei sitä sanktioidakaan.

17.51 Mika Kari sd (vastauspuheenvuoro): Arvoisa herra puhemies! Oli ilahduttavaa
kuulla, että ministeri sanoi, että voidaan maalata kameratolpat. Ajatuksenihan on ollut se
— ja myös lakialoitteeni, jonka viime keväänä tein — että tuodaan nämä tolpat kunnolla
näkyviksi kansalaisille, että kansalaiset tietäisivät, missä ne vaaran paikat ovat. [Satu Has-
sin välihuuto] Nythän tolpat on piilotettu mitä tiheimpään pusikkoon tai tavalla tai toisella
heikosti näkyviksi. Jos tehtäisiin niin kuin esimerkiksi Ruotsissa tehdään, että maalataan
kunnolla näkyviksi, niin silloin näillä tolpilla olisi myös ennalta ehkäisevä vaikutus. Ilah-
duttavaa kuulla. Olen kyllä ministerin kanssa siltä osin hieman eri mieltä, että minun mie-
lestäni — ja oma lakialoitteenikin lähti siitä — tämä voitaisiin kirjata lakiin. Silloin se ei
jäisi vain yhden paikallisen poliisipiirin itsensä päätettäväksi.

Mutta sitten haluan myös edustaja Hassin ja muutaman muun puheenvuoroon sanoa sen,
että tämä nopeuteen tuijottaminen on yksi liikennepolitiikkamme suuri virhe. [Mikko Ala-
talo: Kyllä!] Siellä ajoterveys, ajokuntoon liittyvät asiat, mielenterveys, itsemurha-alttius,
tämän tyyppiset asiat [Puhemies koputtaa] usein unohdetaan ja sanotaan, että vain nopeuk-
sia säätelemällä lisäisimme [Puhemies koputtaa] liikenneturvallisuutta. Näin asia ei ole.

17.53 Satu Hassi vihr (vastauspuheenvuoro): Arvoisa puhemies! Nopeusrajoitushan tar-
koittaa sitä, että se on arvioitu turvalliseksi nopeudeksi silloin, kun terve ihminen ajaa. Tie-
tysti, jos ihminen on huonossa kunnossa, edes tämä nopeus ei ole turvallinen. Mutta se,
mitä äsken totesin liikennefysiikasta, on ihan alkeisfysiikkaa, jonka peruskoulussa tai vii-
meistään lukiossa fysiikkaa opiskellessaan oppii.

Ihmettelen tätä näkemystä, että kameratolpat olisivat se vaara liikenteessä. Ne vaarat-
han ovat ihan muita asioita. Itselläni ei koskaan autoa ajaessani ole ollut mitään vaikeuksia
nähdä kameratolppaa. Ihmettelen, millainen näkökyky ylipäätänsä sellaisella ihmisellä on,
joka ei nykyisiä tolppia näe, vaikka en sinänsä mitenkään vastusta niiden maalaamista eri-
13



Pöytäkirjan asiakohta PTK 127/2017 vp
värisiksi. Voiko semmoinen ihminen ylipäätänsä turvallisesti ajaa autoa, joka ei erota ka-
meratolppaa?

17.54 Mikko Alatalo kesk (vastauspuheenvuoro): Arvoisa puhemies! Olen ajanut autoa
Suomessa yli 3 miljoonaa kilometriä, ja minua samalla tavalla kuin edustaja Laukkasta är-
syttää se, että kun hyvällä talvikelillä, kuivalla kelillä, ajat, niin talvinopeusrajoitusta kö-
röttelet menemään ja kuitenkin pitäisi työkin tehdä. Mutta se ei ole tämän lain piirissä, se
on tienpitäjä, joka nämä nopeusrajoitukset määrittelee.

Itse olisin toivonut saksalaistyyppistä virhepistejärjestelmää, ja tässähän mennään nyt
vähän siihen suuntaan elikkä rikos ja rangaistus vastaavat toisiansa. Nimenomaan ammat-
tikuskien osalta kohtuullisuus tässä nyt toteutuu erittäin hyvin. Jo tähän saakka poliisi on
laskenut 3 kilometrin virhetoleranssin ihan jo pelkästään sen takia, että voi olla mittarivir-
heitä tai tutkassa virhettä. Siinä mielessä poliisilla on mahdollisuus käyttää kohtuullisuut-
ta. Mikäli rikos on vähäinen, silloinhan esimerkiksi puhutaan vain varoituksesta, jos se on
suurempi, silloin tulee rikesakko, ja silloin jos todella oikein vaarannetaan liikennettä, sil-
loinhan tulee päiväsakkoja. 

Olen tyytyväinen siihen, että nämä ajoneuvokohtaiset nopeusrajoitukset nyt muuttuvat
ja liikenne muuttuu [Puhemies koputtaa] joustavammaksi. Mutta yksi asia epäilyttää: kun
maksusta voi oman asiansa selvittää, [Puhemies koputtaa] vapautua, niin kuinka paljon
tämä tulee aiheuttamaan sitä riskiä, että ihmiset eivät lähde valittamaan itse?

17.55 Antero Laukkanen kd (vastauspuheenvuoro): Arvoisa herra puhemies! Naapuri-
maamme Ruotsi on hyvin esimerkillinen, mitä tulee tähän liikenteessä olemiseen ja käy-
täntöihin. Täällä on jo moneen kertaan mainittu Ruotsi esimerkkinä ja ministerikin mainit-
si Ruotsin hyvän esimerkin näissä tiemerkinnöissä. 

Tässä sain uutta oppia, sen, että tienpitäjä määrittelee näitä nopeusrajoituksia. Se on hy-
vä, mutta sitten tulenkin vielä innokkaammaksi ja ajattelen, että eikö tässä laissa olisi voi-
nut sitten antaa myös jonkinlaista osviittaa ja suositusta siihen suuntaan, kun kypäräkin on
hyvä, että olisi ehkä hyvä nostaa näitä nopeusrajoituksia niin kuin Ruotsissa?

17.56 Markku Eestilä kok (vastauspuheenvuoro): Arvoisa puhemies! Edustaja Kari
käytti täällä hyvän puheenvuoron siitä, että automaattinen liikennetolppa pitäisi maalata. 

Ensinnäkin olen vähän surullinen siitä, että Suomen liikenneturvallisuuskeskustelu on
synonyymi ylinopeudelle. Eihän se todella niin ole. Itse asiassa vain 5 prosenttia johtuu
semmoisesta ylinopeudesta, jota ajaa normaalikuntoinen autoilija, joka on tottunut aja-
maan autolla. Sitten ovat rattijuopot ja muut mömmöissä ajavat ja väsyneenä ajavat ja sai-
raat ja lääkehouruissa ajavat, ja he ovat todellinen riski, ja sitähän ei tietenkään kamera
pysty näkemään.

Mutta tämä automaattinen liikennevalvonta on pikkuisen överiksi mennyt. Minä en mal-
ta olla tuomatta tätä budjettikirjaa esille. Täällä on budjettitavoitteet, ja siinä saa hirveän
hyvän tuoton pääomalle, kun rakentaa liikennetolpan ja automaattisen liikennevalvonnan
— valtionkassa kilisee. [Puhemies koputtaa] Mutta olen sitä mieltä — ja vien vähän pitem-
mälle — että ottakaa valiokunnassa tosissaan se, että kun ihmiset eivät tiedä kameratolpas-
ta, mikä on nopeus, niin kameratolppaan pitää lain perusteella panna liikennemerkki, mis-
tä nopeudesta on kysymys, [Puhemies koputtaa] ja silloin ihmiset tietävät eivätkä jarrutte-
le turhaan.
14



Pöytäkirjan asiakohta PTK 127/2017 vp
17.57 Jari Myllykoski vas (vastauspuheenvuoro): Arvoisa herra puhemies! On pakko sa-
noa edustaja Hassille, että tässä puhutaan juuri siitä, että nämä kameratolpat olisivat näky-
viä, kun niitä koetetaan sijoitella sellaisiin liikenteelle vaarallisiin paikkoihin, ja on siitä
kysymys eikä siitä, että ne tolpat olisivat vaaraksi kenellekään.

Arvoisa ministeri, oli hienoa kuulla tässä, että usein olivat myös koululaiset mukana täs-
sä. Kun meidän liikenneturvallisuutemme varmasti pitäisi lähteä siitä, että kaikilla tien-
käyttäjillä ja liikenteeseen osallistuvilla olisi tietty osaamisen taso, käytiinkö lain valmis-
telun vaiheessa missään kohtaa keskustelua siitä, että meidän koululaisillamme kuuluisi
olla tietty liikenneosaaminen ja että tämä laki olisi voinut vaikka edellyttää jo päiväkotei-
hin tai kouluihin tuotavan liikennekulttuurikasvatusta?

17.58 Jari Ronkainen ps (vastauspuheenvuoro): Puhemies! Tämä 1—5 kilometrin sak-
korangaistuksen mahdollisuus näköjään herättää täälläkin vilkasta keskustelua. Poliisihal-
litus on tosiaan tänään ilmoittanut, että käytäntö ei tule muuttumaan. Ehkä näin, mutta mi-
tenkäs vuoden päästä? Poliisihallituksen päätös voi olla toinen, ja tämä laki antaa mahdol-
lisuuden sakottaa jopa 1 kilometristä tunnissa ylinopeutta. Peltipoliisi ei armoa tunne, ja lii-
kenteenvalvontaan ei poliiseja enää juurikaan riitä. Liikkuva poliisi on lakkautettu, ja mo-
nessa poliisipiirissä liikennevalvontasektorikin on liitetty osaksi valvonta- ja hälytyssekto-
ria. Jos siis nykyjärjestelmää ei haluta muuttaa, minun mielestäni se tulisi kirjoittaa auki
tähän esitykseen.

17.59 Reijo Hongisto sin (vastauspuheenvuoro): Arvoisa puhemies! Tuossa useampikin
edustaja on kiinnittänyt huomiota siihen, että tämä laki antaa nyt mahdollisuuden sakottaa
1 kilometrin ylinopeudesta, ja monta kertaa on todettu se, että nykyinenkin laki toteaa, että
missään ei ole oikeutta ajaa rajoitusta suurempaa nopeutta, elikkä nykyisenkin lain voimas-
sa ollen voidaan kirjoittaa rangaistusmääräys, rikesakkomääräys tai antaa huomautus, jos
ylitetään ajonopeus kilometrillä tunnissa. Mutta en yhtäkkiä muista tapausta, missä tällais-
ta menettelyä olisi tehty. Tietenkään sitten nopeusrajoitus ei tarkoita sitä, että sitä rajoitus-
vauhtia pitää ajaa, vaan se on suurin sallittu nopeus sillä tieosuudella. Ajoneuvon kuljetta-
jan täytyy sovittaa ajoneuvonsa nopeus niin, että se on turvallinen ajo- ja keliolosuhteet
huomioon ottaen. Joskus on satasen rajoitusalueella niin liukasta, että ei ole turvallista ajaa
kuin kahdeksaakymppiä tai vielä hiljempaa. Kuljettaja vastaa siitä, että ajetaan turvallisel-
la ajonopeudella.

18.00 Kari Tolvanen kok (vastauspuheenvuoro): Arvoisa herra puhemies! Liikennetur-
vallisuus on tosiaan laaja-alainen asia, ja minua huolestuttavat eniten päihteiden käyttäjät
liikenteessä. Olen jo pitkään koettanut alkolukkoa saada vakiovarusteeksi, tämmöistä help-
pokäyttöistä alkolukkoa, joka aistii uloshengitysilmaa, ja ihmettelen, että EU-tasolla tähän
ei ole lähdetty. Olen saanut siihen vastauksen, että Etelä-Euroopassa ei liikkuisi yksikään
auto, jos niissä olisi vakiovarusteena alkolukko, eli se on tyssähtänyt siihen. Mitä ministeri
aikoo täällä Suomessa asialle tehdä?

Toinen asia: Koko ajan puhutaan tästä nopeusvalvonnasta. Se on vain pieni osa tätä ko-
konaiskulttuuria. Minun mielestäni ne kameratolpat saa maalata vaikka vaaleanpunaisek-
si, jos siltä tuntuu, tai olla maalaamatta. Eniten minua kiinnostaisi se, että niitä sijoitettai-
siin paikkoihin, joissa niillä olisi eniten merkitystä: päiväkotien, koulujen läheisyyteen,
15



Pöytäkirjan asiakohta PTK 127/2017 vp
isoille risteysalueille. Elikkä aikooko ministeri tätä asiaa edistää, kameroita oikeille pai-
koille?

18.01 Markku Pakkanen kesk (vastauspuheenvuoro): Arvoisa puhemies! Edelliseen pu-
heenvuoroon on hyvä jatkaa. Kameratolpat ovat minun mielestäni puolustettavia siinä nä-
kökulmassa, että poliisilta vapautuu merkittävä määrä resurssia juuri siihen tärkeämpään
tehtävään, liikennevalvontaan, rattijuoppojen ja tämäntyyppisten henkilöiden valvontaan.
Minullekaan ylinopeudet eivät ole se ykkösprioriteetti, mikä poliisille kuuluu. Kamerat
voivat sen hoitaa, ja me tiedämme, missä ne kamerat ovat, ja näemme jokainen. Joka siinä
kohtaa ylinopeutta ajaa, silloin tekee virheen, ja se on armoton se kamera ja se on reilu
meille kaikille, se on oikeudenmukainen sillä lailla. Poliisilla on paljon tärkeämpää tehtä-
vää kuin pelkkä nopeudenvalvonta. 

Täällä on tämä nopeuden nosto ollut esimerkkinä. Se olisi monelle autolle ympäristöys-
tävällistä, jos se nopeus nousisi siitä kahdeksastakympistä yhdeksäänkymppiin, koska au-
tot ovat tänä päivänä aika lailla tehokkaita ja on taloudellisesti ja ympäristönäkökulmasta
paljon järkevämpää ajella pikkusen kovempaa sillä autolla kuin kahdeksaakymppiä. [Pu-
hemies koputtaa] Se ei ole kaikille autoille hyvä nopeus.

18.02 Suna Kymäläinen sd (vastauspuheenvuoro): Arvoisa herra puhemies! Liikenne-
turvallisuuden parantaminen on yksi tämän lain lähtökohtia, ja myös minä yhtyisin näihin
kysymyksiin näitten kameratolppien sijoittelun osalta. Nythän ne ovat usein paikoissa,
joissa on mutka tai nopeus yllättäen laskee pieneksi hetkeksi, ja tämä aiheuttaa äkkijarru-
tuksia ja siten onnettomuusriskien kasvamista.

Huoli on tästä tulkinnanvaraisuudesta talvirenkaiden käytön osalta. Itse ihmettelin tässä
edustaja Maijalan esille ottamaa esimerkkiä, että nyt ulkomaalaisille rekoille tulisi sitten
tämmöinen talvirengaspakko. Olenko väärässä, kun mielestäni tämä lakiesitys ei määrää
talvirengaspakkoa raskaalle liikenteelle? 

Kysyisin myös ministeriltä, kun tuon Onnettomuustietoinstituutin mukaan joka toinen
jalankulkijakuolema tapahtuu suojateillä: mitkä ovat esitykset tämän osalta?

18.03 Eeva-Maria Maijala kesk (vastauspuheenvuoro): Arvoisa puhemies! Eikö meillä
tullut jo tämä talvirengaspakko voimaan?

Mutta nyt sitten toinen asia on tämä keltainen viiva. Minä vastustin ehdottomasti sen
poistamista aluksi, mutta sitten minulle tässä syksyllä kävi ajellessa semmoinen homma,
että kun minä yhtenä yönä märällä kelillä olin ajamassa, niin minun piti pysäyttää auto yh-
tenä yönä, mennä ulos ja katsoa, joko se viiva on vaihdettu valkoiseksi. Mutta ei, kyllä sii-
nä keltainen viiva sitten kuitenkin oli. Ei sitä edes huomannut todellisuudessa, kumman vä-
rinen viiva siinä oli olemassa. Nyt sitten tästä keltaisesta viivasta minä esitänkin kysymyk-
sen: kuinka pian nyt sitten siitä tullaan käytännössä luopumaan, ettei sitä enää ole ollen-
kaan käytössä?

Vielä haluaisin kysyä sitten kännyköittenkäyttöasiasta: miten sitä jatkossa saadaan ra-
joitettua enemmän, etteivät tien päällä muun muassa ammattiautoilijat käytä kännykkää lii-
kenteessä?

18.04 Olli-Poika Parviainen vihr (vastauspuheenvuoro): Arvoisa herra puhemies! Minä-
kin tuen edustaja Myllykosken ajatusta siitä, että kouluissa ja ylipäätään lapsille ja nuorille
16



Pöytäkirjan asiakohta PTK 127/2017 vp
liikennekasvatusta laajennettaisiin nykyisestä. Joskus on ollut enemmänkin ymmärtääkse-
ni sitä olemassa.

Nostaisin esiin aivan toisena asiana pysäyttämiskiellon jalkakäytävälle ja pyörätielle,
josta tulee paljon palautetta kuntien luottamushenkilöiltä. Mielestäni sitä kannattaisi tehdä
selkeämmäksi, ja hallituksen esityksessä nykytila kuitenkin käytännössä jatkuu. Auto jal-
kakäytävällä tai pyörätiellä aiheuttaa kuitenkin helposti vaaraa ja estää esimerkiksi liikun-
tarajoitteisten liikkumista ja haittaa tietenkin jalankulun ja pyöräliikenteen sujuvuutta. Li-
säksi tämä nykyinen muotoilu ehkä vähentää osaltaan kestävien liikennemuotojen houkut-
televuutta, osa ei ole ehkä kauhean suuri mutta kuitenkin, ja jarruttaa näiltä osin ilmastota-
voitteiden saavuttamista. Lukuisat poikkeukset tekevät säädöksestä kovin vaikean valvoa.
Facebookissahan on suoranaista kansanhuvia laskea, kuinka monta autoa päivässä omalla
työmatkareitillä pysäköi pyörätielle. Toivoisin, että tähän puututtaisiin tehokkaammin.

18.05 Pauli Kiuru kok (vastauspuheenvuoro): Arvoisa herra puhemies! Olen itse saanut
seurata liikennettä pyöräilijän näkökulmasta: muutaman kerran olen maapallon ympäri
pyörällä ajanut, siis kilometreissä laskettuna. Lähinnä siinä roolissa eteen on tullut joitakin
kertoja tämä liikennekunnon kysymys lähinnä siinä näkökulmassa, onko autonkuljettaja
kyvykäs kuljettamaan autoaan ja onko hänen henkinen tilansa sellainen, että hänen pitäisi
ollenkaan olla siellä liikenteessä mukana. Kysymyksessä on liikenneraivo, siis sellainen il-
miö, jossa ihminen käyttäytyy impulsiivisesti, ei hallitse omaa tunnetilaansa ja tekemi-
siään ja on suoranaisia taponyrityksiä, voisi sanoa. Onko tässä hallituksen esityksessä mi-
tään mahdollisuuksia tunnistaa tällaista luonnehäiriötä, mitään mahdollisuuksia tarjota
jonkinlaista vihanhallintakoulutusta, niin kuin ainakin [Puhemies koputtaa] USA:ssa on?

18.07 Pertti Hakanen kesk (vastauspuheenvuoro): Arvoisa herra puhemies! Tässä on pu-
huttu nyt kameratolpista jonkun verran, ja todellakin täytyy muistaa se, että aikanaan kun
liikennevalot tulivat, niin yksi syy oli nimenomaan myös se, että saatiin poliiseille resurs-
seja muuhun työhön — minun mielestäni ainakin on ihan ymmärrettävää. Silloin oli var-
maan harkittava tarkkaan, missä ylinopeuksia ajettiin, mihin ne kamerat piti sijoittaa. Niin
kuin tässä on useampi edustaja sanonut, niin totta kai, kun virhe tapahtuu, niin kamera vä-
lähtää, se on tasavertainen meille kaikille.

Kyllä minä vähän kyseenalaistan nyt myöskin sitä, jos ne väritetään hirveän kirkkaalla
värillä, että ne näkyvät, niin kuin täällä edustaja Kari toi esille. Minulle sopii maalaami-
nenkin, mutta miettikääpä sitä, että kun ne rupeavat näkymään tuolla entistä paremmin,
niin sitten tulee niitä äkkijarrutuksia ja peräänajoriskin mahdollisuus lisääntyy taas siinä ti-
lanteessa, elikkä ei ole välttämättä ihan selkeä turvallisuuskysymys kuitenkaan sekään.
Meillä on aika paljon liikennevalvontaa myöskin poliisiautosta, joka on merkattu liiken-
teessä aika hyvin, ja kun ne ajavat meitä vastaan, niin ne saattavat meitä myöskin pysäyt-
tää.

Kysyn ministeriltä vielä, kun henkilöauton peräkärryjen osalta nostettiin nopeus 100 ki-
lometriin: oliko harkittu myös sitä, että katsastettaisiin [Puhemies koputtaa] peräkärryt,
jotta saataisiin oikeasti käyttökuntoisiakin peräkärryjä liikenteeseen?

18.08 Teuvo Hakkarainen ps (vastauspuheenvuoro): Arvoisa puhemies! Muutama käy-
tännön esimerkki vielä.
17



Pöytäkirjan asiakohta PTK 127/2017 vp
Poliisilla on nyt valta niin sanotusti sakottaa. Otetaanpa esimerkki: nykyaikainen huip-
pumoottoripyörä, jossa on epsit, lepsit, kipsit, kapsit ja kupsit, ja vanha Jawa, jossa ei ole
kuin rumpujarrut — samat säännöt, ja varmasti tulee lappu käteen kummallakin, kun ajaa
ylinopeutta. Tässä pitäisi pystyä käyttämään harkintaa.

Sitten vielä semmoinen, että kun täällä kaupungissa jonkin verran joutuu väkisin aja-
maan autolla, niin eikö näille polkupyöräilijöille saa semmoista sääntöä, että kun on suo-
jatie, ne taluttaisivat sen pyörän yli sieltä? Eihän tämä mikään kuntoilualue ole, että aje-
taan hampaat irvessä tuolla ja joutuu väistelemään, kaukaa katsomaan, että tuleeko se pääl-
le. Eihän kaupungissa ajeta rallia autollakaan. Samat säännöt sille polkupyöräilijälle kuin
jalankulkijalle, että työnnetään se [Puhemies koputtaa] pyörä siitä yli.

18.09 Ari Torniainen kesk (vastauspuheenvuoro): Arvoisa herra puhemies! Tieliikenne-
lakipaketti on todella iso, ja tietysti tässä keskustelussa on pidetty jo monet puheenvuorot
tässä pienten ylinopeuksien asiassa. Tosiasia on, että ei tule sallia ylinopeuksia, mutta kyl-
lä liikenteessä ne todella isot ylinopeudet ovat isompi asia omasta mielestäni. Samoin
myöskin, kuten edustaja Tolvanen toi esille, rattijuoppousasiat ja muut päihteiden käyttä-
jät ovat se ongelma-asia. Ja kyllä itsekin kannatan sitä, että tulevaisuudessa meillä olisi au-
tossa vakiona alkolukko, joka sitten varmistaisi näitä asioita.

Sitten edustaja Laukkanen omassa puheenvuorossaan on ottanut esille nämä tiekohtai-
set nopeudet. Itse kyllä kannatan sitä, että tienpitäjät pyrkisivät menemään vaihtuviin no-
peusrajoituksiin. Se on tulevaisuutta myöskin.

Arvoisa ministeri, kun olette vielä paikalla, niin haluaisin kysyä vielä talvirengasasias-
ta: miten on näiden talvirenkaiden kohdalla, kun se on niin, että voi laittaa kelin mukaan
marras-, joulu-, tammi-, helmi- ja maaliskuun aikana? Ja toivon, että Trafilta tulee tarkem-
pia ohjeita tähän. [Puhemies: Ja nyt on aika reilusti yli!] — Kyllä.

18.10 Mika Kari sd (vastauspuheenvuoro): Arvoisa herra puhemies! Oli lievä pettymys,
että edustaja Tolvanen suhtautui noin vähättelevästi tähän kameratolppien maalaamiseh-
dotukseen. Se pitää sisällään sen — jo aikaisemmissa puheenvuoroissa asiasta olen puhu-
nut — että tuotaisiin nämä tolpat sinne aidosti oikeisiin vaaranpaikkoihin; mainitsitte kou-
lut, päiväkodit ja niin edelleen. Tämä maalaaminen — siis kunnolliset värit tolppiin — on
Ruotsissa ollut käytössä jo vuosia, ja kokemus siitä on ilmeisenkin niiden tietojen mukaan,
mitä itsellä on, päinvastainen kuin mitä edustaja Hakanen tuossa ajatteli, että se lisäisi hai-
tari-ilmiötä. Päinvastoin se vähentää haitari-ilmiötä. Nyt haitari-ilmiö tapahtuu siinä, kun
autoilija huomaa sen tolpan 10—15 metriä aikaisemmin, painaa jarrun pohjaan, ja haitari
on valmis. Aamuruuhkassa se tarkoittaa mahdollisesti jopa kymmenien minuuttien jatku-
vaa haitariliikennettä, joka ei ole varmasti tämän lakiesityksen ympäristötavoitteiden mu-
kaista. Liikenteen turvallisuus on liikenteen joustavuutta.

18.11 Markku Pakkanen kesk (vastauspuheenvuoro): Arvoisa herra puhemies! Olem-
me puhuneet tosiaan ylinopeuksista ja rikesakoista ynnä muusta. Itse haluaisin vielä nos-
taa ainakin tämän tieliikenneverkon ja sen tilan. Se on kuitenkin kokonaisuudessaan liiken-
neturvallisuuden kannalta suurin ongelmakohta. Meillä on pitkä tieverkko, se on 450 000
kilometriä kaiken kaikkiaan, ja siitä on valtion maanteitä 78 000 kilometriä. Tämän koko-
naisuuden hallitseminen ja saaminen siihen kuntoon, että meillä olisi turvallista liikkua
teillä, saataisiin nämä ajanmukaiset nopeudet, vaihtuvat nopeudet, niin kuin täällä on tul-
18



Pöytäkirjan asiakohta PTK 127/2017 vp
lut, ja myös tämä talvinopeus — se olisi sellainen iso asia, mistä toivoisin, että tämä parla-
mentaarinen työryhmä pääsisi järkevään ratkaisuun ja päästäisiin tässä isossa kuvassa koh-
ti sitä hyvää tavoitetta, mikä tällä hallituksella on.

18.12 Mikko Alatalo kesk (vastauspuheenvuoro): Arvoisa puhemies! Täällä tuotiin esil-
le, että tuo parkkeeraaminen tulee samanlaiseksi kuin mannermaissakin, että voi pysäköi-
dä myös kulkusuunnan vasemmalle puolelle tietä. Tämä joustavoittaa parkkeeraamista.
Ainakin minulla itselläni on ihan hyvät kokemukset siitä — totta kai se täytyy tehdä muuta
liikennettä vaarantamatta — ja tässä mielessä se on hyvä asia.

Mutta vielä palaisin tuohon asiaan tästä käännetystä todistustaakasta ja siihen, että rik-
komukseen syyllistyneelle asetetaan velvollisuus myötävaikuttaa omaan asiansa selvittä-
miseen maksusta vapautuakseen. Onhan nytkin jo pitänyt kertoa, jos joku muu henkilö on
ajanut sinun autoasi. Miten tämä nyt muuttaa sitä käytäntöä? Tuleeko sitten käymään niin,
että ei näe vaivaa valittaakseen, jos tämä prosessi tosiaan muuttuu käänteiseksi?

Mitä tulee tosiaan itse näihin nopeusrajoituksiin, niin totta kai, sehän on selvä, että no-
peusrajoituksia on pitänyt noudattaa nyt ja pitää tulevaisuudessakin. Mutta tosiaan tästä to-
leranssista ja puuttumiskynnyksestä poliisi on sanonut, että käytäntö jatkuu entisellään,
[Puhemies koputtaa] että 1 kilometrin ylinopeuksiin ei kiinnitettä huomiota.

18.14 Kari Tolvanen kok (vastauspuheenvuoro): Arvoisa herra puhemies! Tärkeintä on,
että tämä kameravalvonta on oikeassa paikassa, ja se on toissijaista minun mielestäni, mikä
se väri on. Siitä varmaan edustaja Karin kanssa olemme samaa mieltä, että paikka ratkai-
see. [Mika Kari: Kyllä!] Käsittääkseni poliisi on entistä enemmän siirtymässä tämmöiseen
liikuteltavaan kamerakalustoon eli niin sanottuihin pakettiautoihin, joissa on se kamera. En
tiedä, pitäisikö nämäkin sitten maalata jollain huomiovärillä, että ne huomattaisiin — se-
kin on taas toinen asia. [Eduskunnasta: Kuten Ruotsissa!] En tiedä, se on makuasia. Mutta
tärkeintä kuitenkin on, että sitä nopeusvalvontaa olisi, ja mielellään niin, että sitä tekisivät
elävät poliisit, jotka voisivat sitten ihan [Mikko Alatalo: Kyllä!] tarkistaa sen kuljettajan
ajokunnon, [Mika Kari: Tästä olemme samaa mieltä!] koska, kuten alussa kerroin, jos
kuuntelitte, olen huolestunut päihteiden käyttäjistä. He aiheuttavat suurimman riskin lii-
kenteessä, ja he useimmiten ajavat hyvin huomattavaa ylinopeutta ja aiheuttavat sen todel-
lisen riskin. Tämä kameravalvonta on ihan hyvä lisä tähän, mutta se ei korvaa elävää po-
liisia, joka osaa sitten tarvittaessa myydäkin sen sakon sille asiakkaalle ja kertoa, miksi
sakko [Puhemies koputtaa] annetaan.

18.15 Satu Hassi vihr (vastauspuheenvuoro): Arvoisa puhemies! Olen samaa mieltä
kaikkien niiden edustajien kanssa, jotka ovat korostaneet nopeuden lisäksi muitakin liiken-
neturvallisuuteen vaikuttavia tekijöitä, mutta haluaisin nyt vielä muistuttaa nopeuteen liit-
tyvästä fysiikasta. Jos meillä on kolme autoa — samanlaisia, samoissa oloissa, samanlai-
sella tiellä ja kelillä — joiden jarrutus alkaa kahdeksastakympistä, yhdeksästäkympistä tai
satasesta, niin siinä vaiheessa, kun se kahdeksastakympistä jarruttamisen aloittanut auto on
pysähtynyt, yhdeksästäkympistä jarruttamaan aloittanut ajaa vielä neljääkymppiä ja sata-
sesta jarruttamaan aloittanut ajaa kuuttakymppiä. Tämä havainnollistanee sitä, että vaikka
nopeus ei useinkaan ole se onnettomuuden syy, onnettomuuden seurauksien vakavuus riip-
puu hyvin voimakkaasti nopeuksista. Se on yksi syy siihen, miksi lämpimästi edelleen tuen
sitä, mitä edustaja Parviainen totesi siitä, että taajamien yleinen nopeusrajoitus pitäisi las-
19



Pöytäkirjan asiakohta PTK 127/2017 vp
kea [Puhemies koputtaa] kolmeenkymppiin ja vain erityisillä perusteilla saisi sitten säätää
ylemmän nopeuden.

Ensimmäinen varapuhemies Mauri Pekkarinen: Arvoisat edustajat, olen merkinnyt
tänne puheenvuorot vielä seuraaville edustajille: edustajat Hoskonen, Kymäläinen, Maija-
la, Myllykoski, Hongisto ja Kari. Näiden puheenvuorojen jälkeen ministerille sitten 3 mi-
nuutin puheenvuoro.

18.16 Hannu Hoskonen kesk (vastauspuheenvuoro): Arvoisa herra puhemies! Huoma-
sin tässä uudessa lakiesityksessä erittäin kannatettavan pykälän, ajokorttilain 65 §:n muut-
tamisen, niin että nämä pienet ylinopeussakot jäävät pois siitä perusteesta, minkä mukaan
ihmisen ajokortti voidaan laittaa hyllylle kuivumaan tai lepäämään. Hyvä näin, mutta tuli
mieleen raskas liikenne: esimerkiksi puutavarankuljetuspuolellahan meillä on sellainen
ongelma, että kun talvella ajetaan puuta rekalla, niin siinä ajon aikana tulee helposti
1 000—2 000 kiloa lisää painoa, kun lumi pölisee, ja kun rekkakuski saa kolme ylipai-
nomaksua, niin sehän toimii samalla keinoin kuin lievä ylinopeus, kolmen ylikuormamak-
sun jälkeen lähtee kortti kuivumaan, ja sen jälkeen ammatti on siinä. Tuleeko tähän muu-
tosta? 

Sitten tämä toinen hyvä asia, mikä täällä lakiesityksessä on, huolellisuusvelvollisuus:
olisin muutamalla sanalla halunnut kuulla ministerin luonnehdinnan siitä, mitä tämä hieno
uusi kohta täällä niin kuin syvimmillään pitää sisällään.

18.17 Suna Kymäläinen sd (vastauspuheenvuoro): Arvoisa herra puhemies! Tähän esil-
le nostettuun asiaan: on erittäin hyvä, että tuosta kolmesta ylinopeussakosta ei enää menetä
korttia ja erityisesti [Kari Kulmala: Pienestä!] — pienestä, todella hyvä lisäys — ettei tämä
vaikuta ammattiliikenteen kuljettajiin. 

Täällä nousi keskustelussa esille tienvarsiin pysäköiminen. Sen osalta kysyisin tästä
tienkäyttäjän ennakointivelvollisuudesta, joka tähän lakiin on kirjoitettu. Nimenomaan tie-
nvarteen pysäköinnin kohdallahan tässä voi tulla tulkinnanvaraisuuksia. Edelleen kysyn
pyörätiellä tapahtuvien jalankulkijakuolemien osuudesta: millä tavoin tällä esityksellä py-
ritään tätä ehkäisemään? Nythän siellä on hyviä lisäyksiä polkupyöräkypärien pakosta ja
heijastimen käyttämisestä ja niin pois päin, mutta täällä on myös ollut esillä nopeusrajoi-
tusten [Puhemies koputtaa] alentaminen taajamien kohdalla. 

18.19 Eeva-Maria Maijala kesk (vastauspuheenvuoro): Arvoisa puhemies! Olen ollut
tien päällä varmaan sen miljoona kilometriä, ja siellä on tullut nähtyä ja koettua kaikennä-
köistä. Viime vuosina olen useamman kerran säikähtänyt sitä, kun joillakin jalankulkijoil-
la tai sitten joissakin paikoissa on ollut aivan ylimitoitettu heijastinmäärä. Esimerkiksi po-
liisi on saattanut pysähtyä yhtäkkiä pimeässä valtavalla valaistuksella tai sitten on joku
semmoinen ylimääräinen liikennemerkki laitettu, tai jotkut tämmöiset, mitkä ovat olleet ai-
van ehdottomasti ylireagointia siihen tilanteeseen nähden, ja se on kuskit enemmänkin säi-
käyttänyt siinä tilanteessa. Nyt sitten kysyn, onko tässä laissa huomioitu se, että ylimää-
räistä häirintää ei saa tapahtua tämmöisellä toiminnalla. Tuossa oli muun muassa äsken jo
keskustelua näistä eri tolpista ja tämmöisistä näin, siitä, kuinka paljon niitä voidaan sitten
merkitä, ettei tule ongelmia tässä liikenteessä.
20



Pöytäkirjan asiakohta PTK 127/2017 vp
Kokonaisuudessaan uskon, että me valiokuntakäsittelyssä pääsemme hiomaan tätä esi-
tystä vielä aika paljonkin, [Puhemies koputtaa] mutta kiitoksia tähän asti. 

18.20 Jari Myllykoski vas (vastauspuheenvuoro): Arvoisa herra puhemies! On pakko
käydä nyt Ruotsin puolella tässä kamera-asiassa. Minun mielestäni siellä tehdään turvalli-
suuden nimissä tämä kaikki. Ensin kaukana ennen risteystä on jo ilmoitustaulu siitä, että on
kohta kameravalvonta, vähän ennen risteystä on vielä nopeudennäyttötaulu, ja vasta sen
risteyksen jälkeen on se kamera. Jos siihen ajat ja sakot saat, niin kyllä täytyykin saada. Eli
tavallaan se ruotsalainen turvallisuuslähtökohta on jo erilaisempi kuin meillä täällä on ol-
lut tähän asti. [Mika Kari: Absolut!] Eli kyllä ne kamerat on todellakin sijoiteltu juuri sitä
varten, että mahdollisimman hankalissa paikoissa autoilijan kannalta varmasti on syytä no-
peutta valvoa. 

Mutta nyt jos palataan tähän tolppien maalaamiseen: sijoitellaan ne kamerat sinne, mis-
sä niitä tarvitaan, ja kerrotaan niistä autoilijoille, jotta se [Puhemies koputtaa] kaksinker-
tainen turvallisuusajattelu tulee koulun läheisyydessä. 

18.21 Reijo Hongisto sin (vastauspuheenvuoro): Arvoisa herra puhemies! Tässä on käy-
ty erinomaisen hyvää keskustelua, ja olen tulkinnut asian niin, että jokainen puheenvuoron
käyttänyt henkilö haluaa omalta osaltaan olla parantamassa liikenneturvallisuutta — hyvä
näin. 

Haluaisin muutamalla sanalla nostaa esille vielä itsetuhoiset kuljettajat. Meillä on vali-
tettavan monta esimerkkiä siitä, että itsetuhoinen henkilö syystä taikka toisesta päättää to-
teuttaa tämän tuhoisan turman, ja monta kertaa käy niin, että siinä vastapuolella sitten tulee
uhreja myöskin. Kysynkin — olen lukenut tämän lakiesityksen mutta en muista suoraan —
onko tässä lakiesityksessä mainittu sitä ja otetaanko kantaa siihen, millä tavalla voitaisiin
itsetuhoisten kuljettajien määrää liikenteessä vähentää. Uskon näin, että lääkäreiden oi-
keus ja velvollisuus ilmoittaa itsetuhoiseksi havaitsemastaan potilaasta poliisille on ole-
massa, mutta tiedän myöskin sen, että erilaiset salassapitomääräykset monta [Puhemies
koputtaa] kertaa rajoittavat tätä ilmoitusoikeutta. 

Ensimmäinen varapuhemies Mauri Pekkarinen: Ja vielä edustaja Kari, vastauspuheen-
vuoro, ja sitten ministeri. 

18.22 Mika Kari sd (vastauspuheenvuoro): Arvoisa herra puhemies! Voisi ehkä yksin-
kertaistaa tätä puheeni taustaa ja huolta siitä, että meidän liikennevalvonta kohdistuu liian
paljon tällä hetkellä näihin tolppiin, sähköiseen liikenteenvalvontaan. Se tausta minun mie-
lestäni lähtee siitä, että poliisin resurssien vähentyessä painetta liikennevalvonnasta on siir-
retty tänne automaattiselle puolelle. Näin ollen tolpat eivät ole tulleet laadullisesti lisää-
mään meidän liikenneturvallisuutta ja liikennevalvontaa, ainoastaan ikään kuin pakon sa-
nelemana poliisin tehtäviä on siirretty tällaisien kylmien poliisien, peltipoliisien hoidetta-
vaksi, ja tämä kehitys on negatiivinen.

Toivon, että samalla kun poliisin määrärahoja ja poliisin resursseja pystytään pitkällä ai-
kajänteellä tarkistelemaan, liikenneministeri ja sisäministeri yhdessä kävisivät näissä
asioissa valtiovarainministerin puheilla, jotta saisimme ne poliisit tekemään sitä liikenne-
valvontaa, sen ammattilaisten joukon, joka sillä kentällä osaava joukko on, ja samalla saa-
taisiin nämä tolpat, liikenteen karimerkit — jos vaikka näin sanon — maalattua kunnolla
21



Pöytäkirjan asiakohta PTK 127/2017 vp
näkyviksi. Kun se kuopan paikka siellä tiessä on, niin ei tulisi suotta ylimääräisiä jarrutte-
luja vaan saataisiin joustava, turvallinen liikenne.

Ensimmäinen varapuhemies Mauri Pekkarinen:  Olen havaitsevinani, että juuri tähän
saumaan vielä ennen ministerin puheenvuoroa edustajat Pakkanen ja Kiuru ilmeisesti ha-
luaisivat aivan välttämättä käyttää vastuspuheenvuoron, ja siihen haasteeseen on vastatta-
va.

18.23 Markku Pakkanen kesk (vastauspuheenvuoro): Arvoisa herra puhemies! Juuri tä-
hän edustaja Karin esittämään, etteikö tolpilla olisi liikenneturvallisuuden kannalta merki-
tystä: Olen itse elävä esimerkki siitä, kuinka ajokäyttäytyminen muuttuu, kun tulee riittä-
vän monta kertaa tolpasta valokuvan perusteella se kuvamaksu. Minulla oli ennen aina tapa
ajaa sellainen 10—12 kilometriä ylinopeutta, ja kun riittävän monta kertaa tulee sakko, niin
kyllä vain käyttäytyminen muuttuu. Nyt ajan vain 6 kilometriä yli, ja jos se menisi vielä
tarkemmin, niin se olisi todennäköisesti siihen tasan. Olen siis elävä esimerkki siitä, että
kyllä se vain muuttuu sillä tolpalla. Siihen ei ole tarvittu yhtään poliisia, ja minusta se on
ihan järkevää. Silloin tällöin Hämeenlinnan poliisilaitokselta aina tulee kirje, että voitteko
kertoa, kuka on ollut autoa ajamassa. Kun mamman autolla ajaa, niin useasti siinä kuukau-
den saa ylimääräistä maksuaikaa, kun sinne laittaa kirjeen, että kyllä se olin jälleen kerran
minä, joka sillä rouvan autolla ajeli sen ylinopeuden, ja ajotapa muuttui ja turvallisuus li-
sääntyi. [Eeva-Maria Maijala: Hyviä neuvoja!]

18.24 Pauli Kiuru kok (vastauspuheenvuoro): Arvoisa puhemies! Edustaja Hongisto pu-
hui hyvin itsetuhoisista henkilöistä. Vielä haluan nostaa esiin, kun jäi äsken hieman kes-
ken, henkilöt, joilla on impulsiivinen luonne, taipumus liikenneraivoon ja aggressiiviseen
käyttäytymiseen. Minun käsitykseni mukaan liikennevirhemaksut, päiväsakot eivät vie
heille perille sitä koulutusta tai oppia siitä, mistä tässä on kysymys. Totta kai heille tulee se
viesti, että he ovat tehneet jotain ikään kuin väärin, mutta vaikuttaako se heidän käyttäyty-
miseensä jatkossa? Uskallan epäillä. Tämä oppi pitäisi saada vähän niin kuin Pavlovin koi-
rille jotenkin sinne, ja tässä kannustan tällaisiin vihanhallintakursseihin ja -koulutuksiin
henkilöitä, joilla on vaikeuksia hallita omia tunteitaan.

Ensimmäinen varapuhemies Mauri Pekkarinen:  Ministeri, noin 3 minuuttia tarpeen
mukaan.

18.26 Liikenne- ja viestintäministeri Anne Berner: Arvoisa puhemies! Ajokunto on to-
dellakin erittäin tärkeä osa liikenneturvallisuutta, ja tämän uuden lain mukaan poliisin toi-
mesta voidaan keskeyttää sellainen ajo, josta poliisi epäilee, että kuljettaja ei ole kunnossa.
Tämä on iso ja tärkeä uudistus tässä kokonaisuudessa. Päihteet eivät kuulu liikenteeseen, ja
myöskin valtioneuvoston liikenneturvallisuusperiaatepäätöksessä on tämä otettu huo-
mioon.

Liikenneosaaminen on toinen asiakokonaisuus, jota muun muassa edustaja Myllykoski
nosti tässä esille. Sekin on tärkeä osa tätä kokonaisuutta.

Opetusasioiden osalta toivottavasti saamme yhteisymmärrystä opetusministerin kanssa,
mutta järjestöt tekevät jo nyt erittäin tärkeää työtä osana tätä kokonaisuutta ja ovat siinä yh-
teydessä meille hyvin merkittäviä.
22



Pöytäkirjan asiakohta PTK 127/2017 vp
Tässä on verrattu sitä, mikä on Ruotsin nopeusjärjestelmä. Se vastaa suurin piirtein Suo-
men talvinopeusjärjestelmää. Ruotsissa yli 80 kilometriä tunnissa sallitaan pääsääntöisesti
ja vain, jos ajosuunnat on erotettu toisistaan rakenteellisesti, voidaan nostaa nopeutta.

Automaattivalvonta on kasvanut meillä Suomessa, mutta se ei ole kuitenkaan niin suur-
ta kuin monessa muussa verrokkimaassa. Meillä on 130 kameraa ja 3 000 valvontakame-
raa, 450 000 kilometriä teitä, mutta on selvää, että me tarvitsemme enemmän poliisin re-
sursseja liikenteen valvomiseksi. Ja juuri niin kuin esititte, edustaja Kari, tämä on sisämi-
nisterin ja liikenneministerin yhteistä asiaa, ja varmasti myöskin yhteisesti sitä viemme
eteenpäin.

Edustaja Ronkainen, nykyinen laki mahdollistaa jo nyt 1 kilometrin ylityksestä sakotta-
misen. Tässähän ei sinänsä mikään muutu, mutta niin kuin on edellä todettu, poliisin puut-
tumiskynnys on tässä ratkaiseva.

Edustaja Tolvanen, nostitte esille alkolukkokokonaisuuden. Alkolukkolain kokonaisuu-
distus astui voimaan vuoden 2016 lopussa. Tavoitteena on saada lisää alkolukkoja, mutta
emme tiedä vielä, miten laki on vaikuttanut, ja sitä vielä pitäisi katsoa.

Kameratolppien sijainnista vastaa lähinnä poliisi ja toiseksi kunta. Elikkä tässä heillä on
hyvin paljon harkintaa käytettävissä, mutta tämä laki mahdollistaa nyt sen, että tolppia voi-
daan asettaa lähemmäs suojateitä, ja siinä on iso muutos ja parannus.

Pysäköinti jalkakäytävälle ja pyörätielle on lähtökohtaisesti kielletty, mutta se sallitaan
silloin, kun halutaan mahdollistaa tavaran purku, joka on tietysti meidän kivijalkamyymä-
löillemme erittäin tärkeä. Me pyrimme tässä lainsäädännössä mahdollistamaan se niin, että
nämä lastaus- ja kuormauspaikat on selkeämmin merkitty, ei niin, että härdelli on vähän
niin kuin joka paikassa, mutta pääsääntö on, että pysähtyä ei saa.

Tienpitäjä on se, joka määrittelee sopivat nopeusrajoitukset tielleen, mutta tässä on sit-
ten huomioitava tien kunto ja myöskin esimerkiksi meluhaitta, joka syntyy nopeuden nos-
tamisesta.

Edustaja Kiuru, nostitte esille sen, voiko liikenneraivon tunnistaa. Liikenneturva antaa
tässä mahdollisuuden asennekasvatukseen, mutta esimerkiksi tässä laissa on sellainen koh-
ta, että jos on vilkku päällä ja haluaa vaihtaa kaistaa, niin sitä ei saa estää esimerkiksi nos-
tamalla nopeutta. Pienillä asioilla pystytään tässä laissa jotenkin vaikuttamaan, mutta edel-
leenkin tämä on hyvin pitkälti myöskin, jälleen kerran, järjestöjen kanssa yhteisesti tehtä-
vä asia.

Pakettiautojen nopeusrajoitukset: ajoneuvokohtaisia nopeuksia nostetaan, koska se li-
sää liikenteen sujuvuutta ja vähentää ohitustarvetta ja sitä kautta nostaa liikenneturvalli-
suuden kokonaisuutta.

Nopeusrajoitusten alentaminen taajamissa on yksi aivan keskeinen mahdollisuus paran-
taa suojateiden turvallisuutta, jonka edustaja Kymäläinen nosti esille, ja se myöskin sitten
mahdollistaa sen, että niihin voidaan asentaa paremmin kamerat, ja juuri siten voidaan täs-
sä järjestelmässä siihen alempaan rikesakkoon liittyen mahdollistaa myöskin valvonta, jos-
sa pystytään kuvaamaan läheltä vain rekisteritunnus. Tämä on siihen kohtaan tietysti tär-
keä.

Edustaja Torniainen, jos keli edellyttää talvirengasta, niin sitä on käytettävä marras-
maaliskuun välisenä aikana. Laissa on sitten se valtuutussääntö, jonka mukaan Trafi mää-
rittelee sen, millä tavalla se rengas määritellään.

On erittäin tärkeää, mitä edustaja Hassi on nostanut monta kertaa esille, että nopeuden li-
säksi puhutaan muista aspekteista. Tässä yksi hyvin keskeinen on se, kuinka hyvin tunnem-
23



Pöytäkirjan asiakohta PTK 127/2017 vp
me liikennesäännöt. Tässäkin toivon, että tämän uuden tieliikennelain myötä syntyy lisää
tietoa ja ymmärrystä ylipäätään siitä, mitkä meidän sääntömme ovat.

Tässä on noussut esille myöskin se, miten rikesakkoasiassa sakkomääräyksen saanut voi
sakosta vapautua, eli käänteinen todistustaakka. Jo nyt me olemme tilanteessa, että jos on
saanut rikesakon, niin joutuu siitä valittaakseen esittämään esitutkinnassa tai tuomioistuin-
käsittelyssä vastanäyttöä syyttömyyden tueksi. Poliisin päätöksestä voi hakea oikaisua, ja
kielteisestä päätöksestä voi valittaa hallinto-oikeuteen edelleenkin.

Itsetuhoisten kuljettajien osalta on edelleen varmasti näin, että tietojenvaihdossa saattaa
olla asioita, joita en tunne, mutta tähän ei siis ole meidän hallinnonalallamme mahdolli-
suuksia vaikuttaa vaan tässä tarvitaan yhteistyötä muiden ministeriöiden osalta.

Edustaja Kymäläinen, ennakointivelvollisuus tarkoittaa sitä, että jokaisen tienkäyttäjän
on oltava valppaana ja varauduttava toisen tienkäyttäjän toimintaan [Puhemies koputtaa] ja
toimittava niin, että vaara voidaan välttää. — Kiitoksia.

Ensimmäinen varapuhemies Mauri Pekkarinen:  Kiitoksia, siinä oli todellakin 3 mi-
nuutin puheenvuoro, mutta niitä nyt oli tasan tarkkaan kaksi peräkkäin elikkä 6 minuuttia.
Mutta se oli tarpeen, niin paljon kysymyksiä ministerille tuli. Minä huomaan, että vielä on
vastauspuheenvuoron tarvetta, eli aivan lyhyesti vielä. — Havaitsen edustaja Hassin pyy-
täneen vastauspuheenvuoroa.

18.32 Satu Hassi vihr (vastauspuheenvuoro): Arvoisa puhemies! Tätä pyöräteille ja jal-
kakäytävälle pysäköimistä haluaisin kommentoida nyt. Olen seurannut Facebookissa täm-
möistä Minä pysäköin pyörätielle -sivua, jossa on järkyttävän paljon esimerkkejä hyvin
törkeistä pyöräteille pysäköimisistä pitkäksi aikaa, jopa sellaisia, että tietty auto aivan
säännöllisesti pysäköi pitkäksi aikaa samaan kohtaan. Tämä on sellainen asia, jossa liiken-
nevalvonnalta toivoisi paljon jämerämpää otetta. Lisäksi toivoisin myöskin sitä, että mää-
riteltäisiin jonkinlaiset kriteerit siitä, milloin saa pysäköidä pyörätielle. Esimerkiksi itse
ajan hyvin usein Tampereen Puutarhakadulla kotoa rautatieasemalle sellaista pyörätietä
myöten, jonne on usein pysäköity autoja, vaikka siinä kadun toisella puolen on ihan lailli-
sia paikkoja. Ei nyt voi olla tavaran lastaus johonkin lähikauppaan mahdottomampaa ka-
dun toiselta puolelta kuin pyörätieltä.

Ensimmäinen varapuhemies Mauri Pekkarinen: Arvoisat edustajat, olen vielä merkin-
nyt tänne vastauspuheenvuorot edustajille Torniainen, Myllykoski ja Hakanen. Näillä
mennään ja sitten siirrytään puhujalistaan.

18.33 Ari Torniainen kesk (vastauspuheenvuoro): Arvoisa puhemies! Iso kiitos ministe-
rille ensinnäkin tämän lakipaketin esittelystä ja myöskin näistä vastauksista, mitä me olem-
me saaneet. Varmaankin tähän koko lakiin, joka on todella laaja, on tullut paljon aikanaan
lausuntoja, ja sen eteenpäinvieminen ja tänne saliin saaminen on vaatinut paljon työtä ja
vaivannäköä, ja uskon, että paljon pohdintaa myöskin, kun olen katsonut noita lausuntoja.
Tässä lakipaketissa on huomioitu hyvin autoilijat ja autoilijoiden käyttäytyminen ja liiken-
nöinti ja muut moottoriajoneuvoilla liikkuvat. Siinä on huomioitu pyöräilijät, siinä on huo-
mioitu myöskin jalankulkijat. Itseäni lämmittää erityisesti se, että polkupyöräilijän ja pol-
kupyörämatkustajan ajon aikana yleensä on käytettävä suojakypärää, että se on myöskin
24



Pöytäkirjan asiakohta PTK 127/2017 vp
saatu pysymään nytten laissa. Se on varmasti aiheuttanut paljon keskustelua puolesta ja
vastaan.

18.34 Jari Myllykoski vas (vastauspuheenvuoro): Arvoisa herra puhemies! Tässä kuul-
tiin edustaja Maijalalta tämmöinen liikenteen me too -kampanjan avaus. [Eeva-Maria Mai-
jala pyytää vastauspuheenvuoroa] Minä kyllä olen sitä mieltä, että lakiin olisi ollut hyvä
kirjoittaa jo, että pimeällä on jalankulkijan käytettävä heijastinta. Täällä kaupungissa satei-
silla ilmoilla erityinen tarve olisi jalankulkijoitten käyttää heijastinta. Minun mielestäni
varmasti on hyvä ruveta harkitsemaan valiokunnassa, voidaanko kirjausta jollakin tavoin
vahvistaa.

Sitten olisin kysynyt ministeriltä: onko se tiemestari, joka määrittelee, koska sitten on
käytettävä talvirengasta, vai kuka se on? Jos tämä jää yksinomaan sitten kansalaisen omaan
harkintaan katsoa, onko nyt se talvirengaskeli vai ei, niin siitä seuraa katastrofi.

18.36 Pertti Hakanen kesk (vastauspuheenvuoro): Arvoisa herra puhemies! Todella
tämä laki on laaja, ja täällä on aika pitkälti keskitytty nyt tähän liikenteen nopeudenvalvon-
taan, mikä on tietysti äärimmäisen tärkeä asia, ja sen resurssien käyttöön ja jopa tosiaan
näiden kameratolppien väriin. Edustaja Kari täällä toi hyvin tämän Ruotsin esimerkin kyl-
lä esille, ja kyllä nyt, kun minä tätä hetken olen miettinyt, totta kai tietysti, jos aikaisem-
paan se kameratolppa näkyy värillisenä, ehkä se heiluriliike loppuu taikka ainakin vähe-
nee.

Mutta sitten minä vielä ministerille teen kysymyksen noista peräkärryistä, joista äsken-
kin kysyin: kun meillä on tosiaan nyt niitä henkilöauton peräkärryjä liikenteessä, niin sa-
nottuja omavalmisteita ja aika iäkkäitä vaunuja, ja nyt niiden nopeus nostetaan 100 kilo-
metriin tunnissa, niin olisiko syytä harkita sitä katsastuksen tarvetta niille? Totta kai poliisi
valvoo niitten kuntoa lähtökohtaisesti, mutta jos ne olisi katsastettu esimerkiksi kerran kol-
messa vuodessa, me voisimme sillä tavalla saada myöskin liikenneturvallisuutta siltä osin,
koska nopeudet kasvavat.

18.37 Mika Kari sd (vastauspuheenvuoro): Arvoisa herra puhemies! Kaupunkilaisena
tervehdin ilolla sitä, että ministeri omassa puheenvuorossaan sanoi, että pyöräteille pysäh-
tymiseen etsitään keinoja, jotta kaupungeissa kivijaloissa toimivat yritykset ja asukkaat
pystyvät lastaamaan ja purkamaan joustavasti. On hyvä, että etsitään tällaista vaihtoehtoa.
Muussa tapauksessa oltaisiin tilanteessa, joka vaikeuttaisi kyllä ihmisten elämistä kaupun-
geissa.

Mutta yksi asia, joka vaikeuttaa kaupunkilaisten elämistä, ovat kyllä toisaalta pyörätiet,
jotka tuovat hyvää ja mukavaa vaihtelua liikkumiselle — pyörälläkin kaupungissa voi liik-
kua — mutta usein törmää kyllä siihen, että jalankulkija tarvitsi kypärää melkeinpä enem-
män kuin polkupyöräilijä. Ministeri, miten itse arvioitte, pitäisikö meidän enemmänkin
keskustella siitä, että myös kaupunkiliikenteessä, kaupunkiympäristössä polkupyöräilevät
ihmiset noudattaisivat kohtuutta omassa nopeudessaan liikkuessaan polkupyörällä? Täällä
Helsingissä usein tulee ainakin itselleni tilanne, [Puhemies koputtaa] että kypärä pitäisi
olla minulla eikä pyöräilijällä.

18.38 Eeva-Maria Maijala kesk (vastauspuheenvuoro): Arvoisa puhemies! Olen erittäin
tyytyväinen siihen, että tähän lakiin tuli merkintä siitä, että suositellaan heijastimen käyt-
25



Pöytäkirjan asiakohta PTK 127/2017 vp
töä, sillä muutenhan lähtökohta olisi ollut se, että tämä heijastinasia olisi pitänyt jättää pois
laista sen takia, että hyvä lainsäädäntö vaatii sen, että jos määrätään heijastimen käyttö,
niin sitä pitäisi pystyä silloin myöskin valvomaan, sanktioimaan se asia, ja tämmöistä sank-
tiointiasiaa ei pysty käytännössä tekemään. Mutta olen erittäin tyytyväinen, että me saim-
me laitettua sinne eteen sen sanan "suositellaan", jotta pystytään sitten myöskin lukemaan
ja sen mukaisesti toimimaan. Ja minä omalta osaltani haluan kannustaa kaikkia heijasti-
men käyttöön. Se, mitä minä otin äsken esille, kun kysyin, miten reagoidaan siihen, että
jotkut laittavat liikaa, oikein säikähdyttävän määrän, heijastinpintaa näkyville, mikä oi-
keasti häiritsee liikennettä, on kokonaan eri asia kuin semmoinen asianmukainen, huomio-
ta herättävä, sopiva heijastinmäärä.

Ensimmäinen varapuhemies Mauri Pekkarinen:  Vielä vastauspuheenvuoro, edustaja
Juvonen, ja sitten siirrytään puhujalistaan. Jos ministeri haluaa minuutin käyttää edustaja
Juvosen jälkeen, niin sen suon hänelle.

18.39 Arja Juvonen ps (vastauspuheenvuoro): Arvoisa herra puhemies! Minäkin nostan
heijastinasian tässä esille. Se on erittäin tärkeää, että siitä mainitaan, ja ei riitä ainoastaan se
maininta vaan sitä pitää myös käyttää ja pitää. Monet onnettomuudet jalankulkijoille ja
myös pyöräilijöille olisivat ehkäistävissä. Minä olen sitä mieltä, että mieluummin parempi
näkyvyys ja useampi heijastin kuin täysin pimeänä siellä tieliikenteessä liikkuminen. Mi-
nun mielestäni heijastinpakko kyllä olisi voinut olla ihan niin, että se sisällytetään lakiin,
että se on laissa, että käytä heijastinta ja suojaa itsesi. Mitä mieltä te, ministeri, olette tästä
asiasta?

Kyllä tuo pyöräilykypäränkin käyttö — se pääkoppa on aika pehmoinen, kun sieltä pyö-
rästä lentää, ja ne ovat kuitenkin vakavia vammoja, tapaturmia, mitä siitä aiheutuu, niin
että on sitten vähän näennäistä puhua turvallisuuden [Puhemies koputtaa] parantamisesta,
jos ei tarvitse kypärääkään.

Ensimmäinen varapuhemies Mauri Pekkarinen: Ja nyt ministerille vielä minuutin vas-
tauspuheenvuoro. Minä huomaan, että osin tulee samoja kysymyksiä, joihinka ministeri on
jo vastannutkin. Sitä keskustelua me emme kovin pitkään jatka. Siirrytään varsinaisiin pu-
hujalistoihin.

18.40 Liikenne- ja viestintäministeri  Anne  Berner  (vastauspuheenvuoro):  Kiitoksia,
puhemies! Laissa on kriteerit sille, miten jalkakäytävälle pysäyttämistä tilapäisesti voi-
daan tehdä, ja on syytä katsoa, että siitä voidaan pitää kiinni. Heijastimista ja pyöräilyky-
pärän käytöstä on tässä laitettu suositus johtuen myöskin siitä, että meillä ei oikeastaan ole
käytännössä mitään mahdollisuuksia sanktioida näitä. Sen takia emme ole määritelleet sin-
ne pakkoa. Jos olisi pakko, pitäisi pystyä sanktioimaan, sitten pitäisi pystyä valvomaan, ja
tätä resurssia ei valitettavasti myöskään ole. Toivomme, että tämä suositus, kun se on lais-
sa, kannustaisi sekä pyöräilykypärän käyttöön että heijastimien käyttöön, ja tämä on nyt
meidän näkemyksemme mukaan vahvin, mitä tähän tilanteeseen voidaan lain puolella vie-
dä.

Niin kuin puhemies totesi, moniin näistä kysymyksistä olen jo aikaisemmissa puheen-
vuoroissani vastannut. Kysymys katsastuksesta, jota edustaja Hakanen nosti esille, tulee
26



Pöytäkirjan asiakohta PTK 127/2017 vp
valmisteluun kevään aikana, ja siinä kohdassa voidaan tätä asiaa tarkastella vielä uudes-
taan. — Kiitos.

Ensimmäinen varapuhemies Mauri Pekkarinen:  Puhujalistaan.

18.42 Kari Kulmala sin: Arvoisa puhemies! Meillä on täällä Suomessa ja eduskunnassa
mielenkiintoinen järjestelmä. Jos haluaa puheensa puhujalistan kärkeen, niin silloin kan-
nattaa mennä tuonne eduskunnan kansliaan ja varata se puhe. Minä kävin varaamassa kol-
me tuntia ennen täysistunnon alkua, ja nyt minä tämän puheen sitten pidän. Elikkä siitä,
kun tätä asiaa on alettu käsittelemään, on 1 tunti 40 minuuttia. Olen listan kärjessä, minis-
terin jälkeen. Kiitoksia tästä.

Esityksessä ehdotetaan säädettäväksi muun muassa uusi tieliikennelaki. Nyt olemmekin
mielenkiintoisen asian keskellä. Tuon tässä puheessani esiin useamman liikennettä valvo-
van konstaapelin mielipiteitä, eli nämä eivät ole pelkästään omiani, vaikka seison näiden
takana.

Säädämmekö turvallisuutta parantavan lain vai säädämmekö vähemmän byrokratiaa
tuovan lain? Molempia emme voi säätää. Kompromissia emme myöskään tarvitse. Voi-
massa oleva laki on vuodelta 1981, ja se sisältää liikenteen periaatteet, liikennesäännöt, lii-
kenteenohjauslaitteet ja liikennemerkit, ajoneuvojen käyttösäännöt sekä liikennerikko-
musten seuraamukset. On selvää, että näitä tulee ajanmukaistaa, mutta vain liikenneturval-
lisuus edellä. 

Esityksen myötä otetaan hyvin huomioon haavoittuvimmassa asemassa olevat, kuten ja-
lankulkijat ja pyöräilijät, joita on noin 28 prosenttia kaikista liikenteen käyttäjistä. Onkin
hyvä, että heijastin ja polkupyörän kypäräsäännökset pysyvät tulevassa laissa. Toisaalta
laki ilman sanktiota on torso, ja sanktion puuttuminen vähentää sen merkitystä. Jatkossa
jalkakäytävän tai pyörätien ylittävän ajoneuvon olisi väistettävä jalankulkijaa, pyöräilijää
sekä jalkakäytävän tai pyörätien takana olevan ajoradan liikennettä. Tällä hetkellähän väis-
tämisvelvollisuus on vain jalankulkijaa kohtaan, ellei liikennemerkki jotain muuta osoita.
Mielestäni tämä on hyvä muutos.

Niin sanottua jokamiehen peräkärryä eli alle 750 kilon keskiakseliperävaunua voisi ve-
tää 100 kilometriä tunnissa nykyisen 80 kilometrin sijaan. Nämä muutokset voisivat esi-
tyksen mukaan vähentää ohitustarvetta ja siten vaikuttaa myönteisesti liikenneturvallisuu-
teen. Olen asiasta hieman eri mieltä. Ohitustarve saattaa vähentyä, mutta väärin kuormattu
peräkärry on erittäin vaarallinen jo 80 kilometrin nopeudessa. Tätä kohtaa kannattaa vielä
asiantuntijakuulemisessa tarkentaa, ja nimenomaan liikenneturvallisuus edellä.

Esityksen mukaan talvirenkaita olisi käytettävä talviaikaan silloin, kun sää tai keli sitä
edellyttää. Annetaanko siis kuljettajalle itselleen mahdollisuus arvioida, onko keli ja sää
hänelle sopiva ja voisiko hän ajaa kesä- vaiko talvirenkailla? Annan esimerkin: Syksyllä ja
varsinkin talvella voi keli vaihtua hyvinkin nopeasti. Kun illalla menen nukkumaan, yöllä
on satanut lunta, mutta aamulla on kuitenkin mentävä töihin eikä julkisia kulkuvälineitä
ole. Tie on liukas ja jäinen — mitä teen? Tuskin alan aamuhämärissä vaihtamaan talviren-
kaita, koska silloin myöhästyn töistä, joten lähdenkin liukastelemaan muun liikenteen se-
kaan luottaen hyvään onneeni ja ajotaitooni. Poliisi valvojana voi olla siellä toisessa pääs-
sä minua odottamassa: hänellä on erilainen näkemys tästä kelistä, ja hän kirjoittaa minulle
rangaistuksen. No, tämän esityksen myötä tietenkin kitkarenkaiden myynti saattaa lisään-
tyä, mutta ne eivät ole hyviä kesä- eivätkä talvirenkaita, vaan ne ovat kompromissi molem-
27



Pöytäkirjan asiakohta PTK 127/2017 vp
mista. Muussa tapauksessahan ne olisivat myös jokaisessa hälytysajoneuvossa kaupun-
kien ulkopuolellakin. 

Uudet liikennemerkit ovat myös tervetulleita uudistuksia, vaikka entisiäkään ei vielä
osata. Uusia olisi tulossa 20—30 kappaletta. Nastarenkaiden käyttöä kieltävä liikenne-
merkki tuntuu hieman kaukaa haetulta. Kohta varmaankin joudumme laittamaan autoon-
kin tarran, kun autossa on nastarenkaat, kuten Venäjällä. Sakko tästä tarran puuttumisesta
on heillä 500 ruplaa. Venäjällähän ei ole nastarengaspakkoa, mutta kuljettajasta saatetaan
tehdä syyllinen, jos joku ajaa auton perään, kun autossa on nastarenkaat. Liikennemerkki-
uudistuksessa symboliikkaa yksinkertaistetaan. Ne ovat sukupuolineutraaleja, eli jatkossa
ei aikuinen, mieheltä näyttävä henkilö voi enää taluttaa pikkutyttöä, koska sehän on joiden-
kin mielestä maaseudulla muutenkin hieman arveluttavaa.

Sulkuviiva olisi jatkossa valkoinen, ei enää keltainen. Toivottavasti saadaan jatkossa
valkoinen sulkuviiva näkymään yhtä hyvin kuin keltainen lumen ja ohuen jään alta, koska
vielä pitkään ajamme itse autoa emmekä istu vain itsestään kulkevan auton kyydissä. Kel-
tainen sulkuviiva on mielestäni selvästi liikenneturvallisuutta ajatellen parempi väri.

Tienkäyttäjien automaattivalvonta lisääntyy merkittävästi uuden tieliikennelain myötä.
Mikäli hyväksymme tämän esityksen, liikennevalvontakamerat voivat valvoa automaatti-
sesti ajonopeuksien lisäksi kymmenien liikennesääntöjen noudattamista. Meidän järjestel-
mämme erikoisuutena on ollut se, että on pitänyt kuvata sekä ajoneuvon rekisterikilpi että
kuljettajan kasvot, koska kuljettaja on vastuussa liikennerikkomuksista. Vaatimus liittyy
rikosoikeusjärjestelmäämme ja valtion todistustaakkaan. Uusi laki mahdollistaisi sen, että
kamera voi kuvata vain pelkkää rekisterikilpeä myös ajoneuvon takaa eli rangaistuksia voi-
si jatkossa lähettää enemmän ajoneuvojen kuljettajille. Pidän tätä vaarallisena seurauksena
jo oikeusturvan kannalta ajateltuna. Pidän tärkeänä, että rangaistus teosta kohdistuu aina
oikeaan henkilöön, mitä se ei tosin tälläkään hetkellä Suomessa tee. Väkivaltaisessa per-
heessä toinen aviopuolisoista voi ajaa autolla ja saada rangaistuksia, ja kolmen rangaistuk-
sen jälkeen vuodessa auton omistajalta lähtee ajo-oikeus, vaikka hän ei olisi ajanut autolla
metriäkään. Tämänhän voi väkivaltainen aviopuoliso päättää. Tällaista toimintaa meidän
ei pitäisi mahdollistaa.

Lievemmissä liikennerikkeissä luovuttaisiin rikesakkoihin ja sakkomenettelyyn perus-
tuvasta järjestelmästä ja säädettäisiin uusi laaja-alainen liikennevirhemaksu järjestelmi-
neen. Lopullisessa lakiesityksessä ylinopeuksien rikesakkoraja eli liikennevirhemaksuraja
on pudotettu takaisin 20 kilometriin tunnissa alun perin ehdotetun 30 kilometrin tunnissa
sijasta. Onkohan valtiovarainministeriö puuttunut peliin ja laskenut, kuinka paljon sakko-
tulot tippuvat, jos hallinnollinen maksu yltää 30 kilometrin tunnissa nopeusylityksiin, vai
miksi tämä muutos on tehty?

Jatkossa automaattisen liikennevalvonnan kamerat voivat valvoa turvavyön käyttöä, pu-
naista päin ajoa ynnä muuta. Uusien valvontakohteiden määrä on jatkossa niin suuri, että
poliisin nykyiset kamerat eivät niitä vielä osaa tehdä. Turvavyön käytön valvonnan osalta
se on hankalaa, koska käräjäoikeudessa pitää pystyä todistamaan, että turvavyö ei ole ollut
kiinnitettynä. Käytännössä tämä tapahtuu siten, että kiinnityssolki on ollut näkyvissä val-
vonnan aikana.

Mikäli lakiesitys menee läpi, se on iso askel kohti keskinopeusvalvontaa, joka on oikeu-
denmukaisempi tienkäyttäjälle kuin pistekohtainen valvonta. Tällä hetkellä Euroopassa
valvotaan jo keskinopeuksia mutta Suomessa ei vieläkään. Keskinopeusvalvontaan riittäi-
si, että ensimmäinen kameratolppa rekisteröi ohi ajaneen auton rekisterikilven ja ohitus-
28



Pöytäkirjan asiakohta PTK 127/2017 vp
ajan, toinen kamera toistaa tämän ja näin auton matka-aika ja sitä kautta keskinopeus saa-
daan laskettua. Ei se tämän vaikeampaa ole.

Esityksessä on mainittu liikennevirhemaksuja euromääräisesti. Niissä on monessa vielä
tarkistamisen paikka. Otan muutaman esimerkiksi: Kun autoilija ajaa päin punaisia, olisi
tulossa 100 euron liikennevirhemaksu. Nykyisin tästä joutuu maksamaan päiväsakkoja,
muistaakseni 8 päiväsakkoa, ja törkeimmissä tapauksissa kuljettajalta on mahdollisuus ot-
taa jopa ajo-oikeus pois. Onko teko siis lievenemässä 100 euroon? Toivottavasti ei. Kun
autoilija tai matkustaja ei käytä turvavyötä, hänelle määrätään 70 euron liikennevirhemak-
su. Tämähän on sellainen asia, että mikäli jokainen käyttäisi turvavöitä, säästyisi noin vii-
dennes kolareissa menehtyneistä, loukkaantuneista puhumattakaan. Tämähän vaikuttaa
osaltaan meidän kaikkien liikennevakuutuksen euromäärään. Autoilija, joka ajaa ylinope-
utta 1—5 kilometriä tunnissa tiellä, kun nopeusrajoitus on yli 60 kilometriä tunnissa, jou-
tuisi maksamaan 50 euroa. Tämä on sellainen seikka, josta tulee yksiselitteisesti luopua.
On selvää, että ylinopeutta ei saa ajaa, mutta kaikesta ei tarvitse rangaista, vaikka valtio ra-
haa tarvitseekin. Se, mikä ei ole oikeus eikä kohtuus, ei voi olla lakikaan.

Arvoisa puhemies! Uusi tieliikennelaki tarvitsee vielä paljon muutoksia valiokuntakier-
roksella, että sen voisi tavallinen liikennevalvoja hyväksyä. Uudistuksella tulee parantaa
liikenneturvallisuutta, ja sen tulee olla myös sen lopullinen tarkoitus, ei rikkeillä rahasta-
misen.

18.51 Katja Taimela sd: Arvoisa herra puhemies! Noin 2 tunnin puheiden aikana on var-
masti käynyt jo ilmi, että keskustelemme siis uudesta tieliikennelaista, jonka yhtenä sisäl-
tönä on hallituksen linjausten mukaan säädösten sujuvoittaminen ja digitaalisen kasvuym-
päristön laaja rakentaminen. Tällä ehdotetulla lailla on myös tarkoitus toimeenpanna val-
tioneuvoston tekemää periaatepäätöstä liittyen tieliikenteen turvallisuuteen. Tarkoitus on
purkaa byrokratiaa ja sitä kautta lisätä kaikkien meidän tienkäyttäjien omaa vastuuta lii-
kenteen sujuvuudesta ja turvallisuudesta. Tätä hyvin laajaa esitystä lukiessa on kuitenkin
helposti havaittavissa, että varsinaisesti suoraan liikenneturvallisuutta parantavia esityksiä
tästä löytyy loppujen lopuksi rajallisesti.

Mitä esityksestä nousee vahvasti silmiin? Ne ovat hallinnolliset virhemaksut, poliisien
työmäärän vähentäminen ja sitä kautta mahdollisuus käyttää tieliikenteessä jatkossa entis-
tä enemmän pelkästään automaattista valvontaa. Siirtyminen tähän hallinnolliseen mak-
suun perustuu poliisia työllistävän byrokratian purkamiseen. Onkin erityinen syy valio-
kuntatyössä vielä painottaa ja pohtia muun muassa sitä, onko hallinnollinen maksu hyväk-
syttävä perustuslain ja rikosoikeuden periaatteiden kannalta. Säännösten purkaminen kun
ei koskaan saa polkea kansalaisten oikeusturvaa eikä tietenkään perustuslaillisia oikeuksia.

Arvoisa puhemies! Mitä tulee sitten taas tähän automaattisen liikennevalvonnan lisään-
tymiseen, niin kuten debatissa jo totesin, näen, että se koituu kaikkien liikenteessä liikku-
vien eduksi, jos sitä käytetään ennaltaehkäisevästi vaarallisiksi määritellyissä paikoissa,
koulujen ja päiväkotien läheisyydessä sekä taajama-alueilla. Mutta jos automaattista val-
vontaa käytetään tarkoitushakuisina sakkorysinä paikoissa, joissa pienillä rikkomuksilla
on liikenneturvallisuuteen vähäiset vaikutukset, ollaan hakoteillä nimenomaan liikennetur-
vallisuuden näkökulmasta. Täytyy muistaa, että mikään automaattivalvonta ei hurjasti laa-
jennettunakaan korvaa poliisin läsnäoloa liikenteessä. Valvontakamerat eivät toistaiseksi
näe muun muassa päihteiden käyttöä, ajoneuvon kuntoa tai kuljettajan ajoterveyttä — täs-
tä oli loistavia puheenvuoroja debatissa useampiakin.
29



Pöytäkirjan asiakohta PTK 127/2017 vp
Mitä tulee debatissa myös paljon puhuttaneeseen rikesakon korvaavan virhemaksun
määräytymiseen, tästähän on ollut viime päivinä useampi lehtijuttu, enkä pitäisi tätä puhet-
ta pelkästään uutisankkana, joksi sitä tässä debatissa myös kutsuttiin. Uutena laissa ovat
siis tulossa 1—5 ja 5—10 kilometrin tunnissa ylinopeudesta annetut uudet alemmat mak-
suluokat, ja eniten keskustelua julkisuudessa on ollut siitä, miten tämä toteutuu käytännös-
sä. Tehdäänkö lakeja noudatettavaksi vai ei? Milloin lakeja tulkitaan Poliisihallituksen tul-
kintojen mukaan? Yksi yhteydenottaja jopa kysyi, tulkitaanko niitä sitten välillä vastuumi-
nisteri Bernerin mukaan.

Niin kuin debatissa kuulimme, Poliisihallitus on tänään kirjelmöinyt, ettei se reagoi
marginaalisiin ylinopeuksiin, mutta hallituksen esitys pitää tämän tahtotilan kyllä vahvasti
sisällään. Rohkenen epäillä, että liikenneturvallisuutta tämä maksutason ja puuttumisrajan
kanssa poukkoilu tuskin edistää — minä väitän, että me olemme kaikki tässä salissa siitä
samaa mieltä. Jos pääpaino liikennekäyttäytymisen huomioinnissa kiinnittyy entistä enem-
män nopeusmittarin havainnointiin, se on jostain muusta pois. Liikennevirtojen jousta-
vuus heikkenee, ympäristötavoitteet romuttuvat ja ohitustilanteiden määrät tulevat kasva-
maan.

Kaiken kaikkiaan pitää kiittää tästä käsittelystä, ministeriä laajasta esittelypuheenvuo-
rosta. Mutta niin kuin on kuultu tämän 2 tunnin keskustelun aikana, varmasti tämä vaatii
hyvin tasokkaan, laadukkaan, pitkän valiokuntakäsittelyn, jonka jälkeen sitten katsotaan,
ollaanko tämän saman lakiesityksen kanssa lopullisessa käsittelyssä tässä salissa.

18.56 Reijo Hongisto sin: Arvoisa herra puhemies! Lähetekeskustelussa on jo paljon kes-
kustelua herättänyt lakiuudistus, joka on tarpeen. Kuten ministeri Berner sanoi esittelypu-
heenvuorossaan, tieliikennelaki on koko kansan laki, näinhän se on.

Lakiesitys kokoaa yhteen liikenteessä käyttäytymistä koskevan lainsäädännön. Tavoit-
teena on poistaa tulkinnanvaraisuuksia ja puutteellisuuksia. Kokonaistavoitteena on liiken-
neturvallisuuden laaja-alainen edistäminen. "Esitys tukee hallitusohjelman mukaista sää-
dösten sujuvoittamisen kärkihanketta ja norminpurkua: useita asetuksia ja päätöksiä ku-
mottaisiin. Muutokset selkeyttäisivät sääntelyä ja käytäntöjä sekä vähentäisivät jossain
määrin myös hallinnollista taakkaa." Hyvältä kuulostaa.

Esityksessä on valtava määrä uutta asiaa, jopa uusia liikennemerkkejä. En käy niitä täs-
sä erikseen esittelemään, vaan tässä vaiheessa lain käsittelyä haluan korostaa sitä, että tä-
män uuden lain jalkauttaminen jalankulkijasta superrekan kuljettajaan vaatii onnistuvaa
valistusohjelmaa. Ministeri Bernerin tarmokkuuden tuntien minä uskon, että valistusohjel-
man valmistelut ovat ministeriössä ja ministeriön yhteistyökumppaneilla jo pitkällä. Esi-
tys muuttaa käytäntöjä, jotka voivat olla monelle liikkujalle hyvin sisäänrakentuneita,
ikään kuin menneet selkäytimeen. Näin ollen uuden oppiminen voi olla heille vaikeaa. Eri-
tyisesti iäkkäämmät liikkujat tulee ottaa huomioon valistustyössä painopistemäisesti, jotta
liikenneturvallisuus edelleen paranee.

Arvoisa puhemies! Ihan tässä lopuksi painotan vielä tätä, kun monta kertaa debatissa pu-
huttiin liikenteen valvonnasta, että otetaanko puuttumisrajaksi kilometri ylinopeutta vai jo-
takin muuta — sanon nyt vielä kerran sen — että nykyisenkin lain voimassa ollessa jopa 1
kilometrin ylitys mahdollistaa sen, että poliisi voi kirjoittaa siitä rikesakkomääräyksen, ja
jos on ylitystä enemmän, niin sitten voi kirjoittaa rangaistusmääräyksen. Tämänkin lain
voimassa ollessa voidaan tämä rikesakkomääräys kirjoittaa. Poliisi ei sitä kirjoita, kysy-
mys on puuttumiskynnyksestä, ja silloin kun partio sitä liikenteenvalvontaa tekee, katso-
30



Pöytäkirjan asiakohta PTK 127/2017 vp
taan, tapahtuuko se ylitys jossakin 40 tai 50 kilometrin nopeusrajoitusalueella, päiväkodin
vieressä, jolloinka se puuttumiskynnys on huomattavasti alhaisempi, vai tapahtuuko se
muutaman kilometrin ylitys 100 kilometrin nopeusrajoitusalueella jossakin korpitaipaleel-
la. Siellä korpitaipaleella se liukuma saattaa olla vähän suurempi kuin siinä päiväkodin vie-
ressä. Uskon ja luotan, että tällä tavalla poliisi myöskin tulevaisuudessa valvoo liikennettä.

Arvoisa puhemies! Minä kannatan tätä lakiesitystä. — Kiitos.

Ensimmäinen varapuhemies Mauri Pekkarinen:  Myönnän vielä puheenvuoron edus-
taja Maijalalle.

18.59 Eeva-Maria Maijala kesk: Arvoisa puhemies! Tällä vaalikaudella on tieliikenne-
puolella pantu tuulemaan. Sieltä on tullut todella paljon lakeja, ja moni asia on meillä lii-
kenne- ja viestintävaliokunnassa nytten myöskin työn alla. Näyttää siltä, että on tekemisen
meininki ja on halu todellakin saada jotakin tuloksia aikaiseksi, ja olen erittäin tyytyväi-
nen, että on tapahtunut. On todella tarpeellisia muutoksia saatu aikaiseksi ja tällä hetkellä
liikkeellä.

Nyt olennaista ja tärkeää on se, että me saamme tästä laista, mikä tämä tieliikennelaki
on, kentälle oikeanlaisen tiedottamisen aikaiseksi, että ihmiset tietävät, mitä kaikkea muu-
toksia on tulossa. Nämä muutokset, mitä nyt esitetään, ovat minun mielestäni kaikki todel-
la järkeviä. Niistä on keskusteltu paljon, niitä on työstetty paljon, ja nyt näyttää siltä, että
olemme pääsemässä hyvään lopulliseen ratkaisuun. Tosin valiokunnassa varmasti tulem-
me vielä käsittelemään tätä lakia hyvin paljon ja joudumme hiomaan ja katsomaan jokaista
kohtaa vielä, että mitä siellä tarkasti on, jotta me löydämme porsaanreiätkin, mitä siellä on
olemassa. Tämän takia varmasti kuuntelemme aika monta asiantuntijaa tämän osalta ja toi-
vottavasti saamme sitten nämä loputkin ongelmat sieltä poistettua.

Erityisen kiitollinen olen siitä, että tämä ajokieltoasia nytten parani, niin että pienistä ri-
kesakoista, pienistä virheistä ei mene sitten työpaikka ihmisiltä alta pois, näitten pienten
rikkeiden vuoksi.

Talvirengasasiaa jo aikaisemmin toin esille, mutta vielä sanon siitä sen, että tämän vuo-
den alusta on tullut voimaan raskaalla liikenteellä talvirenkaitten pakko elikkä lakisäätei-
nen velvoite. Ja nyt tämän jälkeen, Suomi kun on laaja maa, niitä laitetaan sen mukaisesti,
mikä on olennainen ja tärkeä ajankohta niiden laittamiselle. Todellakin Kilpisjärventiellä
on nyt viimeisen viikon aikana mennyt useampi rekka taas kerran ojaan, ja sehän ei ole vie-
lä ollut edes talvirengaspakkoaikaa, mutta meillä Lapissa on todellakin talvi ollut nyt jo pit-
kästi toista kuukautta, niin että siellä olisivat kyllä kaikilla saaneet talvirenkaat olla alla.
No, minulla onneksi on ollut, kun pakkohan on ollut olla jo talvirenkaat alla.

Heijastin- ja kypäräasiat — on todella hyvä, että ne saatiin tähän matkaan suosituksena,
mutta meidän kaikkien tehtävä on myöskin auttaa ihmisiä ymmärtämään, että pidetään nii-
tä nyt sitten yllämme.

Turvavyöasia oli tässä myöskin esillä. Turvavyön käyttämisestä on monesti ihmisellä —
ja jatkossakin on kuitenkin näissä tietyissä ääritilanteissa — oma mielipide, laittaako sen
näissä ääritilanteissa päälle vai ei. Itse ruukaan taksiinkin istuessa aina sanoa, että rakastan
itseäni niin paljon, että laitan turvavyön kiinni. Toivon mukaan kaikki muutkin liikentees-
sä olijat rakastavat itseänsä niin paljon, että laittavat turvavyön kiinni, sillä suurin kärsijä
on aina se henkilö, joka ei itse laita turvavyötä kiinni.
31



Pöytäkirjan asiakohta PTK 127/2017 vp
Sitten vielä ajoneuvokohtaisista nopeusrajoituksista: Siitä minä olen tyytyväinen, että
jatkossa on sama nopeus kaikilla ajoneuvoilla, sillä se on selvästi vaikeuttanut ja hidasta-
nut liikennettä, että siellä on joukossa ajoneuvoja, jotka eivät saa ajaa kuin kahdeksaa-
kymppiä, vaikka niillä ajoneuvoilla kuitenkin aivan jouhevasti pystyy satasta ajamaan. Eli
tämmöisiä hidasteita saadaan pois liikenteestä.

Näillä eväillä nyt sitten jatkamme tämän talven. Me saamme varmasti aika monta kuu-
kautta tätä työstää, että saamme tämän lopulliseen muotoon. — Kiitos.

Ensimmäinen varapuhemies Mauri Pekkarinen: Arvoisat edustajat! Puhemiesneuvos-
ton päätöksen mukaan keskustelu keskeytetään tässä vaiheessa ja keskustelua jatketaan
tässä istunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 19.04.

————

Keskustelua jatkettiin kello 22.01.

Toinen varapuhemies Arto Satonen: Nyt jatketaan aiemmin tässä täysistunnossa kes-
keytetyn asiakohdan 3. käsittelyä.

22.01 Satu Hassi vihr: Arvoisa puhemies! Muutama täydennys siihen, mitä aikaisem-
massa keskustelussa jo vastauspuheenvuoroissa totesin: 

Hallituksen esityksessä on monia hyviä asioita. Esimerkiksi se, että erikseen liikenne-
merkeillä merkitsemällä voidaan yksisuuntaisella kadulla sallia myös vastakkaiseen
ajosuuntaan pyöräily. Tämähän on käytäntö hyvin monessa Euroopan maassa. Esimerkik-
si sinä aikana kun olin EU-parlamentin jäsen, totesin, että Brysselissä ja Strasbourgissa täl-
lainen käytäntö on. On myös hyvä asia, että laki mainitsee uutena mahdollisuutena erilli-
sen pyöräkadun, jolla autot voivat ajaa, mutta autoilijan tulee antaa pyöräkadulla esteetön
kulku pyöräilijöille ja näin sovittaa nopeutensa pyörien nopeuden mukaiseksi.

Mutta vielä haluaisin esittää lisäksi muutaman perustelun asialle, jonka edustaja Parvi-
ainen ja minä nostimme replikoinnissa aikaisemmin tänään esille, eli perusteluja sille, että
taajamien pääsääntöinen nopeus laskettaisiin 30 kilometriin tunnissa ja että vain silloin, jos
suunnittelussa osoitetaan erityiset perustelut sille, että kadun nopeusrajoitus on tätä suu-
rempi, suuremmat nopeudet olisivat sallittuja. Jos ajatellaan pyöräilyä, tämä tarkoittaisi si-
tä, että pyöräilyn turvallisuus yleisesti paranisi huomattavasti. Tarvittaisiin vähemmän eril-
lisiä pyöräväyliä. Mutta vielä tärkeämpää on se, että kävelevien ja pyöräilevien lasten on-
nettomuusriski niillä kaduilla, joiden nopeusrajoitus on neljäkymppiä tai viisikymppiä, on
3—5-kertainen verrattuna alueisiin, joiden nopeusrajoitus on 30 kilometriä tunnissa. Tämä
myös vähentäisi päästöjä, koska ajotapa muuttuisi tasaisemmaksi. Tarve liikennevalo-oh-
jauksiin [Puhemies koputtaa] näillä alueilla vähenisi, ja kaiken kaikkiaan se vaikuttaisi pa-
rantavasti liikennekäyttäytymiseen ja sen myötä turvallisuuteen yleisesti.

Keskustelu päättyi.
32



Pöytäkirjan asiakohta PTK 127/2017 vp
Asia lähetettiin liikenne- ja viestintävaliokuntaan, jolle perustuslakivaliokunnan ja lakiva-
liokunnan on annettava lausunto.
33


