















































DEM7E43.tmp.xml


Pöytäkirjan asiakohta PTK 126/2017 vp
Pöytäkirjan asiakohta 

PTK 126/2017 vp

Täysistunto

Keskiviikko 29.11.2017 klo 14.02—17.01

8. Hallituksen esitys eduskunnalle laeiksi opetus- ja kulttuuritoimen rahoituksesta annetun 
lain ja vapaasta sivistystyöstä annetun lain 11 b §:n muuttamisesta

Hallituksen esitys HE 99/2017 vp
Valiokunnan mietintö SiVM 12/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 8. asia.
Käsittelyn pohjana on sivistysvaliokunnan mietintö SiVM 12/2017 vp. Nyt päätetään la-
kiehdotusten sisällöstä.

Keskustelu

16.03 Ritva Elomaa ps: Arvoisa puhemies! Tässä hallituksen esityksessä muutetaan ope-
tus- ja kulttuuritoimen rahoituksesta annettua lakia ja vapaasta sivistystyöstä annettua la-
kia siten, että indeksikorotuksia käytännössä jäädytettäisiin. Säästöt kohdistuisivat muun
muassa vapaan sivistystyön oppilaitoksiin. 

Kansanopistot, kansalaisopistot, opintokeskukset, liikunnan koulutuskeskukset ja ke-
säyliopistot ovat joutuneet leikkausten kohteeksi jo vuosia. Nyt alkaa tulla seinä vastaan.
Me perussuomalaiset olemme jättäneet sivistysvaliokunnassa asian käsittelyn yhteydessä
oman vastalauseemme. Katsomme, että vapaan sivistystyön oppilaitokset ovat tärkeä pala
suomalaisen koulutuksen ja sivistyksen kentässä. Ne tarjoavat muun muassa paljon yleis-
sivistävää opetusta sekä monille työurankin kannalta tärkeää täydennyskoulutusta. Erin-
omaiset mahdollisuudet sivistää itseään ilmaiseksi tai melko pienellä rahalla voidaan näh-
dä järjestelmämme ylpeydenaiheena. Tämä jos mikä tukee elinikäistä oppimista. Muistu-
tan vielä, että vapaan sivistystyön oppilaitosten kohdalla ei voida puhua marginaalitoimin-
nasta, sillä niitä hyödyntää peräti miljoona ihmistä vuosittain. Miljoona ihmistä käyttää
näitä palveluja.

Vapaan sivistystyön tarjoajat ovat joutuneet jo vuosien ajan supistamaan tarjontaansa
leikkauksista johtuen. Mielestäni nyt ei ole enää järkevää saksia suomalaista sivistystä ky-
seisen esityksen mukaisesti.

16.05 Eeva-Johanna Eloranta sd: Arvoisa puhemies! Indeksien jäädytys on murentanut
osaltaan suomalaisen koulutuksen ja sivistyksen perustaa, kun se otetaan huomioon yhdes-
sä koulutukseen, tutkimukseen ja sivistykseen kohdistettujen miljardiluokan säästöjen
kanssa. Hallituksen esityksellä on jälleen kerran kielteinen vaikutus koulutuksen laatuun,
kun se vähentää koulutuksen resursseja perusopetuksesta, vapaasta sivistystyöstä, lukiois-
ta ja taiteen perusopetuksesta. Julkista taloutta voidaan vahvistaa vain osaamiseen ja kas-
vuun panostamalla, ei leikkaamalla. Indeksien jäädytysten jatkaminen ei ole enää perustel-
 Tarkistettu
4.1



Pöytäkirjan asiakohta PTK 126/2017 vp
tua tilanteessa, jossa talouden tila on kohentunut merkittävästi ja esimerkiksi verotuotot
ovat kasvaneet oletettua enemmän.

Euroopan komission tekemästä seurantakatsauksesta ilmenee selvästi, kuinka Suomes-
sa panostukset koulutukseen ovat menneet täysin vastakkaiseen suuntaan kuin verrokki-
maissa. Tähän suuntaan tarvitaan muutos. Kuten hallituksen esityksessäkin mainitaan,
opetuksen järjestäjät sekä oppilaitosten ylläpitäjät ovat joutuneet sopeuttamaan toimintan-
sa käytettävissä oleviin resursseihin. Käytännössä tämä on johtanut vahvaan eriarvoistu-
miskehitykseen alueittain, kun toisissa kunnissa on voitu kompensoida kunnan omalla ra-
hoituksella tehtyjä leikkauksia ja toisissa kunnissa ei. Ilman kunnan lisärahoitusta esimer-
kiksi lukioiden toimintoja ei ole enää pystytty toteuttamaan laadukkaasti. Myös vapaan si-
vistystyön ja taiteen perusopetuksen opiskelijamaksut ovat jo nousseet kohtuuttomasti. Ra-
hoitusleikkaukset ovat lisänneet kuntien tai yksittäisten opiskelijoiden rahoitusvastuuta
koulutuksen kustannuksista.

Arvoisa puhemies! Syrjäytyminen on yhteydessä alhaiseen koulutustasoon, heikenty-
neeseen lukutaitoon ja oppimistulosten eriytymiseen. Tähän tarkoitukseen osoitetut mää-
rärahat maksavat itsensä moninkertaisina takaisin. Ennen maailman parhaan peruskoulum-
me taso on putoamassa. Suomessa investoinnit perusopetukseen ovat olleet hyvin maltilli-
sia ja vastuuta rahoituksesta on sysätty jatkuvasti enemmän kuntien harteille. Aiemmin
valtionosuuksilla voitiin kattaa 57 prosenttia yksikköhinnasta eli valtion rahoitusosuus,
kun nyt valtio maksaa enää reilut 20 prosenttia kustannuksista. Ero on melkoinen.

Verrattuna muiden maiden panostuksiin perusopetuksessa olemme pohjaluokassa. Pel-
kästään pohjoismaiseen keskitasoon pääsemiseksi tulisi Suomessa panostaa vuodessa mil-
jardi euroa enemmän perusopetukseen, kun katsotaan perusopetuksen osuutta bruttokan-
santuotteesta. Uudistusten toimeenpanoa ja onnistumista vaikeuttaa suuresti lukiokoulu-
tuksen erittäin heikko perusrahoituksen tila. Viime hallituskaudella toteutetut yli 10 pro-
sentin leikkaukset lukion rahoitukseen kohdistuvat suoraan opetuksen toteuttamiseen. Kun
lukioissa ei ole hallintoa, josta leikata, ryhmäkokoja on kasvatettu, mikä on vaikeuttanut
monipuolisten pedagogisten menetelmien käyttöönottoa. Samoin valinnaisia kursseja on
voitu järjestää entistä vähemmän ja itseopiskelu ilman ohjausta on lisääntynyt. Erityisesti
lukiossa alkavien kielten opiskelu vaarantuu, mikä ennestään kaventaa väestön kielivaran-
toa. Pakollisiakin kursseja voidaan toteuttaa vain harvakseltaan, mikä vaikeuttaa opiskeli-
joiden henkilökohtaisten opiskelusuunnitelmien tekoa ja pahimmillaan viivästyttää val-
mistumista. Samalla on näkynyt yksikkökokojen kasvaminen ja rehtorin työtaakan kasva-
minen rehtorinvirkoja yhdistelemällä.

Lukiokoulutuksen yksikköhinta kattaa enää 87 prosenttia kustannuksista. Kunnat kom-
pensoivat tätä erotusta omalla lisärahoituksellaan, mikä kunta sitten enemmän, mikä vä-
hemmän. Vielä vuonna 2013 lukiokoulutuksen yksikköhinta oli 6 730 euroa, kun se on
vuonna 2018 enää himpun yli 6 000. Käytännössä säästöjä ei ole pystytty saamaan opiske-
lutiloista tai muista palveluista, vaan ne on jouduttu hakemaan nimenomaan opetuksesta.
Vapaaseen sivistystyöhön, kuten kansalaisopistoihin, kohdistuvat leikkaukset näkyvät
muun muassa siinä, että kansalaisopistoja on yhdistetty ja toimipisteitä lakkautettu. Kurs-
simaksut ovat nousseet. Samansuuntainen kehitys jatkuu edelleen, vaikka elinikäisen op-
pimisen merkitys kasvaa työelämän rakennemuutoksessa. Vapaan sivistystyön rooli maa-
hanmuuttajien koulutuksessa on tullut samaan aikaan yhä tärkeämmäksi.

Arvoisa puhemies! Vastustamme indeksijäädytyksiä, sillä ne nakertavat tärkeiden pe-
ruspalveluiden rahoittamista ja jättävät pysyvän aukon näiden toimintojen rahoittamiseen.
2



Pöytäkirjan asiakohta PTK 126/2017 vp
Käytännössä toiminnan sopeuttaminen yhdistettynä muihin suoraan koulutukseen kohdis-
tettuihin leikkauksiin tarkoittaa lomautuksia, sijaiskieltoja, suurempia ryhmäkokoja, pie-
nempää valinnaisuutta ja opetuksen määrän vähentämistä. Pahimmin leikkaukset kohdis-
tuvat syrjäytymisuhan alla oleviin nuoriin.

Edellä olevan perusteella tulemme ehdottamaan, että lakiehdotukset hylätään.

16.10 Jukka Gustafsson sd: Arvoisa puhemies! Meillä on nyt ekassa käsittelyssä halli-
tuksen esitys, joka koskee opetuksen ja kulttuuritoimen rahoituksesta annetun lain ja va-
paasta sivistystyöstä annetun lain muuttamista. Kyseessä on selkokielellä sanottuna indek-
sikorotusten jäädyttäminen. [Pia Viitanen: Eli leikkaus!] — Eli leikkaus. Tällä päätöksellä
on taas kerran kielteinen vaikutus niin koulutuksen laatuun kuin myöskin sen määrään.
Tämä vähentää koulutuksen resursseja entisestään perusopetuksessa, vapaassa sivistys-
työssä, lukioissa ja taiteen perusopetuksessa.

Kuten hallituksen esityksessäkin mainitaan, opetuksen järjestäjät ovat jo nyt joutuneet
sopeuttamaan toimintaansa käytettävissä oleviin resursseihin, ja tämä on johtanut nyt sit-
ten vahvaan aluekehitykseen nimenomaan eriarvoistavaan suuntaan. Nimittäin toisissa
kunnissa on ollut mahdollisuus kompensoida näitä leikkauksia, toisissa kunnissa ei. Hyvä
esimerkki nyt löytyy vaikkapa lukiokoulutuksesta, jossa isot kaupungit ovat voineet tukea
lukiota ja pienillä mahdollisuudet ovat tietysti sitten heikommat.

Erikseen haluaisin todeta esimerkiksi vapaasta sivistystyöstä sen, että kun nämä leik-
kaukset ovat kohdistuneet kansalaisopistoihin, niin se on näkynyt nyt siinä, että kansalais-
opistoja on yhdistetty ja toimipisteitä on lakkautettu. Kurssimaksut ovat nousseet, ja kurs-
sitarjontaa on myöskin sitten karsittu. Vakinaisen henkilökunnan määrää on jouduttu pie-
nentämään ja minimiosallistujamääriä, joilla kurssit voidaan aloittaa, on jouduttu kasvat-
tamaan kaikkialla Suomessa. [Olavi Ala-Nissilän välihuuto] — Anteeksi, ei saa häiritä pu-
hujaa!

Tämä koskee myöskin kulttuurikenttää. Museoiden, teattereiden ja orkestereiden sääs-
töjä, näitä indeksijäädytyksiä, on tehty jo vuodesta 2012 alkaen. Käymättä nyt tässä erik-
seen näitä miljoonia euroja lävitse totean, että nämä indeksijäädytykset ja leikkaukset ovat
esimerkiksi orkestereille merkinneet lähes 20 prosentin leikkauksia. Niitten vaikutuskin on
luonnollisesti sitten jo merkittävää.

Sitten on pakko todeta se, että tämä hallituksen esitys ei sisällä näitten säästöpäätösten
vaikutusarviota, mikä on vakava puute. Pysyviä ja suuria leikkauksia museoalalle, taitee-
seen, kulttuuriin ja vapaaseen sivistystyöhön esitetään ilman näkemystä siitä, miten nämä
leikkaukset vaikuttavat esimerkiksi sosiaaliseen hyvinvointiin, kulttuuriperinnön säilymi-
seen, monikulttuuriseen yhteiskunnan kehitykseen, matkailuun ja muuhun elinkeinotoi-
mintaan tai työllisyyteen maantieteellisesti eri puolilla Suomea.

Esimerkiksi meidän vastalauseessamme on nostettu esille se, että valtion budjetin kulu-
säästön vastinparina kaupungit, alueet ja valtio menettävät huomattavan määrän tuloja.
Tämä suora tulohävikki johtuu erilaisten palvelutulojen menetyksestä, ja aluetaloudelle tu-
lohävikki on hyvinkin moninkertainen. Mehän tiedämme, miten kulttuuripalvelujen on to-
dettu olevan poikkeuksellisen merkittäviä aluetalouden virkistäjiä, sillä pääosa palvelutuo-
tantoon ja palvelujen käyttöön liittyvästä rahasta jää esimerkiksi teatterin, orkesterin tai
museon sijaintipaikkakunnalle.

Eli tässä tilanteessa vastustamme indeksijäädytyksiä. [Olavi Ala-Nissilä: Mistä rahat?
— Pia Viitanen: Vaihtoehtobudjetista voi katsoa tarkemmin!] Ne nakertavat näitä meille
3



Pöytäkirjan asiakohta PTK 126/2017 vp
tärkeitä kulttuurin, vapaan sivistystyön ja opetustoimen voimavaroja. Mutta täytyy halli-
tuspuolueitten "kunniaksi" todeta, että — älkääs nyt edustaja Ala-Nissilä lähtekö poies,
kun sanon nätin sanan hallitukselle! — sivistysvaliokunnan hallituspuolueita edustavat jä-
senet halusivat paikata huonoa omaatuntoaan kirjaamalla sivistysvaliokunnan mietintöön
seuraavaa: "Sivistysvaliokunta pitää jatkon kannalta tärkeänä, että suotuisan talouskehi-
tyksen voimistuessa vaalikauden lopulla vielä arvioidaan kunkin vuoden talousarvion laa-
dinnan yhteydessä mahdollisuutta ottaa opetus- ja kulttuuritoimen eri rahoitusindeksit uu-
delleen käyttöön." Tämähän on erittäin lupaavaa. Tässä lukee "vaalikauden lopulla". Käy-
tännössähän se nyt tarkoittaa, että ensi vuonna pitäisi tulla lisätalousarvio, jossa näitä pai-
kataan, tai sitten ensi vuoden budjetissa, joka tulee seuraavalle vuodelle, koska tämä halli-
tustaivalhan rupeaa olemaan jo loppusuoralla. Ei tätä vaalikautta nyt enää kovin paljon jäl-
jellä ole, tai sitä voi olla hyvinkin vähän. Luoja tietää. — Kiitos.

16.17 Merja Mäkisalo-Ropponen sd:  Arvoisa puhemies! Vastalauseessa 1 sanotaan
kaikki oleellinen siitä, miksi tämä lakiesitys on syytä hylätä. Kyseessähän on selkeä leik-
kaus. Indeksien jäädytys yhdessä koulutukseen, tutkimukseen ja sivistykseen kohdistettu-
jen muiden valtavien säästöjen kanssa vaarantaa yhteiskunnan tulevaisuutta muun muassa
heikentämällä koulutuksen laatua.

Nämä valtavat säästöt ovat järjettömiä myös siksi, että julkista taloutta voidaan pidem-
mällä tähtäimellä vahvistaa vain osaamiseen ja kasvuun panostamalla, ei leikkaamalla.
Lapsiin ja nuoriin sekä heidän koulutukseensa panostaminen ovat parhaita tulevaisuusin-
vestointeja, mitä yhteiskunnassa voidaan tehdä. Esimerkiksi syrjäytyminen on yhteydessä
alhaiseen koulutustasoon, heikentyneeseen lukutaitoon ja oppimistulosten eriytymiseen.
Jokainen syrjäytynyt nuori on inhimillinen ja taloudellinen menetys koko yhteiskunnalle.
Nämä säästöt voivat aiheuttaa yhteiskunnalle tulevaisuudessa valtavan suuret kustannuk-
set. Näitä vaihtoehtoiskustannuksia hallitus ei ole lainkaan arvioinut.

Kuten hallitus itsekin myöntää, opetuksen järjestäjät ovat joutuneet sopeuttamaan toi-
mintaansa käytettävissä oleviin resursseihin, ja tämä on tarkoittanut eriarvoistumiskehitys-
tä alueittain, kun toisissa kunnissa on voitu kompensoida leikkauksia kunnan omalla rahoi-
tuksella ja toisissa kunnissa taas ei. Riippuen siitä, missä kunnassa lapsi ja nuori asuu, hä-
nellä on hyvin erilaiset mahdollisuudet oppia ja saada hyvää opetusta. Tämä on todella epä-
oikeudenmukainen kehitys.

Hallituksen esityksestä puuttuvat jälleen kerran kattavat vaikutusten arvioinnit. Valio-
kunta toteaakin mietinnössään, että hallituksen esityksen vaikutuksia on arvioitava myös
yhdessä vireillä olevien ja aiempien säästötoimien kanssa. Monet asiantuntijat ovat huolis-
saan nyt ehdotettujen ja jo toteutettujen säästöpäätösten kumulatiivisista vaikutuksista. Tä-
män myöntävät hallituspuolueiden edustajatkin valiokunnassa.

Surullista on myös se, ettei museoalalle, taiteeseen ja kulttuuriin tehtyjen säästöpäätös-
ten vaikutusarvioita ole myöskään tehty, vaikka hyvin tiedämme näiden alojen merkityk-
sen esimerkiksi sosiaaliseen hyvinvointiin ja kulttuuriperinteen säilymiseen. Hallitus pu-
huu paljon terveyden ja hyvinvoinnin edistämisestä mutta samalla heikentää hyvinvointia
tukevien ja edistävien toimien toteuttamismahdollisuuksia kunnissa.

Lopuksi, arvoisa puhemies, vapaaseen sivistystyöhön kohdistuvat leikkaukset ovat joh-
taneet esimerkiksi kansalaisopistojen yhdistämiseen ja toimipisteiden lakkauttamiseen eri
puolilla maata sekä myöskin kurssimaksujen nousemiseen. Entistä useampi joutuu mietti-
4



Pöytäkirjan asiakohta PTK 126/2017 vp
mään, onko varaa lähteä esimerkiksi kansalaisopistojen kursseille. Tässä on suuri ristiriita
elinikäisen oppimisen periaatteiden ja tavoitteiden kanssa. — Kiitos.

16.21 Hanna Halmeenpää vihr: Arvoisa rouva puhemies! Käsittelyssä oleva hallituksen
esitys on kestämätön, eikä sitä vihreä eduskuntaryhmä voi kannattaa. Indeksien jäädytyk-
set heikentävät suomalaisen koulutuksen ja sivistyksen perustaa, kun ottaa huomioon kou-
lutukseen jo kohdistetut miljardiluokan säästöt. Tällä esityksellä on kielteinen vaikutus
koulutuksen laatuun: se vähentää resursseja perusopetuksessa, vapaassa sivistystyössä, lu-
kioissa ja taiteen perusopetuksessa. Lisäksi heikennyksiä tulee museo-, taide- ja kulttuuri-
alalle. Koulutukseen kohdistuvien säästöjen jatkaminen ei ole myöskään perusteltua, kos-
ka taloudellinen tilanne on kohenemassa.

Hallituksen toimet johtavat alueelliseen eriarvoistumiseen. Kaikilla kunnilla ei ole va-
raa näitä säästöjä kompensoida. Kansalaisopistojen kohdalla puolestaan käy niin, että pie-
nillä paikkakunnilla, maaseudun kylissä, ei enää voida tarjota kansalaisopistotoimintaa
lainkaan tai vain hyvin suppeasti.

Leikkaukset lukioissa puolestaan ovat kohdistuneet varsinkin opetukseen itseensä: ryh-
mäkoot ovat kasvaneet, valinnaisten kurssien tarjonta on vähentynyt ja itseopiskelu ilman
ohjausta on lisääntynyt.

Esitys on myös ristiriidassa hallituksen tavoitteiden kanssa koskien esimerkiksi aikuis-
koulutuksen osaamispohjan laajentamista ja taiteen perusopetuksen saatavuuden edistä-
mistä.

Arvoisa puhemies! Panostus kulttuuriseen, koulutukselliseen ja sosiaaliseen pääomaan
on elintärkeää. Se lisää sekä henkistä että aineellista kasvua, kehitystä ja tuottavuutta koko
yhteiskunnassa. Tällä hallituksen esityksellä mennään valitettavasti juuri päinvastaiseen
suuntaan.

16.23 Pia Viitanen sd: Arvoisa puhemies! Tämä on niitä surullisia hallituksen esityksiä.
Tämä on niitä hallituksen esityksiä, joissa toden totta petetään se koulutuslupaus, minkä
vaaleissa kaikki puolueet antoivat, että nyt saa riittää koulutuksesta leikkaaminen ja enää
sitä ei tule tehdä — ja kuitenkin näin tapahtuu. Olemme täällä usein kantaneet huolta esi-
merkiksi lasten peruskoulun tilanteesta ja siitä, että sieltä ei missään nimessä nyt saisi lei-
kata, päinvastoin sinne pitäisi panostaa, koulutukselliseen tasa-arvoon, ja kyllä se huoli on
suuri. Edustajat tässä edellä, muun muassa edustajat Gustafsson, Eloranta ja Mäkisalo-
Ropponen, kiinnittivät huomiota juuri tähän tasa-arvoon ja eriarvoistumiseen, ja se on kyl-
lä iso asia, jos jo lapsuudesta eriarvoisuuskehitys lähtee käyntiin. Ja minun mielestäni aika
tyypillistä ja kuvaavaa hallituksen politiikalle on paitsi tämä esitys myös se, että ensin lei-
kattiin koulujen tasa-arvo- ja ryhmäkokorahat, ja isolla kädellä, ja sitten annettiin hyvin
pienellä hyppysellä takaisin ja nyt sitten paukutellaan henkseleitä, että muka panostetaan.
Päinvastoin, huonoon suuntaan menee. 

Mutta, puhemies, olemme puhuneet usein koulutuksesta, mutta on myös hyvä, että nyt
aika paljon tässä tulivat puheenvuoroissa esiin kulttuuriasiat, ja itse haluan myös niistä sa-
noa pari sanaa. Eli minusta tänä päivänä on todella iso uhka se, jos kulttuurin kestävää ra-
hoituspohjaa aletaan murentaa. Olen usein sanonut niin, että kulttuuri lisää ihmisen hen-
kistä hyvinvointia, ja tällaisina aikoina jos koska kulttuurin merkitys on tärkeä, ja se on
myös sivistyksellisen tasa-arvon kautta hyvin tärkeä asia, ja olen sanonut, että jos valtion-
talous on rantapallo, niin kulttuuri on sen pingispallon kokoinen osa, ja jos se siitä vaikka
5



Pöytäkirjan asiakohta PTK 126/2017 vp
kokonaan vedettäisiin pois, niin se ei sitä rantapalloa pelasta, vaan päinvastoin, siitä lähtee
ilmat. Siksi kannan sitä huolta, mitä edustajatoveritkin täällä aiemmin, teattereiden, orkes-
tereiden ja museoiden kohtalosta, koska esimerkiksi ne ovat juuri tätä alueilla olevaa kult-
tuuritoimintaa. [Puhemies koputtaa] Hyvin paljon julkisesta tuesta menee pääkaupunki-
seudulle, ja nämä ovat niitä alueiden henkireikiä.

16.25 Ulla Parviainen kesk: Arvoisa puhemies! Sipilän hallitus on hallitusohjelmassaan
sitoutunut julkisen kestävyysvajeen kattamiseen tarvittavilla säästöillä, ja tämä nyt on yksi
niistä. Kaikki säästöt ovat harmillisia. Tässä edellä on otettu jo esille nämä kulttuuripalve-
luihin kohdistuvat säästöt, ja nyt kun täältä meidän mietinnöstämme luen, niin vuosina
2012—2017 ne ovat vajaa 21 miljoonaa ja tämä nyt ehdotettu lisäsäästö on se 0,76 miljoo-
naa euroa, eli tämä ei ole nyt missään kohtuudessa siihen, mitä on tapahtunut aikaisemmal-
la kaudella.

Mutta totta on se, niin kuin täällä on kerrottu, mikä merkitys kulttuuripalveluilla on alu-
eellisessa tilanteessa. Varsinkin nyt, kun matkailu on erityisesti Pohjois-Suomessa nouse-
massa, kulttuuripalvelut ovat osa matkailijankin palvelua ja tuovat sitten sitä elinvoimaa
sinne alueelle, joten sikäli on harmillista, että yhä meillä on tämä tilanne, että joudutaan
näitä säästöjä tekemään. Mutta eihän, edustaja Gustafsson, teiltä ole jäänyt huomaamatta
se, että hallitus on saanut nyt suunnan kääntymään ja tilanne on parempi? Työllisyys kas-
vaa, ja näin ollen, kuten meillä valiokunnassa on asia kirjattu, tämän suotuisan talouskehi-
tyksen voimistuessa vaalikauden lopulla olisi mahdollisuus — me toivomme varmaan
kaikki tässä salissa, että tämä toteutuisi — lopultakin katsoa, millä tavalla satsataan ja ke-
hitetään esimerkiksi kulttuuripalvelua, opetusta, tiedettä ja tutkimusta. Eli tehdään toimet
niin, että meillä tämä valtion rahatilanne kohenee ja että voidaan sitten myöskin tähän sat-
sata.

16.27 Sami Savio ps:  Arvoisa puhemies! Tässä hallituksen esityksessä ehdotetaan siis
tehtäväksi indeksijäädytys eräiden esi- ja perusopetuslain mukaisten tehtävien rahoituk-
seen. Samoin säästöt, jotka ovat hyvin valitettavia, kohdistuisivat muun muassa lukiokou-
lutukseen. Vastaavasti vapaan sivistystyön oppilaitosten rahoitusta koskien tehtäisiin in-
deksikorotusta vastaavat säästöt.

Vapaan sivistystyön oppilaitoksia ovat kansanopistot, kansalaisopistot, opintokeskuk-
set, liikunnan koulutuskeskukset ja kesäyliopistot. Me perussuomalaiset näemme, että eri-
tyisesti taloudellisesti vaikeina aikoina vapaan sivistystyön merkitys korostuu henkisen vi-
reyden ylläpitäjänä ja vahvistajana. Vapaan sivistystyön oppilaitosten yhteistyötä aikuis-
koulutuskeskusten kanssa tulee lisätä siten, että niiden täydennyskoulutukseen liittyvää
kurssitarjontaa on mahdollista järjestää myös vapaan sivistystyön oppilaitoksissa tai kurs-
seilla.

Tässä yhteydessä tulee muistaa, että kansanopistojen, kansalais- ja työväenopistojen,
kesäyliopistojen ja vastaavien oppilaitosten toiminta kohtaa vuosittain miljoona kansalais-
ta, joten näiden merkitys on erittäin suuri. Valitettavasti tämä hallituksen esitys vaarantaa
alueellisen yhdenvertaisuuden, ja tätä kärjistää se, että erityisesti syrjäseuduilla vapaan si-
vistystyön oppilasmäärät ovat pieniä ja toiminnan rahoittamiseen osallistumis- ja kurssi-
maksuilla liittyy suuria haasteita.

Arvoisa puhemies! Koulutus on Suomen menestyksen kivijalka, ja erityisesti nyt, kun
talous on lopulta lähtenyt nousuun, orastavaan nousuun ainakin, tämän nousukauden tulisi
6



Pöytäkirjan asiakohta PTK 126/2017 vp
näkyä positiivisella tavalla koulutuksen rahoituksen lisäämisenä, ei leikkauksina. Kuten
edustaja Elomaa toi aiemmin tässä keskustelussa esille, perussuomalaiset tulevat toisessa
käsittelyssä esittämään lakiesityksen hylkäämistä vastalauseen 2 mukaisesti.

16.29 Pia Viitanen sd: Arvoisa puhemies! En tuossa aiemmassa puheenvuorossani vielä
ottanut esiin vapaata sivistystyötä, mistä muun muassa edustaja Savio edellä mainitsi ja pu-
hui. Meillähän on ollut tapaamisia, varmasti monien alueiden edustajilla, vapaan sivistys-
työn toimijoiden kanssa. Niin myös meillä pirkanmaalaisilla oli, ja saimme sieltä hyviä ter-
veisiä ja kuulla sitä huolta, mikä yleisesti tuli esimerkiksi tätä vapaan sivistystyön rahoi-
tusta ajatellen. Ja kuten todettu, niin kulttuurin osalta kuin myös vapaan sivistystyön osalta
minusta se on erittäin tärkeä elementti sivistyksen ja sen tasa-arvon kannalta, että meillä on
meidän kansanopistomme, kansalaisopistomme, työväenopistot, opintokeskukset, kaikki
tämä. Se on upea kenttä, sitä ei pidä näivettää, jos näin voi sanoa, eli kerta kaikkiaan täytyy
pystyä turvaamaan vapaan sivistyksen voimavarat jatkossakin.

Puhemies! Mitä tulee vielä tähän kulttuurin rahoitukseen: Esimerkiksi sen lyhyen ajan
viime kaudella, kun itse sain toimia kulttuuriministerin tehtävässä, sen vuoden aikana sii-
hen kehykseen nähden, mikä edessäni oli, sain päinvastoin kulttuurin määrärahoja lisättyä.
Eli silloin tuli 10 miljoonaa hyvitysmaksuun, 4 miljoonaa lainauskorvauksiin. Veikkauk-
sesta purettiin liki 5 miljoonaa kulttuurin hyväksi, 2 miljoonaa meni sitten liikunnalle ja
nuorisolle tästä. Tämä ehkä osoittaa sitä, että aina ei tarvitse antautua sille ajatukselle, että
on pakko leikata.

Tässä tapauksessa haluan muistuttaa, puhemies, tärkeästä asiasta, joka liittyy nimen-
omaan tähän kulttuuritoimen valtionosuusasiaan, mistä tänäänkin olemme keskustelleet.
Nyt on parhaillaan työryhmä pystyssä, joka miettii valtionosuusjärjestelmän kokonaisuu-
distusta — juuri nämä museot, teatterit, orkesterit — ja siellä näen vahvasti niin, että tämä
työ on sinänsä tarpeen ja hyödyllistä, mutta koska hallitus on sanonut, että sen pitää tapah-
tua kustannusneutraalisti, niin usea arvio sanoo, että se ei näin vain onnistu juuri siksi, kos-
ka historiassa on ollut näitä nipistyksiä aika paljonkin siellä sektorilla. Siksi minä jo nyt ha-
luan jättää sen [Puhemies koputtaa] ajatuksen ilmaan, että tämän uudistuksen yhteydessä
on resursseja voitava lisätä.

16.31 Jukka Gustafsson sd: Arvoisa puhemies! Täytyy antaa tunnustus arvostamalleni
keskustan kansanedustaja Parviaiselle siitä, että hän on rohkeasti täällä paikalla puolusta-
massa tätä hallituksen esitystä siltä osin kuin se nyt on mahdollista. Ja sehän nyt ei ihan on-
nistu edes edustaja Parviaiselta, mutta hienoa, että olette paikalla. Täällä ei ole ainuttakaan
kokoomuslaista ollut koko keskustelun aikana.

Halusin myöskin viitata tähän uuteen valtionosuusjärjestelmään, jota nyt kulttuuriken-
tälle tehdään. Tässä meidän sosiaalidemokraattien vastalauseessa todetaan se, mikä kuul-
tiin asiantuntijoilta, että museoilta, teattereilta ja orkestereilta on laskelmien mukaan viety
niin, että vähintäänkin 12 miljoonan euron lisärahoitus korjaisi nämä 2010-luvun leikkaus-
ten vaikutukset ja mahdollistaisi tarvittavat uudistukset ja uusien toimijoiden ottamisen ra-
hoituksen piiriin. Olen kyllä kuullut asiantuntijoilta myöskin isomman luvun, joka lähenee
20:tä miljoonaa euroa, mutta kun ajatellaan koko tätä kulttuurin kenttää, niin kysymys on
verrattain pienistä panoksista sitten kuitenkin, kun puhumme 15—20 miljoonasta eurosta.
Toivon, että nyt hallitus vielä sinnittelee, jotta nämä rahat sitten saadaan tämän VOS-uu-
distuksen yhteydessä.
7



Pöytäkirjan asiakohta PTK 126/2017 vp
16.33 Merja Mäkisalo-Ropponen sd:  Arvoisa puhemies! Edustaja Parviaiselle haluan
todeta, että minulla on huoli siitä syrjäytymis- ja eriytymiskehityksestä, mitä tapahtuu juu-
ri nyt ja tänä päivänä, sillä näitä kustannuksia, mitä siitä seuraa, maksetaan vielä kenties
kymmenien vuosien jälkeenkin. Näinhän tapahtui 1990-luvun huonon hoidon seuraukse-
na, eli vuosikymmeniä maksettiin niitä kustannuksia takaisin, ja tätä minä pelkään nyt
myöskin näiden säästöjen seurauksena tapahtuvan.

Arvoisa puhemies! Toisaalta tieteeseen, tutkimukseen ja kehittämiseen kohdistuvat
säästöt syövät tulevaisuuden kasvua. Me emme ikinä pärjää kilpailussa muulla kuin osaa-
misella. Se on se meidän kansainvälisen kilpailun kilpailuvalttimme. Siksi koulutuksesta,
tieteestä, tutkimuksesta ei pitäisi säästää taloudellisesti vaikeinakaan aikoina, koska se on
sitä tulevaisuudelta mahdollisuuksien viemistä.

Sitten kolmanneksi: Osallistumisen kulttuuriin ja vapaan sivistystyön toimintaan pitäisi
olla mahdollista kaikille, ja sen pitäisi olla peruspalvelu, tai oikeastaan minun mielestäni
sen pitäisi olla perusoikeus. Nyt nämä toiminnan supistukset ja maksujen korotukset uh-
kaavat tätä perusoikeutta.

16.35 Ulla Parviainen kesk:  Arvoisa puhemies! Tässä kun oli keskustelussa aiemmin,
mitä siellä aikaisemmalla hallituskaudella on tapahtunut, ja saimme kuulla sieltä sitten ter-
veisiä, niin nythän me odotamme, että saamme Karvista nyt sen arvion siitä, mitä edellisen
hallituskauden säästöt ovat. Sivistysvaliokunta minusta ihan viisaasti kirjasi myös tähän,
että pitää katsoa myös eteenpäin, mitä tällä hallituskaudella on tapahtunut. Mutta nyt tä-
män vuoden loppuun mennessä meillä pitäisi saada selvitys, että pääsemme todella tutki-
maan, mitkä ovat olleet ne vaikutukset sivistyksellisiin oikeuksiin sitten niillä päätöksillä,
mitä on tehty silloin edellisellä kaudella. 2014 on hyväksytty lausuma, jossa tämä on pää-
tetty, eli suurta viisautta edelliseltä kaudelta.

16.36 Ritva Elomaa ps: Arvoisa puhemies! Nyt kun on mahdollisuus ihan minuutti kaksi
puhua kulttuurista, niin käytän tämän mielelläni hyväkseni. 

Kulttuurista ja kulttuuripalveluista ja niiden saatavuudesta tulee mieleen yksi asia, hen-
kinen hyvinvointi ja sen maksulappu. Sitä on vaikea laskea, mutta tiedämme sen, että il-
man kulttuuria olisimme hukassa. Jokainen käyttää kulttuuripalveluja viikoittain, huomaa-
mattaan, jopa se ihmistyyppi, joka kulttuurista sanoo näin, että hän vihaa sitä. 

Mutta kun nyt kulttuurista on vielä lisättävää ja sanottavaa ja se mahdollisuus annetaan,
niin voisin sanoa vielä sen, että toivoisin, että valiokunnissa nähdään myös kotimaisten
pienten levy-yhtiöiden, pienten paikallisradioiden tukala tilanne tällä hetkellä kansainvä-
listen suurten yhtiöiden puristuksessa. Meidän pitää huomata se, että jos haluamme myös
sitä kansallista kulttuuria säilyttää jatkossakin, niin pitää tukea näitä pieniä toimijoita pa-
remmin.

16.37 Jukka Gustafsson sd: Arvoisa puhemies! Edustaja Parviaiselle toteaisin, että tämä
kansallisen arviointikeskuksen — lyhenteenä Karvi, kansallinen arviointikeskus, joka siis
arvioi meidän kansallista koulutuspolitiikkaamme — selvitys, tutkimus julkistettiin tämän
viikon maanantaina ja se koski nimenomaan edellisen kauden hallitusta ja sen aikana teh-
tyjä säästöjä ja muita. Siinä oli yksi mielenkiintoinen tutkimustulos, ja se oli se, että kun
niitä säästöjä jo silloin tehtiin, liikaakin mielestäni, niin kunnat ovat merkittävällä tavalla
voineet paikata näitä säästöjä. Itse tämän Karvin tiedotteessa ja johtopäätöksissä todettiin,
8



Pöytäkirjan asiakohta PTK 126/2017 vp
että mitään merkittäviä alueellisia tai tasa-arvoon liittyviä vaikutuksia ei ollut, siis sellai-
sia, jotka olisivat megaluokan kokoa. Se osin johtuu siitä, että kun olin myöskin itse kaksi
vuotta opetusministerinä, parhaimpana vuonna 2012 lisäsin 60 miljoonaa euroa käytettä-
väksi opetusryhmien koon pienentämiseen ja 23 miljoonaa euroa kunnille käytettäväksi
tämmöiseen positiiviseen tukemiseen alueelle, jolla on paljon työttömyyttä, jolla vanhem-
pien koulutustaso on matala tai jolla on maahanmuuttajia, eli yhteensä 83 miljoonaa euroa.
Se on siis ihan oikeasti iso raha, [Puhemies koputtaa] ja näistä on sitten seurannut se, että
ne vaikutukset eivät ole olleet dramaattisia. 

16.39 Pia Viitanen sd:  Arvoisa rouva puhemies! Tähän edustaja Gustafssonin puheen-
vuoroon on hyvä jatkaa, että kun niitä leikkauksia jouduttiin tekemään, niin kaikki puolu-
eet yhdessä, yhteisvoimin ennen vaaleja antoivat sen lupauksen, että nyt ei enää leikata
koulutuksesta. Siksi minä ihmettelen esimerkiksi nyt, puhemies, tässä keskustelussa, mis-
sä on meidän entinen "sivistyspuolue" kokoomus. Loistaa tässä nyt poissaolollaan, vaikka
toivoisin, että kokoomus olisi täällä nyt keskustelemassa tästä asiasta. Kun aika usein siel-
tä päin salia kuuluu viestejä siitä, kuinka loistavasti Suomella nyt meneekään, niin kyllä
minä haluaisin myös kuulla, miten he näkevät tämän koulutustilanteen riskit, kun jatkuvas-
ti näitä leikkauksia tehdään. Itse istun valtiovarainvaliokunnassa, ja kun sivistys- ja tiede-
jaostossa mutta myös koko valiokunnassa kuulemme ekonomisteja, kaikilta tulee yksise-
litteinen viesti: tässä ajassa ei ole viisasta leikata koulutuksesta. Se on yksiselitteinen. Olen
usein sanonut, että löydättekö yhtäkään ekonomistia tai talousasiantuntijaa, puhumatta-
kaan opetusalan ammattilaisista tai perheistä tai lapsista, jotka voisivat sanoa, että koulu-
tusleikkaukset ovat millään tavalla tällä hetkellä viisaita.

Puhemies! Tähän loppuun sen vielä haluan alleviivata, että viime kaudella kuitenkin ha-
luttiin nähdä, että täytyy tehdä toimia, joilla tasa-arvo lisääntyy ja eriarvoisuutta torjutaan,
ja vaikeinakin aikoina satsattiin lisää rahaa oppilasryhmien pienentämiseen. Sosiaalidemo-
kraattiset opetusministerit tämän tekivät, Jukka Gustafsson — hyvää työtä — äsken siitä
juuri kertoi, mitä tapahtui. No, nyt kun tämä hallitus tuli, näitä tasa-arvorahoja leikattiin
massiivisesti, ja kun nyt vähän palautetaan, niin kuvitellaan jonkun silmänkääntötempun
avulla annettavan se kuva, että nyt ikään kuin satsattaisiin lisää, mutta kyllä siellä iso leik-
kaus on taustalla. Sitä ei oikein puhumalla toiseksi saa, ja olen siitä hyvin pahoillani.

16.41 Ulla Parviainen kesk: Arvoisa puhemies! Maanantaiseen tilaisuuteen ei ollut mah-
dollista osallistua eikä seurata sitä edes verkon kautta, joten se on vielä tarkemmin tutki-
matta, mitä siellä on. Mutta eikö ole hyvä asia, että nytten on sivistysvaliokunta ajatellut,
että tämän arviointityön pitäisi myöskin jatkua ja pitäisi katsoa, mitä vaikutuksia on tällä
kaudella ollut. Me varmaan budjetin yhteydessä pääsemme keskustelemaan nyt tarkem-
min näistä lisäyksistä. Esimerkiksi jos positiivisen diskriminaation rahaa 15 miljoonaa li-
sätään kuluvaan kauteen, niin mielestäni se on ihan hyvä lisäys, mutta jatketaan tätä kes-
kustelua sitten tulevilla viikoilla.

16.42 Hannakaisa Heikkinen kesk:  Arvoisa puhemies! Pientä rajaa, edustaja Viitanen,
kuitenkin sinne suuntaan. Eivät nämä leikkaukset varmasti tälläkään sektorilla tunnu hal-
lituksessa hyvältä, mutta jotain on tehtävä. Teidän saldonne viime kaudelta: 100 000 työ-
töntä, ja jos mietitään niitä kuluja yksistään, puhutaan sellaisista miljardiluokan menoista,
että siinä on saanut kyllä kalkulaattorin kanssa yksi jos toinenkin miettiä, mitenkä tämä
9



Pöytäkirjan asiakohta PTK 126/2017 vp
Suomi on saatu kääntymään. Ja se on saatu. Talouden kasvu porskuttaa semmoisia lukuja,
joita ei osattu edes ajatella kaksi ja puoli vuotta sitten. Tämä antaa tulevaisuudenuskoa sii-
hen, että me pystymme rakentamaan myös sivistys- ja koulutuspolitiikkaa tulevaisuudessa
niin, että niukkuus ei olisi se ensimmäinen, mikä meillä on kädessä, vaan visiot voivat olla
paljon valoisammat.

Niin että pientä rajaa siihen. Joltakin pohjalta, ja tällä kertaa erittäin huonolta pohjalta,
tähän hallituskauteen lähdettiin, ja onneksi kehitys on saatu hyvällä toiminnalla parem-
paan suuntaan.

16.43 Pia Viitanen sd: Arvoisa puhemies! En mielelläni sanoisi tätä, mutta pientä rajaa
sille, mitä hallitus nyt tekee omilla arvovalinnoillaan. Nyt hallitus eriarvoistaa tätä yhteis-
kuntaa. Kun täällä nyt tästä viime kaudesta puhuttiin, niin meillä on ihan taulukot, jotka
ovat surulliset siinä suhteessa tasa-arvon kannalta, että eriarvoistumista, nimenomaan tu-
loerojen kasvun myötä, tämä hallitus lisää. Edellishallituksen aikana tuloerot kapenivat, tä-
män hallituksen aikana ne kasvavat. Siitä on muuten eduskunnan tietopalvelun laskelma,
[Hannakaisa Heikkinen: Nimenomaan näin!] katsokaa sitä. Toivon, että katsotte, ja toi-
von, että omatunto kolkuttaa.

Toivon, että keskustalaiset edes eivät näin innokkaasti tukisi tätä kokoomuslaista, oi-
keistolaista talouspolitiikkaa, mitä tämä hallitus tekee. Kuuluuko kasvu kaikille? Hienoa,
että talous kasvaa. Kuuluko se oikeasti kaikille?

Tällä hallituksella on varaa alentaa miljoonaperintöjen verotusta. Tällä hallituksella on
varaa antaa apteekkarivähennyksiä kaikkein hyvätuloisimmille yrittäjille. Tällä hallituk-
sella on varaa näihin, mutta hallituksella ei ole varaa pienten lasten tai koulutusta tarvitse-
vien ihmisten riittävään ja laadukkaaseen koulutukseen, vaan siellä tehdään leikkauksia,
jotka myös tulevaisuuden kasvun kannalta ovat aika tuhoisia. Pientä rajaa, arvoisa hallitus.

16.45 Jukka Gustafsson sd: Arvoisa puhemies! Ehkä edustaja Heikkisen puheenvuoro
istui tähän tilanteeseen. Sitten voi myöskin nähdä, että ei se nyt ehkä välttämättä hirveän
hyvin sovi. Oikeastaan viittaan vain siihen, että merkittävä määrä ekonomisteja ja tutkijoi-
ta toteaa, että se, että nyt työllisyys on parantunut — se on erinomainen asia — johtuu kol-
mesta syystä: [Pia Viitanen: Edellisen hallituksen toimista!] paitsi nykyisen hallituksen
toimista myöskin edellisen hallituksen toimista, mutta kaikkein merkittävimmin se on joh-
tunut tästä markkinatilanteen merkittävästä paranemisesta, joka on mahdollistanut meidän
viennin merkittävän kasvun.

Mutta sitten, kun ruvetaan keskustelemaan näistä koulutuksen ja kulttuurin leikkauksis-
ta, aivan niin kuin sivistysvaliokunnassa todettiin, nyt tässä tilanteessa olisi voitu nämä in-
deksileikkaukset jo jättää tekemättä.

16.46 Merja Mäkisalo-Ropponen sd: Arvoisa puhemies! Tasa-arvorahojen leikkaus on
kasvattanut ryhmäkokoja eri puolilla Suomea. Esimerkiksi omassa kotikaupungissani ryh-
mäkoot kasvoivat jälleen. Nyt me mietimme siellä, olisiko mahdollisuus lisätä rahoitusta
omana toimintana, koska me olemme huomanneet, että suuret ryhmät näkyvät ihan sel-
keästi koulujen toiminnassa, oppimistuloksissa ja kouluviihtyvyydessä.

Se etu saatiin viime kaudella erityisesti edustaja Gustafssonin ollessa ministerinä ja li-
sätessä näitä tasa-arvorahoja, että ryhmäkoot saatiin inhimillisiksi. Se oli se suuri asia, joka
lisäsi tasa-arvoa ja vähensi eriarvoistumiskehitystä. Nyt se näkyy etenevän toiseen suun-
10



Pöytäkirjan asiakohta PTK 126/2017 vp
taan, ja tämä on tasa-arvon ja tulevaisuuden ja oppilaiden tulevaisuuden kannalta juuri sitä
huonoa kehitystä.

16.47 Hannakaisa Heikkinen kesk: Arvoisa rouva puhemies! Lyhyesti tästä työllisyy-
den kasvusta. Ei varmasti yksin hallitus, ei yksin vienti... [Pia Viitanen: Kuuluuko kasvu
kaikille?] — Kasvu kuuluu kaikille, nimenomaan. — Mutta se pointti... [Pia Viitasen väli-
huuto] — Jos, Viitanen, painatte sitä nappia ja puhutte sitten sillä omalla puheenvuorolla,
sitä on kyllä muutenkin jo kuultu, niin minä tämän minuutin käytän ihan ilman teidän taus-
tahuuteluanne. — Niin, oleellista on se, että se oli kuitenkin se lähtökohta, mistä tämä hal-
litus lähti. 100 000 työtöntä oli, ja me kaikki tiedämme, jotka työllisyysasioitten parissa
olemme, että se ei ole ihan ilmaista leikkiä ja se heijastuu ei pelkästään niihin työllisyyden-
hoitorahoihin vaan myös sosiaalisen hyvinvoinnin menoihin, elikkä se kumuloituu tässä
yhteiskunnassa monin tavoin, ja verotulot jäävät saamatta. Tältä pohjalta jouduttiin radi-
kaalisti löytämään uudenlaisia lääkkeitä. Edellinen hallitus ei löytänyt oikeita lääkkeitä,
tämä hallitus todennäköisesti on löytänyt näitä, ja siltä pohjalta on hyvä lähteä eteenpäin.
Toivon, että sitä hallituskautta on jäljellä vielä se puolitoista vuotta, että nähdään myös ne
aidot kasvun hedelmät — että kasvu kuuluu kaikille.

16.48 Pia Viitanen sd:  Arvoisa rouva puhemies! No, teot puhuvat toista. Valitettavasti
kasvu ei tämän hallituksen arvovalinnalla kuulu kaikille, vaan varakkaimmat saavat aika
muhkean siivun ja pieniosaisilta leikataan. Tämä on tosiasia, ja tälle emme voi mitään.

Kuitenkin toivoisin, että esimerkiksi keskustalaiset täällä löytäisivät hieman sitä alkio-
laista sydäntä ja henkeä. Nythän jokin aika sitten oli aika rankkaa kieltä, tutkimus kertoi
keskustan kentän mielipiteistä siitä, millaista politiikkaa hallitus tekee. Sen kokivat puo-
luevaltuutetut kovin kovin oikeistolaisena, ja siksi toivoisin, että täällä salissa eivät niin in-
nokkaasti, intoa pursuen suorastaan, keskustalaiset puolustaisi sitä kokoomuslaista talous-
politiikkaa. Mutta päivästä toiseen mentäessä me näemme tämän saman joka päivä. Näin
se tapahtuu, ja tässä kerta kaikkiaan pitää hyväksyä se, että meillä on erilaiset arvomaail-
mat. Sille ei mitään voi. SDP:n mielestä kasvu kuuluu kaikille, ja siksi tekisimme toisen-
laisia arvovalintoja. Esimerkiksi koulutukseen panostaisimme leikkausten sijaan.

16.50 Hannakaisa Heikkinen kesk:  Arvoisa rouva puhemies! Tässä avaan sitä, mistä
lähtötilanteesta me lähdimme tähän. Meillä oli erittäin heikko, laskeva kurimustalous,
meillä oli kasvava työttömyys. Piti löytää uudet lääkkeet tähän, ja iloksemme voimme to-
deta, että kasvu on voimakkaampaa tällä hetkellä kuin osattiin edes ajatella ja ennakoida
silloin, kun hallitus tämän repun selkäänsä sai, jonka kanssa ollaan tätä taivalta taaperrettu.

Sosiaali- ja terveysvaliokunnassa varmasti olemme nähneet niitä asioita, että olemme
joutuneet leikkaamaan myös pienituloisilta, mutta keskusta on vakaasti sitä mieltä, että
vahva valtiontalous on köyhän paras turva. Talous on vahvistumassa, ja minä uskon sii-
hen, että niitä hyvinvoinnin siemeniä on helpompi jakaa, kun siellä omassa kukkarossa on
jotain, mitä jakaa.

16.51 Merja Mäkisalo-Ropponen sd: Arvoisa puhemies! Kahta asiaa olisin toivonut hal-
litukselta näiden säästöjen tekemisen yhteydessäkin.

Olisin toivonut, että hallitus olisi laskenut vaihtoehtoiskustannuksia eli olisi arvioinut,
mitä kustannuksia tulee näistä säästöistä tulevaisuudessa. Se olisi ollut aivan mahdollista
11



Pöytäkirjan asiakohta PTK 126/2017 vp
laskea, ja sen perusteella olisi voitu tehdä kenties toisenlaisiakin ratkaisuja kuin mitä nyt on
tehty.

Toinen toive olisi se, että hallitus olisi tehnyt lapsivaikutusten arvioinnit, kuten hallitus-
ohjelmassa silloin aikanaan luki, että nyt tehdään päätöksiä lapsivaikutusten arvioinnin
pohjalta. Niitähän ei ole tehty. Lisäksi myöskin tämä kokonaisvaikutusten arviointi on hy-
vin huonosti tehty yleensäkin, ja se näkyy myöskin tässä lakiesityksessä. Eli nyt tänne on
tullut säästölakeja pikkuhiljaa, ja joka lain ympärillä ja kohdalla tehdään pieni säästö. Mut-
ta missään vaiheessa hallitus ei laske, mitä ovat ne kokonaisvaikutukset kaikista näistä
säästöistä esimerkiksi lapsiperheille tai oppilaille tai lapsille yleensäkin.

16.52 Jukka Gustafsson sd: Arvoisa puhemies! Käytän viimeisen puheenvuoron tämän
asian tiimoilta, koska tämä rönsyilee nyt vähän laidan yli.

Edustaja Heikkinen on kovin nyt korostanut sitä lähtökohtaa, mistä Sipilän hallitus lähti
liikkeelle. No, eräs lähtökohta, oikein kivijalka, piti olla se, että koulutuksesta ei enää lei-
kata, kun yleisesti oli tiedossa ja olen sen itse myöskin koulutusasiantuntijana todennut,
että edellisen hallituksen tekemät koulutusleikkaukset menivät jo aivan äärirajoille, joilta-
kin kohdin jo ylikin. Sen takia me sosiaalidemokraatit otimme sen ihan tosissamme, että ei
enää leikata, ja sen takia tämä tuntuu nyt tosi ikävältä, että tässä yhteydessä tämä indeksi-
hammas edelleen puree koulutukseen ja kulttuuriin. — Loppu.

Yleiskeskustelu päättyi.

Eduskunta hyväksyi hallituksen esitykseen HE 99/2017 vp sisältyvien 1.—2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
12


