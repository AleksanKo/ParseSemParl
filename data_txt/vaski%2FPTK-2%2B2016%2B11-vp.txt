















































DEM5A98.tmpSave.xml


Pöytäkirjan asiakohta PTK 2/2016 vp
Pöytäkirjan asiakohta 

PTK 2/2016 vp

Täysistunto

Torstai 4.2.2016 klo 15.59—21.43

11. Hallituksen esitys eduskunnalle laeiksi maankäyttö- ja rakennuslain muuttamisesta 
sekä kevennettyjen rakentamis- ja kaavamääräysten kokeilusta annetun lain 3 §:n kumoa-
misesta

Hallituksen esitys HE 148/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 11. asia. Puhemiesneuvosto ehdottaa, että asia lähetetään ympäristövaliokuntaan.

Keskustelu

20.35 Maatalous-  ja  ympäristöministeri  Kimmo  Tiilikainen (esittelypuheenvuo-
ro): Arvoisa rouva puhemies! Ilta on rientänyt pitkälle, ja tätä istuntoa ei kohtuuttoman pit-
kään voi jatkaa. Onko mahdollista, että lyhyesti esittelisin kaikki hallinnonalaani kuuluvat
jäljellä olevat kolme lakiesitystä...

Toinen varapuhemies Paula Risikko: Sopii.

...koska joudun valitettavasti sitten itsekin poistumaan?
Tämä hallituksen esitys maankäyttö- ja rakennuslain muuttamisesta: Tässä on kyse pää-

tösvallan siirrosta lähemmäksi ihmisiä, osana näitä uudistamishankkeita, mitä hallitus to-
teuttaa. Ely-keskuksille nykyisin kuuluva poikkeamistoimivalta siirrettäisiin kokonaan
kunnille, jotka siis kaavoitusta harjoittavat, ja poikkeamistoimivaltaa lavennettaisiin sillä
tavalla, että on mahdollista liike- ja toimistorakennusten tiloja muuttaa asuinkäyttöön tai
muuhun ympäristöhäiriötä aiheuttamattomaan käyttöön. Eli helpotetaan käyttötarkoituk-
sen muutosta rakennuksilla, tuodaan poikkeustoimivalta sen alkuperäisen kaavoittajan eli
kunnan käsiin elyltä. Tällä ely-keskusten tehtävät vähenevät, kaksinkertainen työ vähenee,
koska vaikka nykyisin poikkeamista päättää ely, niin käytännössä kunnat joutuvat käsitte-
lemään jokaisen poikkeamishakemuksen ja antamaan siihen lausunnon, minkä jälkeen ely
sitten käsittelee sen saman asian. Ja tässä nyt sitten valta ja vastuu annetaan kunnille myös
poikkeuslupa-asioissa.

Sitten, puhemies, ottaisin seuraavaksi tämän hallituksen esityksen energiatodistuksista
uusille rakennustyypeille. Energiatodistukset ovat puhuttaneet eduskuntaa niin kansalais-
aloitteen muodossa kuin muutenkin, ja on edellytetty, että energiatodistuksia muutetaan.
Nyt tässä lakiesityksessä kuitenkin tehdään energiatodistuksiin ainoastaan ne muutostar-
peet, missä komissio on ollut meidän niskassa, eli laajennetaan tätä energiatodistuksen
aluetta uimahalleihin, jäähalleihin, varastorakennuksiin, liikenteen rakennuksiin eli kaik-
keen siihen, mitä tämä direktiivi edellyttää, mitä Suomessa ei ole aiemmin toimeenpantu.
 Tarkistettu
4.0



Pöytäkirjan asiakohta PTK 2/2016 vp
Sen sijaan se osio energiatodistuksen uudistamisesta, missä tavoitellaan sitä, että ener-
giatodistus olisi nykyistä informatiivisempi, ja missä käydään läpi nämä kuuluisat energia-
muotokertoimet: Energiamuotokertoimet vaikuttavat erittäin keskeisesti tuohon tulevaan
lähes nollaenergiarakentamisen lainsäädäntöön, ja sen takia on järkevää, että nämä asiat
käsitellään yhdessä. Eli kun tätä nollaenergiarakentamisen lainsäädäntöä valmistellaan,
niin siinä yhteydessä funtsitaan nämä energiamuotokertoimet, minkä jälkeen sitten on
mahdollista tuoda myös tämä energiatodistuksia koskeva lainsäädäntö ja siihen tarvittavat
täydennykset eduskunnan toivomalla tavalla.

Arvoisa puhemies! Otan vielä tuon asuntosäästöpalkkiolakiesityksen. Hallitusohjelman
mukaisesti asuntosäästöpalkkio avataan 15-vuotiaille — aiemmin alaikäraja on ollut 18.
Tarkoitus on se, että jo 15-vuotias voisi ryhtyä asuntosäästäjäksi omassa päätösvallassaan
olevien varojen osalta, olkoonpa ne sitten kesätyötuloja tai pääomatuloja, jos sellaisia sat-
tuu olemaan, tai muita hänen itse määräämiään rahoja. Eli tässä tarkoitus ei ole avata hy-
väosaisten lapsille sitä mahdollisuutta, että "pappa betalar" eli että voisi oman lapsensa
puolesta esimerkiksi ryhtyä asuntosäästäjäksi. (Välihuutoja sosialidemokraattien ryhmäs-
tä) Asuntosäästämisen tarkoitus on opetella vastuullista toimintaa tulevaisuutta varten, ja
nyt avataan tämä mahdollisuus. Kuitenkin kun on tämä lisäkorko ja on hyvin todennäköis-
tä, että kovin moni 15-, 16- tai 17-vuotias ei hyvinkään huomattavia summia muitten ra-
hantarpeitten takia tai vähissä olevien varojen takia sinne pysty laittamaan, niin sen takia
nuori asuntosäästäjä voi valita, alkaako tämä lisäkorko tulla siitä tilin avaamisen hetkestä
vai vasta sitten, kun tuo täysi-ikäisyyden raja 18 vuotta täyttyy. Eli voi pienilläkin summil-
la harjoitella säästämistä ja tämmöistä tavoitteellista toimintaa mutta sitten vakavammin
siihen ryhtyä vaikka esimerkiksi sen 18 ikävuoden jälkeen, jolloin tämä lisäkorkoa mää-
räävä aika alkaisi raksuttaa.

Näille kaikille esityksille, arvoisa puhemies, toivon eduskunnan aina valppaitten valio-
kuntien antavan arvoisensa, perusteellisen käsittelyn. — Ja nyt pyydän anteeksi, että jou-
dun valitettavasti poistumaan. (Eero Heinäluoma: Se onkin huonompi juttu!)

20.40 Jani Mäkelä ps: Arvoisa puhemies! Tässä esityksessä hallitus tekee erinomaista
työtä siirtämällä päätösvallan poikkeamistilanteista ely-keskusten mielivallasta kunnan
demokraattiseen päätöksentekoon. On vain yksinkertaisesti järkevää, että esimerkiksi ran-
tarakentamisen poikkeamispäätökset siirretään kuntiin ja korjausrakentamista helpotetaan.

Kun hallituksen esitystä lukee, pitää ihmetellä, miten aiemmilla hallituksilla on ollut ha-
lua ja energiaa luoda näitä pykäliä ja säännöksiä. Kysymys taitaa olla punavihreästä kes-
kittämisideologiasta ja paremmin tietämisestä. Tällaisia säädöksiä on ilo purkaa, enem-
mänkin voisi vapauttaa. Mielestäni perusteluissa korostuvat ympäristöasiat jopa liikaa.
Toivon hallitukselta lisää rohkeutta jatkossa esityksiin — läpi menevät tällä hallituspohjal-
la.

Toinen varapuhemies Paula Risikko: Edustaja Heinäluoma.

Eero Heinäluoma sd: Arvoisa puhemies! Jos ministerillä on kiire, niin jään kysymään,
että olisiko mahdollista, että jos hän hetken aikaa ehtisi olla paikalla, että voitaisiin yhdis-
tää keskustelu näistä loppuasioista, jolloin voisi kuitenkin esittää joitakin kysymyksiä mi-
nisterille vielä. Esimerkiksi itseäni kiinnostaa tämä energiatodistusasia, ja sen takia olen
täällä illan istunut. 
2



Pöytäkirjan asiakohta PTK 2/2016 vp
Toinen varapuhemies Paula Risikko: Miten ministerillä, onko mahdollisuus olla jonkin
aikaa?

Maatalous- ja ympäristöministeri Kimmo Tiilikainen: Arvoisa puhemies! Ministerin
tehtävä on palvella eduskuntaa, joka on Suomen lakia säätävä elin. Toivon tietysti, että jos
tässä on akuutteja kysymyksiä ja tätä keskustelua on odotettu, niin voitaisiin ottaa ne. Ei
tämä elämä ole 15 tai 10 minuutista kiinni, että mielelläni kuulen teidän huolianne asioista.

Toinen varapuhemies Paula Risikko: Se sopii oikein hyvin, mutta nyt tarvitsisin vas-
tauksenne, että mihin asti ministeri pystyy olemaan.

Maatalous- ja ympäristöministeri Kimmo Tiilikainen: 20.55.

Toinen varapuhemies Paula Risikko: Sitten mennään niihin rapsakoihin kysymyksiin.
Edustaja Heinäluoma, vastauspuheenvuoro. 

20.42 Eero Heinäluoma sd (vastauspuheenvuoro): Arvoisa puhemies! Jos sopii, niin
mennään minuutin rajoissa, niin että...

Toinen varapuhemies Paula Risikko: Kyllä, kuten sanoin, vastauspuheenvuoro.

...sitten ehtii useampi puheenvuoro.
Itseäni tämä energiatodistusasia on jäänyt mietityttämään. Seurasin puhemiehenä tätä

käsittelyä viime vaalikaudella, kun oli tämä kansalaisaloite, ja siltä osin olen erittäin ilah-
tunut siitä kannasta, jonka eduskunta otti ja silloinen ympäristö- ja asuntoasioista vastaava
ministeri Viitanen, joka lähti siitä, että todellakin helpotettaisiin tätä taakkaa, joka vanhois-
sa omakotitaloissa asuvilla on. Olin hyvin ilahtunut, kun tämä oli nyt asialistalla, mutta sit-
ten huomasinkin, etteihän tämä ollenkaan kulje siihen suuntaan, vaan päinvastoin tässä
lähtökohtana on, että tuodaan vielä lisää, että seuraavaksi myös autotallit ryhdytään luokit-
telemaan. Nyt tuntuu, että tämä ei ole hallituksen linjan mukaista, että sääntelyä pyritään
keventämään, ei myöskään sen EU-linjauksen mukaista, että katsotaan tarpeetonta säänte-
lyä. Kysymykseni kuuluu: Miksi ihmeessä näitä vanhoja omakotitaloja pitää piinata näillä
täysin teoreettisilla kulutuslaskelmilla, jotka eivät sitten edes kerro ihmisille yhtään mi-
tään? Onko hallitus miettinyt, että tämä esitys ei ole linjassa sen kanssa, mitä te muuten sa-
notte tekevänne?

Toinen varapuhemies Paula Risikko: Otetaan siis hetken aikaa näitä minuutin mittaisia
vastauspuheenvuoroja. Edustaja Heinonen, kysymys.

20.43 Timo Heinonen kok (vastauspuheenvuoro): Arvoisa puhemies! Pidän erittäin
myönteisenä tätä poikkeamislupien siirtämistä sinne, missä se paras tieto on, eli paikalli-
selle tasolle. Tässä viitataan kuitenkin siihen, että elyjen roolin muutosta ja tätä valitusoi-
keutta ei oltaisi rajaamassa. Hallitusohjelmassa on kuitenkin sovittu, että elyjen rooli muu-
tetaan konsultoivaksi näissä kaavoituskysymyksissä, ja kysyisin: minkä takia tässä on
muutettu tätä linjaa?
3



Pöytäkirjan asiakohta PTK 2/2016 vp
Kysyisin myös: kun tässä samassa kokonaisuudessa, missä näitä asioita on, puhutaan
myös pienten rakennusten rakentamismahdollisuudesta ilmoitusmenettelyin, kuten myös
aurinkopaneeleista ja maalämpöpumpuista, millä tavalla tämän asian valmistelu on eden-
nyt?

Toinen varapuhemies Paula Risikko: Seuraaville edustajille minuutin mittainen vastaus-
puheenvuoro: edustajat Viitanen, Myller, Kalmari. Sitten otetaan vielä muutama, mutta nyt
tässä vaiheessa edustaja Viitanen.

20.44 Pia Viitanen sd (vastauspuheenvuoro): Arvoisa rouva puhemies! Energiatodistus-
asia: Kyllä minäkin todella hämmästyin siitä, kun katsoin tätä esitystä ja huomasin, että nyt
mennään todella taas siihen suuntaan, että laajennetaan tätä energiatodistusvelvoitetta,
jopa autotalleihin. Se kyllä ihan oikeasti hämmästyttää. Tulee joskus mieleen kysymys,
eikö mikään enää riitä, jos täytyy nyt tähänkin lähteä. Kaiken kaikkiaan tämä on väärä
suunta, ja tämä on täysin päinvastainen suunta kuin mihin edellisellä kaudella mentiin, niin
että jos hallitus puhuu kovasti normienpurusta, turhan sääntelyn ja byrokratian purkami-
sesta, niin tässä mennään nyt täysin päinvastaiseen suuntaan.

Puhemies! Silloin ministerinä hyvässä yhteistyössä Omakotiliiton kanssa ja kansalais-
aloitteen henkeä kunnioittaen halusin tehdä aloitteen siitä, että myös EU:n tasolla Suomi
pyrkisi siihen, että nämä niin sanotut vanhat omakotitalot vapautettaisiin kokonaan pakol-
lisesta energiatodistuksesta. Tuolloin kirjelmöin komissaarille, ja haluaisin kuulla, mitä
asialle nyt kuuluu. Silloinhan tämä asetettiin ikään kuin REFIT-listalle arvioitavaksi tä-
män kirjeen vastauksen perusteella.

Toinen asia on tämä kansallinen lainsäädäntö, aivan kuten täällä siitä kysyttiin. Tieten-
kin olisi ollut hyvä, että tässä yhteydessä olisi jo nyt ollut vanhojen omakotitalojen osalta
tätä energiatodistusmenettelyn tekemistä ymmärrettäväksi, (Puhemies koputtaa) parem-
maksi ja eduskunnan vaatimalla tavalla. Tästä haluaisin myös kuulla ministeriltä lisää.

Toinen varapuhemies Paula Risikko: Pysytään minuutissa, niin kaikki kerkeävät kysyä
ennen kuin ministeri joutuu lähtemään.

20.46 Riitta Myller sd (vastauspuheenvuoro): Arvoisa puhemies! Kysyn näistä kaavojen
poikkeamispäätöksistä, kun täällä kollega sanoi, että on hienoa, että nyt päätösvaltaa elyn
mielivallasta siirretään kunnille. (Timo Heinonen: En sanonut niin! Kuka sanoi?) — Kol-
lega. — Ja kuitenkin kun katsotaan sitä, miten ely on menestynyt niissä, kun on valittanut
näistä kuntien rantakaavapäätöksistä, niin se on menestynyt erittäin hyvin eli turhia vali-
tuksia ei ole tullut. (Hannu Hoskonen: Ja rakentaminen on estynyt!) Mitä ajattelette tästä?
Miten tämä vaikuttaa sitten rantojen rakentamiseen? Me tiedämme kyllä sen, että lähes-
kään kaikissa kunnissa ei ole osaavaa henkilöstöä, (Hannu Hoskonen: On! Ei pidä paik-
kaansa!) ja ehkä siellä sitten myöskin jotkut pelit voivat mahdollistua, jos ei ole tätä ulko-
puolista tarkkailua.

20.47 Anne Kalmari kesk (vastauspuheenvuoro): Arvoisa puheenjohtaja! Maankäyttö-
ja rakennuslain muutos on erittäin hyvä ja vie nimenomaan päätösvaltaa lähemmäs asia-
kasta, mikä hallitusohjelman linjauksen mukaista on. Kuitenkin kysyisin siitä, että jos ely-
keskukselle jää valitusoikeus, onko todennäköistä tai mahdollista, että elystä tulee ikään
4



Pöytäkirjan asiakohta PTK 2/2016 vp
kuin tämmöinen valitusapparaatti, vaikka tarkoitus on, että viranomaiset eivät toistensa
päätöksistä enää entiseen mittaan valittaisi. Ajatusmaailmana voi olla se, ettei haluta esi-
merkiksi, että maaseudulle ylipäätään rakennetaan eheää yhdyskuntarakennetta ja muuta
— tämäntyyppisiä näkemyksiä. Toivoisin, että ministeri vastaisi, onko pelkoni aivan turha.

Toinen varapuhemies Paula Risikko: Vielä kolme minuutin vastauspuheenvuoroa, edus-
tajat Torniainen, Viitanen ja Heinonen. Sen jälkeen ministeri vastaa.

20.48 Ari Torniainen kesk (vastauspuheenvuoro): Arvoisa rouva puhemies! Hallituksen
esitys energiatodistuksesta annetun lain muuttamisestahan johtuu siitä, että Euroopan ko-
missio on todennut, että Suomen lainsäädäntö ei vastaa rakennusten energiatehokkuusdi-
rektiiviä siltä osin, mitä rakennustyyppejä tai rakennusten tiloja on jätetty energiatodistus-
menettelyn ulkopuolelle tuossa aikaisemmassa vaiheessa, ja tämä esitys tulee siitä. Tämä
esitys todellakin, kun se astuu voimaan, aiheuttaa lisää kustannuksia niin yrityksille, kun-
nille kuin eri yhteisöille myöskin, ja se on tietysti se huolestuttava asia. Hallituksen esityk-
sessä on arvioitu niitä kustannuksia, paljonko niitä tulee sieltä — ne ovat aika ympäripyö-
reitä. Itse kyllä oletan ja toivon, että hallitus jatkossa myöskin seuraa sitä, minkälaisia kus-
tannuksia (Puhemies koputtaa) aiheutuu esimerkiksi kunnille ja yrityksille, ja myöskin
kiinnittää huomiota siihen, että energiatodistusten laatimisesta (Puhemies: Aika!) ei tule
kohtuuttomia... [Puhemies keskeytti puheenvuoron puheajan ylityttyä.]

20.49 Pia Viitanen sd (vastauspuheenvuoro): Arvoisa rouva puhemies! Nyt toiseen
asiaan eli tähän asp-asiaan. Viime kaudellahan sitä lakia parannettiin siten, että tätä yläikä-
rajaa nostettiin ja korkotukilainojen enimmäismääriä eri vyöhykkeillä nostettiin. Se oli
mielestäni hyvä ja tärkeä uudistus, ja näin eduskuntakin tuolloin ajatteli. Silloin jo mietit-
tiin tätä alaikärajaa ja päädyttiin siihen, että siinä oli riski tästä pappa betalar -asiasta, mi-
hin ministeri viittaa, ja siksi sitä ei tässä vaiheessa otettu. Olen seurannut keskustelua ja
ymmärtänyt, että tässä on yritetty nyt torjua tämä mahdollisuus, mutta kyllä haluan ja edel-
lytän myös eduskunnalta huolellista kuulemista tässä asiassa, miten tämän kanssa on.

Mutta minulla on, ministeri, idea teille: tätähän voisi jatkossa kehittää vielä sillä tavalla
eteenpäin, että nyt kun tässä on kolme vyöhykettä näille enimmäislainamäärille, on Hel-
sinki, sitten on Espoo, Vantaa, Kauniainen, ja sitten on koko muu maa samana omana vyö-
hykkeenä, mikä tarkoittaa, että nämä enimmäislainamäärät vaikkapa Tampereella ovat sa-
mat kuin sitten jossain ehkä pohjoisen pienessä kunnassa, (Puhemies koputtaa) niin voisi
tehdä vielä uuden vyöhykkeen kasvukeskuksille, koska siellä tarvitsisi moni (Puhemies:
Aika!) nuori ja lapsiperhe tukea. 

20.50 Timo Heinonen kok (vastauspuheenvuoro): Arvoisa rouva puhemies! Tästä ener-
giatodistuksesta: On totta, että tässä mennään nyt itse asiassa jopa vähän vastahankaan sen-
kin kanssa, mitä EU:ssa on ajettu, eli on tällaista turhan sääntelyn purkamista, ja nyt ne pa-
tistavat meitä laittamaan energiatodistukset myös näihin tässä mainittuihin halleihin ja au-
totalleihin ja muihin. Ja oikeastaan kysyisin ministeriltä: mitä tässä oikein sitten tapahtuu,
jos me emme tätä laita toimeen Suomessa? Tämä vie väärään suuntaan.

Sitten tuohon asuntosäästämiseen ihan lopuksi. Minun mielestäni tämä alarajan lasku on
hyvä, on hyvä, että opetetaan nuoria säästäväisyyteen, ja kysyisin ministeriltä: onko tässä
5



Pöytäkirjan asiakohta PTK 2/2016 vp
mahdollisuus kuitenkin esimerkiksi käyttää vaikkapa valmistujaislahjaa tai rippilahjaa, jos
tämäntyyppisiä tuloja taikka lahjoja lapsi saa?

Toinen varapuhemies Paula Risikko:  Ja sitten ministeri vastaa, 4 minuuttia.

20.52 Maatalous- ja ympäristöministeri Kimmo Tiilikainen: Puhemies! Aloitan tästä
energiatodistuksesta, ja todellakin tämä nyt laajenee kattamaan niitä rakennuksia, mitä tuo
direktiivi edellyttää. Miksi näin? Sen takia, että meillä on Euroopan komission Pilot-me-
nettely käynnissä, ja ellemme tähän reagoi, niin seuraavaksi olemme tässä valvontamenet-
telyssä. Valitettavasti komissio vain katsoo, että direktiivit pannaan täytäntöön, ja varmas-
ti edustajat Viitanen ja Heinäluoma hyvin tuntevat tämän EU:n menettelyn. No, pidän kui-
tenkin itse tärkeänä sitä, että katsotaan, mikä meille on Suomessa tärkeintä, ja ne ovat to-
dellakin nämä vanhat pientalot. Ja senpä takia, jos haluamme, että niissä järki voittaa ja
pystyttäisiin tämmöisiä ex-ministeri Viitasenkin toivomia poikkeuksia pitämään yllä, eikö
silloin juuri kannata muissa toimia sillä tavalla kuin direktiivi edellyttää ja miettiä, mikä on
se meidän tärkein juttu, mitä lähdetään ajamaan?

No, sitten nämä asiat, mitkä liittyvät näihin eduskunnan edellyttämiin muutoksiin ener-
giatodistuksiin, todellakin tämä sisällön muuttaminen helpommin ymmärrettäväksi eli in-
formatiivisempi energiatodistus plus sitten näitten energiamuotokerrointen tarkastelu. Ku-
ten tuossa totesin, se asia valmistellaan yhdessä tuon lähes nollaenergiarakentamisen lain-
säädännön kanssa, koska siellä joudutaan käyttämään näitä aivan samoja energiamuoto-
kertoimia ja on järkevää, että katsotaan se kerroinpaletti kuntoon kerralla ja sitten tuodaan
molemmat lait siltä osin yhtäläisesti tänne eduskunnan käsittelyyn. Eli nämä eduskunnan
edellyttämät muutokset energiatodistuksiin tullaan toteuttamaan. Nyt siinä on vain tämä
pieni viive, että katsotaan yhtä matkaa ne tämän nollaenergiarakentamisen kanssa.

Nämä muut kysymykset liittyvät esimerkiksi tämän maankäyttö- ja rakennuslain mui-
hin uudistuksiin.

Heinonen kyseli, miten nämä muut kevennykset etenevät. Ne etenevät sillä tavalla, että
ne ovat maankäyttö- ja rakennuslain mukaisessa valmistelussa. Nyt tämä poikkeustoimi-
valtasiirto toteutetaan tässä, ja muuten maankäyttö- ja rakennuslakia tarkastellaan. Toivoi-
sin, että kuluvan vuoden aikana nämä muutokset ovat pitkällä.

Sitten tässä oli huolta siitä, että jos kunnilla tämä valta on, mitä siitä seuraa. Olen itse tot-
tunut siihen, että vallan mukana siirtyy aina vastuu, ja uskon, että kun se valta on siellä kun-
nan käsissä, niin siellä osataan myös tehdä vastuullisia päätöksiä, ei siinä sen kummem-
paa. Eli ei pidä pelätä sitä, että demokraattisesti valituille elimille annetaan valta — niin
kuin tässä tapauksessa kunta on demokraattinen yksikkö.

Tämä Viitasen ehdotus vyöhykejaosta on mielenkiintoinen. Lähtökohtaisesti tarkaste-
len positiivisesti sellaisia asioita, jotka vastaavat todellista tilannetta paremmin kuin mitä
nykyinen lainsäädäntö tekee. Eli pistän sen ajatuksen korvan taakse. Kun muutenkin meil-
lä on erilaisia kustannuksia asumisessa eri puolilla, niin en katso, että tätä olisi mitenkään
mahdoton asia lähteä funtsimaan. Kiitän ehdotuksesta, mutta tämä ei ollut vielä suinkaan
lupaus, (Naurua) joten toivon, ettei siihen vedota.

Kiitoksia asiantuntevasta keskustelusta, ja varmasti näitä huolia valiokunnat tulevat jat-
kossa täällä käsittelemään.
6



Pöytäkirjan asiakohta PTK 2/2016 vp
Toinen varapuhemies Paula Risikko:  No niin, ja sitten mennään... — Jaaha, vastauspu-
heenvuoro, Heinäluoma.

20.55 Eero Heinäluoma sd (vastauspuheenvuoro): Arvoisa puhemies! Jos ministerin pi-
tää lähteä, niin ymmärrän senkin, mutta sehän ei estä kommentoimasta ministerin sano-
maa. Ja tähän liittyen sanon vain, että olen kyllä todella pettynyt tähän ministerin linjauk-
seen. Se oli nimittäin ponneton suhteessa tähän EU-lainsäädäntöön. Olen itse kova unionin
kannattaja ja pidän sitä Euroopan asioiden hoidolle välttämättömänä yhteisönä, mutta täl-
lainen ihmisiä kiusaava sääntely, mitä nämä vanhojen omakotitalojen laskennalliset ener-
giatodistukset ovat, on tuhoisaa Euroopan unionille. Ihmiset eivät ymmärrä näitä. Tehdään
sellaisia laskelmia siitä, mitkä ovat energiankulutukset, jotka eivät vastaa todellisuutta,
koska ne poikkeavat todellisesta energiankulutuksesta. Ja nyt kuljetaan ei suinkaan vähe-
nevän sääntelyn, vaan lisääntyvän sääntelyn suuntaan sen jälkeen, kun eduskunta selvästi
viime vaalikaudella sanoi, että se haluaa tällaisesta eroon. Eduskunnalla oli tässä kannan-
muodostus, ja luulin, että koko eduskunta on siihen sitoutunut, ja sitä ei ole tässä valmis-
telussa huomioitu. Tulee lisää sääntelyä. Minusta tässä pitäisi sanoa unionille suoraan, että
tämä on juuri toista kuin mitä unioni nyt ilmoittaa itse omassa toiminnassaan haluavansa
tehdä, ja katsoa tämä kortti loppuun saakka, mitä unioni tekee, jos me emme laajenna enää
tätä täysin turhaa sääntelyä näihin varastotiloihin ja omakotitaloihin.

Toinen varapuhemies Paula Risikko:  Yksi vastauspuheenvuoro vielä, edustaja Viita-
nen, ja sitten ministeri on pyytänyt vielä lyhyen vastauspuheenvuoron, mutta sen jälkeen
me menemme tuolle listalle, puhujalistalle.

20.57 Pia Viitanen sd (vastauspuheenvuoro): Arvoisa puhemies! Tästä käsillä olevasta
esityksestä ministeri sanoo, että tässä pitäisi ikään kuin olla kiltti, jotta sitten voisimme saa-
da jonkun toisen, tärkeämmän läpi. Mutta minä näen sen asian aivan sillä tavalla, että kun
EU itse puhuu REFIT-hankkeestaan, turhien normien purkamisesta, niin meidänhän pitäi-
si nimenomaan nyt jämeränä sanoa, että eiköhän nyt pistetä roskakoriin ne turhat. Ei EU:n
tarvitse jokaista naulan paikkaa meille tulla kertomaan, ja siksi minä toivon, että me oli-
simme voineet toimia sinne EU:hun päin jämerästi, samalla tavalla kuin ollaan lähdetty
tästä pientalojen energiatodistuksen tekemisestä vapaaehtoiseksi, myös tässä lähteä siitä,
että ei nyt tarvitsisi sitä autotallia sitten tähän ottaa mukaan. Että tässä minä nyt toivon, että
Suomi toimii hyvin vahvasti siellä unionissa kaikkinensa, ja todella alleviivaan, ministeri,
että eikö tämä ole myös hallituksen linjan mukaista siinä suhteessa, kun puhutaan, että tur-
hasta sääntelystä eroon. Ei kai nyt voi tulla tällaista uutta, jossa taas kerran kustannukset li-
sääntyvät, byrokratia lisääntyy? (Puhemies koputtaa) En usko, että kansalaisten ihailu li-
sääntyy kuitenkaan.

Toinen varapuhemies Paula Risikko:  Sitten ministerin vastaus siitä paikalta lyhyesti.

20.58 Maatalous-  ja  ympäristöministeri  Kimmo  Tiilikainen (vastauspuheenvuo-
ro): Totean vielä, että juuri tämän puolesta, että näitä omakotitaloja koskevat eduskunnan
linjaukset pystyttäisiin toteuttamaan, teen töitä. Mutta mitä tekemistä sillä on uimahallien
tai jäähallien kanssa? Eli sama kokonaisuus, mutta tiedätte hyvin, kuinka helppoa on läh-
teä Euroopan unionin lainsäädäntöä muuttamaan. En kiistä sitä, etteikö meidän kannata il-
7



Pöytäkirjan asiakohta PTK 2/2016 vp
man muuta puskea sinne suuntaan, mutta te tiedätte myös aivan hyvin, että kannattaa vali-
ta, mitkä ovat juuri ne tavoitteet, jotka katsotaan suomalaisten kannalta tärkeimmiksi, ja
pyrkiä niitä saavuttamaan.

En usko, että meillä on oikeasti tästä hirveän paljon erimielisyyttä. Itse kannan huolta
sen suomalaisen omakotitaloasukkaan turvasta ja oikeudesta, että tämä energiatodistus ei
häntä kaltoin kohtele.

Toinen varapuhemies Paula Risikko: No niin, ja sitten mennään puhujalistaan.

20.59 Timo Heinonen kok: Arvoisa rouva puhemies! Tämä hallituksen esitys 148 on yksi
osa isompaa kokonaisuutta normien ja turhan sääntelyn purkamisessa niin, että voisimme
kohdentaa voimavaroja tarkoituksenmukaisemmin ja tehokkaammin ja selkeyttää näitä
päätöksentekoprosesseja kunnissa ja laajemmillakin alueilla. Tässä poikkeamistoimivalta
siirretään siis sinne, missä tieto on, eli ely-keskuksilta kuntiin, ja kunnat tekisivät jatkossa
nämä päätökset.

Esityksessä ehdotetaan maankäyttö- ja rakennuslakia muutettavaksi siten, että elinkei-
no-, liikenne- ja ympäristökeskuksille nykyisin kuuluva poikkeamistoimivalta siirrettäi-
siin siis kokonaan kunnille. Kunnille siirtyisivät siten kaikki rakentamista koskevat poik-
keamispäätökset, ja lisäksi kunnilla olisi toimivalta myöntää poikkeus myös silloin, kun
kyse on vähäistä suuremmasta poikkeamisesta asemakaavassa osoitetusta tontti- ja raken-
nuspaikkakohtaisesta kokonaisrakennusoikeudesta taikka vähäistä suuremman rakennus-
oikeuden osoittamisesta alueelle, jolle asemakaavassa ei ole osoitettu rakennusoikeutta,
poikkeamisesta rakennuksen suojelua koskevasta kaavamääräyksestä sekä poikkeamises-
ta maankäyttö- ja rakennuslain 53 §:n 3 momentissa tarkoitetusta asemakaavan hyväksy-
misestä johtuvasta rakennuskiellosta.

Kunnille ehdotetaan lisäksi siirrettäväksi kokonaan myös alueellinen poikkeamistoimi-
valta, jonka soveltamisalaa laajennettaisiin koskemaan myös asemakaava-alueella olemas-
sa olevan liike- tai toimistorakennuksen tilojen muuttamista asuinkäyttöön tai muuhun ym-
päristöhäiriötä aiheuttamattomaan käyttöön. Eli kaiken kaikkiaan helpotetaan näitä muu-
tostöitä. Kunta voisi päättää, että maankäyttö- ja rakennuslaissa säädetystä tai sen nojalla
annetusta rakentamista tai muuta toimenpidettä koskevasta säännöksestä, määräyksestä,
kiellosta tai muusta rajoituksesta voidaan poiketa laajemmallakin kuin yhden rakennuspai-
kan käsittävällä alueella silloin, kun kysymys on asemakaava-alueella olemassa olevan
asuin-, liike- tai toimistorakennuksen tilojen muuttamisesta asuinkäyttöön tai muuhun ym-
päristöhäiriötä aiheuttamattomaan käyttöön. Tämän tavoitteena on luoda niin sanottuja
alueellisia lupia niin, että jokaisen talon ei tarvitsisi erikseen hakea lupaa vaan voidaan teh-
dä tällaisia isompaa aluetta ja sille rakentamista helpottavia päätöksiä.

Tässä esityksessä elinkeino-, liikenne- ja ympäristökeskuksille jäisi edelleen valitusoi-
keus kunnan poikkeamispäätöksistä, mutta hallitusohjelmassa on yksiselitteisesti kirjattu,
että ely-keskusten rooli muutetaan konsultoivaksi. Myös tämä on muutoksena tärkeä, ja
toivon, että se osaltaan myös etenee.

Tässä keskustelussa nostin tuossa nopeatempoisessa osuudessa esille muita tähän sa-
maan kokonaisuuteen kuuluvia uudistuksia ja pidin myönteisenä sitä, että ympäristöminis-
teri, joka vastaa myös rakentamisesta, ministeri Tiilikainen, kertoi, että tämän vuoden ai-
kana on tarkoitus esimerkiksi saada eduskunnan käsittelyyn laki siitä, että tällainen pieni
täydennysrakentaminen, esimerkiksi lisätalon — Ruotsista tutun noin 25—30 neliön lisä-
8



Pöytäkirjan asiakohta PTK 2/2016 vp
talon — rakentaminen ilmoitusmenettelyllä, aurinkopaneelien, maalämpöpumppujen ja
vastaavien asentaminen ilmoitusmenettelyllä, olisi jatkossa Suomessakin mahdollista. Se
olisi järkevää turhan byrokratian purkua.

Hallitusohjelmassa on myös kirjattu, että vapaa-ajan asuntojen muuttamista vakinaisek-
si helpotetaan ja valitusoikeuksia rajataan niin, että jatkossa näitä valituksia voisivat tehdä
ainoastaan ne ihmiset, joihin kyseinen toimenpide suoraan kohdistuu. Myös puurakenta-
miseen on tarkoitus luoda valtakunnalliset standardit, ja yhtenä tähän kokonaisuuteen vie-
lä hallitusohjelmassa on kirjattu kevennetyn kaavamenettelyn malli, ja myös sitä on tarkoi-
tus viedä eteenpäin. Toivotaan, että nämä nyt etenevät.

Hivenen tässä siis nyt tulee sellaista sääntelyä taikka sääntelyn muutosta, joka varmasti
vielä tulee näissä myöhemmissä vaiheissa muuttumaan, esimerkiksi tuon elyn roolin muut-
taminen konsultoivaan suuntaan.

21.04 Esko Kiviranta kesk: Arvoisa puhemies! Hallitusohjelman mukaan rantarakenta-
misen poikkeamispäätökset siirretään kuntiin. Olen erittäin tyytyväinen, että tämä esitys
nyt saatiin eduskuntaan näin pian ja sen on tarkoitus tulla voimaan jo huhtikuun alusta. Us-
kon, että kunnissa nämä päätökset pystytään varsin hyvin tekemään, hyvin käytännöllisiä
päätöksiä, ja siellä on varmasti aivan riittävä osaaminen näihin päätöksiin. Elinkeino-, lii-
kenne- ja ympäristökeskusten, ely-keskusten, mahdollisuudet ovat edelleen varsin suuret.
Niillä on laaja lausunnonanto-oikeus, ja en usko, että tässä on mitään riskiä. Tällä hetkel-
lähän tilanne on se, että kunnanhallitus voi vain puoltaa poikkeamislupaa ja on muuten sit-
ten ihan voimaton ely-keskusten virkamiesten suhteen.

21.05 Ari Torniainen kesk: Arvoisa rouva puhemies! Nyt lähetekeskustelussa olevan
hallituksen esityksen mukaan päätösvalta rakentamisen poikkeamistilanteista siirtyy ely-
keskuksilta kunnille. Tästä hyötyvät sekä luvanhakijat, ely-keskukset että myös kunnat.
Koska kunnat vastaavat alueidensa käytön suunnittelusta, on erittäin tarkoituksenmukais-
ta, että myös poikkeamisvalta on kokonaan kunnilla. Nykyinen poikkeamisvallan jako
kunnan ja ely-keskusten välillä aiheuttaa usein päällekkäistä työtä ja myös hidastaa lu-
paprosesseja. Tällä hallituksen esityksellä edistetään ely-keskusten ja kuntien voimavaro-
jen kohdentumista sekä selkeytetään poikkeamistoimivaltaa. Lupaprosessit nopeutuvat,
kuntien ja ely-keskusten päällekkäinen työ vähenee, ja kuntien kannalta tilanne paranee
myös siinä, että ne voivat myös periä halutessaan maksun tekemästään päätöksestä.

21.07 Riitta Myller sd: Arvoisa puhemies! Niin tässä lakiehdotuksessa kuin noissa aikai-
semmissa, jotka lähetetään ympäristövaliokuntaan, on se hyvä osa ja sitten se vähän vä-
hemmän hyvä osa. Tässä lakiehdotuksessa on ihan hyviäkin kohtia, esimerkiksi se, että sil-
loin kun päätetään liiketilojen muuttamisesta asuinkäyttöön, se on toki aivan järkevää teh-
dä kunnassa, koska siellä tiedetään, miten se homma hoituu ja minkälainen tarve on ja min-
kälaisilta paikoilta. Mutta sitten tullaan tähän rantakaavakysymykseen ja siitä poikkeami-
seen. Kuten jo aikaisemmin sanoin, silloin kun ely-keskukset ovat tehneet valituksia kun-
tien rantakaavapäätöksistä, nämä valitukset ovat menestyneet hyvin. Olen käynyt
keskustelua ely-keskuksissa, ja siellä on tuotu tämä asia esille, että tällainen julkinen ylei-
nen ajattelu lähtee siitä, että ely-keskukset ikään kuin kiusatakseen tekevät näitä valituk-
sia, mutta näinhän ei todellakaan ole. Sitä osoittaa se, että nämä valitukset ovat todella me-
nestyneet eli on huomattu, että on tehty virheitä, jotka on pitänyt oikaista. Nyt halutaan ko-
9



Pöytäkirjan asiakohta PTK 2/2016 vp
konaan luopua tästä, ja jos vielä sitten ely-keskus — tai mitä ne sitten tulevaisuudessa tu-
levatkaan olemaan — on vain konsultoiva, niin missä sitten ikään kuin on myöskin se kan-
salaisen, kuntalaisen, mahdollisuus saada tasapuolisuutta ja saada oikeutta näissä kaava-
asioissa? Me kaikki tiedämme, että rantakaavoissa saattaa olla isojakin ongelmia. Siellä on
isoista taloudellisista eduista tai menetyksistä kyse. Kyllä näiden pitää olla avoimia pää-
töksenteossa ja myöskin niin, että valitusmahdollisuus on aina.

21.09 Satu Hassi vihr: Arvoisa puhemies! Olen hyvin samaa mieltä edustaja Myllerin
kanssa, että todella tässä liike- ja toimistotilojen muuttamisessa asuinkäyttöön päätösval-
lan siirtäminen kunnille on ihan perusteltua, mutta rantakaavojen poikkeusmenettelyn
osalta sitten en todellakaan kannata hallituksen esitystä. Edustaja Myller totesi tämän, että
ely-keskusten valitukset ovat menestyneet. Elyjen päätöksistä on valituksen jälkeen muut-
tunut 9 prosenttia, mutta kuntien valituksenalaisista päätöksistä 44 prosenttia. Eli tämäkin
viittaa siihen, että sen lisäksi, että kunnissa toki tunnetaan paikalliset asiat, on myös — kyl-
lä me sen kaikki tiedämme — houkutusta tehdä päätöksiä lyhytnäköisten taloudellisten int-
ressien nojalla. Omasta kotikaupungistani, Tampereelta, tiedän monta esimerkkiä, joissa
rakennettu ympäristö on nyt paljon parempaa kuin mitä siitä olisi tullut, jos valtuuston al-
kuperäinen päätös olisi tullut sellaisenaan voimaan, jos siitä ei olisi valitettu ja sitten tä-
män valitusprosessin jälkeen asia ei olisi muuttunut. Eli aivan samoin kuin edustaja Myller
pidän tärkeänä sitä, että valitusoikeutta ei kavenneta. Pidän hyvin huonona sellaista tule-
vaisuutta, jossa meillä on kaavoittamista säätelevä lainsäädäntö mutta käytännössä sitten
kunnat voivat tehdä melkein mitä vain, ellei rajanaapuri ole tarpeeksi asiantunteva, tar-
peeksi hyvin tunne lakia voidakseen tehdä (Puhemies koputtaa) sitten sellaisen valituksen,
joka menestyy.

21.11 Hannu Hoskonen kesk: Arvoisa rouva puhemies! Pääministeri Juha Sipilän halli-
tuksen yksi tärkeä kärkihanke on byrokratian poistaminen, ja sille tielle toivon erittäin ruu-
suista tulevaisuutta ja parhainta menestystä. Sitten mitä tulee tähän nyt käsittelyssä ole-
vaan lakiin rantarakentamisen poikkeamislupien siirtämisestä kuntien päätettäväksi, sitä-
kin lämpimästi tuen. Pitää muistaa, että kun rantakaavat on laadittu, ne on laadittu olemas-
sa olevien sääntöjen mukaan. Kaikessa kaavoituksessa, esimerkiksi rantakaavoituksessa,
kuten muussakin kaavoituksessa, on se erinomainen puoli, että kaikkien maanomistajien ja
edunsaajien rakennusoikeus tarkastellaan puolueettomasti olemassa olevien hyväksytty-
jen sääntöjen mukaan. Se on aivan normaalia menettelyä. Elikkä siinä ei ole mitään sen
kummempaa mörköä, siinäkään asiassa.

Toinen asia, mitä tulee sitten näihin poikkeamislupiin. Esimerkiksi jos joku ihminen ha-
luaa eläkepäivänsä viettää vaikka siellä Ilomantsin kesämökillä ja jopa rakentaa, muuttaa
sen kesäasuttavan hyvän kesämökkinsä omakotitaloksi, laittaa sinne asianmukaiset jäteve-
sijärjestelmät kuntoon, mikä on nykyisellä tekniikalla täysin hoidettavissa, mikä siinä
heikkenee? Ei siinä heikkene mikään, kaikki menee ihan oikein.

Pelko siitä, kyttääkö naapuri, kuten edellisessä puheenvuorossa saimme kuunnella edus-
taja Hassia, että onko se naapuri niin valveutunut, että osaa valittaa: Tämäpä se on juuri se
tie, että kyllä se isoveli valvoo. Mistähän edustaja Hassi on tuonkin mallin löytänyt? En
jaksa oikein kuvitella.

Mutta joka tapauksessa, arvoisa rouva puhemies, jos tämä maa todella haluaa nousta täs-
tä laman suosta ylös, niin meillä pitää saada rakentaminen liikkeelle. Meillä seisovat mil-
10



Pöytäkirjan asiakohta PTK 2/2016 vp
jardien hankkeet erilaisten valitusten takia hallinto-oikeuksissa odottamassa lupaa, ja sa-
maan aikaan meillä on heti 500 000 työtöntä — ei ole tietenkään vielä 500 000:ta, mutta
kun huomioidaan kaikki ne, jotka ovat tuettuna tai jossakin koulutuksessa tai lomautettuna
tai jotain muuta, niin ei paljon puolesta miljoonasta enää puutu — ja valtionvelan määrä
kasvaa kohinalla. Kyllä tämä tie on kuljettu, hyvät ystävät, loppuun. Jos tässä maassa joku
haluaa investoida edelleen, mikä on erittäin positiivinen asia, niin minun mielestäni niille
hankkeille pitää antaa lupa mahdollisimman äkkiä. Tällainen turhanaikainen pelleily siitä,
että joku viranomainen tietää jossakin Ilomatsissa tai Utsjoella taikka Pelkosenniemellä tai
peräti Hankoniemellä sen, minne sen mökin saa rakentaa, kun kaavat ovat kunnossa — ai-
van turhaa viisastelua ja ajan tappamista. Siellä odottaa valtava määrä investointeja, suo-
malaisia rakennustarpeita menisi kaupaksi, tulisi työtä, tulisi valtiolle verotuloa, arvonlisä-
veroa ynnä muuta.

Otan yhden esimerkin, tai oikeastaan kaksi esimerkkiä, edellä kuulluissa puheenvuo-
roissa mainitusta viranomaisluotettavuudesta. Silloin kun Ilomantsiin, Suomeen, suunni-
teltiin tätä Natura-aluetta, nämä Satu Hassin mainitsemat hengenheimolaiset, viranomai-
set, suunnittelivat erittäin korkeatasoisia suunnitelmia. Ystäväni tilalla väitettiin olevan
avosuo, vaikka sillä kyseisellä tontilla kasvoi 250 hehtaaria parasta mäntytukkia. Ei ollut
vaivauduttu käymään edes paikalla katsomassa, mitä siellä oli. Samoin kesämökkini vie-
ressä olevasta alueesta papereissa luki, että se on erinomainen luonnontilainen, harjuinen,
havumetsäinen alue. Kysymyksessä oli Enso-Gutzeitin hakkaama, juuri auraama ja kylvä-
mä alue. Kyllä siellä meikäläinen vielä kipeillä jaloilla jotenkuten eteenpäin pääsi, mutta
luonnontilaisesta metsästä tuskin voi puhua, kun avohakkuu oli käynyt edellisellä viikolla.
Sitten sen jälkeen tietenkin heti oli laikutettu, että pääsee uusi metsä kasvamaan. No, met-
sä sinne on kasvanut, mutta mitä tulee tähän viranomaisuskottavuuteen, niin nämä esimer-
kit kertokoot sitten, mitä se viranomaisuskottavuus on, jos avosuota ei eroteta 250 motti-
hehtaarin metsiköstä. Pikkuisen epäilen tätä menettelytapaa.

Mutta jos me todella tässä maassa haluamme, että alamme pikkuhiljaa maksaa velko-
jamme — ja se tiehän meidän on pakko käydä, muuta tietähän meillä ei ole — niin tällaiset
turhat byrokratiat on todella purettava. Ei yhtäkään virkamiestä tällaiseen tehtävään enää
tarvita. Kunnissa osataan samalla keinoin piirustukset katsoa, kaavat lukea ja niin edel-
leen, ei se ole mitään rakettitiedettä, ja jos joku viranomainen jossakin epäilee moista, niin
käyköön itse katsomassa, mikä se tilanne siellä on, jos niin paljon aikaa on, mutta älköön
siitä kenellekään palkkaa maksettako, koska jos me haluamme tämän maan tästä suosta
ylös, niin meidän on pikkuhiljaa ruvettava töihin.

Arvoisa rouva puhemies! Lopuksi haluan sanoa vielä sen, että kun todellakin Suomessa
on miljardien investoinnit odottamassa lupakäsittelyä, niin onhan se nyt kummallista tou-
hua, että esimerkiksi Ilomantsissa, kun valokuitua rakennettiin kahdeksan kuukautta —
edustaja Heinäluoma, erikoisesti teille tämän haluan sanoa, ja edustaja Myllerille myös —
eli kun Ilomantsi teki valokuituhanketta, niin meidän luvat, ne paperit, siitä, että saamme
valtion teiden alitse porata ne tunnelit, joista kaapelit menevät, kahdeksan kuukautta sei-
soivat Tampereen ely-keskuksen pöydällä. Nuori naisinsinööri, joka ei ole koskaan, ikinä,
käynytkään Ilomantsissa, odotutti kahdeksan kuukautta. Miehet ja koneet odottivat lupaa
päästä töihin. Tämäkö on teidän mielestänne sitä hyvää byrokratiaa, kysyn vain. (Riitta
Myller: Ei todellakaan!)

Keskustelu päättyi.
11



Pöytäkirjan asiakohta PTK 2/2016 vp
Asia lähetettiin ympäristövaliokuntaan.
12


