















































DEMB7B9.tmp.xml


Pöytäkirjan asiakohta PTK 29/2018 vp
Pöytäkirjan asiakohta 

PTK 29/2018 vp

Täysistunto

Keskiviikko 4.4.2018 klo 14.00—18.19

5. Hallituksen esitys eduskunnalle laeiksi  pelastuslain  muuttamisesta  ja  väliaikaisesta 
muuttamisesta sekä eräiksi muiksi laeiksi

Hallituksen esitys HE 18/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään hallintovaliokuntaan, jolle ympäristöva-
liokunnan on annettava lausunto.

Keskustelu

14.40 Sisäministeri Kai Mykkänen (esittelypuheenvuoro):  Arvoisa puhemies! Kysy-
mys on siis muutoksista pelastuslakiin, Pelastusopistosta annettuun lakiin ja palosuojelu-
rahastolakiin. Pääkysymyksenä on tietysti maakuntauudistuksen toimeenpano pelastustoi-
minnan osalta ja myöskin valtion lupa- ja valvontatehtävien uudelleenjärjestely, ja näiltä
osin lakiuudistukset tulisivat siis voimaan 1.1.2020. Samalla pelastuslakiin hallitus esittää
tehtäväksi muutoksia liittyen öljy- ja aluskemikaalivahinkojen torjuntaan niin, että niiden
torjuntatehtävä keskitettäisiin nimenomaan pelastustoimintana Rajavartiolaitokselle meri-
pelastustoimintaan, pelastuksen sivu- ja sopimushenkilöstön koulutukseen liittyviä täs-
mennyksiä ja toisaalta myös väestönsuojeluvelvoitteisiin liittyviä täsmennyksiä.

Pelastusopistosta annettuun lakiin tehtäisiin siis muutoksia niin, että erityisesti alueelli-
set maanpuolustuskurssit, maakuntien yhteiset valmius- ja häiriötilanneharjoitukset ja si-
vutoimisen henkilöstön ja sopimushenkilöstön pelastusalan koulutus täsmennettäisiin ni-
menomaan Pelastusopiston tehtäviin ja maakuntien koordinoimaksi alueelliseksi sovitus-
tehtäväksi. Palosuojelurahastoon tehtäisiin erityisesti sen tulosohjausta koskevaa täsmen-
nystä ja lisättäisiin mahdollisuus avustaa maakuntia. Myös kuntia edelleen Palosuojelura-
hastosta voitaisiin jatkossakin avustaa.

Samalla lukuisia voimassa olevia säännöksiä kumotaan teknisistä syistä. En käy niitä
tässä luettelemaan uudelleen.

Mitä tulee näihin sisällöllisiin täsmennyksiin, muutoksiin, joita luettelin pelastuslain
osalta, väestönsuojarakentamisen osalta se peruslinjaus, joka tässä otetaan, on se, että edel-
leen Suomessa taataan väestönsuojat kattavasti koko väestölle siten, että rakentamisen yh-
teydessä on velvoite ennen kaikkea rakennuslupaviranomaisella, kunnalla, huolehtia siitä,
että väestönsuojia on kaikilla alueilla riittävästi. Samalla pyritään rakentamisen kustannuk-
sia helpottamaan siten, että maanpäällinen väestönsuoja luetaan jatkossa kerrosalan, siis
rakennusoikeuden kerrosalan, ulkopuolelle ja myös poistetaan väestönsuojan rakentami-
sen velvoite rakennuskohtaisesti tietyiltä tiloilta, joissa se on ollut suhteellisen kallista ja
 Tarkistettu
4.1



Pöytäkirjan asiakohta PTK 29/2018 vp
vähemmän välttämätöntä, kuten urheilun harjoitusrakennuksilta, varastorakennuksilta, rat-
sastusmaneeseilta ja peltirakenteisilta halleilta.

Samalla myös mahdollistetaan ja edistetään yhteisten väestönsuojien toteuttamista osal-
taan pidentämällä niin sanottua suojautumismatkaa 250 metristä 500 metriin ja helpotta-
malla niitä ehtoja, joilla voidaan aluerakentamisessa kaavoittaa ja sopia yhteinen väestön-
suoja silloin, kun nämä edellytykset pelastumiseen joka tapauksessa säilyvät. Tältä osin
kunnan rakennuslupaviranomaisen rooli entisestään vahvistuu sen osalta, että mietitään,
miten sen kyseisen rakentamisalueen ja kohteen osalta nämä edellytykset täyttyvät. Sisä-
ministeriö luonnollisesti ohjaa tätä toimintaa sitten osaltaan, mutta päävastuu tässä siirtyy
sinänsä kunnille, jotka sitten turvallisuusviranomaisten lausuntojen pohjalta näitä ratkaisu-
ja kunkin asuinalueen osalta tekevät.

Lausuntokierroksella lakiesitys on pääosin nähty tarkkaan harkituksi myös näiden toi-
mivaltasiirtojen osalta, ja luonnollisesti on joitain yksityiskohtia, joissa varmasti sitten toi-
meenpanovaiheessa täytäntöönpanon yksityiskohdat täydentyvät. Minusta on hyvä, että
myös eduskunta keskustelee valiokunnissa ja täysistunnossa tarkennuksista, jotta tällä alal-
la, jolla Suomessa meillä kansalaiset voivat hyvin luottaa siihen, että pelastustehtävät ovat
laajasti ymmärrettyinä hyvin ja myöskin tasavertaisesti hoidetut tässä maassa, tämä jatkos-
sakin täyttyy.

Puhemies Paula Risikko:  Sitten keskustelua.

14.45 Kari Kulmala sin: Arvoisa puhemies! Esityksessä ehdotetaan muutettavaksi muun
muassa pelastuslakia. Pelastuslakiin tehtäisiin tarkistuksia pelastustoimeen kuuluvan ulko-
maille annettavan avun ja kansainvälisen avun vastaanottamisesta. Pidän tältäkin osin hal-
lituksen esitystä erittäin tärkeänä.

Pelastuslain 38 §:ssä on säädetty päätöksenteosta kansainvälisen avun antamisesta tai
pyytämisestä. Avun antamiseen osallistuvan henkilöstön asemasta on säädetty laissa sivii-
lihenkilöstön osallistumisesta kriisinhallintaan. Voimassa oleva lainsäädäntö ei tällä het-
kellä sisällä säännöksiä kuntien, maakuntien, alueen pelastustoimen tai pelastuslaitosten
tehtävistä ja vastuista kansainvälisessä pelastustoiminnassa. Mahdollisuus hyödyntää kan-
sainvälisen avun antamiseen hankittua erityiskalustoa ja -varusteita sekä tehtävään koulu-
tettua ja harjoitettua henkilöstöä kotimaisissa onnettomuustilanteissa onkin osoittautunut
epäselväksi. Pidän hyvänä, että tältä osin lakia täsmennetään.

Maakuntalain 6 §:n 1 momentin 4 kohdan mukaan maakunnan tehtäväalaan kuuluu pe-
lastustoimi. Saman lain 2 momentin 5 kohdan mukaan maakunta voi lisäksi hoitaa maa-
kunnan tehtäviin liittyviä kansainvälisiä ja Euroopan unionin asioita ja yhteyksiä. Tällai-
nen toiminta edellyttäisi sitä, että maakunnalla olisi käytettävissään toiminnan edellyttä-
mät taloudelliset resurssit. Tällä hetkellä näin ei välttämättä ole.

Maakunnan velvoitteet kansainväliseen pelastustoimintaan osallistumisessa rajoittuvat
maakunnan kotimaisen tehtäväalan mukaisiin tehtäviin ja vastuisiin. Valmius ulkomaille
annettavaan pelastustoimintaan kuuluvaan apuun perustuisi esityksen mukaan maakuntien
kotimaiseen riskien mukaiseen osaamiseen, valmiuteen ja palvelutasoon.

Arvoisa puhemies! Sain olla viime vuonna mukana seuraamassa Venäjän Ruskealassa
sekä Petroskoin ympäristössä neljän Barentsin maan yhteistä pelastusharjoitusta. Tämä
osoitti jälleen kerran, että maiden väliselle yhteistyölle on jatkossakin tarvetta. Harjoituk-
sessa oli lähes 900 pelastusalan ammattilaista neljästä arktisesta maasta sekä tarkkailijoita
2



Pöytäkirjan asiakohta PTK 29/2018 vp
muun muassa Iranista. Pelastusharjoitus oli erinomainen esimerkki Suomen, Ruotsin, Nor-
jan sekä Venäjän välisestä yhteistyöstä, joka juhlapuheiden lisäksi myös toimii. Toki har-
joitukseen oli jokaisessa osallistujamaassa myös panostettu tavanomaista enemmän, eivät-
kä kaikki harjoituksen osat täyttäneet esimerkiksi suomalaisia työturvallisuusvaatimuksia.
Harjoituksissa testattiin palo- ja pelastustoimen ja ensihoidon yhteistoimintaa useissa eri-
laisissa onnettomuustilanteissa. Harjoituksissa oli perinteisten sammutuskalusteiden lisäk-
si venäläisillä käytössä myös moottoripyöriä sekä pelastushelikoptereita. Toiminta oli mie-
lestäni erittäin tehokasta ja vaati eri maiden viranomaisilta roolitusta sekä saumatonta yh-
teistyötä. Harjoituksia seuranneena voin hyvillä mielin todeta, että suomalainen palo- ja
pelastustoimi ja ensihoito ovat edelleen maailmalla huipputasolla. Meistä voidaan ottaa
naapurimaissakin oppia.

Pelastusalan yhteistyö mahdollistaa onnettomuustapauksissa Suomen ja Venäjän väli-
sen yhteistoiminnan. Yhteistyö maiden välillä pohjautuu Suomen ja Venäjän väliseen val-
tiosopimukseen yhteistyöstä onnettomuuksien ehkäisemiseksi ja niiden seurausten torju-
miseksi. Paikallis- ja aluetason viranomaiset ovat vuosien kuluessa solmineet rajat ylittä-
vät, hyvät yhteistyösuhteet, joiden ylläpitäminen on tärkeää. Suomalaiset matkustavat ul-
komaille vuosi vuodelta entistä enemmän ja saattavat tarvita yllättäen apua suuronnetto-
muudessa. Pidänkin tärkeänä, että arjen turvallisuutta tuottavat viranomaiset pystyvät har-
joittelemaan yhdessä yli rajojen, kehittymään sekä kehittämään kalustoaan meidän jokai-
sen hyväksi.

Arvoisa puhemies! Toiminnan rahoituksen suhteen näen uhkakuvia. Suomessa valta-
kunnallinen yhteistoiminta Suomen ja Venäjän välillä sekä sisäministeriön päättämä kan-
sainvälinen pelastustoimen avunantotoiminta rahoitetaan valtion tulo- ja menoarvioista.
Määrärahan käytön perusteita ja käytäntöjä on suunniteltu yhteistyössä raja-alueiden pe-
lastuslaitosten ja aluehallintovirastojen edustajien kanssa. Paikallisen tason Venäjä-yhteis-
työn rahoittamiseen ei enää ole olemassa erityisiä valtion talousarviossa olevia rahoitusjär-
jestelmiä, koska lähialueyhteistyörahoitus on lopetettu. Rajat ylittävän, paikallistason yh-
teistyön rahoitus perustuu tältä osin pelastuslaitosten omaan rahoitukseen. Itä- ja Pohjois-
Suomen pelastuslaitosten yhteistoiminnan jatkaminen Venäjän puolella olevien toimijoi-
den kanssa on kaikin puolin perusteltua ja kannatettavaa. Samalla arktisten alueiden mai-
den pelastusyhteistoiminta sekä lähialueyhteistyön rahoitus tulee turvata jatkossakin. Yh-
teistoiminta näiden välillä ei saa loppua.

Ulkomaille annettavaa apua varten valtion toimesta ja kustannuksilla luodut ja hankitut
erityisvalmiudet, kalusto ja varusteet ovat myös maakuntien käytettävissä onnettomuusti-
lanteiden vaatimassa pelastustoiminnassa samoin perustein kuin maakuntien omat resurs-
sit. Kansainvälisen pelastustoiminnan erityisvalmius tulee näin maakuntien pelastustoi-
men kotimaan valmiuksiin.

14.51 Reijo Hongisto sin: Arvoisa rouva puhemies! Esityksessä ehdotetaan muutettavak-
si useita pelastustoimeen liittyviä lakeja. Pääosa muutoksista johtuu maakuntien perusta-
misesta sekä maakuntauudistuksen täytäntöönpanoa ja valtion lupa-, ohjaus- ja valvonta-
tehtävien uudelleenorganisointia koskevasta lainsäädännöstä.

Laki päivittää ja selkiyttää koko pelastusalan kokonaisuutta, ja siinä on otettu huomioon
myös maamme kansainväliset velvoitteet antaa ja ottaa vastaan pelastusapua. Lakiesitys
huomioi myös alan koulutukseen liittyvät seikat sopimus- ja sivutoimihenkilöstöstä aina
3



Pöytäkirjan asiakohta PTK 29/2018 vp
vakituiseen pelastusalan henkilöstöön saakka. Lisäksi väestönsuojeluun liittyviä säännök-
siä selkiytetään mukaan lukien väestönsuojien rakentaminen.

Arvoisa puhemies! Lakiesitys on kannatettava.

14.52 Mirja Vehkaperä kesk: Arvoisa rouva puhemies! Tervehdin ilolla kyseistä halli-
tuksen esitystä erityisesti väestönsuojien rakentamisvelvollisuuden keventämisestä. Tämä
edesauttaa sitä, että Juha Sipilän hallituksen norminpurkutyö etenee ja toteutuu, ja tässä on
kyseessä aivan aidosti ja oikeasti normien purkua ja byrokratian vähentämistä.

Suomi on yksi harvoista maailman maista, joissa edelleenkin väestönsuojia rakenne-
taan. Meillä rakennetaan noin 600 rakennukseen vuodessa väestönsuoja. On tarpeellista
siis kysyä, ylimitoitammeko me väestötilojen rakentamisen rakennuksiin tänä päivänä.
Siksi tervehdin ilolla sitä, että nyt pyritään miettimään sitä, mihin rakennuksiin rakenne-
taan ja millä perusteella voitaisiin olla velvoittamatta näitten väestönsuojatilojen rakenta-
miseen. Mutta silti meillä tullaan edelleen rakentamaan väestönsuojia omien mitoitustem-
me mukaisesti ja näihin uhkatekijöihin, siviiliväestöön kohdistuviin uhkiin, voidaan siis
varautua.

Väestönsuojarakentamisen normien purkamiseen nyt otetaan etenkin kolme asiakohtaa:
poistetaan suhteellisen kalliiden väestönsuojatilojen rakentamisvelvoite, esimerkiksi juuri
peltirakenteisilta halleilta, ratsastusmaneeseilta ja varastorakennuksilta, ja yhteisten suo-
jien toteuttaminen nyt mahdollistuu. Meillä on pelisääntönä ollut, että jokaiseen rakennuk-
seen erikseen on pitänyt väestönsuojatila rakentaa. Tämäkin on tervetullut uudistus.

14.54 Ari Torniainen kesk: Arvoisa rouva puhemies! Kuten ministeri omassa esittelypu-
heenvuorossaan totesi, tässä hallituksen esityksessä ehdotetaan muutettavaksi muun muas-
sa pelastuslakia, Pelastusopistosta annettua lakia ja myös palosuojelurahastolakia.

Jo useammassa puheenvuorossa on käyty läpi tätä hallituksen esitystä. Itse haluaisin
myöskin todeta tämän väestönsuoja-asian. On erittäin hyvä, että meillä kevennetään väes-
tönsuojarakentamisvelvoitteita. Tervehdin ilolla etenkin sitä, että nyt pystytään helpom-
min rakentamaan keskitettyjä väestönsuojia, ei niitä jokaiseen rakennukseen erikseen tule-
via väestönsuojia. Tällä saadaan mahdollisesti myöskin liikuntapaikkoja lisää ja muita vas-
taavia tiloja hyötykäyttöön. Ja erittäin hyvä on se, että nyt nämä poikkeukset, mitä väes-
tönsuojien rakentamiseen on ollut tähän asti — nimenomaan aluehallintovirasto on voinut
myöntää — tulevat myöskin kuntien päätettäväksi. Siis käytännössä kunnan rakennuslupa-
viranomainen voi päättää poikkeuksista väestönsuojarakentamiseen.

Toinen asia, minkä haluan nostaa, on palosuojelurahastolakimuutos. Nythän on hyvä,
että tässä hallituksen esityksessä maakunnat lisätään Palosuojelurahastosta myönnettävien
avustusten saajien joukkoon. Mutta, arvoisa ministeri, haluaisin kysyä teiltä vielä: Tällä
hetkellä kunta voi saada avustusta esimerkiksi pelastuslaitoksen rakentamiseen, kun kunta
omistaa sen. Mutta kun nyt monet kunnat ovat käytännössä jo menneet siihen käytäntöön,
että kuntien sataprosenttisesti omistamat yhtiöt omistavat rakennuksia, niin voitaisiinko
mennä jo siihen pisteeseen ja siihen tilanteeseen, että nämä kuntien sataprosenttisesti omis-
tamat yhtiöt voisivat myöskin saada avustuksia kyseisiin rakennuksiin ja samoin, kun ol-
laan myöskin kalustossa jo menty nykyaikaan, että on liisattuja kalustohankintoja ja vas-
taavia, näihinkin voisi saada tukea?
4



Pöytäkirjan asiakohta PTK 29/2018 vp
14.56 Timo Heinonen kok: Arvoisa rouva puhemies! Meillä Suomessa palo- ja pelastus-
toimi on huippuluokkaa, ja turvallisuus on tällä hetkellä ehkä enempi kuin pitkään aikaan
esillä ja keskusteluissa ja myös ihmisten mielessä: sisäinen turvallisuus, arjen turvallisuus,
mutta myös ulkoinen turvallisuus, ja tänä päivänä nämä jo usein menevät tietyllä tavalla
vähän lomitustenkin, ja on hyvä, että tästä kokonaisuudesta kannetaan huolta.

Haluan antaa ministeri Mykkäselle kiitosta, ja myös hänen edeltäjälleen, tästä väestön-
suoja-asian eteenpäinviemisestä. Tämä on kysymys, joka on enempi sitä omaa rootelia
asumisen ja rakentamisen puolelta. Vaikka väestönsuojien vaikutukset asumisen kustan-
nuksiin eivät tutkimusten mukaan ole kovin merkittävät, niin tässä tehdään nimenomaan
järkeistämistyötä: kevennetään velvoitteita, poistetaan tiettyjä kohteita, joissa väestönsuo-
jat eivät ole tarpeen, ja sitten on tämä yhteisten väestönsuojien rakentaminen. Eli jatkossa
voidaan rakentaa hieman pidemmän matkan päähän yhteisiä väestönsuojia isomman väki-
joukon käyttöön, ja siinä nimenomaan tulee järkevällä tavalla esille tämä, minkä edustaja
Torniainen nosti esille, eli toimivuus ja niiden paikkojen hyödyntäminen. Tällä hetkellä-
hän ne usein ovat varastoina ja muina, mutta nyt voidaan yhdistää esimerkiksi liikunnan
taikka erilaisen harrastamisen tiloja näihin, ja tämä antaa nimenomaan paljon jouston mah-
dollisuuksia kuntiin, eli kunnat ja esimerkiksi taloyhtiöt voivat tehdä tällaisia yhteisiä ko-
konaisuuksia.

Arvoisa puhemies! Itse toivon, että jatkossa kiinnitetään suurempaa huomiota myös
väestönsuojien sisäilmaongelmiin. Niitä on havaittu useissa eri paikoissa, erityisesti näis-
sä, jotka on rakennettu maan alle.

14.58 Sari Essayah kd: Arvoisa rouva puhemies! Nämä lakimuutokset pohjautuvat pit-
kälti siihen, että maakuntahallintoa ollaan rakentamassa ja sitä myöten sitten myöskin pe-
lastustoimeen on tulossa rakenteellisia muutoksia. Tietysti äärimmäisen tärkeää on tämä
yhteistyö sosiaali- ja terveydenhuollon kanssa — ensihoito, sairaankuljetukset — mutta
myöskin sitten, niin kuin tässä lainsäädännössä on paljon otettu esille näitä ympäristönsuo-
jeluun liittyviä kysymyksiä, tätä yhteistyötä maakuntatasolla tulisi tehdä paljon, koska jos
ajatellaan, että siellä on esimerkiksi ympäristövahinkojen torjunta ja näitten rajaaminen,
niin tarvitaan yhteistyötä myöskin ympäristönsuojeluviranomaisten kanssa.

Olisin kysynyt ministeriltä, kun täällä pelastuslaitoksen toiminnassa myöskin nämä pa-
lokunnat ovat hyvin keskeisessä roolissa: Millä tavalla huolehditaan siitä, että myöskin tu-
levaisuudessa näiden sopimuspalokuntien ja sopimuspalokuntamiehistön asema ympäri
Suomea tulee kattavasti huomioitua ja että meillä on myöskin saatavuus ja taso vähintään
se, mitä tänä päivänä on? Ja onko niin, että sitten tässä maakuntahallinnossa maakuntata-
solla tarkastellaan esimerkiksi näitten sopimuspalokuntien jäsenten riittävyyttä alueellises-
ti, vai millä tavalla tämä aiotaan tulevaisuudessa sitten heidän osaltaan ratkaista? Monilla
pienillä paikkakunnilla näitä ammattipalomiehiä loppujen lopuksi on vain kourallinen ja
näitten sopimuspalokuntien osuus on varsin merkittävä. Toivoisinkin, että tässä yhteydes-
sä kiinnitettäisiin erityistä huomiota siihen.

15.00 Ari Jalonen sin: Arvoisa puhemies! Tässä on tosiaan takana tämä maakuntauudis-
tus, monet muutokset liittyvät siihen. Tämä maakuntauudistus tuo tullessaan myös sen, että
ensihoidossa pelastustoimella on entistäkin suurempi rooli ja kiireinen sairaankuljetus siir-
tynee sinne entistäkin enemmän. Tämä johtunee myös siitä, että EU vaatii tämän kiireettö-
män kilpailutusta. Ja tähän liittyen: Esittelypuheenvuorossa mainitsitte, että se toiminta tu-
5



Pöytäkirjan asiakohta PTK 29/2018 vp
lee turvata jatkossakin ja kansan pitää luottaa siihen. Koulutusuudistus on semmoinen,
mikä on myös hallitusohjelmassa mainittu, ja tämä ensihoidon kasvava osuus pelastustoi-
mesta mielestäni vaatii sen, että pelastajan ammattitutkinnon rinnastaminen sairaanhoita-
jan pätevyyksiin ja sosiaali- ja terveydenhuollon ammattinimikkeeksi tuo sen vaadittavan
askeleen, että tämä on toimiva järjestelmä tulevaisuudessakin. Eli missä vaiheessa on odo-
tettavissa hallitusohjelmassa mainittu pelastustoiminnan koulutuksen uudistus?

15.02 Sirpa Paatero sd: Arvoisa rouva puhemies! Tämä on muistaakseni vuoden sisään
kolmas osa pelastuspuolen muutoksista, jotka liittyvät tähän niin sanottuun maakuntahal-
lintoon elikkä siihen entiseen sote-uudistukseen. Voi olla, että tässä jossain kohtaa tulee
kysymys siitä, mitenkä tämä pysyy sitten hallinnassa tuolla valiokuntakäsittelyssä, kun pe-
lastuspuolelle on useampi eri paketti.

Ehkä ensimmäinen kysymykseni on se, että kun tässä eittämättä on erittäin hyviä kohtia,
muun muassa tämä väestönsuojien rakentamisen helpottaminen niin, että näitä yhteissuo-
jia voi olla tai että niitten käyttötarkoitusta voi muuttaa muuten, niin miksi se on sidottu
vuoteen 2020. Vai onko niin, että nämä väestönsuojaratkaisut voisivat olla voimassa jo
vaikka tästä kesästä, [Timo Heinosen välihuuto] jolloinka se helpottaisi rakennesuunnitte-
lun ja hintojen osalta ynnä muuta, ettei tätä asiaa olisi sidottu tähän maakuntauudistuk-
seen? Minulla on huoli, että jos ja kun — voi olla, että tapahtuu niin — tämä maakuntauu-
distus ei tällä aikataululla mene, niin tämäkin hyvä asia, joka liittyy näihin väestönsuojiin,
jäisi sitten toteutumatta. Sen haluaisin kyllä etenevän tässä hankkeessa.

15.03 Mika Kari sd: Arvoisa rouva puhemies! Itse laitan näihin valtiopäiväasioiden aika-
kirjoihin sellaisen näkemyksen, että sinänsä tuen kyllä tällaisia norminpurkuja ja ajatusta
siitä, että puretaan sitä turhaa normia, turhaa lainsäädäntöä, vuosikymmenien aikana tar-
peettomaksi käynyttä lainsäädäntöä, mutta haluan kuitenkin muistuttaa siitä väestönsuoja-
tilojen ensiarvoisesta käytöstä. Eli silloin kun jotain odottamatonta, ikävää ja yllättävää ja
kansalaisten turvallisuutta vaarantavaa yhteiskunnassa tapahtuu, nämä väestönsuojatilat
ovat äärimmäisen tarpeellisia tiloja. Eivätkä tuollaiset tapahtumat katso aikaa ja paikkaa ei-
vätkä välttämättä edes sitä tilaa, jossa kansalaiset ovat ja tarvitsisivat väestönsuojatiloja.
On sitten vaikkapa teollisuuspalo lähellä tai joku muu vastaava tapahtuma, joka voi vahin-
goittaa ihmisiä, niin tällaisia tilanteita varten meillä väestönsuojia on. Niin kuin tuossa
edustaja Heinonen aikaisemmin sanoi, myöskään asumisen kustannuksiin väestönsuojien
rakentaminen ei merkittävää lisää tuo. Mutta varmasti tarpeellinen asia on pohtia ja katsoa,
mitä tässä asiassa on tehtävissä vaarantamatta kansalaisten turvallisuutta.

Mutta sitten oikeastaan se peruskysymys liittyy tähän kansainväliseen pelastustoimin-
nan harjoitustyöhön, ja kun tiedän ministeri Mykkäsen olevan esimerkiksi Venäjä-asioista
hyvin perillä, niin miten te näette tässä EU-pakoteilmastossa, jossa elämme, tämän kan-
sainvälisen harjoitustoiminnan merkityksen? Meillä on pitkä itäraja ja kesä tulossa metsä-
paloineen ja kaikkine muineen. Onko tämä kansainvälinen harjoitustoiminta Venäjän
kanssa riittävällä tasolla, ja onko yhteistoiminta tältä osalta viritetty siihen malliin kuin pi-
täisi?

15.05 Juho Eerola ps: Arvoisa puhemies! Pyysin puheenvuoroa ja pitkään pelkäsin, kun
kuuntelin muita puheenvuoroja, että olen varmaan ainoa, joka on eri mieltä tässä salissa,
mutta onneksi sitten edustaja Kari tässä juuri minua ennen puhui liittyen just näihin väes-
6



Pöytäkirjan asiakohta PTK 29/2018 vp
tönsuoja-asioihin. Ymmärrän toki sen, että joissain tapauksissa saattaa jonkun verran kus-
tannuksia halpuuttaa, kun ei tarvitse rakentaa näitä väestönsuojia. Varmaan löytyy sellai-
sia rakennuksia, mihin ei näitä väestönsuojia tarvitse rakentaa. Mutta olen itse kerran elä-
mässäni päässyt viettämään yön tällaisessa väestönsuojassa, ja ei siellä tarvitse montaa ih-
mistä olla, kun yhden yön aikana alkaa happi loppumaan ja jotain toista ainetta kertyä sit-
ten enemmän ja tällainen paniikkimieliala ja tällainen. Siinä tilanteessa, että tulee tällainen
laajamittainen katastrofi, kymmenilletuhansille ihmisille kaupungissa tarvitaan väestön-
suojaa määräämättömän pitkäksi ajaksi, ja toivon, että tätä mietitään vielä nyt uudestaan.
Varmaan löytyy tästäkin jotain sellaista, missä voidaan höllentää, mutta ei mielestäni ko-
vin helposti.

Tässä on sitten vielä sekin puoli, että Suomessa on paljon vientiteollisuutta, joka vie
väestönsuojia ja siihen liittyvää teknologiaa ympäri maailmaa, muun muassa Etelä-Ko-
reaan, Japaniin, Lähi-itään ja niinpäin pois. Mitkä olisivat sitten vaikutukset tälle sektoril-
le, jos kovin paljon helpotetaan näitä väestönsuojakriteereitä?

15.06 Antero Laukkanen kd:  Arvoisa rouva puhemies! Tähän väestönsuojarakentami-
seen minäkin kiinnitän hieman huomiota. On erittäin hyvä, että tätä nyt järkeistetään sillä
tavalla, että pienemmät, alle 1 500 neliön toimitilat esimerkiksi voivat yhtyä alueella ole-
vien väestönsuojien käyttöön.

Toisaalta sitten tässä on myös sellainen asia, josta toivoisin, että sitä voitaisiin valiokun-
nassa paremmin käsitellä. On paljon sellaisia toimitiloja, jotka ovat kooltaan 2 000—3 000
neliötä, ja niissä on tilapäistä käyttöä, eli ne eivät ole koko ajan täynnä, vaan käyttäjämää-
rät vaihtelevat hyvinkin paljon, ja näiden osalta toivoisin, että tähän voisi valiokunnassa jo-
tain joustoa syntyä. Voi olla esimerkiksi seurakuntarakennuksia, joissa voi olla tilaisuuk-
sia 100 hengelle tai 500 hengelle. Heille tulee nyt aika kova rasite tässä jäämään, jos he jou-
tuvat sitten erikseen rakentamaan omat väestönsuojat.

Sitten täällä todetaan näistä poikkeuksista, joita voi hakea. Olisin ministeriltä kysellyt
vähän tarkennusta: tarkoittaako tämä poikkeus poikkeusta tähän 1 500 neliömetriin vai
muuhun säädäntöön nähden, koskeeko tämä poikkeuslupa myös näitä rakennuksia?

15.08 Maria Tolppanen sd: Arvoisa puhemies! Nyt kun mahdollisuus on kysyä, niin ky-
syn. Olin maanpuolustuskurssilla, ja kävimme täällä Helsingin väestönsuojatiloissa, jotka
oli tarkoitettu ihan tavallisille ihmisille, ilman että ovat missään julkisessa tilassa, kotoaan-
kin sinne pääsevät — nehän olivat aivan loistavat. Nyt kysyisin sitten, miten tässä väestön-
suoja-asiassa ylipäätään on ajateltu pikkukaupunkeja, kuten esimerkiksi Vaasaa, Seinäjo-
kea, Kemiä, joissa yksinkertaisesti ei ole väestönsuojia ihmisille — sieltä ehkä joittenkin
julkisten rakennusten alakerrasta saattaa löytyä väestönsuoja. Mihin nämä ihmiset laite-
taan silloin, jos jotakin tapahtuu? Jos ei juuri ole ollut sitä seurakunnan yhteistä juhlaa, mis-
sä koko kansan väki olisi ollut, niin mihinkä ne ihmiset työnnetään, miten heidät hoide-
taan? Tämä on asia, jota olen oikeasti pohtinut, ja nyt kun on mahdollisuus kysyä tästä, niin
ajattelin kysyä, mikä heidän kohtalonsa on. Onko se niin, että täytyy naamari ostaa kotiin ja
liimapaperia tai roudarinteippiä, millä saadaan ikkunanraot sitten pantua kiinni, vai mikä
on se tilanne?

15.09 Eero Reijonen kesk: Arvoisa rouva puhemies! Tämä väestönsuojia koskeva uusi
määräys on tietysti erittäin hyvä asia. Puolisenkymmentä vuotta sitten väestönsuojamäärä-
7



Pöytäkirjan asiakohta PTK 29/2018 vp
yksiä muutettiin, jolloin ne neliöpinta-alat muuttuivat, joiden jälkeen niitä vasta tarvitaan.
Muistaakseni se oli 600 neliötä silloin, jos en väärin muista, ja se oli hyvä uudistus silloin-
kin, että aivan pieniin, joihinkin rivitalokohteisiin, niitä ei tarvinnut rakentaa. Hintalappu
väestönsuojarakentamisessa on neliölle 60—100 euroa melko tarkkaan, ja silläkin on tie-
tysti iso merkitys. Tällä hetkellähän väestönsuojia voidaan siviiliaikana käyttää irtaimisto-
varastoina ja niin edelleen, niin että niillä taloyhtiöissä on kuitenkin ihan selkeä käyttö ole-
massa, että eivät ne turhan panttina ole.

Haluan korostaa kuitenkin sitä, että kun tässä on keskustelussa noussut esille ensihoidon
merkitys ja sen koulutuksen varmistaminen — muistaakseni edustaja Jalonen nosti tämän
esille — niin se on iso asia. Ainakin omassa maakunnassani, kun Siun sotea rakennettiin,
ensihoito nousi oikeastaan hyvin keskeiseen rooliin. Toivon, että myöskin tämä koulutus
nyt varmistetaan tässä uudistuksessa. [Ari Jalonen: Hallitusohjelman mukaisesti!]

15.11 Matti Semi vas: Arvoisa puhemies! Kun luin öljyntorjuntaosuutta, niin koetin tark-
kaan katsoa, mistä löytyisivät sisämaata koskevat säännökset. Nyt ei sattunut silmään.
Meillä on sisämaassa erittäin paljon suuria polttoainevarastoja — tietenkin niiden öljyntor-
juntamääräykset menevät suurten polttoainevarastojen sisälle — ja niihin kuljetetaan
yleensä VR:n kautta rautateitse, mutta en löytänyt tämmöisen kuljetusliikkeen tai VR:n va-
rautumista siihen, kuinka rataosuuksilla tapahtuva öljyntorjunta toimii ja mitenkä se hoi-
detaan kuntoon.

15.11 Mika Kari sd: Arvoisa rouva puhemies! Tähän väestönsuoja-asiaan vielä. Normin-
purku näitten väestönsuojatilojen osalta on vähän samanlaista kuin silloin, kun puhutaan
autopaikkavelvoitteiden vähentämisestä. Niillekin on oma koulukuntansa, joka mielellään
vähentäisi autopaikkoja kaupungissa. Tiedän, että löytyy varmasti ihan perusteltuja alueita
tai rakennuskomplekseja, joihinka ei tarvittaisi ihan nykylainsäädännön mukaisia väestön-
suojatiloja, ne voitaisiin järjestää mielekkäämmällä tavalla jotenkin toisin, mutta vaikkapa
oman kotikaupunkini Lahden läpi kulkee yksi valtakunnan isoimmista maanteistä, vieres-
tä kaupungin läpi kulkee käytännössä yksi Suomen isoimmista rautatieyhteyksistä ja sitä
kautta valtavat määrät erilaisia kemikaaleja, myrkkyjä ja muita vastaavia. Ja tässä kun
edustaja Tolppanen mainitsi sitten toisenlaisia paikkakuntia, joissa ehkä ei välttämättä ole
tarvetta, niin en ota kantaa, onko näissä kaupungeissa sitä, mutta Suomesta löytyy tieten-
kin alueita, joilla ehkä ihan samalla lailla ei olisi tarvetta väestönsuojatiloille ikään kuin ris-
kiarvion näkökulmasta. Sen takia haluan tuoda esiin myös sen näkökulman, että pidän täm-
möistä kategorista näkemystä siitä, että näistä väestönsuojatiloista voitaisiin pikkuhiljaa
luopua ikään kuin liuentamalla, vähentämällä pikkuhiljaa, antamalla valtuudet tästä kaa-
voittajalle, kyllä hieman sellaisella haulikolla ammutulla politiikalla tehdyksi. Mieluum-
min pitäisi keskittyä siihen, että ne väestönsuojelulliset tarpeet tyydytetään eikä niitä tar-
peita, jotka liittyvät esimerkiksi gryndereiden haluun rakentaa nämäkin väestönsuojatilat
suoraan kovan rahan asunnoiksi.

Puhemies Paula Risikko: Ja sitten ministeri Mykkänen, olkaa hyvä, 3 minuuttia. — Jaa,
siellä oli vielä Adlercreutz, olkaa hyvä. Jos teillä on tähän kysymyksiä, ministeri pystyy
vastaamaan niihin heti suoraan. Olkaa hyvä, edustaja Adlercreutz, ja sitten 3 minuuttia, mi-
nisteri Mykkänen.
8



Pöytäkirjan asiakohta PTK 29/2018 vp
15.13 Anders Adlercreutz r:  Ärade talman! Edustaja Kari nosti esille hyvän näkökul-
man tähän problematiikkaan. Kaiken kaikkiaan pitäisi olla varovainen sen kanssa, mitä
ikään kuin rakennushanketta raskauttavia tekijöitä siihen ympätään mukaan. Edustaja Kari
nosti esille tämän autopaikka-asian. Tällä hetkellä asuntoja rakentava velvoitetaan raken-
tamaan autopaikkoja kiinteästi rakennuksen yhteyteen, rakennuksen alle, ja tiedetään, että
ne ovat varsinkin alkuvaiheessa usein ylimitoitettuja normeja. Se tarkoittaa, että jää käyt-
tämättömiä autopaikkoja, joista kuitenkin joudutaan maksamaan, joita joudutaan lunasta-
maan. Se nostaa asunnon hintaa useilla kymmenillätuhansilla. Tällaisen väestönsuojan
kohdalla se toimii pitkälti samalla tavalla, ja siitä näkökulmasta tämä muutos on hyvin ter-
vetullut lainsäädäntöön.

Kysyisin vielä: olisiko syytä pohtia tätä ehkä vapaammin vielä, niin että irrottaisi väes-
tönsuojavelvoitteen asuntorakentamisesta kokonaan, niin että se kaavoituksessa olisi kyl-
läkin mukana — se on julkinen yhteistila, jota voidaan käyttää johonkin muuhun — mutta
sitä ei enää pidettäisi elimellisenä osana asuntorakentamista? Silloin sen kustannukset ei-
vät myöskään tulisi suoraan asuntojen kustannuksiksi.

Puhemies Paula Risikko: Ja sitten ministeri Mykkänen, olkaa hyvä.

15.15 Sisäministeri Kai Mykkänen:  Arvoisa puhemies! Kiitos laajasta keskustelusta.
Tässä edustajat alkoivat käymään aika pitkällekin menevää, eri suuntiin menevää keskus-
telua erityisesti tästä väestönsuojelusta, ja sanoisin, että tässä hallituksen esityksessä kui-
tenkin kirkko on vahvasti keskellä kylää ja vankoin perustuksin. Eli niin kuin sanoin tuos-
sa alussakin, lähtökohta edelleen on se, että se 4 miljoonaa väestönsuojapaikkaa on se pe-
russuunta, jota ylläpidämme tässä maassa, ja asui sitten Vaasassa tai Seinäjoella tai Iisal-
messa, niin väestönsuoja pitää löytyä. Sitten kunnalla on hieman enemmän harkintavaltaa
siinä: jos aluerakentamisessa pystytään osoittamaan, että rakennetaan yhteinen väestön-
suoja 500 metrin etäisyydelle maksimissaan, niin siinä on laajemmat poikkeamismahdol-
lisuudet. Mutta edelleen lähtökohta on se, että jokaisessa rakennuksessa on väestönsuoja,
ja kunta voi siitä rakennuslupavaiheessa poiketa. Jos se tehtäisiin pääsäännöksi, niin sil-
loin se voisi tulla sitten vaikeammaksi, että yksi rakennushanke ikään kuin pääsee eri eh-
doin ja toinen toisessa vaiheessa. Sen täytyy liittyä siihen alueen kokonaissuunnitteluun.
Jos siinä pystytään kattavasti ottamaan se huomioon, niin silloin tämä mahdollisuus on sit-
ten toisentyyppinen. Nykyiset väestönsuojat tietysti pitää ja kannattaakin ylläpitää.

Tästä kansainvälisestä pelastusyhteistyöstä, mistä täällä edustajat Kulmala ja Kari eri-
tyisesti kysyivät ansiokkaasti: Sinänsähän nykyisinkin — ja jatkossakin — rahoituksesta
vastaa sisäministeriö, ja pelastajat toimivat pääsääntöisesti Pelastusopiston komennuksel-
la silloin näissä kansainvälisissä tehtävissä. Tosin pelastuslaitokset ovat olleet sitten kah-
denvälisessä yhteistyössä lähialueyhteistyövaroilla erityisesti Venäjän kanssa, ja se puoli
kuuluu sitten jatkossakin maakuntien välisen yhteistyön puolelle, sikäli kuin siihen mah-
dollisuuksia on. Venäjän kanssa toivottavasti pystytään jatkossakin yhteistyöhön, ja sinän-
sä meillä — esimerkiksi Rajavartioston komentajien keskusteluissa viime viikolla tuli
esiin — yhteistyösuhteet ovat tässäkin tilanteessa hyvät ja toimivat. Kannustan kyllä etsi-
mään niitä yhteistyömahdollisuuksia tällä sektorilla jatkossakin.

Mitä tulee sitten sopimuspalokuntien tulevaisuuteen, jonka edustaja Essayah ja muuta-
mat muutkin tässä ottivat esiin, niin se on erittäin olennainen kysymys, jota tämä laki ei si-
nänsä ratkaise. Meillä on osassa maakuntia, vaikkapa Kymenlaaksossa, erittäin valoisa ti-
9



Pöytäkirjan asiakohta PTK 29/2018 vp
lanne sikäli, että jopa enemmän kuin aikaisemmin on harrastajia ja kiinnostuneita, jotka
ovat sopimusperusteisesti mukana. Sitten on valitettavasti maakuntia, joissa selvästi on su-
kupolvenvaihdoksen jälkeen tilanne, jossa näyttää siltä, että ei riitä vapaaehtoisia. Me et-
simme nyt malleja, joilla tässä voitaisiin luoda porkkanoita, mutta se on viime kädessä sit-
ten maakunnissa innovoitava. Sitten taas vaikkapa Helsingissähän tämä toimii taas hyvin
vahvasti ammattilaislähtöisesti. Eli mallit ovat hyvin erilaisia, ja niin ne varmasti jatkossa-
kin ovat, mutta tässä suhteessa ei ole periaatteellista muutosta nykyiseen.

Pelastusalan ammattitutkinnosta tärkeitä kysymyksiä esittivät edustaja Jalonen ja muut.
Tässä nyt parhaillaan tehdään työtä, kun mietitään tämän pelastuskoulutuksen uudistumis-
ta maakuntauudistuksen yhteydessä, sitä miten pitkälle voidaan vahvistaa tätä puolta. Se
on tietysti myös resurssikysymys. Mutta siihen varmasti tämän vuoden aikana palataan.

Edustaja Paateron toiveen hallitus on jo ennakoinut, elikkä ajatus on se, että nämä väes-
tönsuojelua koskevat muutokset tulisivat voimaan jo ensi vuoden alusta. [Sirpa Paatero:
Kiitos! — Timo Heinonen: Nopeaa vaikuttamista!]

15.18 Ari Torniainen kesk:  Arvoisa rouva puhemies! Kiitos ministerille vastauksista.
Itse kylläkin kysyin erästä asiaa, johon ministeri ei ehtinyt vastaamaan. Voin kysyä sen uu-
destaan: miten ministeri näkee sen, voisiko jatkossa Palosuojelurahastosta saada rakenta-
misavustuksen esimerkiksi kunnan tai maakunnan kokonaan omistaman yhtiön rakennus-
tai kalustohankkeeseen, ja miten ministeri suhtautuu tähän jo käytännössä olevaan leasing-
rahoitukseen, jolla hankitaan kalustoa?

Kun sitten ministeri sanoi tästä väestönsuojien rakentamisesta, niin varmaan ministeri ei
tarkoittanut ihan sitä, että jokaiseen rakennukseen tulee rakentaa väestönsuoja. Sehän pe-
rustuu nimenomaan kerrosneliöihin, milloin pitää rakentaa, ja käytännössä niihin on myös
voinut saada poikkeuksia jo tähänkin asti.

15.19 Timo Heinonen kok: Arvoisa rouva puhemies! Aika monesta asiasta meitä kansan-
edustajia ja eduskuntalaitosta voi syytää, mutta autopaikkavelvoitteesta ei voi. [Mika Kari:
Aika moni kansanedustaja on kuntapäättäjä!] Autopaikkavelvoite on kuntien itsensä päät-
tämä asia, ja siitä voi jokainen kaupunki tehdä itse päätöksiä, halutaanko kalliita autopaik-
koja velvoittaa jokaiselle asunnolle ja jopa useita. Toisaalla oma auto on välttämättömyys,
ja silloin tällainen velvoite rakentamisessa on ihan hyvä pitää paikallaan. Ja toisaalta siel-
lä, missä oma auto on ehdoton välttämättömyys, yleensä se autopaikka ei myöskään niin
paljon maksa, sillä maakaan ei siinä tapauksessa ole niin kallista.

Mutta hivenen hämmästelin edustaja Tolppasen puhetta Vaasasta. Onko siellä jätetty
kaikkiin taloihin rakentamatta nämä väestönsuojat? Vaikka Vaasa onkin lähempänä Ruot-
sia kuin toista naapuriamme, niin sielläkin tietysti on vaarana joku uhka tulla. Toivottavas-
ti myös siellä rakentamisesta on pidetty kiinni eikä poikkeamista ole annettu joka ainoaan
kiinteistöön ja näin laiminlyöty lainsäädännön velvoitteita väestönsuojista.

Edustaja Adlercreutz nosti minun mielestäni hyvän ajatuksen jatkojalostamiseen, että
voitaisiin kaavoituksessa tarkastella isompaa aluetta, mikä idea itse asiassa tässäkin on ta-
vallaan mukana, ja silloin yhdistyisi myös tämä edustaja Torniaisen ajattelu siitä, että tilo-
ja voitaisiin hyödyntää entistä monipuolisemmin ja helpommin. Silloin tietysti nämä tilat
rakennettaisiin jossain vaiheessa tämän kaavan toteuttamisen yhteydessä, ja se tuntuisi jo-
tenkin järkevältä varsinkin uusilla asuinalueilla.
10



Pöytäkirjan asiakohta PTK 29/2018 vp
15.21 Maria Tolppanen sd (vastauspuheenvuoro):  Arvoisa puhemies! Todellakin ihan
hyvä kysymys sinänsä, mikä täältä tuli. Mutta asun itse idyllisellä puukaupunkialueella,
missä on hirsitaloja. Meidän kellarissamme ei ole väestönsuojaa eikä ole naapurissakaan.
Meillä on erittäin paljon sellaisia asuma-alueita, missä on vanhoja niin sanottuja rintama-
miestaloja. Nämä ovat niitä ongelmakohtia silloin, jos jotakin sattuu. Se, mikä tulee, saat-
taa tulla idästä Tšernobylistä, se saattaa tulla lännestä Forsmarkista, se saattaa tulla ihan
vaikkapa meille rakennettavasta, Raahesta. Näitä paikkoja meillä on paljon. Tämä on se
kysymys: mitä näille ihmisille tehdään.

Saman tien heitän vielä lisäkysymyksen. Ihmiset kysyvät, mitä on tämä — 78 tunninko
se nytten oli — paketti. Siihen ei löydy vastausta mistään, kukaan ei kerro sitä, mitä siihen
kuuluu.

15.22 Eero Reijonen kesk: Arvoisa rouva puhemies! Minusta on täysin selvää, että sata-
prosenttista suojaa harvaan asutussa Suomessa on lähes mahdoton rakentaa. Ei semmoista
järjestelmää voi ollakaan. Mutta minusta edustaja Karin huoli oli ihan oikea, enkä minä
vastusta missään tapauksessa. Se on selvä asia.

Mutta tietysti lainsäädäntö menee eteenpäin, ja tässä on jo viitattu siihen, että tänä päi-
vänähän kaavassa voidaan autopaikat määritellä, mutta ennen tätä lakia väestönsuojia ei
kaavoissa kyllä määrätä. Se tulee ihan rakennuslupavaiheessa — alaa hieman tunnen — eli
rakennuslupavaiheessa tulee sitten näitten neliömäärien mukaisesti, mitkä lait ovat tähän
mennessä voimassa. Tämä järjestelmä on tällä hetkellä ollut. Mutta minusta ihan hyvää
keskustelua, ja ministeri avasi oivallisesti nämä asiat.

Puhemies Paula Risikko:  Oliko ministerillä vielä joku vastaus johonkin, mitä täällä ky-
syttiin? Minuutti aikaa, saa puhua paikalta.

15.23 Sisäministeri Kai Mykkänen: Arvoisa puhemies! Ihan lyhyesti itse asiassa tässä
oleellisista asioista sinänsä, mihin tässä edustaja Semi erityisesti puuttuu: logistiikan öljyn-
torjunnasta. Itse asiassa meillä on tällä hetkellä juuri se tilanne, että Vainikkalassa yksi säi-
liö on voinut vuotaa. Näissä siis se vastuu on silloin sillä operaattorilla, eli esimerkiksi VR
torjuu itse. Tämä on kyllä ihan selkeästi sinänsä tällä puolella määritelty.

Muilta osin minusta tässä kyllä keskustelu menee siihen suuntaan, että ymmärretään sa-
malla tavalla nämä pelastuksen ja väestönsuojelun vaatimukset. Todella kiitän hyvistä
evästyksistä jo tässä vaiheessa.

Keskustelu päättyi.

Asia lähetettiin hallintovaliokuntaan, jolle ympäristövaliokunnan on annettava lausunto.
11


	5
	14.40
	14.45
	14.51
	14.52
	14.54
	14.56
	14.58
	15.00
	15.02
	15.03
	15.05
	15.06
	15.08
	15.09
	15.11
	15.11
	15.13
	15.15
	15.18
	15.19
	15.21
	15.22
	15.23


