















































DEMAEA2.tmp.xml


Pöytäkirjan asiakohta PTK 34/2018 vp
Pöytäkirjan asiakohta 

PTK 34/2018 vp

Täysistunto

Torstai 12.4.2018 klo 16.00—19.53

5. Euroopan turvallisuus- ja yhteistyöjärjestön  Suomen valtuuskunnan kertomus Etyjin 
parlamentaarisen yleiskokouksen toiminnasta vuonna 2017

Kertomus K 9/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 5. asia. Puhemiesneuvosto ehdottaa, että asia lähetetään ulkoasiainvaliokuntaan.

Avataan keskustelu. Valtuuskunnan puheenjohtaja Paloniemi.

Keskustelu

18.42 Aila Paloniemi kesk (esittelypuheenvuoro): Arvoisa rouva puhemies! Tartun en-
sin tähän edustaja Kanervan puheessaan esittämään ajatukseen, jota edustaja Guzenina
tuossa jo kommentoikin. Meidän valtuuskuntamme ei koskaan ole kehittämistoimia vas-
taan. Näistä asioista ilman muuta kannattaa meidän istua alas ja keskustella.

Kansakunnan ja kansalaisten turvallisuudesta huolehtiminen on poliittisten päättäjien
ensisijainen tehtävä. Turvallisuus on erittäin laaja käsite. Turvallisuus ja turvallisuuden-
tunne muodostuvat monista asioista. Se on konkreettista ja tunnepohjaista, siihen liittyy
ennakointia, valmistautumista, tarvittaessa nopeaa toimintaa yllättävissä tilanteissa ja pal-
jon, paljon muuta. Oikeat toimet edellyttävät tietoa ja kansainvälisen politiikan seurantaa.
Euroopan turvallisuus- ja yhteistyöjärjestön parlamentaarinen yleiskokous tarjoaa tälle
työlle hyvät edellytykset.

Etyj on valinnut turvallisuuteen laajan lähestymistavan, johon kuuluu sekä niin kutsuttu
kova turvallisuus että pehmeän turvallisuuden komponentit eli niin kutsuttu demokraatti-
nen turvallisuus. Tämä on Etyjin yksi pääpiirre. Toinen pääpiirre liittyy järjestön jäsenpoh-
jaan. Keskusteluun ja toimintaan Euroopan turvallisuudesta osallistuvat paitsi kaikki Eu-
roopan maat myös Kanada ja USA sekä Keski-Aasian maat, jotka tietenkään eivät ole eu-
rooppalaisia maita mutta joiden toiminta vaikuttaa Euroopan turvallisuuteen. Tämä on se
konteksti, jossa myös Etyjin parlamentaarinen yleiskokous toimii.

Arvoisa puhemies! Yleiskokous kokoontuu kolme kertaa vuodessa täysistuntoon. Näis-
sä kokouksissa keskustellaan lähes kaikista Euroopan turvallisuutta koskevista aiheista.
Turvallisuuspoliittiset haasteet Etyjin alueella ovat meille kaikki tuttuja: pitkittyneet kon-
fliktit, Ukrainan kriisi, demokratian ja oikeusvaltioperiaatteiden haasteet sekä ihmisoi-
keuksien puolustaminen kriisitilanteissa. Useimpien konfliktien taustalla ovat pitkään jat-
kuneet ihmisoikeusloukkaukset, epädemokraattinen hallinto ja ihmisten kokemus siitä, et-
tei oikeusjärjestelmä suojele heitä mielivallalta. Olen itse puheenvuoroissani useaan ottee-
seen todennut, että kestävää rauhaa ei saavuteta ilman ihmisoikeuksien, demokratian ja oi-
keusvaltioperiaatteen kunnioittamista.
 Tarkistettu
4.1



Pöytäkirjan asiakohta PTK 34/2018 vp
Arvoisa puhemies! Viime vuonna Etyjin istunto järjestettiin Valko-Venäjän pääkaupun-
gissa Minskissä. Demokratian ja ihmisoikeuksien tilanne Valko-Venäjällä ei ole hyvä, ku-
ten tiedämme. Presidentti Lukašenka onnistui hyvin istunnon järjestämisessä, ja kokous
tarjosi hänelle mahdollisuuden puolustaa omia näkemyksiään. Samalla istunto tarjosi tilai-
suuden meille parlamentaarikoille nähdä ja kokea ainakin jossain määrin valkovenäläistä
todellisuutta.

Minskin istunnossa keskusteltiin tietenkin paljon muustakin kuin Valko-Venäjästä: Uk-
rainan alueellisen koskemattomuuden palauttamisesta, terrorismin torjunnasta, kybertur-
vallisuudesta, pakolaisvirroista, energiaturvallisuudesta ja kuolemanrangaistuksen poista-
misesta. Suomen aloite sukupuolet osallistavan ja huomioon ottavan rauhanvälityksen
edistämisestä hyväksyttiin yksimielisesti, mikä oli hieno asia.

Suomella on aina ollut vahva asema ja rooli Etyjissä, näin myös Etyjin parlamentaari-
sessa yleiskokouksessa. Suomen valtuuskunta on johdonmukaisesti pyrkinyt hyödyntä-
mään Etyjin yleiskokouksen areenaa myös Suomelle tärkeiden aiheiden esille tuomiseksi.
Viime vuonna järjestimme oheistapahtumia sekä rauhanvälityksestä että vammaisten oi-
keuksista yhdessä ODIHRin kanssa. Syrjimätön yhteiskunta on kaikkien etu, ja se tieten-
kin edistää demokraattista turvallisuutta. Tänä vuonna järjestämme vastaavanlaisen oheis-
tapahtuman sananvapaudesta ja toimittajien turvallisuudesta kesän istunnon yhteydessä
Berliinissä. Sananvapaus ja kokoontumisvapaus ovat näinä aikoina ja monin paikoin uhat-
tuna myös Euroopan alueella.

Arvoisa puhemies! Ilkka Kanerva toimi yleiskokouksen erinomaisena puheenjohtajana
kaksi vuotta ja on tällä hetkellä emerituspuheenjohtaja ja yleiskokouksen rauhanvälitys-
erityisedustaja. Tämä tarjoaa meille erinomaisen mahdollisuuden tuoda esille Suomen ul-
kopolitiikan vahvuuksia, teemoja ja osaamista. Kanervalla on Suomen valtuuskunnan täy-
si tuki, ja valtuuskunnan muut jäsenet haluavat täydentää tätä työtä omilla vahvuuksillaan.
Yhteinen näkemyksemme on, että meidän on panostettava enemmän vuoropuheluun eri ta-
soilla, sekä kansallisella että kasainvälisellä tasolla, sillä nimenomaan vuoropuhelusta on
tullut yhä tärkeämpi konfliktien ehkäisyn ja ratkaisun väline. Tämän lisäksi on hyvä muis-
taa, että koulutuksen tasa-arvo ja saavutettavuus ovat tärkeitä askelia tiellä yhteiskunnalli-
seen vakauteen ja hyvinvointiin. Nämä asiat ovat myös Suomen ulkopolitiikan linjan kes-
kiössä.

Olen omassa toiminnassani nostanut esille naisten roolin poliittisessa päätöksenteossa ja
olen muun muassa ehdottanut naisverkoston perustamista yleiskokoukseen. On ollut ilo
panna merkille se, että ulkoministeri Timo Soini korostaa Suomen toimintaohjelmassa
Naiset, rauha ja turvallisuus vuosille 2018—2021 tavoitteissa naisten roolin ja päätösval-
lan vahvistamista konfliktien ehkäisyssä ja ratkaisemisessa ja rauhan rakentamisessa. Toi-
mintaohjelman keskiössä ovat muun muassa rauhanprosessit ja kriisinhallinta.

Arvoisa puhemies! Vaalitarkkailu on edelleen Etyjin yleiskokouksen tärkeimpiä opera-
tiivisia toimia. Viime vuonna yleiskokous lähetti valtuuskuntia tarkkailemaan parlament-
tivaaleja Armeniassa, Albaniassa ja Saksassa sekä presidentinvaaleja Mongoliassa ja Kir-
gisiassa. Merkille pantavaa on siis, että valtuuskuntia ei enää lähetetä ainoastaan itään. Vii-
me vuonna tarkkailijoita lähetettiin Saksaan ja tänä vuonna Italiaan. Tänä vuonna yleisko-
kous tarkkaili myös Venäjän presidentinvaaleja, missä edustaja Kanerva ja samoin edusta-
ja Kivelä olivat mukana. Loppuarviot vaihtelevat tietenkin, mutta yleishavainto voisi olla
vaikkapa, että mikään maa ei ole täydellinen tässäkään asiassa. Vapaat ja reilut vaalit ovat
kuitenkin yksi demokratian tärkeistä mittareista.
2



Pöytäkirjan asiakohta PTK 34/2018 vp
Lopuksi haluan kiittää koko Etyj-valtuuskuntaamme erinomaisen aktiivisesta ja hyväs-
tä työstä.

18.49 Mika Raatikainen ps: Arvoisa rouva puhemies! Kiitokset puheenjohtaja Palonie-
melle hyvästä puheesta. Tämä menee juuri näin kuin hän kertoi. Olen itse ollut jäsenenä
Euroopan turvallisuus- ja yhteistyöjärjestön parlamentaarisen yleiskokouksen Suomen
valtuuskunnassa nyt reilut parisen vuotta, ja pidän sitä erittäin mielenkiintoisena ja tärkeä-
nä työnä. Itse valtuuskunnan toiminnassa olen pitänyt tärkeänä arvona kestävää rauhaa, sen
kehitystä. On tärkeää luoda kokonaisvaltainen käsitys siitä turvallisuusympäristöstä, mis-
sä toimitaan.

Valtuuskunta on kannanotoissaan korostanut, että oikeusvaltioperiaatteeseen kuuluu
kansainvälisten sitoumusten, kuten Etyjin ja YK:n peruskirjan, periaatteiden kunnioittami-
nen. Kaikki toiminta nojaa perusarvoihin, joita ovat demokratia, oikeusvaltio ja ihmisoi-
keudet. Valtuuskunta katsoo myös, että vuoropuhelu on rauhan vahvistamisen kannalta
erityisen tärkeää. Epävakaisessa maailmantilanteessa vuoropuheluun tulee panostaa sekä
kansallisella että kansainvälisellä tasolla. Konfliktien ehkäisy ja ratkaisu ovat mahdollisia
lisäämällä vuoropuhelua.

Voin kertoa omasta kokemuksestani. Minulla oli tilaisuus olla pari vuotta YK:n apulais-
pääsihteerin toimistossa Gazassa niin sanottujen Oslon sopimusten aikana 1995—1997, ja
pääsin lähempää kuin kukaan muu suomalainen seuraamaan, miten vuoropuhelu edistyi Is-
raelin ja palestiinalaisten välillä. Se oli hyvin lähellä, että siitä olisi saatu jotain oikeasti ai-
kaiseksi, mutta se meni sitten hieman mönkään eräiden vaalien takia — mutta se on toinen
juttu, en ala siitä sen enempää kertomaan. Mutta Terje Rød-Larsen muistuttaa minua mo-
nessa mielessä Ilkka Kanervasta, joka on erittäin taitava poliitikko ja loistava ihmisten yh-
teensaattaja. Siitä edustaja Kanervalle vielä erityiset kiitokset.

Poliittisen komitean päätöslauselmassa käsitellään lähes kaikkia Etyjin meneillään ole-
via haasteita, kuten kyberuhkia, terrorismia, väkivaltaista ekstremismiä, Ukrainan epäva-
kautta, Turkin tilannetta ja pitkittyneitä konflikteja. Päätöslauselmassa annetaan suosituk-
sia konfliktien ja haasteiden ratkomiseksi ja kannustetaan käyttämään Etyjin kaikkia ole-
massa olevia työkaluja riskin vähentämiseksi. Samalla myös yleiskokous kannustaa osal-
listujavaltioita puuttumaan siirtolaisuuden juurisyihin, vahvistamaan ihmiskaupan vastais-
ta työtä ja vaatii ihmiskauppaan osallistuneiden rangaistuksen tiukentamista, ja hyvä niin.
Kyseessä on valtava ongelma.

Yleiskokous edelleen pitää tärkeänä, että valtiot lainsäädännön keinoin estävät terroris-
mia ja pidättäytyvät sen rahoituksesta, ja kannustaa Etyjin osallistujavaltioita toimiin muun
muassa internetin ja sosiaalisen median kautta välitetyn terrorismin torjumiseksi. Lisäksi
päätöslauselmaan sisältynyt ehdotus terrorismin torjuntaan keskittyvän komitean perusta-
misesta toteutettiin edustaja Paloniemen aikaisemmin mainitsemassa Minskin-kokoukses-
sa viime vuonna.

Valtuuskunta osallistui useisiin vaalitarkkailuihin. Olin myös itse mukana, muistaakse-
ni kolmessa. Etyj-maiden yhteiseen käsitykseen ihmisoikeuksista, demokratiasta ja oike-
usvaltioperiaatteesta kuuluu olennaisena osana vapaat vaalit, mikä Suomessa on meille it-
sestäänselvää mutta mikä ei ihan joka paikassa ole itsestäänselvää, ikävä kyllä. Sen nojalla
osallistujamaat kutsuvat Etyjin jäsenmaiden edustajia valvomaan vaaleja. Vaalitarkkailus-
sa tarkastellaan vaalijärjestelmän toimivuutta, vaalitoimituksen eri vaiheita demokratian
toteutumisen näkökulmasta.
3



Pöytäkirjan asiakohta PTK 34/2018 vp
Puhun vielä hiukan tästä tarkkailusta, jos se ei kaikille ehkä ole ihan tuttua. Tarkkailu on
vuosien varrella muuttunut. Ennen vaalivilppi tapahtui usein vaalipäivänä, nykyään se on
siirtynyt aikaan ennen vaaleja ja kampanjointia. Siksi Etyjin vaalitarkkailuvaltuuskuntia
lähetetään tarpeen mukaan kaikkiin jäsenmaihin — kuten täällä mainitsinkin, muun muas-
sa Saksaan ja Italiaan. Ne valvovat myös rekisteröintiä, vaalilautakuntien toimintaa, vaali-
lakeja ja kampanjointia. Lisäksi on aloitettu työt seurannan kehittämiseksi.

Vapaat vaalit edellyttävät vapaata yhteiskuntaa ja mediaa. Tätä ei saavuteta pelkästään
vaaleja tarkkailemalla, vaan se edellyttää jatkuvaa prosessia yhteistyössä vaalitarkkailun
kohteena olevan maan kanssa. No, voin kertoa esimerkkinä — täällä jo edustaja Paloniemi
kertoi näistä, missä ollaan oltu, en ala toistamaan — että itse olin muun muassa Armenian
parlamenttivaalien tarkkailussa 2017. Serzh Sargsjanin oikeistolainen ääripääpuolue voitti
ja sai noin 49 prosenttia annetuista äänistä ja 58 paikkaa. Silloin tehtiin arvio, että vaalit
olivat teknisesti sujuneet hyvin, täyttivät suurimmalta osalta vapaille vaaleille asetetut eh-
dot. Vaaliprosessin kuitenkin tahrasivat muutamat uskottavat todisteet äänten ostamisesta
ja äänestäjien pelottelusta. Tämä vuosia jatkunut ongelma rapauttaa äänestäjien uskoa vaa-
lijärjestelmään, vaikka vaalipäivä itsessään oli rauhallinen.

Maiden vaaliasetelmista ja vaalituloksista voitiin monissa maissa havaita positiivista ke-
hitystä aitojen demokraattisten ja vapaiden vaalien järjestämisessä. Huolenaiheita on edel-
leen esimerkiksi äänten ostamiseen ja hallintovarojen väärinkäytöksiin liittyen. — Kiitos.

18.54 Jani Mäkelä ps: Arvoisa puhemies! Tämän Suomen valtuuskunnan kertomuksen
ehkä mielenkiintoisinta ja arvokkainta antia oli juurikin tämä vaalitarkkailutoiminta, joka
kertomuksen osalta kohdistui näihin mainittuihin Armenian, Albanian, Mongolian ja Kir-
gisian vaaleihin ja erityisesti Saksan liittopäivävaaleihin, jotka tietysti meidän suomalais-
ten näkökulmasta ovat kenties näistä mielenkiintoisimmat ja Euroopan kannalta, koko
maanosan merkityksessä, merkityksellisimmät.

Kertomuksen mukaan Saksan vaalien kampanjoinnin aikana oli havaittu ulkopuolista
sekaantumista ja kyberhyökkäyksiä, mutta todetaan, että nämä eivät vaikuttaneet suoraan
vaalituloksiin. Tämä kuulostaa nykyään varsin yleiseltä kertomukselta. Nimittäin medias-
sa esitetty narratiivi tällaiselle toiminnalle on yleisesti ollut se, että ulkopuolinen vaikutus
olisi merkittävä tekijä Euroopan tai Amerikan demokratioiden vaalituloksissa. Näitä väit-
teitä kyllä esitetään helposti, mutta todisteiden suhteen on yleensä ollutkin hieman hiljai-
sempaa. Omasta mielestäni nämä kuulostavat enemmänkin turvallisuuspolitiikan harrasta-
jien salaliittoteorioilta. Nykyaikana, digitalisaation aikana, tietysti monenlaiset tahot pyr-
kivät ulkopuolelta ja sisäpuolelta vaikuttamaan näiden asioiden etenemiseen. Tosin eroaa-
ko tämä niin sanottu disinformaation levittäminen paljonkaan siitä, mitä EU itsessään te-
kee, kun sillä on rahoitus Eurooppa-myönteisen viestinnän levittämiseen eri jäsenmaissa,
jotta ihmiset valitsisivat vaaleissa integraatiomyönteisiä edustajia ja hallituksia? Esimerk-
kinä mainittakoon vaikkapa, että USA:n presidentti Obama kävi Britanniassa kampanjoi-
massa aktiivisesti brexitiä vastaan ennen äänestystä. Eikö se ole vaaleihin vaikuttamista?
Onko nyt niin, että vain niihin vaaleihin vaikutettiinkin, jotka globaalin eliitin mielestä me-
nivät väärin äänestetyiksi?

18.56 Ilkka Kanerva kok: Arvoisa rouva puhemies! Euroopan turvallisuus- ja yhteistyö-
kokous Suomessa vuonna 75 oli eurooppalainen avain löytää yhteiset, voisiko sanoa ver-
tauskuvallisesti, liikennesäännöt sille, miten Euroopassa eletään, minkälaisia toimintalin-
4



Pöytäkirjan asiakohta PTK 34/2018 vp
joja noudatetaan, mitkä sitoumukset ovat pyhiä ja mitkä arvot muodostavat pohjan. Koko
tämä ajattelu, koko tämä filosofia, oli paitsi osa Suomen ulkopolitiikkaa myös omiaan vah-
vistamaan Suomen asemaa vahvana, itsenäisenä, suvereenina länsimaisena valtiona, joka
kykenee isännöimään neuvotellen idän ja lännen välillä olevat, suurvaltojenkin keskinäi-
set, ristiriidat prosessiksi. Se muuttui 90-luvulle tultaessa Euroopan turvallisuus- ja yhteis-
työkokouksesta Euroopan turvallisuus- ja yhteistyöjärjestöksi. Toisin sanoen kaikkien
vuonna 75 Etyk-asiakirjan allekirjoittaneiden valtioiden kesken solmittu sopimus merkitsi
niin merkittävää arvopohjaa, että katsottiin olevan perusteltua luoda myöskin yhteinen jär-
jestö, joka ikään kuin stabiilimmin, voimakkaammin, solidimmalla otteella toimien kyke-
nee turvaamaan ne perusarvot, jotka ovat merkittäviä tietysti erityisesti pienten valtioiden,
kuten Suomen, kyseessä ollen. Luotiin siis pelisäännöt, liikennejärjestelmät, joiden mu-
kaan Euroopassa toimitaan ja joiden mukaan rauha, kehitys ja vakaus voidaan turvata, kol-
meen koriin ne paloitellen.

Tänä päivänä tuo kehitys on valitettavasti karilla. Tänä päivänä tiedämme, millä tavoin
nelisen vuotta takaperin Krimin valtaus Venäjän toimesta masensi mielet sen myönteisen
kehityksen suhteen, joka meillä vallitsi tietysti lähinnä Berliinin muurin murtumisen jäl-
keen mutta joka oli saanut jo kolhuja Georgian sodassa 2008. Tämä Itä-Ukrainan alueelli-
sen koskemattomuuden loukkaaminen myöskin kapinallisten ja heitä tukevien toimijoiden
suunnalta on merkinnyt suuren epävarmuuden ja Etyjin periaatteiden loukkaamisen kehi-
tystä viimeisen neljän vuoden kuluessa. Alueellisen koskemattomuuden loukkaukselle on
oltava ehdoton punainen linja — sillä millä voitaisiin sanoa, että edes historialliset tai kult-
tuuriset syyt voisivat olla niin painavia, että jonkun itsenäisen valtion oikeuksiin voidaan
voimapolitiikan keinoin toisen valtion toimesta puuttua? Se ei ole mahdollista. Se ei ole
mahdollista Ukrainan eikä minkään muunkaan valtion kyseessä ollen.

Mutta ei vain tämä, ei vain tämä kehityksen tie, vaan myöskin vaikkapa kyberturvalli-
suus, vaikkapa terrorismi ja kansainvälinen rikollisuus ovat kaikki asioita, jotka haastavat
meidän sivilisaatiotamme tällä hetkellä. Sen vuoksi on aihetta katsoa perään niitä mahdol-
lisuuksia, joilla kuitenkin kehitystä voitaisiin edelleen hallita ja saada monikansallisilla,
multilateraalisilla järjestöillä tätä kehitystä ohjattua parempaan suuntaan niin, että luotta-
mus ja yhteistyö toimisivat ja että myöskin parlamentaarisilla tahoilla olisi tässä tapaukses-
sa oma kontribuutionsa annettavaksi.

Oma käsitykseni on se, että rauhanvälitys on merkittävä asia tässä. Rauhanvälitys laa-
jasti katsottuna tarjoaa tähän välineistöä, jolla näihin asioihin voidaan olla vaikuttamassa.
Kestävä rauha, kestävä kehitys, rauha ja vakaus ovat niitä asioita, jotka takaavat niin ihmi-
sille kuin valtioillekin turvallista tulevaisuutta, ja siitä on tällä hetkellä vajetta ennen muu-
ta, niin kuin täällä muun muassa edustaja Paloniemi sanoi, laajan turvallisuuskäsityksen
valossa arvioituna, punnittuna ja analysoituna. Sen vuoksi dialogi on aina konfliktia pa-
rempi tapa edetä asioissa, ja pysyvään rauhaan ei tulla pääsemään ilman ihmisoikeuksien
kunnioittamista ja erityyppisiä rauhanvälityksen toimenpiteitä, jotka ovat valtavan laaja
skaala erilaisia asioita. Rauhanturvaoperaatio on niistä konkreettisin ja viimesijaisin, mut-
ta senkin mahdollisuuksia on aihetta olla tänä päivänä edistämässä Ukrainan tilanteen ky-
seessä ollen.

Vaaleihin en tällä kertaa tässä yhteydessä kajoa sen enempää, vaikka niistä olisi paljon-
kin raportoitavaa, sillä olin johtamassa vaalitarkkailua Yhdysvaltain presidentinvaaleissa
ja äsken myöskin Venäjän vaalitarkkailua, jotka kummatkaan vaalit eivät antaneet kovin
vakuuttavaa kuvaa siitä, kuinka hyvin demokratia de facto toimii. Demokratiaan kuuluu,
5



Pöytäkirjan asiakohta PTK 34/2018 vp
että asioista voidaan olla eri mieltä. Se on kehittyvän ja vahvan demokratian tunnuspiirre,
että asioista saatetaan olla hallitusti, hallitulla tavalla, eri mieltä, mutta jos erimielisyydet,
voimapolitiikka ja intressit voimapolitiikan toteuttamiseksi uhkaavat rauhaa ja vakautta,
on selvää, että tuolloin kiistan osapuolet pitää pyrkiä saamaan samaan aikaan samaan pöy-
tään, samaan huoneeseen puhumaan samoista asioista ja etsimään yhteisiä ihmismäisiä rat-
kaisuja niihin ongelmiin ja tunnistamaan nämä ongelmat tavalla, jolla voidaan rauhallises-
ti neuvotellen etsiä näissä yhteisiä ratkaisuja.

Sen vuoksi Suomen panos Euroopan turvallisuusyhteistyökokousta ajatellen on pyritty
nyt kanavoimaan niin, että siinä ennen muuta rauhanvälityksen kysymykset ovat ensisijai-
sia, millään tavalla pistämättä vaikkapa hyvin tärkeitä vaalitarkkailumissioita toissijaiseen
rooliin, mutta se, missä suurin paine tänä päivänä ilman muuta on, on epäilemättä rauhan-
välitys moninaisesti nähtynä. Siinä myöskin Suomen maine niin, että naiset ovat voimak-
kaasti mukana rauhanvälityksen edistämistoimessa, on meille korvaamattoman vahva etu-
kenttäetu, ja tässä suhteessa toivon, että Suomen koko eduskunta ymmärtää rauhanvälityk-
sen merkityksen pienelle kansakunnalle ja koko meidän turvallisuusympäristömme raken-
teelliselle kehittymiselle.

19.04 Ilkka Kantola sd: Arvoisa rouva puhemies! Viime vaalikaudella olin ulkoasiainva-
liokunnassa mukana, ja viime vaalikauden alkupuolella vähän epävirallisesti ja ehkä vä-
hän virallisemminkin valiokunnassa keskusteltiin siitä, miten Suomen olisi viisasta val-
mistautua Etykin 40-vuotisjuhlallisuuksiin vuonna 2015. Muistan, että siinä vähän pohdit-
tiin, että mikähän se Etyjin merkitys nyt näinä aikoina on, kun tilanteet ovat kehittyneet
niin kuin ovat ja on tämä Euroopan unioni ja kaikki sen turvallisuus- ja yhteistyötoiminta.
Mutta sitten tapahtui se, mikä tapahtui Ukrainassa, ensin Ukrainan sisäisesti ja sitten myös
Venäjän toimesta siellä Ukrainassa, ja yhtäkkiä meille oli selvää, että Etyjin merkitys tulee
aivan tavattomasti kasvamaan, ja niin on myös käynyt. Etyjistä on tullut tavattoman tärkeä
foorumi käydä sitä dialogia ja yrittää ylläpitää niitä yhteyksiä, joiden varassa voidaan sit-
ten viedä kehitystä eteenpäin poliittisesti ja diplomaattisin keinoin.

Arvoisa puhemies! Olin parlamentaarikkokokouksen valtuuskunnan varajäsenenä mu-
kana Wienin talvikokouksessa nyt tänä keväänä, ja jos sopii, niin viittaan siihen kokemuk-
seeni sieltä, vaikka tämä kertomus nyt käsitteleekin viime vuoden tapahtumia.

Etyjin pääkonttorihan sijaitsee Wienissä, ja talvikokous pidetään yleensä siellä. Wien-
hän on eurooppalainen kaupunki, yksi niitä kaupunkeja, joilla on yhtäältä loisteliaan ko-
mea historia pitkältä ajalta ja sitten toisaalta aivan järkyttävä kokemus ajautumisesta nat-
sivallan alaisuuteen, diktatorisen vallan alaisuuteen, toisen maailmansodan myötä. Wien
kaupunkina tietää, miten suloista on rauhan ja menestyksen aikakausi, miten hienoa elämä
voi silloin olla, ja toisaalta Wien, tuo hieno kaupunki, tietää, miten aivan hirvittävää voi
olla diktatuurista nouseva sota laajentumispyrkimyksineen. Wien tietää tämän sivistyksen,
ja Wienillä on tämä viisaus, ja sikäli on soveliasta, että Etyj kokoontuu siellä.

Näissä kansainvälisissä parlamentaarikkojen kokouksissa, joissa on paljon väkeä ja jois-
sa paljon pidetään puheita ja joissa tehdään hyvin vähän konkreettisia, sitovia päätöksiä —
lausutaan julkilausumia ja tehdään suosituksia — on aina vaarana, että sinne osallistuva
väki tai yksilö siellä joukossa kokee, että onko tässä mitään järkeä, että me matkustelemme
ja puhumme toisillemme ja sitten menemme kotiin. Turhautuminen on aina vaarana tällai-
sissa kokouksissa, mutta tärkeätä on kuitenkin, että ei turhauduta vaan ajatellaan, mitkä
ovat vaihtoehdot tällaisille kohtaamisille. Tärkeätä on se, että kansanedustajat eri maista
6



Pöytäkirjan asiakohta PTK 34/2018 vp
kohtaavat, käyvät dialogia, tutustuvat toisiinsa, oppivat tuntemaan toisiansa henkilökohtai-
sesti, kuuntelemaan toistensa puheenvuoroja, ehkä tarkistamaan omaa ajatteluaan, saavat
välineitä ymmärtämisen, keskinäisen ymmärryksen lisäämiseen ja sitä kautta tärkeissä
prosesseissa eväitä viedä asioita eteenpäin. Tärkeätä on siis kohtaaminen, keskustelu ja di-
alogi. Niin kauan kuin on dialogia, niin kauan kuin on vuorovaikutusta, keskustelua ja
kuuntelua, on mahdollisuus poliittisiin ja diplomaattisiin ratkaisuihin.

Sodat syntyvät kärsimättömyydestä, halusta tehdä nopeita, jopa lopullisia ratkaisuja hy-
vin vaikeisiin ongelmiin. Harvoin, jos koskaan, sodat ratkaisevat mitään ongelmia. Jos yksi
ongelma ratkeaa, niin toisia ongelmia syntyy — tästähän meillä on kokemuksia ihan lähi-
menneisyydestä, kun katsomme maailmaa kokonaisuutena. Sodat syntyvät kärsimättö-
myydestä. Siksi tarvitaan vaihtoehtoja, tarvitaan kärsivällisyyttä, tarvitaan dialogia ja kes-
kustelua.

Wienin talvikokouksessa kuultiin vahvoja näkemyksiä Ukrainan tilanteeseen liittyen,
erilaisia näkemyksiä, ja myös — vain yhtenä toisena esimerkkinä — Turkin etääntyminen
demokraattisesta järjestelmästä ja huoli muun muassa lehdistönvapauden tilasta Turkissa
olivat vahvasti esillä niissä puheenvuoroissa. Oli merkittävää, että siellä oli myös Turkin
oppositiopuolueen edustajia käyttämässä kriittisiä puheenvuoroja Turkin osalta.

Arvoisa puhemies! Etyjiä on syytä jatkossakin varjella sellaisena foorumina, jossa kaik-
ki jäsenmaat voivat olla läsnä ja osallistua dialogiin ja omien näkemystensä esiintuomi-
seen omista lähtökohdistaan käsin. Tälle täytyy olla tilaa. Älkööt siis mitkään boikotit tai
vastaavat tehkö tyhjäksi Etyjin mahdollisuutta toteuttaa tätä arvokasta tehtäväänsä. Varjel-
takoon tätä instituutiota foorumina, josta kukaan ei halua jäädä syrjään ja josta ketään ei
syrjäytetä. Vain varjelemalla tätä instituutiota luodaan edellytykset muun muassa sellais-
ten rauhanvälitys- ja erilaisten turvallisuusrakenteiden yhteiselle muodostamiselle, josta
Etyjin emerituspresidentti, edustaja Kanerva juuri äsken puhui.

19.10 Hannu Hoskonen kesk: Arvoisa rouva puhemies! Aikanaan, yli neljä vuosikym-
mentä sitten, presidentti Urho Kekkonen käynnisti Euroopan turvallisuus- ja yhteistyöko-
kouksen täällä Helsingissä, ja siitä on kasvanut sittemmin merkittävä rauhanjärjestö Eu-
rooppaan. On aivan välttämätöntä, että jatkamme tämän rauhanjärjestön vahvaa työtä niin,
että demokraattiset menettelytavat ja toisten kansojen kunnioittaminen ja koskemattomuu-
den kunnioittaminen pysyvät koko ajan esillä vahvemmin kuin se, että jotkut haluavat
käyttää voimaa tai joitakin muita epäasiallisia keinoja kansakuntien välisessä yhteistyössä
— ne jäävät aina taka-alalle, ja pidämme tämän demokraattisen menettelyn ja rauhanomai-
sen yhteistyön aina ykkössijalla. Mitä tapahtui Ukrainassa, mitä on tapahtumassa Turkis-
sa, mitä on tapahtumassa näillä hetkillä Syyriassa, mitä tapahtuu Itämerellä, monessa
muussa paikassa, ne ovat asioita, joita ei 20 vuotta sitten ehkä kukaan olisi uskonut tapah-
tuvankaan. Ne ovat nyt meillä tätä päivää.

Elikkä kun aikanaan 1975 Urho Kaleva Kekkonen tämän prosessin aloitti, silloin elet-
tiin vielä jakautuneen maailman aikaa, toisen maailmansodan jälkeistä aikaa, jolloin oli
rautaesiriput sun muut, Berliinin muuri oli olemassa ja niin edelleen. Jos joku olisi kerto-
nut silloin ja ennustanut, millainen on maailma esimerkiksi vuonna 2000, kukaan ei olisi
uskonut. Sen jälkeen kun sitten tilanne vakiintui Neuvostoliiton kaaduttua ja myös Berlii-
nin muurin kaaduttua, Eurooppa on muuttunut nykyiseen asuunsa, mutta senkään jälkeen
emme ole saaneet elää niin sanottua vakaata aikaa, vaan nämä uudet uhkat ovat nousseet
esille pikkuhiljaa. Tämän takia Etyjin työ on edelleen erittäin arvokasta, ja on parempi, että
7



Pöytäkirjan asiakohta PTK 34/2018 vp
kansakunnat keskustelevat neuvottelupöydissä, kokouksissa tavaten toisiaan, kehittäen yh-
teistyömahdollisuuksia yhä edelleen ja yhä edelleen. Se on ainoa keino mennä eteenpäin,
voimakeinoilla ei tätä maailmaa ole rakennettu.

19.12 Aila Paloniemi kesk: Arvoisa rouva puhemies! Haluan vielä ihan lyhyesti kertoa
Pohjoismaiden ja Baltian maiden välisestä yhteistyöstä, joka kuuluu tähän Etyj-työhön
myös.

Pohjoismaiden ja Baltian maiden valtuuskuntien tapaamiset ovat jo vakiinnuttaneet ase-
mansa ja paikkansa, ja vuonna 2017 järjestettiin kolme tapaamista. Eduskunnan ulko-
asiainvaliokunta on lausunnossaan vuoden 2016 kertomuksesta omalta osaltaan todennut
yhteistyön tiivistymisen ja vakiintumisen erittäin myönteisenä asiana: ”Yhdessä toimien
Pohjoismaiden ja Baltian maat voivat vahvistaa vaikutustaan järjestön laajaan toiminta-
kenttään kuuluvissa kansainvälisissä kysymyksissä.” Ja näin on kyllä myös käynyt. 

Kiitän jo tässä vaiheessa erinomaisen hyvistä puheenvuoroista.

19.13 Mika Raatikainen ps: Arvoisa rouva puhemies! Äsken unohdin mainita — tuli
mieleen, kun edustaja Hoskonen mainitsi vuosiluvun 1975 — että tässä rupeaa olemaan
meidän suvussamme hieman jatkuvuutta, nimittäin isäni oli silloin poliisina turvaamassa
tätä ensimmäistä kokousta Helsingissä — katselin valokuvia, mitä löysin, kun hieman sii-
voilin tuossa. Toivottavasti Etyj nyt jatkaa edelleenkin ja omatkin lapseni ovat sitten jos-
sain vaiheessa mukana. Toivon, että organisaatio kehittyy. Muutenhan organisaatiot kuo-
levat, jos ne eivät kehity. — Kiitoksia.

19.13 Markku Rossi kesk: Arvoisa rouva puhemies! Tuolla työhuoneessa kuuntelin käy-
tyä arvokasta keskustelua ja pinkaisin tuolta Pikkuparlamentin puolelta tänne salin puolel-
le.

Arvoisa puhemies! Erityisesti edustaja Kantolan puheenvuoroa kun tuossa kuuntelin,
sitä ennen myös edustaja Kanervan puheenvuoroa, niin kyllä täytyy olla kiitollinen siitä,
että meillä on edustajia, jotka näkevät kokonaisuuksia ja arvioivat Suomen asemaa ihan
sellaisessa laajassa kontekstissa, jossa katsotaan nyt sitten tätä maailmaa ei ainoastaan Suo-
men näkökulmasta vaan kokonaisuuden kannalta.

Kuten monessakin puheenvuorossa täällä on todettu muun muassa Syyrian tilanne ja
nämä levottomuudet tällä hetkellä, niin kieltämättä pakko on Etyjin valtuuskunnan jäsene-
nä ja muutaman aikaa noita kokouksia seuranneena myös miettiä sitä, mitä tämänkaltainen
järjestö sitten loppujen lopuksi voi näiden kriisien aikana tehdä. Onko loppujen lopuksi
niin, että kun on rauhanaika ja rauhallinen aika, nämä järjestöt toimivat ja kulkevat ja saa-
vat varmasti paljon hyvää kehitystyötä aikaan, mutta entä kun kriisit tulevat, kuinka niitä
sitten ratkotaan?

Näyttää olevan niin, että YK esimerkiksi on täysin voimaton tällä hetkellä ratkomaan
Syyrian kysymystä. Ainakin kansalaisena, miksei kansanedustajanakin, joutuu mietti-
mään sitä, että kun on tapahtunut selkeästi osoitettu kaasuisku, niin YK:ssa ei päästä yksi-
mielisyyteen tästäkään, onko tällaista iskua edes tapahtunut. Ja kun suurvallat, siis Venäjä
ja Yhdysvallat kärjessä, sitten kumoavat toistensa päätöslauselmaehdotukset, niin ei pääs-
tä asiassa yhtään pidemmälle. Enkä minä oikein jaksa ymmärtää sitä, että jos joku joka ta-
pauksessa on tuonkin tuhoisan kaasuiskun tehnyt tai minkä tahansa iskun, niin silläkö se
korjaantuu, että toinen osapuoli tekee sitten vielä uuden voimaiskun siihen. Se ei ainakaan
8



Pöytäkirjan asiakohta PTK 34/2018 vp
paranna syyrialaisten eikä kansalaisten asemaa. Siellä on tietysti eri hallinnot keskenään ja
myös Isis-järjestö ja sisällissota maassa ja kaikkea mahdollista, on selittävää tekijää, mutta
kyllä suurvalloillakin täytyy olla vastuunsa. Jos Pohjois-Korean kanssa ikään kuin ainakin
muodollisesti näyttää siltä, että voi löytyä jopa ajatuksenkulkua yhteen, niin en oikein jak-
sa ymmärtää, miksi Syyrian taholla eivät sitten suurvallat pysty löytämään ratkaisuja. Pie-
nemmät niitä eivät pysty antamaan.

Vai onko kyseessä sitten se, että aseteollisuus haluaa tehdä uusia koekenttiä ja testata
asioita ja katsoa, kuinka loppujen lopuksi asiat sitten ovat tuon teollisuudenalan kannalta?
Joskus on sanottu, että kenraaleita monesti voi harmittaa se — varsinkin joissakin maissa,
ei varmaankaan Suomessa — kun tehdään koko ajan teoriaa eikä päästä sitten testaamaan,
kuinka asiat kulkevat. Aika mielenkiintoinen ammatti, kun ajattelee itse kukin sitä, jos ei
ymmärrä sitä puolustuksen syvintä olemusta elikkä rauhan turvaamista ihan oikealla lailla.

Itse aikoinaan, sen verran voin kertoa, Itä-Saksan puolella pääsin varmaan sikäläisiin
kirjoihin, kun loihen lausumahan eräässä nuorisokeskustelussa, että minusta idän ja lännen
aseet ovat ihan yhtä vaarallisia. Eräs läsnä ollut henkilö, jääköön nyt puoluekanta sanomat-
ta, totesi, että hän tekee raportin minusta, näistä puheista, ja minä sanoin, että mielellään
haluan sellaisen raportin kyllä menevän ihan perille astikin, jos sillä on merkitystä. Eli
ovatko idän tai lännen tai minkään aseet sen turvallisempia tai vaarallisempia, nämä ovat
isoja kysymyksiä. Kansalaiset näistä loppujen lopuksi kärsivät.

Ja mitä Etyj pystyy tekemään tässä tilanteessa? Kyllähän tämä on vaikea paikka. Voin
vain kuvitella seuraavankin kokouksen. Varmasti Etyjin kesäkokouksen aikana Syyria ja
kaikki täälläkin jo sanotut ongelmat ovat esillä, mutta saavutetaanko niihin sitten jotakin
ratkaisua, ja millä lailla nämä kytkeytyvät sitten valtion eri hallintoihin ja hallitusten väli-
seen politiikkaan? Tässä tarvittaisiin nyt kyllä sitä toivoa. Näin ainakin silloin, kun Suo-
messa pystyttiin 1975 tuon kylmän sodan jälkeen luomaan tätä näkökulmaa Urho Kekko-
sen johdolla ja monien avittamana, kun luotiin Eurooppaan ja laajemmaltikin uusi rauhan-
järjestö, että se oli sen ajan uusi. Se innoitti minutkin opiskelemaan ulkopolitiikkaa, ihan
oikeasti. Mutta tänä päivänä, kuinka paljon tämä kaikki kiinnostaa, varsinkin kun näkee,
että nämä suuret asiat eivät kulje myönteiseen suuntaan vaan ihmiset siellä sitten loppujen
lopuksi kärsivät?

Tämän puheenvuoron halusin ihan siksi tulla, arvoisa puhemies, tähän käyttämään, kos-
ka jotenkin vain tunsin, että nyt maailmalla mennään kyllä pahasti pieleen. Me kiistelem-
me täällä Suomen eduskunnassakin tietysti niistä arkipäiväisistä asioista, jotka ovat meitä
lähellä, mutta meidän pitää myös ymmärtää se, että maailman tilanne on nyt kulkemassa
todella vakavaan ja huonoon suuntaan. Se on myös vähän niin kuin korttipelissä nokite-
taan, että kuka panee aina paremmaksi. Minusta jokainen paremmaksipano pitää pystyä
meidän sekä Etyjin ryhmässä että myös Suomen eduskunnassa tuomitsemaan.

19.19 Ilkka Kantola sd: Arvoisa puhemies! Edustaja Rossin puhe siitä, että aseet ovat
yhtä vaarallisia, olivat ne sitten kenen tahansa hallussa, innoitti minut mainitsemaan vain
yhden havainnon tuosta kertomuksesta, nimittäin sellaisen, joka kuvaa sitä, että Etyj pys-
tyy toimimaan niin, ja mieltää oman toimintansa niin, että tällaisia huolenaiheita voidaan
ilmaista eri suuntiin ihan riippumatta siitä, miten ne maat näissä blokkijärjestelmissä ase-
moituvat. Esimerkiksi kysymys kuolemanrangaistuksesta ja ihmisoikeudesta siihen näh-
den: on nostettu esiin vahvana vetoomuksena, että kuolemanrangaistuksesta luovuttaisiin,
ja me tiedämme, että silloinhan ilmansuunnat voivat olla ihan mitä vain. Että vähän saman-
9



Pöytäkirjan asiakohta PTK 34/2018 vp
tyyppisesti kuin nämä aseet ovat vaarallisia, tulivat ne mistä suunnasta tahansa, on kuole-
manrangaistus yhtä räikeä ihmisoikeusongelma, oli se missä maassa tahansa.

Keskustelu päättyi.

Asia lähetettiin ulkoasiainvaliokuntaan.
10


	5
	18.42
	18.49
	18.54
	18.56
	19.04
	19.10
	19.12
	19.13
	19.13
	19.19


