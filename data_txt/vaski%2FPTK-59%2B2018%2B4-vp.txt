















































DEM537F.tmp.xml


Pöytäkirjan asiakohta PTK 59/2018 vp
Pöytäkirjan asiakohta 

PTK 59/2018 vp

Täysistunto

Torstai 31.5.2018 klo 16.00—19.40

4. Maksuton toisen asteen koulutus kaikille
Kansalaisaloite KAA 5/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään sivistysvaliokuntaan.

Keskustelu

17.02 Olli-Poika Parviainen vihr: Arvoisa rouva puhemies! Toisen asteen koulutukseen
hakeutuminen ja pääseminen ovat ensimmäisiä askelia tulevaisuuden unelmien toteutumi-
seen monille. Jokaisella tulee olla aito mahdollisuus löytää ja valita itselleen sopiva ja mie-
lekäs koulutusala taustasta tai lompakon paksuudesta riippumatta. Vaikka itse opetus on
maksutonta, voivat oppivälineiden ja tutkintomaksujen kustannukset kuitenkin nousta mo-
nelle nykyisin mahdottomiksi. Ammatilliseen koulutukseen tai lukioon haluavan ei pitäisi
joutua pohtimaan, onko hänellä varaa opiskella haluamaansa alaa tai tutkintoa. Opetus pe-
ruskoulussa ja toisella asteella on toki maksutonta, mutta lukiossa ja ammatillisissa oppi-
laitoksissa opiskelijoilla on velvollisuus itse hankkia opinnoissa välttämättömät oppikir-
jat, välineet ja tarvikkeet sekä vastata tutkintomaksuista. Hallituksen esittämä oppimateri-
aalilisä on askel oikeaan suuntaan, mutta se on valitettavasti suuruudeltaan riittämätön eikä
kata kaikkia opintojen kannalta välttämättömiä hankintoja.

Peruskoulun jälkeinen koulutus ei ole tällä hetkellä yhdenvertaisesti kaikkien nuorten
ulottuvilla, vaikka Suomen lainsäädäntö sitä edellyttää. Pelkkä maksuton peruskoulutus ei
takaa myöskään työllistymistä. Nykyiset työmarkkinat, puhumattakaan tulevaisuuden työ-
markkinoista, edellyttävät vähintään toisen asteen tutkintoa, usein enemmänkin. Vihreä
eduskuntaryhmä on vaatinut myös oppivelvollisuuden pidentämistä, jolloin toisen asteen
koulutuksen tulisi olla aidosti maksutonta. Lukion ja ammatillisin koulutuksen kustannuk-
set ovat tuntuvat. Esimerkiksi lukion suorittamisen kokonaiskustannukset nousevat hel-
posti nuorella yli 2 500 euron, ja joidenkin ammatillisten tutkintojen kustannukset voivat
riippuen alasta ja oppilaitoksesta nousta jopa useisiin tuhansiin euroihin. Usein kuluja on
myös vaikea ennakoida, eikä niistä ole välttämättä tarjolla riittävästi selkeää tietoa. Näin
onkin käynyt, että joka neljännellä toisen asteen opinnot keskeyttäneellä rahatilanne on
vaikuttanut opintojen päättymiseen. Tämä asettaa nuoret keskenään eriarvoiseen asemaan
ja aiheuttaa paineita erityisesti vähävaraisten perheiden toimeentulolle. Joillekin perheille
kustannukset ovat ylitsepääsemätön este.

Suomalaisista nuorista, arvoisa puhemies, 15 prosenttia ei ole suorittanut toisen asteen
tutkintoa 25 ikävuoteen mennessä. Ilman tutkintoa ja koulutuspaikkaa olevista nuorista lä-
hes puolet on joutunut karsimaan tai luopumaan opinnoistaan rahanpuutteen vuoksi. Ra-
 Tarkistettu
4.1



Pöytäkirjan asiakohta PTK 59/2018 vp
hanpuutteen yhteys koulupudokkuuteen onkin yhdenvertaisuuden kannalta huolestuttava
havainto. Opintojen keskeyttäminen altistaa muillekin ongelmille elämässä. Tasa-arvoi-
nen, kaikkien ulottuvilla oleva koulutus on kuitenkin tämän maan suuri menestystarina,
jolla köyhästä ja syrjäisestä maasta on tehty menestyvä pohjoismainen yhteiskunta. Viime
vuosina olemme kuitenkin harhautuneet tältä tieltä. Pelkkä oppimateriaalien maksutto-
muus ei vielä riitä korjaamaan sitä, että hallitus on iskenyt opiskelijoihin tällä kaudella en-
nätyksellisen paljon. Esimerkiksi ammatillisen koulutuksen valtavat leikkaukset on taval-
la tai toisella peruttava ja opiskelijoiden toimeentulon nakertaminen on pysäytettävä. Me
vihreät olemme esittäneet opintotukeen myös tasokorotuksen kaikille, myös toiselle asteel-
le.

Arvoisa puhemies! Koulutukseen nojaa koko tämän maan menestys. Ei ole muuta tietä
kuin turvata riittävän laadukas, maailman paras koulutus. Aidosti maksuton koulutuspolku
aina varhaiskasvatuksesta korkea-asteelle mahdollistaa sen, että jokainen pääsee opiskele-
maan kykyjensä ja kiinnostuksensa mukaan, sekä lisää yhdenvertaisuutta perheiden välil-
lä. Rahanpuute ei saa vaikuttaa siihen, että opinnot jäävät kesken.

Tämä kansalaisaloite on nostanut nyt nuorten ja opiskelijoiden äänen kuuluviin, ja on
meidän vallassamme tehdä vastuullisia päätöksiä. Toivonkin, että me tartumme tähän
haasteeseen yhdessä ja teemme tässä maassa toisen asteen koulutuksesta aidosti maksuton-
ta.

17.06 Timo Heinonen kok: Arvoisa rouva puhemies! Hyvät ministerit, edustajakollegat
ja muut paikallaolijat! Pelastakaa Lapset ry:n pääsihteeri Hanna Markkula-Kivisilta totesi:
”Kaikilla nuorilla tulee olla yhdenvertaiset mahdollisuudet opiskella toisella asteella.” Tä-
hän toteamukseen varmasti kaikki yhtyvät. Tällä hetkellä valitettavasti tilanne ei kaikkien
kohdalla ole näin. Pelastakaa Lapset ry:n arvioiden mukaan reilut 12 prosenttia nuorista ja
nuorten perheistä on vaikeuksissa toisen asteen kustannusten kanssa. Tätä osittain valaisee
taikka avaa myös se tieto, että lukiolaisista osalla on jo opintolainaa ja ammattikoululaisis-
ta yli joka kymmenennellä.

Opetushallitus teetti muutama vuosi sitten, vuonna 2015, selvityksen, joka paljasti sen
tosiasian, että noin viidennes opiskelijoista kertoi rahan vaikuttaneen siihen vakavaan pää-
tökseen, että heiltä ovat jääneet opinnot kesken. Kuitenkin harvoin kustannukset ovat ol-
leet ainoa syy keskeyttämispäätökselle, mutta noin 300 nuorelle rahanpuute vaikutti kes-
keytykseen melko tai erittäin paljon. Myös nuorisobarometrissä puolet koulutuksen ulko-
puolelle jääneistä kertoi, että syynä oli raha tai rahanpuute. 

On arvioitu, että maksuton toinen aste maksaisi valtiolle noin 100 miljoonaa euroa. Itse
asiassa kustannus olisi varmasti jonkin verran korkeampi, kun täydellisesti maksuttoman
toisen asteen pitäisi pitää sisällään myös kuljetukset oppilaitoksiin ja niissä tilanteissa,
joissa ei omasta kodista päivittäinen kulkeminen oppilaitokseen ole mahdollista, myös asu-
minen. Itse asiassa aika monessa keskustelussa nämä kuljetukset, eli niin sanotut koulukul-
jetukset, jäävät aika pienelle huomiolle ja aiheuttavat monelle, niin lukiolaiselle kuin en-
nen muuta ammatillisen koulutuksen opiskelijalle, merkittäviä lisäkustannuksia.

Materiaalien kierrätys on sellainen asia, joka pitää myös ehdottomasti nostaa esille, sillä
lukio-opiskelijoille opinnot maksavat noin 2 500 euroa ja ammatillisessa koulutuksessa-
kin Opetushallituksen arvion mukaan useita satoja euroja, ja tämän päälle ammatillisessa
koulutuksessa usein tulee tähän opiskeluun liittyvät erilaiset materiaalit ja muun muassa
työkalut taikka vaikkapa ravintolapuolella erilaiset opiskeluun liittyvät vaatteet ja muut.
2



Pöytäkirjan asiakohta PTK 59/2018 vp
Sen takia on tärkeää, että me huolehdimme siitä, että myöskään ammatillisen koulutuksen
puolella ei yhdenkään nuoren koulu jäisi kiinni rahasta.

Arvoisa puhemies! Pidän sen takia erittäin myönteisenä sitä, että tämä kansalaisaloite on
nyt eduskuntaan saatu. Se avaa tärkeällä tavalla tätä huolestuttavaa keskustelua ja tuo sitä
julkisesti esille, niin että tulevaisuudessa yhdenkään toisen asteen koulutus ei jäisi enää ra-
hasta kiinni. Haluankin antaa hallituksen ministeri Terholle ja ministeri Grahn-Laasoselle
kiitosta siitä, että te olette tarttuneet tähän haasteeseen esimerkillisellä tavalla. Me kaikki
tiedämme tässä salissa, että rahaa ei tällä hetkellä ole niin paljon kuin me haluaisimme mo-
neen tärkeään tehtävään, mutta tässäkin tilanteessa ministeri Terho on tehnyt esityksen
opintotuen materiaalikorotuksesta, jolla noin 50 eurolla kuukaudessa pystytään korotta-
maan niiden nuorten opintotukea, joilla on suurimmat haasteet pystyä taloudellisesti kus-
tantamaan oma lukio tai ammatillisen koulutuksen opintoja. [Vastauspuheenvuoropyyntö-
jä]

Mutta olin tyytyväinen myös siihen, että marraskuussa 2017 kaikki puolueet, kaikkien
puolueiden edustajat, totesivat Allianssin paneelissa, että tavoitteen pitää olla se, että meil-
lä on aidosti maksuton toisen asteen koulutus. Minusta oppivelvollisuuden pidentäminen ei
ole ratkaisu tähän. En ole kannattamassa pakollista koulupakkoa toiselle asteelle, vaan itse
kannatan sitä, että me etenemme ennen muuta sillä tiellä tukemisen ja tällaisten henkilö-
kohtaisten opinpolkujen kautta.

Ja haluan nostaa tähän keskusteluun vielä esille myös peruskoulun aidon maksuttomuu-
den. Lapsiasiainvaltuutettu on ilmaissut huolensa siitä, että tällä hetkellä peruskouluissa
retket, luokkaretket ja leirikoulut, eivät toteudu aidosti maksuttomina ja aiheuttavat osalle
perheistä haasteita. Itse toivon, että tulevaisuudessakin koulut voivat tällaisia erilaisia ke-
räyksiä järjestää, tehdä vaikkapa myyjäisiä tai muuta toimintaa. Se on ihan hyvää kasva-
tusta ja yhteistyötä perheiden ja koulun ja lasten välillä. En kategorisesti sanoisi, että se on
kiellettyä, mutta niissäkin tilanteissa meidän pitää taata jokaiselle lapselle ja nuorelle mah-
dollisuus luokkaretkiin ja leirikouluihin, jos he eivät tähän vapaaehtoiseen rahankeräyk-
seen pysty osallistumaan.

Puhemies Paula Risikko:  Otetaan muutama puheenvuoro tässä ja sitten mennään kyllä
debattiinkin. — Edustaja Multala. [Vastauspuheenvuoropyyntöjä] — Mutta tällä hetkellä
voi jo varata noita vastauspuheenvuoroja. Samalla kun edustaja Multala puhuu, niin otam-
me niitä vastaan.

17.13 Sari Multala kok: Arvoisa puhemies! Kiitos puheenvuorosta, en puhu pitkään. —
Suomen koulutuspolitiikan kulmakivi on mahdollisuuksien tasa-arvo. Jokaisella on oltava
mahdollisuus kehittää itseään perhetaustastaan ja sosioekonomisesta asemastaan riippu-
matta. On yksinkertaisesti väärin, jos koulupolku keskeytyy taloudellisten syiden vuoksi.
Koulutuspolitiikkamme ytimessä on tavoite siitä, että jokainen suorittaa vähintään toisen
asteen tutkinnon. Pienen maan menestys on laadukkaassa koulutuksessa ja osaamisen vah-
vistamisessa. Nämä tavoitteet on jatkuvasti pidettävä mielessä koulutuspolitiikasta keskus-
teltaessa. Nyt käsiteltävässä kansalaisaloitteessa vaaditaan, että eduskunta laatii perusteel-
lisen selvityksen ja ryhtyy toimenpiteisiin toisen asteen opintojen maksullisuuden poista-
miseksi.

Arvoisa puhemies! On muistettava, että opetus on jo nyt maksutonta perusasteelta kor-
keakouluihin. Opetusministeri Grahn-Laasosen johdolla on toteutettu jo kaksi selvitystä,
3



Pöytäkirjan asiakohta PTK 59/2018 vp
joissa on kartoitettu opiskelijoille aiheutuvia kustannuksia sekä toimenpiteitä, joilla niihin
voidaan puuttua. Selvityksessä kävi ilmi, että ammatillista tutkintoa opiskelevien kustan-
nukset ovat opiskeluajalta keskimäärin satoja euroja, tosin kustannukset vaihtelevat tutkin-
nosta toiseen huomattavasti. Lukio-opiskelijoiden osalta kustannukset saattoivat kohota
jopa 2 500 euroon. On itsestään selvää, että tämä kehityssuunta ei ole toivottava. Kukka-
ron paksuus ei voi määrittää kenenkään koulupolkua.

Arvoisa puhemies! Toimeen on kuitenkin jo tartuttu. Hallitus on arvioinut maksutto-
mien materiaalien kustannusvaikutukset, jotka olisivat karkeiden arvioiden mukaan noin
100 miljoonaa euroa vuositasolla. Kehysriihen yhteydessä hallitus päätti jo oppimateriaa-
lilisän käyttöönotosta. Oppimateriaalilisä tulee voimaan elokuussa 2019. Arvioiden mu-
kaan oppimateriaalilisää saisi noin 40 000 opiskelijaa. Lisäksi lukio-opiskelijoiden opinto-
tukiaika laajenee kuukaudella.

Arvoisa puhemies! Hallituksen jo päättämien toimenpiteiden lisäksi tulee myös selvit-
tää uusien täsmätoimenpiteiden käyttöönottoa. Sähköiset materiaalit ovat jo nyt arkipäi-
vää, ja niiden käyttö on jo alentanut materiaalikustannuksia. Myös valtakunnallisten alus-
tojen luominen olisi yksi oiva keino vähentää materiaaleista syntyviä kustannuksia. Myös
paikallistasolla on jo keksitty hyviä keinoja kustannusten alentamiseen, kuten kirjastot.
Näiden keinojen toivoisi leviävän laajemmallekin.

Jokaisella on oikeus kouluttautua ja kehittää itseään. Tästä periaatteesta me pidämme
jatkossakin kiinni.

17.16 Johanna Karimäki vihr: Arvoisa rouva puhemies! Käsittelyssä on kansalaisaloite
Maksuton toisen asteen koulutus kaikille. Se on kerännyt yli 53 000 kansalaisen allekirjoi-
tuksen. Aloitteessa esitetään, että ryhdytään tarvittaviin toimenpiteisiin ja lakiuudistuksiin
lukio- ja ammatillisten opintojen maksullisuuden poistamiseksi.

Aloite on tärkeä tasa-arvoa parantava esitys. Arvioiden mukaan toisen asteen koulutuk-
sen maksuttomuus maksaisi alle 100 miljoonaa euroa. Se on tärkeä sijoitus nuorten hyvin-
vointiin, ja se ennaltaehkäisee työttömyyttä ja syrjäytymistä. On tutkittu, että toisen asteen
koulutuksen puute lisää merkittävästi syrjäytymisriskiä, mutta esimerkiksi lukion käynyt
nuori on tilastojen mukaan paremmassa asemassa, suojassa syrjäytymiseltä.

Hallituksen tolkuttomat leikkaukset koulutukselta ovat lisänneet eriarvoisuutta pikku-
lapsista aikuisiin. Varsinkin ammatilliseen koulutukseen on tehty suuri 190 miljoonan eu-
ron leikkaus, mikä on heikentänyt nuorten pääsyä koulutukseen. Se on kestämätöntä, sillä
100 000 alle 30-vuotiasta on pelkän peruskoulun varassa. Peruskoulupohjalla olevien ih-
misten työllisyysaste on vain 40 prosenttia. Peruskoulun jälkeinen koulutus ei ole yhden-
vertaisesti kaikkien nuorten ulottuvilla, vaikka Suomen lainsäädäntö sitä edellyttää. Pelk-
kä maksuton peruskoulutus ei enää takaa työllistymistä, nykyiset työmarkkinat edellyttä-
vät vähintään toisen asteen tutkintoa. 

Lukio-opintoihin liittyvät välttämättömät kustannukset ovat keskimäärin 2 500 euroa, ja
joidenkin ammatillisten tutkintojen kustannukset voivat, riippuen alasta ja oppilaitoksesta,
nousta jopa useaan tuhanteen euroon. Tämä asettaa paineita vähävaraisten perheiden toi-
meentulolle.

Suomalaisista nuorista peräti 15 prosenttia ei ole suorittanut toisen asteen tutkintoa 25
ikävuoteen mennessä. Nuorisobarometrin mukaan jopa neljännes toisen asteen tutkinnon
keskeyttäneistä kertoo, että rahan puute on ollut vaikuttamassa siihen, että opinnot ovat
jääneet kesken.
4



Pöytäkirjan asiakohta PTK 59/2018 vp
Tämä aloite tukee YK:n tavoitteita, lapsen oikeuksien sopimuksen tavoitteita.
Ja pidän arvokkaana sitä, että kansalaisaloitteessa otetaan huomioon vammaisten lasten

asema. Aloitteessa todetaan: ”Tulee huomioida, että vammaisella ja muulla erityistä tukea
tarvitsevalla oppilaalla on perusopetuslaissa oikeus saada maksutta opetukseen osallistu-
misen edellyttämät tulkitsemis- ja avustajapalvelut, muut opetuspalvelut ja erityiset apuvä-
lineet. Tämän oikeuden tulee koskea myös toista astetta.”

Arvoisa puhemies! On muitakin asioita, jotka parantavat koulutuksen tasa-arvoa. Kan-
natan myös oppivelvollisuuden pidentämistä, jolloin toinen aste olisi maksuton. Kustan-
nuksia syntyy koulunkäynnin lisäksi myös asumisesta ja elämisestä. Vihreä ryhmä on siksi
esittänyt opintotukeen tasokorotusta myös toiselle asteelle.

Toivon, että eduskunta tukee tätä kansalaisaloitetta ja käsittelee laajasti koulutuksen yh-
denvertaisuutta parantavia kysymyksiä. Osaavat, onnelliset ihmiset ovat pienen maan vah-
vuus.

Puhemies Paula Risikko:  Otetaan vielä yksi varsinainen puheenvuoro, edustaja Anders-
son. Sen jälkeen mennään debattiin, ja ensimmäisen debattipuheenvuoron saa edustaja
Torsti.

17.20 Li Andersson vas: Arvoisa puhemies! Suomessa ollaan totuttu ylpeilemään koulu-
tusjärjestelmällämme ja erityisesti sen tasa-arvoisuudella. Kuten tänäänkin ollaan kuultu,
monissa juhlapuheissa ja eduskunnassa käytettävissä puheenvuoroissa toistetaan samoja
viestejä siitä, kuinka meillä on laadukas julkinen koulutus, joka takaa kaikille taustasta
riippumatta mahdollisuuden kouluttautua, miksi haluaa. Tämä on tavallaan totta, mutta to-
dellisuus ei kuitenkaan ole ihan näin ruusuinen.

Peruskoulussa oppilaan kotitausta vaikuttaa aiempaa enemmän oppimistuloksiin, ja
myös korkeakoulutus kasautuu todennäköisemmin opiskelijoille, joiden vanhemmillakin
on korkeakoulututkinto. Nyt käsittelyssä oleva kansalaisaloite on nuorilta opiskelijoilta
lähtöisin oleva selkeä kannanotto yhden koulutusjärjestelmän epäkohdan ja epätasa-arvoi-
suuden korjaamiseksi.

Suomen kaltaisessa koulutusta arvostavassa hyvinvointivaltiossa ei voida sallia, että yh-
denkään nuoren koulutuspolku katkeaa heti peruskoulun jälkeen liian korkeisiin opiskelu-
kustannuksiin ja rahojen vähyyteen. Tuoreimmassa nuorisobarometrissä 17 prosenttia vas-
taajista ilmoitti, että he ovat joutuneet karsimaan opiskeluvaihtoehtojaan rahanpuutteen
vuoksi. Niistä, joilla ei ole perusasteen jälkeistä tutkintoa, ”kyllä” vastasi 42 prosenttia tä-
hän kysymykseen. Rahanpuute on siis ongelma erityisesti niille nuorille, jotka muutenkin
ovat vaarassa keskeyttää opintojaan toisella asteella.

Tehtyjen selvitysten perusteella on myös mahdollista todeta, että rahanpuute vaivaa eri-
tyisesti ammatillisen koulutuksen valinneita. Kyse ei ole ainoastaan oppimateriaalikustan-
nuksista, vaan ammatillisen puolen opiskelijat myös itsenäistyvät aikaisemmin, sillä he
joutuvat lukio-opiskelijoita useammin muuttamaan lapsuudenkodistaan toisen asteen
opintojen vuoksi. Köyhyysriski lisääntyy nuorella iällä kotoa muuttaneilla. 

Lapsiasiainvaltuutetun eduskunnalle antamassa kertomuksessa puhutaan hyvinvointi-
valtion alisuoriutumisesta. Hyvinvointivaltion alisuoriutumista on mielestäni juuri se, että
suomalaiset nuoret joutuvat huolehtimaan tai jopa keskeyttämään opintojaan jo toisella as-
teella oman tai oman perheen vähävaraisuuden takia. Siksi tämän kansalaisaloitteen peri-
aatteellista merkitystä ei voi liikaa alleviivata.
5



Pöytäkirjan asiakohta PTK 59/2018 vp
Suomalaisen yhteiskunnan on pystyttävä lupaamaan jokaiselle nuorelle aito mahdolli-
suus suorittaa toisen asteen tutkinto. Se on meidän kansanedustajienkin yhteinen tehtävä ja
velvollisuus jokaiselle suomalaiselle nuorelle. Suomalaisen koulutusjärjestelmän on myös
pystyttävä takaamaan jokaiselle nuorelle tarvittava määrä tukea ja ohjausta, jotta koulutuk-
sen keskeyttämisiltä jo toisella asteella vältytään.

Toisen asteen maksullisuuden ongelmallisuus vaikuttaisi tänäänkin käytettyjen puheen-
vuorojen perusteella olevan jollain lailla kaikkien puolueiden tiedossa ja huolena. Hallitus
on ratkaisuksi esittämässä opintotukeen 46,8 euron opintomateriaalilisää. Siihen olisivat
oikeutettuja toisen asteen alle 20-vuotiaat opiskelijat, joiden vanhempien yhteenlasketut
vuositulot ovat alle 40 950 euroa. Tämän ratkaisun ongelma on se, että se ei kuitenkaan
huomioi, miten opintomateriaalikustannukset jaksottuvat koulutuspolun aikana. Lisäksi se
rajaa esimerkiksi suurimman osan yksin asuvista opiskelijoista etuuden ulkopuolelle eikä
se huomio tarpeeksi sellaisia perheitä, joissa on monta lasta toisen asteen koulutuksen pii-
rissä samaan aikaan. 

Tällaisten laastariratkaisujen ongelma on myös se, että niissä ei huomioida sitä laajem-
paa ja erittäin tärkeää koulutuspoliittista visiota, joka tähänkin kansalaisaloitteeseen sisäl-
tyy. Se on ajatus koulutuksesta universaalina, kaikille nuorille kuuluvana mahdollisuute-
na. Tähän kuuluu oleellisena ajatus siitä, että maksuttomuus perusopetuksen tavoin pitää
taata kaikille opiskelijoille perhetaustasta riippumatta.

Pidän ihmeellisenä, että hallitus johdonmukaisesti torjuu esityksen oppivelvollisuuden
pidentämisestä. Se olisi koulutuspoliittinen uudistus, jonka puitteissa olisi mahdollista rat-
kaista monia niistä ongelmista, jotka liittyvät toisen asteen koulutukseen. Ensinnäkin se
olisi koulutus- ja työllisyyspoliittisesti perusteltua. Ihmisten koulutusaste on suoraan yh-
teydessä ihmisten työllistymisen todennäköisyyteen ja myöskin elämän aikana tehtyihin
työvuosiin. Suomalaisilla työmarkkinoilla ei enää pärjää puhtaasti perusopetuksen varas-
sa. Siksi on perusteltua, että yhteiskunta panostaa nykyistä järeämpiin toimiin jokaisen toi-
sen asteen tutkinnon varmistamiseksi.

Mikäli oppivelvollisuus pidentyisi toiselle asteelle, olisi myös tarvittavien resurssien
maksuttomuuden varmistamiseksi ja riittävän opinto-ohjauksen turvaamiseksi seurattava
perässä. Se tekisi toisin sanoen toisella asteella tarvittavat resurssit vähemmän suhdanne-
herkiksi ja alttiiksi kulloisenkin hallituksen leikkauksille. Oppivelvollisuuden pidentymi-
sen myötä toteutuisivat siis myös koulutuksen maksuttomuus sekä pakko turvata resurssit
opinto-ohjaukseen, opintopaikkojen riittävyyteen ja opiskelijahuoltoon nykyistä parem-
min. Samalla olisi myös pakko turvata ammatillisen koulutuksen laatua turvaamalla riittä-
vä määrä lähiopetusta. Sen määrän väheneminen vaarantaa jo nyt ammattitaidon hankki-
misen ja jatko-opintokelpoisuuden ja on varmasti myöskin yhteydessä koulutuksen kes-
keyttäneiden määrään ja tilanteeseen.

Puhemies Paula Risikko:  Otetaan tässä vaiheessa debattivaihe, noin 20 minuuttia, ja sen
käynnistää edustaja Torsti.

17.27 Pilvi Torsti sd (vastauspuheenvuoro): Arvoisa puhemies! Sosiaalidemokraattises-
sa koulutuspolitiikassa maksuton toinen aste on osa ajattelua, jossa lapsille ja nuorille pitää
mahdollistaa koulutus, jolla voi pärjätä yhteiskunnassa, työllistyä ja saada valmiudet jat-
kuvaan elinikäiseen oppimiseen. Tarvitsemme siis eheän koulupolun lähipäiväkodista lä-
hikouluun ja sitten toiselle asteelle.
6



Pöytäkirjan asiakohta PTK 59/2018 vp
Nykyisellään monen toisen asteen opinnot kuitenkin keskeytyvät rahan vuoksi, ja toden-
näköisesti maksullisten materiaalien vuoksi joidenkin nuorten lukio- tai ammatillinen kou-
lutus ei edes ala. Tammikuussa saimme maan johtavien taloustieteilijöiden arvion, jossa
toista astetta pidettiin keskeisimpänä uudistustarpeena koulutuspolitiikassamme. Siksi kii-
tänkin järjestöjä tästä todella hyvin periaatteellisesta aloitteesta, jonka puitteissa pääsem-
me jo nyt arvioimaan toisen asteen todellisia kustannuksia. Uskon, että hyviä ratkaisuja on
löydettävissä ja, arvoisa puhemies, kannatan tätä aloitetta. Näen sen askeleena kohti oppi-
velvollisuuden laajentamista, jota SDP on ajanut vuosia vasemmistoliiton tuella ja jonka
taakse iloksemme viime kuukausina monet puolueet näyttävät tulleen. — Kiitos.

17.28 Tuomo Puumala kesk (vastauspuheenvuoro): Arvoisa rouva puhemies! Tämä kes-
kustelu on tavattoman tärkeä, hyvä, että olemme tässä. Mekin keskustassa olemme asetta-
neet omaksi pitkän tähtäimen tavoitteeksemme aidosti maksuttoman toisen asteen. Hyvä-
nä lähtönä sille on tämä nykyisessä hallituksessa toteutettu oppimateriaalilisä, josta vielä
kiitos kaikille asiaan vaikuttaneille. Se on erittäin tärkeä liikkeellelähtö.

Mitä tulee sitten oppivelvollisuuteen, me kutsumme sitä oppioikeudeksi, ja olemme itse
asiassa ihan näillä minuuteilla julkistaneet oman oppioikeuskantamme, joka myös oppivel-
vollisuutta käsittelee. Se on sillä tavalla historiallinen, että se on varmasti ensimmäinen
malli, joka ei ole puhdas kyllä tai ei -malli, vaan pyrkii yhdistämään molemmista ne par-
haat puolet, räätälöimään tuen aidosti sitä tarvitseville ja mahdollistamaan sen, että kaikki
kävisivät toisen asteen koulutuksen. Meillä ei ole varaa, ei inhimillisesti eikä taloudellises-
ti, siihen, että jopa tuhansia nuoria vuosittain [Puhemies: Aika!] jää toisen asteen koulutuk-
sen ulkopuolelle.

Puhemies Paula Risikko: Pysytään minuutissa, niin mahdollisimman moni saa ministe-
reitten aikana puheenvuoron. — Edustaja Heinonen.

17.29 Timo Heinonen kok (vastauspuheenvuoro): Arvoisa rouva puhemies! Kaikki var-
masti toivovat ja kannattavat, että toisen asteen opinnot eivät jää kenelläkään kiinni tulo-
tasosta tai perhetaustasta, sen takia tätä aloitetta on syytä viedä eteenpäin. On puhuttu, että
maksuton toisen asteen koulutus maksaisi 100 miljoonaa. Kysyisin ministeri Grahn-Laa-
soselta, pitääkö tämä arvio sisällään myös koulumatkat ja asumisen niiden kohdalla, jotka
eivät pysty toista astetta käymään omasta kodistaan käsin.

Ja toisena kysymyksenä oppimateriaalikustannukset. Ne ovat kasvaneet merkittävästi.
Ne rasittavat opiskelijaa mutta myös kuntia, jotka oppimateriaalia hankkivat esimerkiksi
peruskouluun. Kysyisin, onko opetusministeriössä mietitty keinoja esimerkiksi materiaa-
lin pidempiaikaiseen käyttöön tai siihen, että opetussuunnitelmia ei päivitettäisi ihan näin
tiukasti. Ja miten digimateriaalien alvin alennus on etenemässä? Silläkin voisimme osit-
tain tähän puuttua.

17.30 Eeva-Johanna Eloranta sd (vastauspuheenvuoro):  Arvoisa puhemies! Kolmen
viime vuosikymmenen aikana Suomesta on kadonnut yli 600 000 työpaikkaa, joihin on
riittänyt perusasteen koulutus. Pelkän peruskoulun varassa olevien työllisyys onkin pudon-
nut niin, että pelkällä peruskoulupohjalla olevista vain 43 prosenttia on töissä ja pelkän pe-
ruskoulun käyneet ovat töissä vain noin puolet työiästään. Onkin todella suuri ongelma,
että meillä on pelkän perusasteen varassa todella huikea määrä, yli 600 000 työikäistä ih-
7



Pöytäkirjan asiakohta PTK 59/2018 vp
mistä, ja jokaisesta ikäluokasta noin 10 000 nuoren opinnot päättyy peruskouluun. Onkin
ihan välttämätöntä, että me turvaamme kaikille, jokaiselle nuorelle vähintään toisen asteen
tutkinto. Näen, että se on sekä velvollisuus nuoria kohtaan että tavallaan nuoren omakin
velvollisuus. Ja niin kun tämä aloite tuo esille, niin monille keskeyttämisen syynä on nämä
kalliit opiskeluvälineet. Jos me todellakin tätä oppivelvollisuutta laajentaisimme, se myös-
kin ratkaisisi tämän ongelman näiden kalliiden oppivälineiden kohdalta ja asia sitten pa-
rantaisi nuorten työllistymistä ja maksaisi itsensä pian takaisin. Toivotaan, että tähän voi-
daan mennä pian.

17.31 Ritva Elomaa ps (vastauspuheenvuoro): Arvoisa puhemies! Ensiksi kiitokset kan-
salaisaloitteen tekijöille. Tämä on todella tärkeä asia ja pitää käsitellä todella tarkkaan, ja
hyvä, että ministerit ovat paikalla.

Oppilaitosten verkosto harvenee. Ei ole enää itsestään selvää, että 15—16-vuotias voi
enää käydä kotoa käsin koulussa. Kun toisen asteen koulutuksen pakolliset kulut lasketaan
yhteen, kustannukset voivat nousta tosi korkeiksi ja monilla perheillä ei ole enää tähän va-
raa ja keskeytyksiä tulee. 

Kun tämä kouluverkosto harvenee, niin 15—16-vuotias ei ole välttämättä valmis asu-
maan pois kotoa, tulee paljon muitakin ongelmia, ja se keskeytys voi senkin takia tulla. Ky-
syisin ministereiltä, miten te suhtaudutte tähän asiaan. Pitäisikö nyt laittaa hanat kiinni kes-
keytyksille pikkuoppilaitosten [Puhemies: Aika!] suhteen, että ne saavat jatkaa.

17.32 Outi Alanko-Kahiluoto vihr (vastauspuheenvuoro): Arvoisa puhemies! Arvoisat
ministerit! Kannatan erittäin lämpimästi tätä kansalaisaloitetta aidosti maksuttomasta toi-
sesta asteesta. Nimittäin joka neljäs toisen asteen opinnot keskeyttänyt nuori kertoo, että
keskeyttämiseen on vaikuttanut heikko rahatilanne. 

Tässä kansalaisaloitteessa yhdistyy monta erittäin tärkeää teemaa. Ensinnäkin köyhyy-
den ja eriarvoisuuden torjuminen yleensä, toiseksi koulutukseen panostaminen ja kolman-
neksi lasten oikeuksien parantaminen. Hallituksen kehysriihessä esittämä opintorahan op-
pimateriaalilisä ei valitettavasti vielä kata kaikkia opintojen kannalta välttämättömiä han-
kintoja, vaikka se sinänsä oli hyvin tärkeä avaus, koska toisella asteella lukiokirjojen lisäk-
si on monia muita kustannuksia, kuten koulumatkat tai esimerkiksi ammatillisissa oppilai-
toksissa tarvittavat opiskeluvälineet. Eikä tällainen kuukausikohtainen tuki myöskään sovi
hyvin tilanteeseen, jossa hankinnat painottuvat lukukausien ja jaksojen alkuun, kuten hy-
vin tiedetään. Tämän vuoksi olisinkin itse asiassa kiinnostunut kysymään [Puhemies: Ai-
ka!] paikalla olevilta ministereiltä, mikä on teidän kantanne tähän kansalaisaloitteeseen.

Puhemies Paula Risikko:  Vielä muistutan, että yksi minuutti, niin ehtivät monet kysyä
ministereitten täällä ollessa.

17.34 Kimmo Kivelä sin (vastauspuheenvuoro): Puhemies! Täytyy toivoa, että joskus tu-
levaisuudessa tämä kansalaisaloite realisoituu. En usko, että se ihan vielä lähiaikoina tulee
tapahtumaan, mutta näen tärkeäksi, että otetaan näitä ensimmäisiä askeleita siihen suun-
taan, että toisen asteen koulutus, on sitten kyse yleissivistävästä lukiokoulutuksesta tai am-
matillisesta koulutuksesta, on lähtökohtaisesti maksutonta. Siitä täytyy pitää kiinni. Tällä
hetkellä on parempi, että tehdään kohdennettuja toimenpiteitä, joista tämä lisä on hyvä ava-
us, ja pitäisi pohtia esimerkiksi tätä, miten kirjastoille saadaan enemmän lukion ja amma-
8



Pöytäkirjan asiakohta PTK 59/2018 vp
tillisten oppilaitosten kirjoja, miten kirjoja voidaan kierrättää eteenpäin ja niin edelleen.
Mutta kyllä siis monet koululaiset, opiskelijat toisella asteella tarvitsevat myös [Puhemies:
Aika!] talouskasvatusta. Amisbarometri kertoo [Puhemies koputtaa] esimerkiksi monien
opiskelijoitten pikavippikierteestä.

17.35 Katja Hänninen vas (vastauspuheenvuoro): Arvoisa rouva puhemies! Maksuton
toinen aste on tosi tärkeä tavoite ja varmasti tahtotila, jota me kaikki kannatamme. Mutta
täytyy sanoa, että tietysti meillä on myös keinot siihen, ja joissakin kunnissa jo tällä het-
kellä esimerkiksi lukion kirjat ovat digitaalisessa muodossa saatavilla tai lainattavissa kir-
jastoista. Tämähän asettaa jo tässäkin vaiheessa opiskelijat eriarvoiseen asemaan.

Arvoisa puhemies! Haluan tuoda tässä esille omakohtaisen kokemukseni. Aikoinaan
aika köyhänä nuorena teiniäitinä lähdin lukioon ja mies maksoi yritysvelkoja, ja kun läh-
din sosiaalitoimesta sitten hakemaan niin sanotusti lainaa niille lukionkirjoille, niin siellä
sanottiin, että ei ole mitään asiaa, että täällä ei sinua palvella. Onneksi oli sitten sukulai-
nen, jolta pystyin lainaamaan rahat lukion oppimateriaaleihin, koska muuten en olisi pys-
tynyt lukiota käymään. Olen erittäin kiitollinen siitä, että löytyi sellainen henkilö, joka pys-
tyi tukemaan. Mutta entäs ne nuoret, joilla sitä henkilöä ei ole? [Puhemies: Aika!] Mitä me
heille vastaamme?

17.36 Harry Wallin sd (vastauspuheenvuoro): Arvoisa puhemies! Tämä on erinomainen
kansalaisaloite. Pitää suhtautua siihen hyvin vakavasti, ja täällähän näissä perusteluissa
kerrotaan nämä kustannukset, jotka syntyvät lukion ja ammatillisen koulutuksen yhteydes-
sä.

Mutta puhemiehen kanssa meillä on hyvä tuttu Martti Pajulammi, joka oli koulukuraat-
torina Seinäjoella. Hän kertoi, ettei 16-vuotias ole tarpeeksi kypsä asumaan yksin opiske-
lupaikkakunnalla. Nythän meillä on käynyt sillä lailla, että tässä toisen asteen koulutukses-
sa kouluverkko on harventunut erittäin runsaasti ja nyt aika moni 16-vuotias joutuu asu-
maan vieraalla paikkakunnalla — edustaja Elomaa tähän kiinnitti huomiota.

Miten opetusministeri näkee tulevaisuudessa tämän toisen asteen kouluverkon? Vielä-
kö se supistuu tästä, niin että yhä useampi lapsi joutuu olemaan vieraalla paikkakunnalla?

17.37 Mirja Vehkaperä kesk (vastauspuheenvuoro): Arvoisa rouva puhemies! Koulu-
tuksen tasa-arvo kaikilla koulutusasteilla on erittäin tärkeää, ja se on Suomen brändi, toi-
vottavasti jatkossakin, niin että koulutuksen saatavuus, saavutettavuus, laatu ja korkeasti
koulutetut opettajat ja henkilökunta turvaavat kaikille tasa-arvoiset lähtökohdat ja mahdol-
lisuudet koko Suomessa.

Keskustan eduskuntaryhmä ja keskustapuolue on oppioikeuspuolue siinä mielessä, että
toivomme, että yhteiskunta takaa jokaikiselle peruskoulun päättävälle toisen asteen koulu-
tuspaikan. Se ei ole paljon luvattu, koska me haluamme, että jokainen peruskoulun päättä-
vä löytää oppimispolun toiselta asteelta, joko lukion tai ammatillisen koulutuksen puolelta.

On tärkeä muistaa, että maksuton toinen aste voi ja sen pitää olla tulevaisuutta. Pidän
tärkeänä kädenojennuksena sitä, että oppimateriaalilisä [Puhemies: Aika!] tulee syksyllä
2019 voimaan.

17.38 Mia  Laiho kok  (vastauspuheenvuoro):  Arvoisa puhemies! Koulupudokkaiden
määrää tulee ilman muuta saada vähennettyä ja kaikille taattua toisen asteen koulutus. Op-
9



Pöytäkirjan asiakohta PTK 59/2018 vp
pivelvollisuusiän pidentäminen ei ole kuitenkaan ratkaisu siihen, että me saamme meidän
nuorista pidettyä kiinni, vaan meidän pitää pystyä kohdentamaan ne resurssit oikealla ta-
valla ja kohdistaa ne niihin nuoriin, jotka niitä tarvitsevat. Ja tämä oppimateriaalilisä on
tarkoitettu nimenomaan niille, joilla ei varallisuutta ole. Viime kädessä kuntien harkinnan-
varainen toimeentulotuki on myös keino saada lisätukea. Tästä olisin vain kysynyt, että
onko tehty selvitystä siitä, kuinka paljon käytännöt kunnissa eroavat tämän harkinnanva-
raisen toimeentulon suhteen.

17.39 Sari Essayah kd (vastauspuheenvuoro): Arvoisa rouva puhemies! Tämän kansa-
laisaloitteen päämäärä on todella tärkeä, ja varmasti sen päämäärän sinällään täällä salissa
me kaikki olemme jakamassa. Mahdollisuuksien tasa-arvo on juuri sitä, mitä meidän pitää
pystyä meidän lapsille ja nuorille Suomessa tarjoamaan.

Pidän hyvänä sitä, että tällä hetkellä hallitus on lähtenyt tässä liikenteeseen oppimateri-
aalilisällä ja myöskin sillä, että lukiokoulutuksen opintotukiaikaa on pidennetty kuukau-
della. Nämä ovat oikeansuuntaisia ja oikeita toimenpiteitä. Nimittäin jos niin sanotusti ker-
tarysäyksellä lähtisimme toteuttamaan tätä koulutuksen maksuttomuutta, niin luulen, että
tässä kyllä monet kustantajat ja oppimateriaalien tuottajat haistaisivat suuren bisnesmah-
dollisuuden. Sen tähden uskon, että tämä valittu etenemismalli on tässä tilanteessa hyvä. Ja
totta kai toivotaan, että tulevaisuudessa voidaan todella huolehtia siitä, että ne nuoret, jotka
tarvitsevat tukea näihin materiaalihankintoihin ja koulutukseensa, myöskin sen täysimää-
räisesti sitten saavat.

17.40 Arja Juvonen ps (vastauspuheenvuoro): Arvoisa rouva puhemies! Heikko rahati-
lanne on varmasti usein syy siihen, että opinnot keskeytyvät. Kysyisin teiltä, ministerit:
millä tavalla me voisimme tukea myös siinä näitä nuoria, että monet nuoret haluavat men-
nä töihin, he haluaisivat käydä töissä hiihtolomalla tai viikonloppuisin tehdä pientä tienes-
tiä, mutta monesti ongelmana on se, että ei ole 18 vuoden ikää? Eli myös se oman rahan tie-
naaminen on myös hyvin tärkeää nuorelle ja edesauttaisi sitä pärjäämistä.

Kuinka me voisimme tehdä opiskelusta — ei ehkä välttämättä niinkään ilmaista — edul-
lisempaa? Minä olen aina ihmetellyt sitä, että kun kirjoista on aina tietyn vuoden painos
otettava opiskelussa käyttöön, niin minkä ihmeen takia niitä painoksia sitten aina muutel-
laan, niin että esimerkiksi edellisen vuoden painokset eivät enää olekaan käytettävissä ole-
via vaan aina pitää ostaa uudet kirjat. Tämä on erityisesti lukiossa tullut vastaan. Luulisi
nyt, että on kuitenkin teoksia, joiden tietopohja säilyy pitempään, eikä tarvittaisi sitten aina
uusia.

Sähköisten oppimateriaalien käytöstä kysyisin: onko tutkittu niiden hyötyjä ja haittoja
[Puhemies: Aika!] esimerkiksi opiskelijalle? Kaikki eivät välttämättä pidä niistä, eivätkä
ne ole terveydellekään hyväksi.

17.41 Maria Guzenina sd (vastauspuheenvuoro): Arvoisa puhemies! Me demarit emme
halua jakaa nuoria eri kasteihin: hyvätuloisiin ja niihin vähävaraisiin nuoriin, jotka joutu-
vat anomaan itselleen apua käydäkseen toista astetta — käydäkseen toista astetta. Tämä
aloite on valtavan tärkeä, ja maailma on muuttunut aivan valtavasti. Kun me saimme pe-
ruskoulujärjestelmän — me löysimme siitä ennen pitkää yksimielisyyden, vaikka sitäkin
aikoinaan vastustettiin — niin toivon, että tässäkin kävisi samalla tavalla.
10



Pöytäkirjan asiakohta PTK 59/2018 vp
Oppivelvollisuusiän pidentämisen hyödyistä on tieteellistä näyttöä. Talouspolitiikan ar-
viointineuvoston mukaan oppivelvollisuusiän nosto 18 vuoteen nostaisi merkittävästi toi-
sen asteen tutkinnon suorittavien osuutta ikäluokasta, ja tämä tuottaisi merkittävää hyötyä
kyseessä olevien henkilöiden työllisyydelle ja tuloille ja tulevaisuudelle. Tämä näkyisi pit-
källä aikavälillä myös julkisen talouden tilan paranemisena. Nämä ovat faktoja, talouden
arviointineuvosto on näin katsonut, ja minun mielestäni meidän pitää tehdä päätöksiä ni-
menomaan tosiasioihin perustuen.

Ja toivon kovasti, että aivan kuten edustaja Zyskowicz on nykyään siirtynyt [Puhemies
koputtaa] niiden joukkoon, jotka kannattavat [Puhemies: Aika!] subjektiivista päivähoito-
oikeutta, niin kokoomus tulee tälle samalle linjalle myös.

17.43 Sari Multala kok (vastauspuheenvuoro): Arvoisa puhemies! Kuten omassa pu-
heenvuorossanikin totesin, kaikki jaamme täällä sen tavoitteen, että koko ikäluokka suorit-
taisi toisen asteen. Me tiedämme sen tilastojen perusteella, kuten edustaja Guzenina totesi,
että sillä on merkittäviä vaikutuksia työllisyyteen. Tästä olemme varmasti kaikki yhtä
mieltä.

Siitä, mitkä ovat vaikuttavimmat keinot tavoitteeseen pääsemiseksi, meillä on ehkä eri-
laisia näkemyksiä. Viimeisimmän nuorisobarometrin mukaan jopa 17 prosenttia nuorista
kertoo keskeyttäneensä tutkintoon johtavan koulutuksen jossain vaiheessa, ja merkittävin
syy keskeyttämiseen on väärä alavalinta. Vierailin itse juuri viime viikolla yhdessä amma-
tillisessa oppilaitoksessa, jossa opettajat vahvistivat tämän viestin. Usein jo peruskoulusta
lähtevä tietämättömyys aloista ja riittämätön opinto-ohjaus siinä vaiheessa johtavat siihen,
että päädytään väärälle alalle, jolla ei sitten motivaatio riitä tai jolle usealla saattaa olla
myös riittämättömät perustaidot. [Puhemies: Aika!] Minkälaisia toimenpiteitä näihin voi-
taisiin löytää?

Puhemies Paula Risikko: Pyydän kiinnittämään huomiota tähän 1 minuutin aikaan.

17.44 Katri Kulmuni kesk (vastauspuheenvuoro): Arvoisa rouva puhemies! Viime vii-
kolla tuli kuluneeksi 50 vuotta siitä, kun tämä sali hyväksyi lain peruskoulusta. Se oli Jo-
hannes Virolaisen esittelemä laki, ja keskustalle sivistyspuolueena sen perintö on erittäin
tärkeää.

Tämä kansalaisaloite on samoin erittäin tärkeä. Toinen aste on ollut mahdollista suorit-
taa maksuttomasti Ruotsissa jo pidemmän aikaa, ja me tiedämme tutkimusten valossa, mi-
ten tärkeää on se, että opiskelijat saavat peruskoulun jälkeen myös itselleen tutkinnon.
Muistan myös varsin hyvin itse, miten vaikea oli aikanaan osa oppikirjoista kustantaa, kun
kuluja tulee paljon.

Lyhyellä tähtäimellä on ollut hirvittävän tärkeää, että hallitus on saanut aikaiseksi oppi-
materiaalilisän. Ei ole ihan vähäpätöinen asia se, että se tulee koskettamaan 40 000:ta opis-
kelijaa, ja se on epäilemättä ensimmäinen tärkeä askel oikeaan suuntaan tässä asiassa.

17.45 Suna Kymäläinen sd (vastauspuheenvuoro): Arvoisa rouva puhemies! Ihan ensim-
mäiseksi haluan kiittää Pelastakaa Lapset ry:tä siitä, että tämä kansalaisaloite on tullut tän-
ne eduskuntaan ja se on saanut riittävästi allekirjoituksia. Toivon, että tämä kansalaisaloite
otetaan vakavasti ja se saa valiokunnassa hyvän, laajan ja kattavan käsittelyn. Se, että hal-
11



Pöytäkirjan asiakohta PTK 59/2018 vp
litus on tehnyt hyviä askeleita tähän mennessä, on toki kannatettavaa, mutta se ei saa olla
syy sille, ettei tätä aloitetta käsiteltäisi kunnolla.

Meillä on 25-vuotiaista kansalaisista 15 prosenttia vailla toisen asteen tutkintoa. Sen
vuoksi tämänkaltaiset aloitteet ovat merkittäviä yhteiskunnallisia uudistuksia, joiden puo-
lesta täytyy myöskin olla valmis tekemään sitten sellaisia päätöksiä, että tästä tulisi totta.
Koulu ei saa loppua kenenkään kohdalta köyhyyteen, ja on vääjäämättömästi näytetty, että
nämä kustannukset, joita tulee niin digitaalilaitteiden kuin myös koulukirjojen ja ammat-
tiin tarvittavien välineiden ja muiden myötä, [Puhemies: Aika!] ovat estäneet toisten opin-
toja. 

17.46 Sami Savio ps (vastauspuheenvuoro): Arvoisa puhemies! Toisen asteen opintojen
suorittaminen on todellakin erittäin tärkeää sekä työelämävalmiuksien että jatko-opinto-
kelpoisuuden kannalta, mutta valitettavasti oppimateriaalien hinta on noussut koko ajan,
mikä vaikeuttaa etenkin vähävaraisimpien perheiden lasten opiskelumahdollisuuksia. El-
lei opiskelemaan pääse, niin syrjäytymisen riski valitettavasti kasvaa.

Me perussuomalaiset haluamme panostaa aiempaa laadukkaampaan ja tehokkaampaan
opetukseen, joka tapahtuu mahdollisimman lähellä kotia. Se vaatii tietenkin toimivaa op-
pilaitosverkkoa sekä lukioiden että ammattioppilaitosten osalta, mihin edustaja Elomaa
tässä edellä viittasi.

Olemme muun muassa parhaillaan eduskunnan käsittelyssä olevan lukiolain yhteydessä
nostaneet esille pienten lukioiden aseman turvaamisen tärkeyden, jotta mahdollisimman
monet nuoret pystyisivät opiskelemaan omalla kotiseudullaan. [Puhemies koputtaa] Pitkät
koulumatkat tai opiskelija-asunnon hankkiminen opiskelupaikkakunnalla aiheuttavat mer-
kittäviä lisäkustannuksia. Miten ministeri suhtautuu tähän asiaan?

17.47 Merja  Mäkisalo-Ropponen sd  (vastauspuheenvuoro):  Arvoisa puhemies! Seu-
raan tällä hetkellä läheltä useampaakin perhettä, joissa on ammatillisessa koulutuksessa tai
lukiossa olevia nuoria ja joissa on oikeasti vaikea löytää rahaa esimerkiksi oppimateriaa-
leihin — ja toimeentulotuki ei saa olla näille perheille se vastaus. Lukion suorittaminen
maksaa jopa 2 600 euroa, ja itse asiassa joidenkin ammatillisten tutkintojen kustannukset
voivat olla tätäkin suuremmat. 

Minusta on surullista ja erikoista, että toisaalta kannamme puheissa huolta nuorten syr-
jäytymisestä ja ilman ammatillista koulutusta olevien tilanteesta mutta emme saa tätä asiaa
hoidettua kuntoon. Oppimateriaalilisä ei poista tätä kokonaisongelmaa, ja siksi tavoitteena
tulee olla oppivelvollisuuden pidentäminen.

17.48 Mari-Leena Talvitie kok (vastauspuheenvuoro): Arvoisa puhemies! Toisen as-
teen koulutuksen koulutusvastuu on kunnilla. Kunnat ja kaupungit järjestävät lukiokoulu-
tuksen, ja suurin osa toisen asteen ammatillisesta koulutuksesta on kuntayhtymien järjes-
tämää. Itse toimin Oulun seudun koulutuskuntayhtymän hallituksen puheenjohtajana, ja
Osekk on maamme suurin toisen asteen ammatillisen koulutuksen järjestäjä.

Toisen asteen koulutuksessa suurin osa opetuksesta on maksutonta, samoin on myöskin
asuntolassa asuminen paikkakunnilla, joilla sitä tarjotaan. Riippuu myöskin kunnasta,
onko kunta tai kaupunki halunnut panostaa siihen, tarjotaanko edelleen maksutonta asun-
tolassa asumista. On totta, että osan oppivälineistä opiskelijat hankkivat itse, mutta varsin-
kin ammatillisen koulutuksen puolella on myöskin sellaisia oppivälineitä, jotka jäävät
12



Pöytäkirjan asiakohta PTK 59/2018 vp
opiskelijoille itselleen sen ammatin harjoittamiseen. Näitä ovat muun muassa parturi-kam-
paajien työvälineet, kokkivälineet ja turvavälineet. [Puhemies: Aika!] On selvää, että ras-
kaampi kalusto on koulun hankkimaa.

Kysyisinkin ministeriltä: onko meillä koottua faktaa, onko selvitystä tilanteesta, [Puhe-
mies: Aika!] moniko ammatillisen koulutuksen järjestäjä tarjoaa maksutonta asumista
opiskelupaikan yhteydessä?

17.49 Juho Eerola ps (vastauspuheenvuoro): Arvoisa rouva puhemies! Tärkeämpää kuin
ihan täysin, kokonaan maksuton toisen asteen koulutus on mielestäni se, että toisen asteen
kouluverkko säilytetään riittävän kattavana ja rahoitusmallit rakennetaan siten, että ne ovat
tasapuoliset niin suurilla kuin pienilläkin koulutuksen järjestäjillä. Mahdollisimman mo-
nen opiskelijan on voitava käydä koulua kotoa käsin ja mielellään jalan. Lisäksi oppima-
teriaali tulee siirtää vaiheittain avoimeen verkkoympäristöön, ja tavoitteen on oltava ylei-
nen, yhteinen ja jatkuvasti täydennettävä kansallisen oppimateriaalin eräänlainen pankki,
jossa huomioidaan laatu ja ennen kaikkea myös tekijänoikeudet.

Jos tämä toisen asteen koulutus tulisi kaikille täysin maksuttomaksi, niin hintalappu oli-
si, niin kuin tässä on kuultu, noin 100 miljoonaa euroa. Tätä on syytä miettiä tilanteessa,
jossa kuitenkin ylivoimaisesti suurin osa pystyy sen maksamaan.

Puhemies Paula Risikko:  Otetaan vielä kaksi vastauspuheenvuoroa tässä vaiheessa, kos-
ka tiedän, että ministereillä on aikataulurajoite: edustajat Andersson ja Parviainen Olli-Poi-
ka.

17.51 Li Andersson vas (vastauspuheenvuoro): Arvoisa puhemies! Vaikka tavoite mak-
suttomasta toisesta asteesta on jaettu ja yhteinen, niin kyllä tämä keskustelu paljastaa aika
mielenkiintoisia eroja, mitä tulee näkemyksiin toisen asteen koulutuksen roolista ja tehtä-
västä. Täällä on nyt tarjottu toimeentulotukea yhtenä ratkaisuna, eli nimenomaan, kuten jo
edustaja Guzenina sanoi, edellytetään, että jotkut nuoret joutuvat anomaan apua sosiaali-
toimistosta, jotta saisivat katettua toisen asteen kustannuksia. Toisaalta on ehdotettu myös-
kin kohdennettuja toimenpiteitä. Näistä on puhuttu jo pitkään, mutta valitettavasti tiedäm-
me, että nämä ovat valitettavan suhdanneherkkiä. Eli kun rahatilanne on tiukka, nipiste-
tään koulutuksen resursseista, niin kuin on nähty tälläkin vaalikaudella, ja se näkyy sitten
suoraan opiskelijoiden toimeentulossa ja myöskin koulutuksen järjestäjäresursseissa.

Ajatus oppivelvollisuuden pidentämisestä lähtee siitä, että nähdään myös toinen aste
kaikille nuorille kuuluvana oikeutena. Laajennetaan ajatusta koulutuksesta universaalina
palveluna, laajennetaan sitä samaa periaatetta, jota tällä hetkellä sovelletaan perusopetuk-
sessa, myöskin toiselle asteelle. [Puhemies: Aika!] Hintalappu 100 miljoonaa ei ole mie-
lestäni lainkaan suuri. [Timo Heinosen välihuuto]

17.52 Olli-Poika Parviainen vihr (vastauspuheenvuoro): Arvoisa rouva puhemies! Täs-
sä syntyy vaikutelma, että toisen asteen koulutus on ikään kuin tarkoitettu maksuttomaksi,
mutta se on asteittain lipsunut toiseen suuntaan ja nyt sitten erilaisin toimenpitein sitä yri-
tetään paikata — tietenkin hyvä, että näitä toimenpiteitä tehdään.

Kysyisin nyt, kun ministerit sattuvat vielä olemaan paikalla: Te olette esittäneet oppima-
teriaalikustannusten hillitsemiseen tällaisia pilottihankkeita valtakunnallisesti. Haluaisin
kuulla lisää, mitäköhän nämä pilotit käytännössä voisivat pitää sisällään ja liittyvätkö ne
13



Pöytäkirjan asiakohta PTK 59/2018 vp
esimerkiksi avoimien digipalvelujen järjestämiseen tai johonkin muuhun. Tällä hetkellä-
hän meillä on vähän haasteena se, että digitalisaatio ei ole laskenut kustannuksia ja taval-
laan helpottanut oppimateriaalien käyttöönottoa, vaan päinvastoin se on jopa vähentänyt
kierrätystä ja sitä kautta edullisempiin oppimateriaaleihin käsiksi pääsyä.

Puhemies Paula Risikko:  Täällä on vielä muutama henkilö, joka ei ole saanut debattipu-
heenvuoroa, eli otetaan, jos vain sopii, ne tähän nopsasti. — Edustaja Myllykoski.

17.53 Jari Myllykoski vas (vastauspuheenvuoro): Arvoisa rouva puhemies! Tässä edellä
kuultiin kaksi erittäin hyvää ja oleellista puheenvuoroa siitä, mitä digitaalisuus on ja mitä
sen pitäisi olla niin, että me voisimme helposti lähteä tähän oppimateriaalien maksutto-
muuteen. Se on juuri se, että meillä olisi tietty pankki, mitä päivitettäisiin, koska se olisi
kustannustehokkaampaa, ja sitten turvaten tekijänoikeudet siitä huolimatta. Pitää olla päi-
vityksessä aina mahdollisuutta, mutta tosi tärkeätä on se, että meillä voi olla kirjallista op-
pimateriaalia, jonka osalta opintosuunnitelmassa katsotaan, että tietyt asiat eivät muutu.
Matemaattiset lainalaisuudet eivät muutu vuodesta toiseen, ne ovat kaikki faktaa, ja pitäisi
keskittyä niihin, että semmoisen oppimateriaalin, mikä on siirrettävissä, sisällä tapahtuva
jokin erityinen muutos ei muuta niin, että kirjaa tarvitsee uudelleen vaihtaa. Kysyn minis-
teriltä, pohditteko tämmöistä pankkijärjestelmää digitaalisuuden osalta [Puhemies koput-
taa] ja tätä oppimateriaalien kierrätettävyyttä.

Puhemies Paula Risikko: Kaksi vastauspuheenvuoroa enää, ja he ovat edustajat Taavit-
sainen ja Niinistö.

17.54 Satu  Taavitsainen sd  (vastauspuheenvuoro):  Arvoisa puhemies! Pienituloisten
perheiden lasten mahdollisuudet lukion ja ammatillisiin opintoihin pysähtyvät aivan liian
usein siihen, ettei perheellä ole varaa pakollisiin oppikirjoihin ja -materiaaleihin, tietoko-
neisiin ja muihin tarvittaviin välineisiin. Vaikka toisen asteen koulutuksen kuuluisi olla
maksuton, niin silti esimerkiksi lukio-opinnot maksavat jopa yli 2 000 euroa. Erityisen
huolissani olen pojista ja nuorista miehistä. Kadonneiden työmiesten osuus on kasvanut, ja
jo 79 000 parhaassa työiässä olevaa miestä on syrjäytetty, ja miesten työllisyyden esteenä
on peruskoulun jälkeisen tutkinnon puuttuminen. 

Arvoisat ministerit, mitä aiotte tehdä tälle miesten ja poikien asialle ja aiotteko edistää
tämän kansalaisaloitteen läpi menemistä?

Puhemies Paula Risikko: Viimeinen vastauspuheenvuoro tässä vaiheessa, edustaja Nii-
nistö.

17.55 Ville Niinistö vihr (vastauspuheenvuoro): Arvoisa puhemies! Kävin välillä laitta-
massa peruskouluikäisille lapsilleni ruokaa, ja mukavaa, että ehdin debatin loppuun vielä. 

Itse halusin korostaa sitä, että maksuton toinen aste on aidosti maksuton. Myös oppima-
teriaalien ja muiden hankkimisten kustannusten maksuttomuus on tärkeä edellytys sille,
että jokaisen nuoren tosiasialliset mahdollisuudet saada toisen asteen loppututkinto toteu-
tuvat. Universaalit etuudet, se, että se on kaikille maksuton, on aina paljon helpompi jär-
jestelmä nuoren kannalta kuin sellainen, jossa oikeutta pitää anoa. Aina, jos tulee raja-ai-
toja ja esteitä, että otetaan vain erityisen haavoittuvassa asemassa olevat nuoret huomioon,
14



Pöytäkirjan asiakohta PTK 59/2018 vp
usein he eivät ole sellaisessa tilanteessa, että he voivat anoa näitä etuuksia itselleen. He ei-
vät tunnista niitä tai voivat tehdä toisenlaisia valintoja sen takia, että luulevat, että eivät ole
tällaisten mahdollisuuksien piirissä. Sen takia, vaikka on hyvä, että hallitus selvittää erilai-
sia erityisiä tukia, ne eivät riitä vaan aito maksuttomuus olisi paras tae sille, että jokainen
nuori saa toisen asteen loppututkinnon. Samalla kun on maksuton toinen aste kaikille,
saamme tehokkaammin kustannuksia alaspäin sillä, että materiaalihankinnat on keskitetty
ja sähköisiä materiaaleja voidaan hyödyntää suunnitelmallisesti.

Puhemies Paula Risikko: Ministereitten vastauspuheenvuorot, aloittaako ministeri
Grahn-Laasonen, enintään 3 minuuttia? Paikalta voi puhua.

17.56 Opetusministeri Sanni Grahn-Laasonen: Arvoisa puhemies! Kiitos aloitteen te-
kijöille ja allekirjoittajille tärkeän yhteiskunnallisen epäkohdan nostamisesta esille keskus-
teluun. Mahdollisuuksien tasa-arvo on suomalaisen koulutusjärjestelmän luovuttamaton
lähtökohta, ja kenenkään koulutuspolku ei saa katketa varattomuuteen tai esimerkiksi op-
pimateriaalikustannuksiin. Uskon, että tästä yleisperiaatteesta täällä vallitsee harras yksi-
mielisyys. Se, mistä olen kovin ylpeä, on se, että hallitus on ryhtynyt tekoihin tämän on-
gelman ratkaisemiseksi, ja kerron niistä kaksi tärkeää tekoa.

Elikkä hallitus on päättänyt oppimateriaalilisän käyttöön ottamisesta opintotukeen. Se
ratkaisee tätä ongelmaa siten, että tuki voidaan kohdentaa sitä eniten tarvitseville, siis niil-
le vähävaraisille perheille ja opiskelijoille, joille kustannukset ovat muodostuneet tai voi-
vat muodostua esteeksi kouluttautumiselle. Hallituksen päätöksen mukaan valmistelussa
on esitys, jossa alle 20-vuotiaalle pienituloisen perheen opiskelijalle opintorahan yhteydes-
sä maksettaisiin noin 47 euron oppimateriaalilisä, ja on arvioitu, että tämän lisän piirissä —
ministeri Terho voi kertoa valmistelutilanteesta tarkemmin — olisi noin 35 000 opiskeli-
jaa, noin viidennes kaikista lukiokoulutuksen ja ammatillisen koulutuksen opiskelijoista.

Sen lisäksi ihan tuore asia ja uutinen on se, että tällä viikolla lisätalousarvioneuvotteluis-
sa hallitus päätti esittää eduskunnalle, että käynnistäisimme pilotteja 2 miljoonan eron
edestä kouluissa ja kunnissa siihen, miten voitaisiin näitä kustannuksia alentaa. Kyse ei ole
ainoastaan siitä, miten voidaan korvata, vaan myös siitä, miten näitä materiaalikustannuk-
sia voitaisiin alentaa. Ne ovat paisuneet pitkälti monin paikoin, ja meillä tarvitaan ratkai-
suja ja malleja, joilla voidaan esimerkiksi tehostaa kierrätystä, jolloin materiaaleja voidaan
lainata, jotta voidaan digitaalisuutta hyödyntää ja niin edelleen kuitenkin siten, että meil-
lähän tietysti paikallisesti päätetään niistä materiaaleista eli se on meidän opettajien auto-
nomian ja koulujen autonomian piirissä vahvasti oleva asia.

Sen lisäksi tässä tuli lukuisia kysymyksiä, mihin mielellään myöskin vastaan aikarajoi-
tusten puitteissa. Koulutuksen saavutettavuus on niin ikään tasa-arvon ohella meillä tärkeä
periaate, tai se liittyy nimenomaan koulutukselliseen tasa-arvoon. Pääsääntönä tulee olla
se, että toisen asteen koulutuksen voisi suorittaa lapsuudenkodista käsin. Erityisesti amma-
tillisessa koulutuksessa tietysti kaikkia aloja ei voi tarjota ihan kaikkialla Suomessa katta-
vasti, kun on pieniä aloja, mutta pääsääntö tämä kuitenkin. Ja se on tärkeätä, että meillä tätä
mahdollisuuksien tasa-arvoa vaalitaan myös tämän saavutettavuuden osalta, ja näin on toi-
mittu myöskin hallituksen käynnissä olevissa isoissa koulutukseen kohdistuvissa refor-
meissa toisella asteella, lukiossa.

Nyt kun ajatellaan näitä ratkaisuja, mitä meillä on edessä, niin tietysti tärkeintä on löy-
tää ne prioriteetit, joihin kohdennetaan. Sen takia tämä oppimateriaalilisä on tärkeä. Sen li-
15



Pöytäkirjan asiakohta PTK 59/2018 vp
säksi meillä on myös paljon tarpeita esimerkiksi opetuksen kehittämisessä, opettajaresurs-
seissa erityisopetuksessa muun muassa. Silloin, kun ollaan tässä salissa, näistä prioritee-
teista on tietysti meidän tärkeä keskustella, mutta tämä mahdollisuuksien tasa-arvon tur-
vaaminen jokaiselle nuorelle on meille luovuttamaton lähtökohta.

Puhemies Paula Risikko:  Sitten ministeri Terho, enintään 3 minuuttia paikalta.

18.00 Eurooppa-, kulttuuri- ja urheiluministeri  Sampo  Terho:  Arvoisa puhemies!
Todella tämä ajatus maksuttomasta toisen asteen opetuksesta on tärkeä ennen kaikkea ni-
menomaan mahdollisuuksien tasa-arvon takia. 

Opintotuesta vastaavana ministerinä tämä keskustelu liippaa minua ennen kaikkea tä-
män moneen kertaan mainitun oppimateriaalilisän kautta. Tämän ajatuksen esittelin maa-
liskuussa, ja se sittemmin sai hallituksessa huomattavaa kannatusta, ja näin esitys oppima-
teriaalilisästä nyt lähtee pian lausuntokierrokselle. Todella nämä yksityiskohdat siitä ovat
hahmottuneet seuraavasti: Oppimateriaalilisä esitetään alle 20-vuotiaille pienituloisten
perheiden toisen asteen opiskelijoille, ja sen määrä olisi 46,8 euroa kuukaudessa. Lisä
myönnettäisiin vähävaraisimmille eli vähävaraisuuskorotukseen oikeutetuille pienituloi-
sille opiskelijoille, jolloin vanhempien tulot ovat näillä perheillä enintään 41 100 euroa
vuodessa. Myös alle 17-vuotias opiskelija voisi saada oppimateriaalilisää, jos hän täyttäisi
opintoja ja vanhempien tulorajoja koskevat edellytykset. Tällöin oppimateriaalilisä auttaa
myös pienituloisten perheiden opiskelijoita jo heti toisen asteen alusta saakka. Ja oppima-
teriaalilisään olisi oikeutettu täällä jo mainittu arviolta 35 000 opiskelijaa, mikä siis tarkoit-
taa noin kolmannesta toisen asteen opintotukea saavista opiskelijoista ja viidennestä kai-
kista lukiokoulutuksen ja ammatillisen koulutuksen opiskelijoista.

Näin ollen voi sanoa, että tämä jo käynnissä oleva uudistus varsin tehokkaasti auttaa en-
sisijaisesti nimenomaan näitä heikommassa asemassa olevia ja heidän opiskeluaan eikä
toisaalta sitten käytä verovaroja hyvätuloisten perheiden opiskelijoiden tukemiseen. Meil-
lä on yhteisymmärrys siitä, että yhdenkään nuoren opinnot eivät saa keskeytyä perheen
heikon taloudellisen tilanteen takia, ja se on tietenkin paitsi yksilön etu myös kansakunnan
etu. Maksuton toinen aste — täällä on usein sanottu ”maksuton” mutta ehkä oikeampi olisi
”verorahoitteinen” toinen aste — aiheuttaisi paljon suuremmat kustannukset. Täällä on pu-
huttu sadasta miljoonasta — jotain sinne päin, kukaan ei tiedä tarkkaan — 80 miljoonaa
vähintään, niin on minulle arvioitu, ja oppimateriaalilisän kustannukset ovat vain 14 mil-
joonaa vuodessa, joten uskallan sanoa, että tällä ratkaisulla, minkä hallitus on nyt tehnyt,
edistetään mahdollisuuksien tasa-arvoa hyvin kustannustehokkaasti. Saadaan merkittävä
apu pienituloisten perheiden opiskelijoille ja kuitenkin samalla rajataan sitten rasitukset
veronmaksajalle mahdollisimman järkevästi. Joten tämä on nähdäkseni viisain tapa edetä
niillä varoilla, jotka nyt on käytettävissä. — Kiitos.

Ensimmäinen varapuhemies Mauri Pekkarinen: Puhujalistaan.

18.03 Pilvi Torsti sd: Arvoisa puhemies! Kun tämä kansalaisaloite maksuttomasta toises-
ta asteesta oli vireillä, hämäläislukiosta ylioppilaaksi kirjoittanut nainen kertoi Yleisradi-
ossa, että hän joutui toisinaan odottamaan äitinsä ja isänsä palkkapäivää viikkojakin saa-
dakseen tarvitsemansa koulukirjat. Ikävin muisto oli jäänyt lukioajan alussa olleesta kieli-
tunnista: ”Viittasin, että ei ole kirjaa. Opettaja sanoi, ettei ilman kirjaa ole seuraaville tun-
16



Pöytäkirjan asiakohta PTK 59/2018 vp
neille mitään asiaa. Siitä tuli sellainen olo, että kiva, kun nolasit minut koko luokan edes-
sä”, hän kertoo.

Arvoisa puhemies! Sosiaalidemokraattisessa koulutuspolitiikassa maksuton toinen aste
tosiaan on osa ajattelua, jossa universaalisti lapsille ja nuorille mahdollistetaan koulutus,
jolla voi pärjätä yhteiskunnassa, työllistyä ja saada valmiudet jatkuvaan oppimiseen. Tar-
vitsemme eheän koulupolun lähipäiväkodista lähikouluun, lukioon ja ammatilliseen oppi-
laitokseen. Mutta nykyisellään nämä opinnot tosiaan keskeytyvät monilla rahan vuoksi.
Todennäköisesti maksulliset materiaalit jopa estävät opintojen aloittamista.

Arvoisa puhemies! Tammikuussa saimme professori Roope Uusitalon johtaman talous-
politiikan arviointineuvoston raportin. Siinä keskeisimpänä koulutuspoliittisena kysymyk-
senä tällä hetkellä Suomessa pidettiin toisen asteen koulutusta ja tutkintojen suorittamista.
Tavoitteena täytyisi olla toisen asteen tutkinto kaikille, kun nyt 10—15 prosenttia ikäluo-
kasta jää sitä vaille. Talouspolitiikan arviointineuvosto nosti merkittävimpänä toimenpi-
teenä toisen asteen suorittamisen varmistamiseksi oppivelvollisuuden laajentamisen katta-
maan toinen aste. Kyseisen raportin liitteessä Roope Uusitalo, Hanna Virtanen ja Allan
Seuri ovat tutkijoina selvittäneet asiaa varsin kattavasti ja myös kansainvälisesti. Asetel-
mana on käytetty joukkoa nuoria, joista osa on juuri ja juuri päässyt toiselle asteelle ja osa
juuri ja juuri jäänyt ikään kuin pisterajojen tai valintaprosessin alle, ja on todettu, että nämä
nuoret hyötyisivät siitä, että kaikilla olisi mahdollisuus toiselle asteelle päästä ja velvoite se
myös suorittaa. Roope Uusitalo on myös todennut, että häntä hieman hävettää, että kun
aiemmin on laskettu vain toisen asteen suorittamisen kuluja, sen hyötyjä tai vaikutuksia on
arvioitu vähemmän ja ne näyttävät olevan huomattavasti merkittävämpiä.

Arvoisa puhemies! Voimme tosiaan eduskuntana kiittää Pelastakaa Lapset -järjestöä
aloitteen tekemisestä ja kaikkia mukana olleita järjestöjä tästä aloitteesta. Se on ollut hieno
demokratiateko ja myös osoitus siitä, että aihe on koettu todella laajasti tärkeäksi ja yhtei-
seksi. Aloitteen ansiosta pääsemme nyt arvioimaan toisen asteen todellisia kustannuksia.
Lähinnä kyse on ammattityövälineistä ja kirjoista tai digitaalisista materiaaleista.

Jonkun verran asiaan perehdyttyäni uskon, että monet arviot, joita olemme saaneet, on
itse asiassa esitetty jonkun verran yläkanttiin, koska niissä oletetaan esimerkiksi monien
kustantajien nykyhinnoittelu. Uskon, että on löydettävissä hyviä ratkaisuja, jotka perustu-
vat esimerkiksi kirjastojen ja ammattivälinelainaamojen hyödyntämiseen.

Hallituksen tällä viikolla ilmoittamat kokeilut ovat oikein tervetullut uutinen, ja toivot-
tavasti voidaan myös palata kehittämään jo edellisellä hallituskaudella virolaisten kanssa
yhteistyössä ideoitua kansallista, julkista alustaa oppimateriaalien jakelua varten. Ideana-
han siis oli nimenomaan alusta, joka ei tavoittele voittoa kustantajille vaan perustuu opet-
tajien tekemien materiaalien suoraan jakeluun ja niistä sitten mahdollisesti maksettaviin te-
kijänoikeudellisiin korvauksiin.

Arvoisa puhemies! Maksuton toinen aste johtaa kohti oppivelvollisuuden ulottamista
toiselle asteelle, niin että jatkossa koulutuksen järjestäjillä olisi velvollisuus vastata siitä,
että nuoret todella myös valmistuvat. Velvollisuuden myötä järjestäjille tulisi lisämahdol-
lisuuksia miettiä ohjausta ja koulupolun kokonaisuutta. Nuorille maksuttomuuden kyl-
keen tulisi oletus opintojen loppuun viemisestä ja oikeudesta saada ja myös vaatia siihen
riittävää tukea, ohjausta ja myös joustavia mahdollisuuksia liikkua toisen asteen sisällä.

Pidemmällä aikavälillä näkisimme varmasti toisen asteen kehittymistä paremmin muut-
tuvan maailman tarpeita vastaavaksi. Esimerkiksi yleissivistäviä opintoja olisi syytä lisätä
myös ammatillisessa koulutuksessa. Muuttuvassa ajassa yleissivistävät opinnot ovat tär-
17



Pöytäkirjan asiakohta PTK 59/2018 vp
keitä koko toiselle asteelle: sekä lukiossa että ammatillisessa oppilaitoksessa opiskeleville.
Muuttuvassa maailmassa juuri ajattelun taidot ovat sellaisia, jotka eivät vanhene. Käytän-
nössä yleissivistäviä opintoja voisi jatkossa toteuttaa toisen asteen yhteistyönä myös koko
ikäluokalle. Se olisi sekä kustannustehokasta että yhteistä jaettua todellisuutta synnyttävää
toimintaa ajassa, jossa kuplaantuminen huolettaa meitä kaikkia.

Arvoisa puhemies! Kannatan siis tätä aloitetta lämpimästi ja näen sen oppivelvollisuu-
den laajentamisen osana. Olen vakuuttunut siitä, että Suomen menestys ja globaali asema
rakentuvat myös tulevaisuudessa tasa-arvoisen koulutuksen, tutkimuksen, sivistyksen ja
osaamisen varaan. Sosiaalidemokraattinen puolue on ajanut koulutus- ja osaamistason
nostoa ja sivistyksen kunnianpalautusta laajasti. Nyt koulutuslupaus täytyy sekä tehdä että
pitää. Maksuton toinen aste olkoon ensimmäinen askel oikeaan suuntaan ja kohti univer-
saalia, kaikille kuuluvaa toisen asteen oppivelvollisuutta. — Kiitos.

18.09 Mia Laiho kok: Arvoisa puhemies! Meillä ei ole varaa menettää yhtään tulevaisuu-
den osaajaa. Sama näkemys on kirjattu nyt käsittelyssämme olevan kansalaisaloitteen ri-
veille. Kansalaisaloite maksuttomasta toisesta asteesta on herättänyt voimakkaan keskus-
telun, johon hallitus on jo ehtinyt vastaamaan. 

Kehysriihen yhteydessä päätettiin toisen asteen opiskelijoiden oppimateriaalilisästä,
niin kun olemme jo saaneet kuulla. Tukeen ovat oikeutettuja toisen asteen alle 20-vuotiaat
opiskelijat, joiden vanhempien yhteen lasketut vuositulot ovat alle 40 950 euroa, ja oppi-
materiaalilisä on suuruudeltaan noin 46 euroa kuukaudessa. Kyseessä on vaikuttava täsmä-
toimenpide, joka kohdistaa avun juuri niille, jotka sitä kipeimmin tarvitsevat. Myös lukio-
koulutuksen opintotukiaikaa päätettiin pidentää kuukaudella, mikä parantaa noin 15 000
lukiolaisen toimeentuloa. 

Maksuttomien materiaalien kustantaminen merkitsisi noin 100 miljoonan euron kulu-
erää veronmaksajien rahoilla. Opetushallituksen selvityksen mukaan 65 prosenttia lukio-
laisista pitää lukion käynnin kustannuksia kohtuullisina eikä koe, että heillä tai heidän per-
heillään olisi vaikeuksia toimeentulossa. Samaisen selvityksen mukaan kuitenkin 6 pro-
senttia lukiolaisista kokee, että heillä tai heidän perheillään on merkittäviä taloudellisia
vaikeuksia toimeentulossa. 

Täysin maksuton toinen aste olisi kuitenkin tilastojen valossa kallis tulonsiirto hyväosai-
sille. Oppimateriaalikulut ovat osalle nuorista liian kalliita, ja tuki onkin sovitettava vas-
taamaan juuri näiden nuorten tarpeeseen, jotka sitä eniten tarvitsevat. On kuitenkin mainit-
tava, että toisen asteen koulutuksesta välittömästi aiheutuneet kustannukset eivät ole ensi-
sijainen syy koulutuspolun keskeytymiselle tai esteenä kouluttautumiselle, vaan taustalle
mahtuu monia syitä ja tarinoita, jotka ovat kaikki yksilöllisiä. Mekaanisten ratkaisujen aika
onkin ohi. Nuoret on nähtävä yksilöinä ja tuen tarve on räätälöitävä aina kunkin tarpeen
mukaan. Lukiouudistus vastaa osaltaan tähän tarpeeseen. Lukioihin on lukiouudistuksen
myötä tulossa lisää tukea, yksilöllistä tukea ja jopa erityisopetusta. 

On viimeistään nyt aika kuitenkin pohtia myös keinoja, joilla kurssikirjojen hinnat saa-
daan pysymään aisoissa. Kustantajat ovat hieroneet käsiään vuosia, kun opintokokonai-
suuksien muutokset ja kirjojen vaihdokset ovat taanneet rahakassan kilinän. Miten voi olla
niin, että yliopiston voi suorittaa ostamatta ensimmäistäkään kirjaa mutta lukioissa tai am-
matillisissa oppilaitoksissa käytetään merkittäviä rahasummia pölyttyviin kirjapinoihin?
Koulujen ratkaisuilla on merkitystä. Ottamalla käyttöön sähköisiä materiaaleja voidaan
madaltaa opiskelun kustannuksia. Ja jos ajatellaan esimerkiksi lukiota, mehän tiedämme,
18



Pöytäkirjan asiakohta PTK 59/2018 vp
mitä kuuluu niihin lukion opetussuunnitelman vaatimuksiin, eikä siihen periaatteessa tar-
vitsisi aina sitä viimeisintä kirjaa, minkä juuri tietty opettaja haluaa. Tässä pitäisi myöskin
nähdä opetusmenetelmien laajentamista opettajakoulutuksessa, että sellainen kirjalähtöi-
nen opettaminen siirtyisi taka-alalle.

Arvoisa puhemies! Koulutusjärjestelmämme on rakentunut mahdollisuuksien tasa-ar-
voa toteuttaen. Kenenkään koulupolun ei tule keskeytyä tai vaarantua koulutuksen kustan-
nusten takia. Kokoomuksen tavoite on, että jokainen nuori suorittaisi vähintään toisen as-
teen tutkinnon. Tämä tavoite saavutetaan yksilöllisellä tuella ja täsmätoimenpiteillä. Lap-
semme ja nuoremme ansaitsevat ainoastaan parasta.

18.14 Merja Mäkisalo-Ropponen sd: Arvoisa puhemies! Ensinnäkin haluan lämpimästi
kiittää tämän aloitteen tekijöitä. Tämä on erinomainen aloite.

Kuten tässä aloitteessakin todetaan, kaikilla nuorilla tulee olla yhdenvertaiset mahdolli-
suudet opiskella toisella asteella. Myös perustuslain 16 §:n mukaan julkisen vallan on tur-
vattava jokaiselle yhtäläinen mahdollisuus saada kykyjensä ja erityisten tarpeidensa mu-
kaisesti myös muuta kuin perusopetusta sekä kehittää itseään varattomuuden sitä estämät-
tä. Tällä hetkellä peruskoulun jälkeinen koulutus ei ole yhdenvertaisesti kaikkien nuorten
ulottuvilla, vaikka lainsäädäntö sitä edellyttää. On hyvä myös muistaa, että Suomi on si-
toutunut YK:n lapsen oikeuksien sopimukseen ja YK:n taloudellisia, sosiaalisia ja sivis-
tyksellisiä oikeuksia koskevaan kansainväliseen yleissopimukseen, ja niiden velvoitteet tu-
lee ottaa huomioon päätöksenteossa.

Tiedämme hyvin, että pelkän peruskoulun varassa olevilla on huomattavia vaikeuksia
työllistymisessä — nykyiset työmarkkinat edellyttävät vähintään toisen asteen tutkintoa.
Pelkän peruskoulun varassa olevien henkilöiden työllisyys on vajaa 43 prosenttia. Tässä
näkyy hyvin työelämän murros. Perusasteen työpaikkojen osuus on laskenut 38 prosentis-
ta 12 prosenttiin vuodesta 1987, kun ylemmän korkea-asteen koulutusta vaativien työpaik-
kojen osuus on kasvanut 5:stä 15 prosenttiin. Vain perusasteen suorittaneille naisille ker-
tyy työvuosia keskimäärin 21, miehille 24, kun työura voi pisimmillään olla jopa 47 vuot-
ta. Myöskin erot eri kouluasteiden välillä ovat huomattavan suuria. Keskiasteen tutkinto
nostaa työuran odotearvon miehillä yli 32 vuoteen ja naisilla yli 33 vuoteen. Korkeakoulu-
tutkinnon suorittaneiden keskimääräiset työurat ovat noin 36 vuotta.

Suomalaisista nuorista peräti 15 prosenttia ei ole suorittanut toisen asteen tutkintoa 25
ikävuoteen mennessä. Vuonna 2018 julkaistun nuorisobarometrin ennakkotietojen mu-
kaan jopa neljännes toisen asteen tutkinnon keskeyttäneistä kertoo, että rahanpuute on ol-
lut vaikuttamassa siihen, että opinnot ovat jääneet kesken. Ilman tutkintoa ja koulutuspaik-
kaa olevista nuorista lähes puolet on joutunut karsimaan opintojaan tai luopumaan  niistä
rahanpuutteen takia.

Jokainen nuori tarvitsee riittävät tiedot ja taidot muuttuvassa maailmassa pärjäämiseen.
Kyse on ennen kaikkea mahdollisuudesta työelämässä menestymiseen sekä elinikäiseen
oppimiseen. Tällä hetkellä toisen asteen koulutuksesta syrjäytyminen ennustaa korkeasti
koulutettuihin verrattuna heikompaa terveydentilaa, useampia työttömyysjaksoja sekä
merkittävästi lyhyempää työuraa. Tämä kehitys saattaa edelleen voimistua työelämän
osaamisvaatimusten kasvun myötä.

Arvoisa puhemies! Aidosti maksuton ja eheä koulutuspolku aina varhaiskasvatuksesta
korkea-asteelle mahdollistaa Suomen osaamispotentiaalin hyödyntämisen täysimääräises-
ti sekä lisää yhdenvertaisuutta perheiden välillä. Hallituksen päättämä oppimateriaalilisä
19



Pöytäkirjan asiakohta PTK 59/2018 vp
on sinällään askel ihan oikeaan suuntaan, mutta se ei kyllä vielä riitä. Tavoitteena on oltava
oppivelvollisuuden pidentäminen. Oppivelvollisuusiän pidentämisen hyödyistä on tieteel-
listä näyttöä. Esimerkiksi talouspolitiikan arviointineuvoston mukaan oppivelvollisuusiän
nosto 18 vuoteen nostaisi merkittävästi toisen asteen tutkinnon suorittavien osuutta ikäluo-
kasta, ja tämä tuottaisi merkittävää hyötyä kyseessä olevien henkilöiden työllisyydelle ja
myös tuloille. Tämä näkyy pitkällä aikavälillä myös julkisen talouden tilan paranemisena.

Oppivelvollisuusiän nosto olisi suoraviivainen, hyvin kohdentuva sekä kustannusteho-
kas tapa parantaa koulutuksen ulkopuolelle jäävien työmarkkina-asemaa. Kaikista eniten
koulutuksen jatkamisesta hyötyisivät juuri heikoiten menestyneet oppilaat, joiden toden-
näköisyys jäädä koulutuksen ulkopuolelle on suurin. Koulutuksen ulkopuolelle jää joukko
nuoria, joiden koulutustasoa voitaisiin uudistuksen avulla merkittävästi nostaa. Oppivel-
vollisuuden pidentäminen ei siis ole mikään mekaaninen toimenpide, eikä tarkoituksena
olisi pitää kaikkia nuoria väkisin niin sanotusti tavallisella koulunpenkillä. Tarkoitus olisi
pitää kaikista nuorista kiinni niin, että he ovat mukana tavoitteellisessa oppimisessa. Se voi
tarkoittaa myös esimerkiksi tavoitteisiin perustuvaa työpajatoimintaa, valmentavaa koulu-
tusta, työkokeilua tai niin sanottua kymppiluokkatoimintaa tai joillekin jopa kuntoutusta
— pääasia, että ollaan tavoitteellisessa oppimisessa kiinni. Yksikin välivuosi pois tavoit-
teellisesta oppimisesta voi aiheuttaa nuorelle paljon haittaa hänen tulevan elämänuransa
kannalta. — Kiitos.

18.20 Katri Kulmuni kesk: Arvoisa puhemies! Viime viikolla tuli kuluneeksi 50 vuotta
siitä, kun tässä salissa hyväksyttiin laki peruskoulusta. Esittelevä ministeri oli Johannes Vi-
rolainen, ja se on tietenkin keskustalle erittäin merkittävä asia sivistysliikkeenä, ja on hie-
noa kantaa sitä perintöä. [Ville Niinistön välihuuto] 

Nyt käsittelyssä oleva asia on myöskin erittäin tärkeä. Ruotsissa toisen asteen opiskelu
on ollut lukiolaisille ja ammattikoululaisille maksutonta jo varsin pitkään. Tietenkin on
myös niin, että jos vaikkapa ajatellaan ammatillisen koulutuksen reformia, mikä tällä kau-
della on pystytty tekemään, niin se itse olisi varmasti vaatinut tulla tehdyksi jo paljon ai-
kaisemmin. Yhdistettynä varsin mittaviin säästöihin sen toimeenpano ei ole aivan yksin-
kertaista, mutta on tärkeää, että tuo lainsäädäntö on nyt pystytty uudistamaan. Olen vakuut-
tunut, että se tuo paljon uusia mahdollisuuksia ammatilliseen koulutukseen. 

Tietenkään historia ei ole ollut oikeastaan viimeisten hallituskausien kohdalla miten-
kään hirvittävän helppo. Jos me katsomme niitä tuloksia, mitä me nyt näemme pohjoisesta
ja Itä-Suomesta, niin kyllähän leikkaukset ovat olleet massiivisia myös aikaisemmin, ja sil-
loin ne kohdistuivat vielä etenkin Pohjois- ja Itä-Suomeen. Omalta alueeltani leikattiin
tuolloin 15 prosenttia. Jos ajattelee yleissivistävää koulutusta laajemmin, niin kyllä on ol-
lut merkittävää myöskin se, että esimerkiksi valtionosuuksiin ei tällä vaalikaudella ole
kohdistunut säästötoimia. Se on antanut perustan peruskouluille ja lukiokoulutukselle ke-
hittää omaa toimintaansa hyvien resurssien puitteissa.

Arvoisa puhemies! Keskusta haluaa, että oppivelvollisuuden sijaan puhuttaisiin oppioi-
keudesta. On hieno asia, että tässä maassa voi opiskella niin pitkään kuin suinkin vain in-
tohimoa ja halua riittää, ja siihen jokaisella pitää myös olla oikeus. Oppioikeus olisi järke-
vää olla täysi-ikäisyyteen asti.

Lisäksi olisi myös tärkeää, että jos käy niin, ettei nuori saa suoritettua toisen asteen tut-
kintoa, niin silloin hänestä otettaisiin koppi, ja tuon kopin tietenkin kaikista järkevimmällä
tavalla voisi ottaa kotikunta. Nimittäin siitä huolimatta, että me saisimme oppioikeuden 18
20



Pöytäkirjan asiakohta PTK 59/2018 vp
ikävuoteen, ei se vielä takaa sitä, että kaikki välttämättä saavat toisen asteen tutkintoa suo-
ritettua. Lisäksi olisi tärkeää myös muistaa se: paitsi että se koskee ammatillista koulutusta
ja yleissivistävää koulutusta, myös vapaa sivistystyö on syytä tuoda tähän kenttään. On tär-
keää, että toisen asteen opinnot voivat olla joustavia näiden eri kenttien osalta.

On tietenkin tosiasia myös se, että valitettavasti tämän hallituksen kaudella ei pystytä
saamaan aikaan näin massiivista muutosta, joka vaatii mittavia taloudellisia resursseja ot-
taen huomion sen, että valtio edelleenkin velkaantuu. Onneksi tuo velka-aste on jo käänty-
nyt pienenemään päin, ja olen vakuuttunut, että tulevat eduskunnat tulevat myös tämän uu-
distuksen tekemään. 

Se, mitä on pystytty tekemään, liittyy esimerkiksi oppimateriaalilisään. Ei ole ihan vä-
häpätöinen asia, että 40 000 opiskelijaa toisella asteella tulee saamaan syksystä 2019 al-
kaen oppimateriaalilisän, 46 euroa kuukaudessa. Kyllä minä muistan myös itse, miltä tun-
tui lukiolaisena, kun eivät rahat suinkaan aina riittäneet koulukirjoihin ja täytyi miettiä, mi-
ten saa kulloisenkin kurssin kirjat hankittua. On tärkeää, että mietitään myös laajasti mo-
ninaisia keinoja, mitä täällä on tullut esille siitä, miten oppimateriaalit sähköistyessään voi-
sivat olla paremmin myös yhteiskäytössä.

Toinen asia, mikä on merkittävä ja mistä jo aikaisemmin on tämän keskustajohtoisen
hallituksen toimesta päätetty, liittyy opintotuen vaikutukseen toisella asteella ja vanhem-
pien tuloihin. On erittäin tärkeää, että se kytkös saatiin purettua. Myös toisen asteen opis-
kelijoilla täytyy olla oikeus itsenäiseen opiskeluun riippumatta siitä, mikä on vanhempien
tulotaso.

Vielä totean sen, että laskelmat tietenkin vaihtelevat hyvin paljon siitä, mitä tämän kan-
salaisaloitteen päämäärä tarkoittaisi. Kuntaliitto arvioi, että se olisi noin 183 miljoonaa eu-
roa. Siitä suuruusluokasta varmasti puhutaan. Lienee totta, että tällä hallituskaudella ei
semmoisia rahoja löydy, mutta on ihan selvää, että keväällä 19 tämä lienee yksi kysymys,
joka hallitusneuvotteluissa täytyy ratkaista. Jos ihmisillä täytyy olla oppioikeus 18-ikävuo-
teen, niin kyllähän silloin perustuslain nojalla sen täytyy olla myös ilmaista. — Kiitoksia.
[Li Andersson: Onko kaikki puolueet paitsi kokoomus nyt mukana?]

18.25 Ville Niinistö vihr: Arvoisa puhemies! Ärade talman! Aloitan sanomalla, että kan-
natan lämpimästi kansalaisaloitetta. Vihreiden tavoite on vähintään seuraavissa hallitus-
neuvotteluissa saada maksuton toinen aste toteutumaan niin, että seuraava hallitus sen sit-
ten toteuttaa.

Ehkä halusin puheenvuoroni aluksi korostaa sitä, että tässä on iso linjaero puolueiden
välillä. Kaikki, jotka eivät kannata universaaleja oikeuksia, yrittävät hämärtää sitä eroa, ja
erityisesti tässä kunnostautuu meidän oikean laidan laitapuolue eli kokoomus. Kokoomus
puhuu aina täsmätoimista ja että pitää tunnistaa ne erityisen heikossa asemassa olevat nuo-
ret, joita pitää erikseen auttaa. Samalla logiikalla vastustettiin aikanaan peruskoulua. Ol-
tiin sitä mieltä, että kyllä kansakoulupohjalla tyttöjä voidaan auttaa oppikouluun ja niin
edespäin.

Kuitenkin kaiken tutkimuksen valossa se, että tietyt perussivistykselliset oppimiseen
liittyvät mahdollisuudet ovat tasa-arvoisia, kaikille kuuluvia ja maksuttomia, takaa parhai-
ten sen, että nuorilla on tässä maassa mahdollisuus tavoitella unelmiaan tasavertaisesti riip-
pumatta perhetaustasta. Universaalit etuudet tulevat aina halvemmiksi, joustavammiksi,
nuorten kannalta helpommiksi käyttää kuin se, että puhutaan täsmätoimista, joiden piiriin
sitten kuitenkaan kaikki nuoret eivät pääse ja joita kaikki eivät osaa tai pysty hyödyntä-
21



Pöytäkirjan asiakohta PTK 59/2018 vp
mään. Sen takia aidosti maksuton toinen aste on todella tehokas keino myös siinä, että
saamme kaikille nuorille toisen asteen loppututkinnon ja autamme heikommassa asemassa
olevia perheitä myös arjen pärjäämisessä.

Sen jälkeen, kun tämä toisen asteen maksuttomuuden kansalaisaloite tuli julkisuuteen,
minullekin tuli lukuisia yhteydenottoja perheenäideiltä, perheenisiltä, yksinhuoltajilta sii-
tä, kuinka paljon lukiokirjat ja amiskirjat maksavat ja kuinka vanhemmilla on vaikeuksia
niitä kustantaa. Kaikissa perheissä vanhemmat eivät näitä huoliaan lapsille kerro, mutta sit-
ten taas monissa perheissä nuoret itse joutuvat myös kantamaan vastuuta toisen asteen
opinnoista. Ei voi olla niin, että nuoren huolet taloudesta ja taloudellisesta toimeentulosta
estävät sen, että hakeutuu sille alalle, mikä itselle sopeutuu parhaiten kiinnostuksen ja
osaamisen pohjalta.

Tällä hetkellä vaille toisen asteen loppututkintoa jäävistä vain noin 40 prosenttia on töis-
sä. Tämä luku on huomattavasti alhaisempi kuin millään muulla, korkeamman lopputut-
kintoasteen suorittaneella ryhmällä, eli toisen asteen loppututkinto on oikeastaan suurin
yksittäinen selittävä tekijä sille, että saa töitä, kun on työelämän käytettävissä. Ja kun kai-
kissa ammateissa työelämä muuttuu yhä haastavammaksi ja uusia valmiuksia pitää oppia
työuran aikana, niin tämä vain korostaa sitä, että me emme voi kasvattaa uusia nuorten ikä-
luokkia, jotka jäävät vaille toisen asteen loppututkintoa. Vuositasolla kustannukset oppi-
kirjamateriaaleista ja muista kustannuksista voivat nykyään olla jopa tuhat euroa, ja se on
todella paljon pienituloiselle perheelle. Kaikkein järkevintä olisi siis se, että maksuton toi-
nen aste toteutetaan. Se on hyvin kustannustehokas tapa auttaa nuoria.

Sen päälle sitten tulee keskustelu oppivelvollisuuden pidentämisestä, ja siinä olen iloi-
nen, että keskusta on tullut ulos tämän uuden mallinsa kanssa, jota he kutsuvat oppioikeu-
deksi. Itse asiassa se muistuttaa sitä, mitä vihreät ovat aikaisemmin kannattaneet. Me vain
tulimme lopulta siihen tulokseen, että vaikka velvollisuus-sana kuulostaa ikävältä, niin
lainsäädännöllisesti nuorenkin oikeuksien kannalta meillä on olemassa tehokas lainsää-
dännöllinen väline sille, että kunnilla on velvollisuus varmistaa jokaisen nuoren mahdolli-
suus saada koulutuspaikka ja pysyä koulutuksessa alaikäisenä, ja se on oppivelvollisuus.
Miksi luoda toista järjestelmää vain sen takia, että nimi kuulostaa vähän ikävältä, kun siinä
on vähän velvollisuuksiakin mukana? Oppivelvollisuus rakenteena on tehty varmistamaan
se, että nuorille pitää tarjota mahdollisuus koulutukseen. Se velvoittaa enemmänkin kun-
tia, ja niin se pitää ajatella. Mutta haluan ilolla ottaa vastaan sen, että myös keskusta on ot-
tanut tämän askeleen, koska tämä oppioikeusmalli sisällöllisesti puhuu lähes samoista
asioista, mitä oppivelvollisuus lainsäädännössä tarkoittaa, ja näin ollen meillä on edelleen
tämä yksi ainoa täsmäpuolue eli kokoomus, joka ei kannata oppivelvollisuuden pidentä-
mistä missään muodossa tai ainakaan näin laajasti kuin keskustakin on valmis asiasta kes-
kustelemaan.

Me vihreät näemme niin, että täysi-ikäisyyteen saakka jokaiselle nuorelle pitää mahdol-
listaa se, että koulutuspaikka on jatkuvasti tarjolla, ja jos alaa pitää vaihtaa, niin uusi paik-
ka on tarjolla, jotta varmistetaan se, että kaikki saavat myös toisen asteen loppututkinnon.
Eli paitsi se, että siirtymävaiheessa toiselle asteelle varmistetaan se koulutuspaikka, niin
tärkeää on myös se, että tutkinto suoritetaan loppuun. Siinä oppilashuolto ja toisen asteen
resurssit, lähiopetus, kaikki nämä ovat erityisen tärkeitä.

Ja sitten lopuksi päästäänkin siihen aiheeseen, mikä on pakko tässä yhteydessä mainita,
elikkä Sipilän hallituksen häpeälliset koulutusleikkaukset. Jos leikkaa suunnilleen 200 mil-
joonaa euroa ammatillisesta koulutuksesta toiselta asteelta, niin ei voi tulla tänne hurskas-
22



Pöytäkirjan asiakohta PTK 59/2018 vp
telemaan, että ”me kannamme huolta nuorten opinpoluista”, ei todellakaan voi. Todella
monella nuorella, joka juuri tarvitsisi sitä opettajan tukea, lähiopetus toisella asteella on vä-
hentynyt niin vähäiseksi, että juuri ne nuoret, joita tunnolliset opettajat amiksissa käyvät
varmistamassa, että varmasti tulevat kouluun silloin, kun jaksaminen on rajoilla tai per-
heessä on ongelmia, jäävät nyt yhä useammin pois koulusta, koska lähiopetusresurssit voi-
vat jäädä niinkin alas kuin 10 tuntiin viikossa. Puhutaan jo niin pienistä määristä, että siinä
kärsivät erityisesti ne nuoret, jotka eniten tukea tarvitsisivat, eli juuri se porukka, josta me
nyt puhumme, ne nuoret, joille pitää taata se, että opiskelijahuolto ja taloudelliset edelly-
tykset sekä yhteiskunnan tuki varmistavat toisella asteella sen, että tutkinto suoritetaan.
[Timo Heinonen: Puhukaa vähän vihreidenkin koulutusleikkauksista!]

Lopuksi haluan sanoa, aivan kuten aloitin, että vihreät kannattavat maksuttoman toisen
asteen koulutuksen aloitetta. Ja kuten alussa sanoin, vihreät lähtevät tavoittelemaan halli-
tusohjelmaneuvotteluihin sitä, että se toteutetaan. Ja sen päälle eri puolueiden kanssa, jot-
ka näkevät, että Suomessa pitää nostaa koulutuksen tasoa, olemme valmiita keskustele-
maan siitä, miten toisen asteen opiskelijoiden mahdollisuuksia parannetaan niin, että kaik-
ki nuoret saavat toisen asteen loppututkinnon.

Aivan lopuksi haluan tässä, kun eduskunnassa ollaan julkisella paikalla, sanoa julki huo-
leni siitä, että myös korkeakouluissa meillä on eriarvoistumisen riski vain kasvamassa,
koska opetusministeriössä kokoomuksen opetusministerin johdolla harkitaan erilaisia
muutoksia. Puhutaan kauniisti siitä, että mietitään [Puhemies koputtaa] uusia rahoituska-
navia yliopisto-opiskelijoille, mutta se tarkoittaa käytännössä maksullisuuden tuomista
korkeakoulujärjestelmään. Esimerkiksi avoimen yliopiston kautta halutaan loppututkinto-
ja ja maksullisuutta, mikä tarkoittaa sitä, että eriarvoisuus korkeakouluopinnoissakin li-
sääntyisi. [Puhemies koputtaa] Me haluamme pitää nuorten tasa-arvosta kiinni.

Minä kiitän puhemiestä siitä, että annoitte minun puhua loppuun.

Ensimmäinen varapuhemies Mauri Pekkarinen: 7 minuuttia 30 alkaa olla täynnä. —
Edustaja Elomaa.

18.33 Ritva Elomaa ps: Arvoisa puhemies! Kansalaisaloitteen tekijöille kiitos — maksu-
ton toinen aste, tärkeä aihe. Kansalaisaloitteessa viitataan perustuslakiin, jonka mukaan
julkisen vallan on turvattava jokaiselle yhtäläinen mahdollisuus saada kykyjensä ja erityis-
ten tarpeidensa mukaisesti myös muuta kuin perusopetusta sekä kehittää itseään varatto-
muuden sitä estämättä. Tämä perustuslain asettama tavoite on hieno mutta samanaikaisesti
haastava toteuttaa aukottomasti. Perheen sosioekonominen asema vaikuttaa tutkitusti jäl-
kikasvun kouluttautumiseen. Me perussuomalaiset kannatamme vahvasti opiskelun mah-
dollistamista kaikille aina korkeakouluasteelle saakka. 

Tärkeä seikka, jonka haluan nostaa tässä yhteydessä esille, on koulutuksellisen tasa-ar-
von toteutuminen alueellisesti. On selvää, että opinahjoja on enemmän siellä, missä on ih-
misiäkin, eli kasvukeskuksissa. Mutta syrjäseuduilla ollaan ajamassa nyt niitä vähiäkin toi-
sen asteen opinahjoja alas. Luulisi keskustan pitävän paremmin maaseudun lukioiden ja
ammatillisten oppilaitosten puolia citykokoomusta vastaan. Oppilaitosverkoston katta-
vuus on tärkeässä roolissa jo perustuslain toteutumisen kannalta. Suomalaisten nuorten
opiskelumahdollisuudet eivät saa riippua perheen varallisuudesta. 

Jos oppilaitosten verkosto harvenee, niin yhä useammalle toisen asteen opiskelijalle ko-
tona asuminen muuttuu mahdottomaksi. Tämän ottivat ansiokkaasti esille puheenvuorois-
23



Pöytäkirjan asiakohta PTK 59/2018 vp
saan myös edustajat Savio, Eerola ja Harry Wallin. On päivänselvää, että elämisen kustan-
nukset pomppaavat nuoren muuttaessa omilleen. Tähän taas kaikilla ei ole tuista huolimat-
ta varaa ilman kotoa tulevaa taloudellista avustusta. Mielestäni kattavan kouluverkon yllä-
pitäminen on hyvä keino vaikuttaa myös toisen asteen opintojen hintalappuun. 

Arvoisa puhemies! Maksuton toisen asteen koulutus olisi hieno asia. Lukion suorittami-
nen voi maksaa aloitteen mukaan jopa 2 600 euroa, ja ammatillinen koulutus saattaa kus-
tantaa jopa tuhansia euroja. Rahanpuute on vaikuttanut neljänneksellä toisen asteen opin-
not keskeyttäneistä keskeyttämispäätökseen. Toivon todella, että toisen asteen oppilaitok-
sissa tälläkin hetkellä mietitään, miten opiskelijoiden eri lähteistä koostuvia opiskeluun
liittyviä maksuja saataisiin pienennettyä. Toisen asteen opintojen maksullisuus on selvä
pohdinnan paikka ministeriölle. Koulutus on ollut jo kauan Suomen vahvuus ja ylpeyden-
kin aihe, johon jokaisella on oltava mahdollisuus tulevaisuudessa. 

Tässä aivan lopuksi vielä menen takaisin siihen oppilaitosverkoston kattavuuteen ja sii-
hen, kuinka tärkeää se on. Itse kävin aikoinani Mynämäen lukiota. Koulumatka oli todella
todella pitkä ja haastava. Ei ollut julkisia kulkuvälineitä, joten yhden vuoden periaatteessa
jouduin asumaan Mynämäen keskustan tuntumassa pienessä yksiössä. Se oli tavallaan
haasteellista 16-vuotiaalle, ja ymmärrän sen, että jollekin voi olla liiankin haasteellista.
Omalta kohdaltani muistan, että silloinkin penniä venytettiin. Maanantaina kun keitin kah-
vit poroilla, se sama poro oli vielä perjantaina siinä kahvipannussa, vähän lisättiin vain po-
roja ja vähän vettä, ja kahvi oli sinisen liilahtavaa eikä enää kahvin väristäkään. 

Mutta toivon, että tähän varsinkin puututtaisiin, tämä on todella tärkeä asia. Kiitän vielä
tosiaan, aivan loistava aihe kansalaisaloitteelle, ja toivon sille menestystä. — Kiitos.

18.38 Matti Semi vas: Arvoisa puhemies! Ensinnäkin kiitän näitä aloitteen tekijöitä. He
ovat nostaneet erittäin tärkeän asian tässä esille. Itse asiassa kun miettii, niin viime aikoina
on paljon keskusteltu tästä toisen asteen koulutuksen tilanteesta ja siitä, kuinka sitä koulu-
tusta tulee kehittää. Ei ole kyse siitä, etteivätkö nuoret haluaisi opiskella itselleen ammat-
tia, vaan siitä, että heillä yksinkertaisesti on opiskelumahdollisuuksiin rajalliset mahdolli-
suudet, ihan johtuen niistä taloudellisista lähtökohdista, mitä heillä on.

Minä olen iloinen siitä, että kun nuorisobarometrin tuloksia tarkkailee, niin nuoret suh-
tautuvat erittäin myönteisesti koulutukseen. He arvostavat yleissivistystä ja uskovat, että
koulutus parantaa työnsaantimahdollisuutta, ja se osoittaa hienoa asennetta omaan tavoit-
teeseen siitä, että hankkii ammatin.

Me vasemmistoliitossa olemme vaatineet tätä toisen asteen koulutusta nuorten perusoi-
keudeksi ja jatkoksi ilmaiselle perusopetukselle, sillä eriarvoisuus muodostaa esteitä kou-
lupolulle ja työpaikan saamiselle. Taloudelliset esteet tosiasiassa kaventavat nuorten mah-
dollisuuksia päättää opiskelualasta ja -paikasta. Nuorisobarometrin mukaan jopa 17 pro-
senttia kaikista nuorista kertoo karsineensa opiskeluvaihtoehtoja rahan puutteen vuoksi.
Taloudelliset syyt ovat vaikeuttaneet erityisesti ilman tutkintoja tai opiskelupaikkaa ole-
vien nuorten kouluttautumista, ja heistä lähes puolet on joutunut karsimaan opintojaan tai
luopumaan niistä rahan puutteen takia. Täytyy sanoa, että kyllähän tällä nykyisellä halli-
tuksella on omat syynsä, kun on näitä opintoleikkauksia tehty, kouluja, ammattilinjoja on
vähennetty ja opiskelupaikat karkaavat etemmäs, ja näin matkakulujakin tulee lisää.

Arvoisa puhemies! Tällä hetkellä me elämme Suomessa semmoista suurta murroksen
vaihetta, missä ikääntyviä työntekijöitä koko ajan eläköityy. Nuorta, uutta työvoimaa tar-
24



Pöytäkirjan asiakohta PTK 59/2018 vp
vitaan työelämään niin yritysmaailmassa kuin julkisella sektorilla. Se on tosiasia, mihinkä
törmätään, kun katsoo meidän ikärakennetta. 

On arvioitu, että tämä toisen asteen koulutuksen maksuttomuus maksaa yhteiskunnalle
100 miljoonaa euroa. Toisaalta kun miettii nuorten syrjäytymisen kuluja, niiden on arvioi-
tu olevan jopa 1,4 miljardia euroa. Kun näitä lukuja ja niitä tavoitteita miettii, niin aina jään
miettimään sitä, että jos nuoret saisivat ammatin itselleen, perustaisivat yrityksiä tai meni-
sivät töihin, niin mikä olisi se lisäpanostus, että miten paljon rahaa he pystyisivät hankki-
maan yhteiskunnalle — jos heillä olisi mahdollisuus saada ammatti itselleen.

Meillä on tänä päivänä jo 69 000 syrjäytynyttä nuorta, ilman toisen asteen koulutusta.
Onko meillä siis todella Suomessa tällä yhteiskuntarakenteella varaa heittää näin paljon
osaavaa pääomaa hukkaan? Olemme pieni kansa, ja jokaisesta yksilöstä meidän mieles-
tämme on pidettävä huoli. Jokaiselle on tarjottava mahdollisuus jatkaa hyvinvoinnin perus-
tan rakentamista koulutuksen ja ammatin avulla. 

Kannatan tätä aloitetta, ja sitä tukee myös vasemmistoliiton eduskuntaryhmä.

18.42 Katja Taimela sd: Arvoisa herra puhemies! Maksuton toisen asteen koulutus kai-
kille -kansalaisaloite on erittäin kannatettava, ja jo tässä kohtaa lämmin kiitos kaikille kan-
salaisaloitteen allekirjoittajille, puuhastelijoille ja sen taustalla työtä tekeville. Suomi on
kansakunta, jonka menestys perustuu korkeaan sivistystasoon ja tasa-arvoiseen koulutus-
politiikkaan. Näillä on rakennettu taloudellista menestystä ja hyvinvointia menneet vuosi-
kymmenet. Tämän vaalikauden koulutusleikkaukset vaarantavat tämän kehityksen. Ne
hankaloittavat tulevaisuuden rakentamista, ja korkeatasoisen osaamisen merkitys kuiten-
kin korostuu päivä päivältä enemmän. Se meidän pitäisi tässä salissa muistaa.

Mitä nyt tarvitaan? Nyt tarvitaan Suomen koulutuspolitiikan palauttamista entiselle pe-
ruslinjalle, jossa korkea koulutustaso ei edellytä taloudellisesti etuoikeutettuja lähtökohtia.
Esteitä kouluttautumiselta on purettava systemaattisesti. Toisella asteella näitä esteitä kiis-
tatta on, ja esitykset toisen asteen maksuttomuudesta vastaavat näihin haasteisiin osaltaan.

Yhteiskuntamme vahvuus on perinteisesti ollut se, että ikäluokasta merkittävä osa saa
suhteellisen korkeatasoisen koulutuksen. Nykyisillä työmarkkinoilla vahva koulutuspohja
mahdollistaa pärjäämisen. Kolikon toinen puoli on, että ilman riittävää koulutuspohjaa
työmarkkinoilta on helppo syrjäytyä pitkäksikin aikaa. Samalla, kun palaisimme tasa-ar-
voiseen koulutuspolitiikkaan, täytyy meidän olla mukana myös kehityksen kärjessä. Kou-
lutusta on jatkuvasti kehitettävä yhteiskunnan ja myös yritysmaailman tarpeisiin vastaa-
vasti.

Arvoisa herra puhemies! Riittävät tiedot, taidot ja osaaminen tekevät ihmisistä vapaita
toteuttamaan itseään täysivaltaisina yhteiskunnan jäseninä. Jotta oikeudet ja velvollisuu-
det ovat tasapainossa, tulee meidän yhteiskuntana myös pystyä vaatimaan nuorilta panos-
tamista omaan osaamiseensa ja tarjoamaan tukea tämän tavoitteen saavuttamiseksi. Tässä
on mielestäni sosiaalidemokraattisen koulutuspolitiikan punainen lanka. Oppivelvollisuu-
siän nosto lisäisi verotuloja ja alentaisi sosiaaliturvamenoja tulevaisuudessa, ja pitkällä ai-
kavälillä nämä hyödyt todennäköisesti kattaisivat uudistuksen kustannukset, vaikka uudis-
tukseen sisältyisi myös lisäpanostuksia opinto-ohjaukseen tai muun muassa erityisopetuk-
seen. Tätä kautta myös vahvistettaisiin sitä pohjaa, jota kansainvälisessä taloudellisessa
kilpailussa pärjäämiseksi me yhteiskunnassa tarvitsemme.

Haluan muistuttaa meitä kaikkia, että panostus koulutukseen ei ole lisämeno tai kallis
hankintapäätös vaan panostus koulutukseen on erittäin kannattava investointi tulevaisuu-
25



Pöytäkirjan asiakohta PTK 59/2018 vp
teen. Tätä kansalaisaloitetta on ilo kannattaa. Mielestäni nyt tässä vaiheessa vain on edus-
kunnan vuoro, ja sitä kautta katseet kääntyvät pitkälti tulevaan hallitusohjelmaan seuraavi-
en vaalien jälkeen.

18.46 Sari Essayah kd: Arvoisa puhemies! Aivan niin kuin täällä kollegat ovat edellä to-
denneet, tämä kansalaisaloite on äärimmäisen tärkeä, ja sen päämäärä on saanut kyllä suu-
ren tuen tässä talossa. On toki totta, että sitten kun mietimme, miten pystymme tämän to-
teuttamaan, niin aivan niin kuin edeltävä puhuja totesi, katseet varmasti kääntyvät enem-
män sinne seuraavaan hallitukseen ja tuleville hallituskausille. Mutta se periaate, että mei-
dän suomalaisessa yhteiskunnassa pitää pystyä takaamaan mahdollisuuksien tasa-arvo kai-
kille, on äärimmäisen tärkeä, ja kenenkään opiskelu ei saa jäädä kiinni esimerkiksi siitä,
mikä vanhempien taloudellinen tilanne on.

Kuitenkin tässä keskustelussa on tullut esille jo se, mitä kehysriihessä hallitus on nyt
esittänyt, elikkä että syksystä 2019 lähtien arviolta noin 40 000 lukion ja ammattikoulun
vähävaraista opiskelijaa saisi tämän 46 euron oppimateriaalilisän, jolla sitten pystyisi eri-
tyisesti oppimateriaaleja tai vaikkapa sen tietokoneen hankkimaan. Tälle uudistukselle on
laskettu kustannuksia noin 14 miljoonaa, kun sitten tämä kansalaisaloitteen ajama niin sa-
nottu laaja maksuttomuus vaatisi yli 100 miljoonaa euroa. Niin kuin tuossa debattipuheen-
vuorossani totesin, pidän tätä hyvänä askeleena ja varmasti tällä tavalla juuri oikeaan suun-
taan menevänä tienä, koska jos kerralla sitten julistaisimme, että no niin, nyt sitten vaikka-
pa ensi syksystä lähtien maksuttomuus astuu voimaan, niin näen siinä vaaran, että näitten
oppimateriaalien kustantajat kyllä haistaisivat sitten erilaisia rahastusmahdollisuuksia, ja
siinä mielessä se, että se tällä hetkellä on nimenomaan sidottu näitten vähävaraisimpien
opiskelijoitten tukemiseen, on oikea tie. 

Myöskin sitten kun katsotaan, että kaikkiaan 16—19-vuotiaita opiskelijoita on lukioissa
ja ammattikouluissa yhteensä 190 000 ja tällä hallituksen esityksellä sitten noin 40 000
opiskelijaa olisi saamassa tämän tuen, niin se on kuitenkin ihan kohtuullisen hyvä määrä.
Uskon, että se, juuri niin kuin tuossa totesin, osuu oikeaan elikkä niihin opiskelijoihin, joil-
la on taloudellisesti tiukinta, koska se on sidottu tähän niin sanottuun vähävaraiskorotuk-
seen, elikkä siihen oikeutetuille opiskelijoille tämä annetaan.

No sitten tietysti vielä minkä voi sanoa olevan semmoinen positiivinen asia tuolta ke-
hysriihestä, on se, että tätä lukiokoulutuksen opintotukiaikaa pidennetään 9 kuukaudesta
10:een, ja se parantaa noin 15 000 lukiolaisen taloudellisia edellytyksiä siihen opiskeluun.
Se on myös tosi keskeinen ja tärkeä asia.

Täällä on myös pohdittu, mitä muita tapoja kuin tämä suora tuki näihin materiaaleihin
olisi tehdä tätä maksuttomuutta ja raivata sille tietä. On tullut esille kuntien mahdollisuu-
det esimerkiksi kirjastojen kautta hankkia oppimateriaalia ja kierrättää sitä, tai onko sitten
esimerkiksi sähköisen oppimateriaalin jonkunlainen avoin koodi tai joku vastaava, joka
voisi olla käytössä. Nämä toki ovat varmasti myös sellaisia, mitä kannattaa pohtia. 

Ehkä kannattaa pohtia myös sitä ajatusta, että miksi me olemme alun perinkin lähteneet
sille tielle, että pidämme itsestäänselvyytenä, että lukiokoulutus saa maksaa satoja ellei jo
lähestulkoon tuhansia euroja, kun sitten taas yliopistokoulutuksessa on aivan normaalia,
että yliopistojen kirjastot hankkivat lähestulkoon riittävän määrän esimerkiksi erilaisten
kurssien kurssimateriaaleja ja myöskin niitä kirjoja, joita tulee tenttiä, ja yliopistoissa jo-
tenkin ollaan hyvinkin totuttu siihen, että ei juurikaan tarvitse välttämättä käyttää rahaa
26



Pöytäkirjan asiakohta PTK 59/2018 vp
näitten tenttimateriaalien tai oppimateriaalien hankkimiseen, ja jollakin tavalla tässä on
ehkä päässyt myös sitten jonkuntyyppinen tämmöinen vähän niin kuin kulttuuri pesiyty-
mään näihin eri koulutusasteisiin.

Kiinnittäisin tässä myöskin huomiota ammatillisen koulutuksen materiaalihankintoi-
hin. Tämä on myös sellainen, että ei pidä unohtaa, että ammatillisen koulutuksen puolella
on usein erilaisten työvälineitten hankkimisia, erilaisten suojavälineitten hankkimisia, jois-
sa myöskin on kiinni satoja euroja. 

Tietysti vielä voidaan pohtia sitä, että kun nuori aloittaa opinnot, niin yleensä nämä kaik-
ki materiaalien hankinnat tahtovat tulla siinä heti alkuvaiheessa. Että toki sitten, jos tätä op-
pimateriaalilisää jollakin tavalla vielä voidaan justeerata, niin voidaan pohtia, olisiko siinä
esimerkiksi mahdollisuus saada heti alussa huomattavasti isompi summa tai kumuloida
sitä jotenkin niin, että käytössä olisi siinä lukukauden alussa suurempi summa, koska to-
dellakin ne tarpeet tulevat yleensä siinä heti kun opinnot alkavat.

Arvoisa puhemies! Niin kuin tässä totesin, tämä on siis äärimmäisen kannatettava kan-
salaisaloite, ja uskon, että pikkuhiljaa siihen suuntaan päästään, mutta on hyvä — ja tästä
voi ihan oppositiosta käsin antaa tunnustusta hallitukselle — että tässä asiassa on lähdetty
nyt liikenteeseen. [Timo Heinonen: Hyvä puheenvuoro oppositiosta!]

18.51 Outi Alanko-Kahiluoto vihr: Arvoisa puhemies! Työelämä on muuttunut, eikä
pelkällä peruskoululla enää pärjää kuten joskus ennen. Asiantuntijat arvioivat joskus kym-
menen vuotta sitten, että tulevaisuudessa vain prosentti työpaikoista on sellaisia, että niissä
pärjää ilman mitään peruskoulun jälkeistä tutkintoa. Pelkän peruskoulun varaan jäävien
nuorten työurat jäävät lyhyemmiksi ja katkonaisemmiksi kuin niiden nuorten, jotka suorit-
tavat toisen asteen. Suomalaisista nuorista jopa 15 prosenttia ei ole suorittanut toisen as-
teen tutkintoa 25 ikävuoteen mennessä. 

Nuorten pitäisi voida suorittaa nykyisin välttämätön toinen aste ilman stressiä oppima-
teriaalikustannuksista. Toimeentulo-ongelmat heijastuvat vähävaraisissa perheissä koko
perheen hyvinvointiin ja jaksamiseen. On täysin kohtuutonta, että alle täysi-ikäiset — elik-
kä lapset — joutuvat stressaamaan rahasta. Valitettavasti se on kuitenkin todellisuutta.

Juttelin kerran erään 16-vuotiaan pojan, oman lapseni kaverin, kanssa, joka kertoi, ettei
aio pyrkiä lukioon, koska hänen yksinhuoltajaäidillään ei olisi varaa kustantaa hänen kou-
lukirjojaan. Selvittelin vähän tilannetta ja kerroin sitten tälle pojalle, että on olemassa Pe-
lastakaa Lapset -järjestön tuki vähävaraisille perheille ja se on tarkoitettu nimenomaan
tämmöisiin koulunkäyntikuluihin, mutta en saanut tätä poikaa vakuutettua siitä, että hän
pärjäisi lukio-opinnoissa taloudellisesti. Kyllä täytyy sanoa, että tuo keskustelu on jäänyt
mieleeni tämmöisenä hyvin sydäntä särkevänä tilanteena. On pakko sanoa, että itselläni oli
voimakkaasti se tunne, jonka muistan edelleen hyvin, että me kaikki yhteiskuntana, minä
mukaan lukien, olemme pettäneet lapsillemme antamamme lupauksen. Jokaisella lapsella,
jokaisella nuorella pitäisi olla luottamus siihen, että yhteiskunta kantaa ja kannattelee. Oi-
keus luottaa siihen, että voimme opiskella, että pärjää, kuuluu myös pienituloisen, köyhän
perheen lapselle.

Hyvinvointivaltiossa ei voi olla niin, että nuori joutuu keskeyttämään opintonsa perheen
toimeentulo-ongelmien takia tai ei uskalla niihin edes hakeutua. Hyvinvointivaltiossa oi-
keus ja mahdollisuus opiskella eivät myöskään saa olla järjestöjen hyväntekeväisyyden va-
rassa. Yhtäläinen mahdollisuus opiskella ja kehittää itseään varattomuuden sitä estämättä
27



Pöytäkirjan asiakohta PTK 59/2018 vp
on kirjattu perustuslain 16 §:ään, mutta nyt tuo lupaus ei toteudu. On erittäin häpeällistä
mielestäni sekin, että huostaan otetut, sijoitetut lapset ovat räikeän aliedustettuina toisen
asteen opinnoissa. Minun mielestäni me olisimme velkaa näille nuorille sen, että tukisim-
me heidän mahdollisuuksiaan selvitä perusopetuksesta toiselle asteelle.

Vuoden 2017 nuorisobarometrin mukaan jopa 17 prosenttia nuorista kertoi joutuneensa
karsimaan opiskeluvaihtoehtojaan rahanpuutteen vuoksi. Joka neljäs toisen asteen opinnot
keskeyttänyt kertoi, että keskeyttämiseen on vaikuttanut perheen heikko rahatilanne. Mei-
dän päättäjien tulee purkaa tällaisia rakenteellisia esteitä vähävaraisten perheiden elämäs-
tä. Toisen asteen aito maksuttomuus olisi tärkeä askel. Kyse on jokaisen lapsen oikeudesta
saada koulutusta. Ja haluan muistuttaa, että myös istuva hallitus on hallitusohjelmassaan
sitoutunut päätösten lapsi- ja perhevaikutusten arviointiin, esimerkiksi tulonjakovaikutus-
ten arviointiin.

On huolestuttavaa, että Suomessa kouluttamattomuus ja köyhyys ovat alkaneet jälleen
periytyä. Esimerkiksi meillä Helsingissä ilmiö liittyy myös alueelliseen eriytymiseen eli on
alueita, joilta jatketaan huomattavasti vähemmän esimerkiksi lukiokoulutukseen kuin toi-
silta, hyvinvoivilta, alueilta.

Maksuttomia oppimateriaaleja ei välttämättä tarvitse lähteä toteuttamaan nykyisen jär-
jestelmän pohjalta, mikä edellyttää suuren kirjamäärän ostamista. Oppimateriaalien mak-
suttomuutta voidaan lähteä rakentamaan myös esimerkiksi digikirjojen, erilaisten digitaa-
listen alustojen ja kirjastojen kautta, kuten vaikkapa korkeakouluissa pääosin tehdään.

Hallituksen kehysriihessä esittämä opintorahan oppimateriaalilisä ei valitettavasti vielä
kata kaikkia opintojen kannalta välttämättömiä hankintoja, joita on lukiokirjojen lisäksi
ammatillisissa oppilaitoksissa tarvittavat opiskeluvälineet. Kuukausikohtainen tuki ei
myöskään sovi hyvin tilanteeseen, jossa hankinnat painottuvat lukukausien ja jaksojen al-
kuun. On myös väärin pakottaa toista astetta käyvä nuori hakemaan opintoihinsa toimeen-
tulotukea. Nuoria ei pidä jakaa kahteen kastiin vanhempien varallisuuden mukaan. Toisen
asteen pitäisi olla maksuton aidosti ja käytännössä.

Oppimateriaalilisä ja toimeentulotuki eivät ratkaise kaikkia köyhyyteen liittyviä ongel-
mia. Opiskelu aiheuttaa monenlaisia kuluja, joita oppimateriaalilisä tai toimeentulotuki ei-
vät kattaisi. Esimerkiksi Kelan koulumatkatuki kattaa vain vähintään 10 kilometrin ja yli
54 euroa kuukaudessa maksavat koulumatkat, ja esimerkiksi Helsingin seudulla kuukausi-
kortti maksaa 53 euroa, mikä tarkoittaa kolmessa vuodessa yhteensä yli 1 400 euron kus-
tannuksia pelkästään matkoihin.

Ongelmana on myös se, että toimeentulotukiviranomaiset ovat alkaneet vaatia lukiolai-
silta opintolainan hakemista. On väärin, että köyhän perheen nuoren pitäisi rahoittaa lukio-
opintonsa opintolainalla. Eli vähävaraisen perheen lapsen pitäisi siis hakea [Puhemies ko-
puttaa] lukion jälkeisiin opintoihin valmiiksi velkaantuneena — tämä on todella väärin.

Aidosti maksuttoman toisen asteen kansalaisaloitteessa yhdistyy monta tärkeää teemaa:
[Puhemies koputtaa] köyhyyden ja eriarvoisuuden vähentäminen, koulutukseen panosta-
minen ja lasten oikeuksien parantaminen. Kannatan lämpimästi kansalaisaloitetta. Se on
tosiaan vihreillekin tärkeä tavoite, kuten Ville Niinistö tuossa puheenvuorossaan aikaisem-
min sanoi. [Puhemies koputtaa] 

Haluan lopuksi kiittää lämpimästi Pelastakaa Lapset -järjestöä ja muita aktiivisia tahoja
siitä, että tämä maksuton toinen aste -kansalaisaloite on nyt saatu meille eduskunnan käsit-
telyyn. — Kiitos.
28



Pöytäkirjan asiakohta PTK 59/2018 vp
Ensimmäinen varapuhemies Mauri Pekkarinen:  Arvoisat edustajat, meillä on peräti 7
minuuttia tämä puheaika, ja se, kun 7.40 on mittarissa, on nyt kyllä vähän liikaa. Toivon
jatkossa tiivistystä, niin pysytään pelisäännöissä.

18.59 Katja Hänninen vas: Arvoisa puhemies! Tämä on tosi tärkeä kansalaisaloite, ja
olemme tässä jo vähän aikaa keskustelleet sen sisällöstä ja — jo aikaisemminkin, totta kai
— koulutuksen merkityksestä ja oppimateriaalien hinnan ja kustannusten vaikutuksista.
Tässä tulee tarina Pelastakaa Lapset ry:n keräämistä tositarinoista Suomesta: ”Olen suh-
teellisen vähävaraisesta perheestä ja opiskelen ulkopaikkakunnalla, sillä oma kuntani ei
tarjoa tarvitsemaani koulutusta. Yksin asuminen ja siihen liittyvät suuret kustannukset ai-
heuttivat suuria rahallisia vaikeuksia perheessäni ollessani alaikäinen. Yllättävät kulut, ku-
ten parin päivän varoitusajalla ilmoitettu maksullinen liikuntatunti, saattoivat tarkoittaa, et-
tei perheeni syönyt pariin päivään kuin puuroa.” Tässä yksi tarina niistä lukuisista tositari-
noista Suomesta, mitä se arki sitten tarkoittaa niissä vähävaraisissa perheissä, joissa nämä
oppimateriaalikustannukset ja asumisen kustannukset ovat ylitsepääsemättömän korkeita. 

Tänään täällä eduskunnassa on keskusteltu kansalaisaloitteesta, jonka tavoitteena on
saada toinen aste maksuttomaksi kaikille opiskelijoille. Aloitteen tukijoista löytyy laaja
joukko lapsi- ja opiskelijajärjestöjä, ja sen allekirjoitti lopulta yli 53 000 suomalaista. Olen
todella iloinen siitä, että tarvittava määrä nimiä saatiin kasaan ja eduskunta pääsee nyt kä-
sittelemään tätä tärkeää aloitetta.

Mutta miksi maksuton toinen aste on niin tärkeä tavoite? Huolestuneita ääniä perheiden
taloudellisen tilanteen vaikutuksista nuorten valintoihin tulee nyt monelta eri suunnalta.
Viimeisimmän nuorisobarometrin tulosten valossa tiedämme, että raha todella erottelee
nuorten opiskelumahdollisuuksia. Erityisesti tämä näkyy kokonaan perusasteen ulkopuo-
lelle jääneiden nuorten tilanteessa. Yksi nuorisobarometrin kysymyksistä oli ”Oletko jou-
tunut karsimaan opiskeluvaihtoehtojasi rahan puutteen vuoksi?”. Kokonaan perusasteen
jälkeistä tutkintoa vailla olevista tähän vastasi ”kyllä” peräti 42 prosenttia. Nuorisobaro-
metrin tulokset järkyttävät maassa, jossa olemme tottuneet ajattelemaan, että kaikki voivat
opiskella itselleen vaikka korkeakoulututkinnon ilman, että se kaatuu rahaan: näin suurella
osalla seinä tuleekin vastaan taloudellisen tilanteen takia jo heti peruskoulun jälkeen. Tämä
vaikuttaa myös kouluttamattomuuden periytymiseen.

Haastattelujen perusteella voidaan sanoa, että rahan puute on erityisesti ammatillisen
koulutuksen valinneiden ongelma. Ammattikouluissa opiskelevien kustannukset vaihtele-
vat suuresti eri ammatillisten tutkintojen, opintolinjojen ja alojen välillä, ja kokonaiskus-
tannuksia on vaikea arvioida. Opiskelijat maksavat alakohtaiset työvälineet, tarvikkeet ja
työasut. Ammattikouluissa opiskelevat joutuvat lukio-opiskelijoita useammin muutta-
maan lapsuudenkodistaan toisen asteen opintojen vuoksi. Köyhyysriski lisääntyy nuorella
iällä kotoa muuttaneilla. Myös koulumatkojen kustannukset voivat olla merkittäviä.

Arvoisa puhemies! Toisen asteen hintalappu on akuutti ongelma kuitenkin myös lukion
puolella. Lukiokoulutuksen suorittamiseksi oppimateriaalin ja tietotekniikan lisäksi mak-
setaan myös ylioppilaskokeisiin osallistumisesta ja jokaisesta kirjoitettavasta aineesta tut-
kintomaksu. Pelastakaa Lapset on arvioinut lukiokoulutuksen kokonaiskustannuksiksi
noin 2 500 euroa. Tämä on valtava summa pienituloisille perheille ja myös perheille, jois-
sa on monta lasta toisen asteen opiskelijoina samaan aikaan.

Vasemmistoliitto kannattaa lämpimästi tätä kansalaisaloitetta.
29



Pöytäkirjan asiakohta PTK 59/2018 vp
19.04 Jari Myllykoski vas: Arvoisa herra puhemies! On käytetty arvokkaita ja hyviä, ra-
kentavia puheenvuoroja. Kaikki kannattavat tätä kansalaislakialoitetta, ja kuka nyt kehtai-
sikaan olla kannattamatta, kun on kysymys kuitenkin perustavaa laatua olevasta ihmisen
sivistymisestä ja sen mahdollisen ammatin hankinnasta, joka on yhteiskunnassa erittäin
tärkeätä? Meidän yli 60 000 syrjäytynyttä nuorta ei ole se esimerkki, jota meidän pitää ta-
vallaan väistellä, vaan se tosiasia on tosiasia. Meidän koulutusjärjestelmämme tulee tukea
juuri näitä henkilöitä. Sen takia ehkä laajempi ja pidempikestoinen myös toisen asteen am-
matillisen koulutuksen oppivelvollisuus olisi hyvästä. Noin omakohtaisesti oppimishäiri-
öisenä, lukihäiriöisenä henkilönä voin sanoa, että tuki on parasta, mitä ihminen voi saada
valmistuessaan työelämään. Minkälaisia portaita meillä on? Oppisopimusjärjestelmän
kannattajana haluan pitää sen myös tässä, ainakin noin suullisessa ilmaisussa, mukana, että
näin pitää olla.

Se, että me keskustelemme nyt tässä tästä kansalaislakialoitteesta, jää niin sanotusti Her-
ran huomaan, eli tämä lakialoite raukeaa, ja se on seuraavan hallituksen hyvän tahdon ele,
ottaako se hallitusohjelmaansa sen. Haluaisin tässäkin kohtaa muistuttaa siitä, että meidän
pitäisi perustuslaillisesti muuttaa tätä järjestelmää niin, että vaikka eduskunta vaihtuu, niin
kansalaisten mielipide ei vaihdu. [Timo Heinonen: Kyllä!] He ovat olleet sitoutuneita nyt
tähän, kun ovat nimensä kirjoittaneet. Ei se vaalien jälkeen muutu miksikään. Minä toivon,
että vielä tällä kaudella pohdittaisiin, vaikka tiedämme, että perustuslakivaliokunta on var-
masti täyteen ahdettu, mutta ehkä sitten seuraava eduskunta voisi ruveta pohtimaan sitä,
että kansalaislakialoite ei vanhene. Haluan vielä toistaa: kansan mielipide ei vaihdu yksit-
täisessä asiassa, vaikka poliitikot eduskunnassa vaihtuvat. 

On hirvittävän hyvä, että Pelastakaa Lapset on lähtenyt tähän kansalaislakialoitteeseen
keräämään nimiä, ja haluan omalta osaltani lausua kiitokset siitä, että tästä asiasta kuiten-
kin keskustellaan täällä. Tämä on erittäin tärkeä asia, ja sitä pitää viedä eteenpäin. Jos ei se
nyt valmistu, niin toivottavasti seuraava hallitus omassa ohjelmassaan ottaa tämän erityi-
seen keskiöön.

19.07 Tuomo Puumala kesk: Arvoisa puhemies! Hyvä ja rakentava keskustelu on käyty.
Aika hyvin minusta joku kuvasi tätä kehitystä sillä tavalla, että ollaan pikkuhiljaa lipsuttu
tilanteeseen, jossa tästä toisesta asteesta on tullut maksullisempaa ja maksullisempaa. Ei se
varmaankaan ole ollut alun perin kenenkään ajatus, ja tätä taustaa vasten on hyvä, että nyt
otetaan korjaussarjaa toiseen suuntaan, ja siinähän hallitus on jo lähtenyt liikkeelle. Olen
samaa mieltä, että ei se ole vielä kaiken kattavaa eikä kaikkia tilanteita auttavaa, joten li-
säaskeleita tarvitaan, ja sen takia tavoite siitä, että toinen aste olisi aidosti maksutonta, on
tärkeä ja oikea. 

Mutta sen lisäksi uskon, että tarvitsemme myöskin puuttumista oppioikeuteen ja oppi-
velvollisuuteen. Tämä nykyinen tilanne on kestämätön, jossa useampia tuhansia nuoria jää
vuosittain vaille toisen asteen koulutusta erilaisista, mitä moninaisimmista syistä. En kui-
tenkaan usko, että siihen on yhtä kaavamaista ratkaisua, ja siksi olemme tänään esittäneet
omaa mallia, joka on vähän keskustalainen malli, suurin piirtein keskellä oleva malli. Siinä
lähdettäisiin siitä, että oppioikeuteen laitettaisiin se perälauta 18 ikävuoteen, kun se nyt on
17 ikävuotta, eli tuotaisiin siihen vuosi lisää, lisättäisiin pelkän peruskoulun oppimäärän li-
säksi velvoitteeksi se, että pitää opiskelijalla olla jatko-opintovalmius, ja jos hän alle 18-
vuotiaana koulunsa keskeyttää, niin silloin tulkitaan, että tuota jatko-opintovalmiutta ei ole
ja hän palaa sitten mitä erilaisimpiin muotoihin. Se voi olla vapaata sivistystyötä, se voi
30



Pöytäkirjan asiakohta PTK 59/2018 vp
olla kymppiluokkaa, se voi olla pajakoulutyyppistä oppimista ja niin edelleen. Kurkistu-
sikkunoita tuonne peruskoulun ohjelmiin vielä nykyistä voimakkaammin, jolloin mahdol-
listuisi toisen asteen läheisempi yhteistyö jo peruskouluvaiheessa, ja sitten ikään kuin tsek-
kauspiste seiskaluokalla, jossa näitä jatko-opintovalmiuksia alettaisiin jo tarkastelemaan.
Eli tarvitsemme myöskin uudistusta tähän, mutta emme kaavamaista ratkaisua. Pelkkä
”kyllä” ja ”ei” ei ole vastaus, vaan uudistusta nuorten hyväksi. Myös tämä on tärkeää.

19.09 Timo Heinonen kok: Arvoisa rouva puhemies! Hyvät edustajakollegat ja muut pai-
kallaolijat! Yhdyn niihin huomioihin, että keskustelu on ollut — pääasiassa — asiallista ja
hyvää tärkeästä yhteisestä asiasta. Eduskuntasalia koristaa Wäinö Aaltosen patsassarja,
jonka keskellä oleva pieni poika muistuttaa meitä kansanedustajia siitä, että me teemme
kaikki päätökset, tai meidän pitää tehdä kaikki päätökset, tulevaisuutta ajatellen. Lapsissa
ja nuorissa on tulevaisuus, ja tuon pojan katse ja tervehtivä käsi muistuttaa meitä joka päi-
vä tässä tärkeässä salissa tästä asiasta. 

Yhdenkään nuoren opiskelu ei saa toisella asteella jäädä kiinni rahasta tai perhetaustas-
ta. Nostin tuossa aiemmassa vaiheessa esille myös sen huolen, että — vähän niin kuin si-
vistysvaliokunnan puheenjohtaja Puumala toi esille — toiselle asteelle on hivenen niin
kuin hivuttamalla tullut koko ajan jotain, mikä maksaa. Jotain pientä jossain vaiheessa en-
sin, sen jälkeen tietokonetta, sen jälkeen jotain muuta. Ja nyt on samanlaisia vaaranmerk-
kejä myös peruskoulun puolella ilmassa. Pidän itse tärkeänä sitä, että — vaikka en ole kan-
nattamassa kategorista kieltoa esimerkiksi vanhempaintoimikuntien tai luokkien vapaaeh-
toistyölle, missä he keräävät luokkaretkiin tai leirikouluihin rahaa, sekin on hyvää kasva-
tustyötä — pitää huolehtia siitä, että yhdenkään lapsen tai nuoren luokkaretki, muu retki tai
leirikoulu ei jää kiinni siitä, että perheellä ei olisi varaa osallistua tai mahdollisuutta osal-
listua tähän rahankeruuseen. Mutta siinä yksi merkki myös siitä, että tällaista pientä hivu-
tusta on tapahtumassa.

Muistan itse, kun lukioaikana meidän lukioomme määrättiin ruokamaksu, se kesti muis-
taakseni puolisen vuotta, me jouduimme maksamaan lukioruuasta 90-luvun lamassa, sen
jälkeen siihen puututtiin ja todettiin, että lukioon kuuluu maksuton kouluruoka. Siinä oli
yksi tällainen hivuttaminen. Se ruoka sentään turvattiin, mutta näitä muita maksuja on tul-
lut koko ajan lisää. Ja niin kuin tuotiin edellä esille, materiaalit, koulumatkat ovat pidenty-
neet merkittävästi toisella asteella niin lukiolaisille kuin ennen muuta ammatillisen koulu-
tuksen puolella, ja on paljon erilaisia muita pieniä ja isompia kuluja, esimerkiksi kokiksi
opiskelevilla taikka timpuriksi opiskelevilla tiettyjä työvälineitä ja vaatteita ja tämäntyyp-
pistä, mihin muistaakseni myös edustaja Elomaa omassa puheenvuorossaan kiinnitti huo-
miota.

Itse en kannata koulupakkoa. En usko, että kannettu nuori koulussa pysyy, vaan itse kan-
natan mielummin sitä, että me panostamme lisää nuorisotakuuseen, koulutustakuuseen ja
henkilökohtaisiin opinpolkuihin ja henkilökohtaiseen tukeen, niin erityisopetukseen, opin-
to-ohjaukseen kuin muuhun vastaavaan, niin että autetaan niitä nuoria, jotka erityisesti sitä
apua tarvitsevat.

Edustaja Myllykoski nosti esille asian, josta olemme aiemminkin — muistaakseni hä-
nenkin kanssaan — täällä keskustelleet, eli tästä kansalaisaloitteiden raukeamisesta vaalei-
hin, ja se on asia, mikä pitää ehdottomasti korjata. Tietyllä tavalla nyt voi sanoa, että on
väärä aika enää koota kansalaisaloitteita, sillä ne eivät ehdi tämän eduskunnan aikana kä-
sittelyyn, ja silloin tämä järjestelmä ei toimi. Kannatan ehdottomasti tätä esitystä, että kan-
31



Pöytäkirjan asiakohta PTK 59/2018 vp
salaisaloitteet eivät raukeaisi vaaleihin vaan jatkuisivat sitten seuraavan eduskunnan aika-
na.

Mutta miksi sanoin, että keskustelu on ollut pääasiallisesti hyvää ja asiallista? Mielestä-
ni edustaja Ville Niinistön puheenvuoro ei edustanut tällaista keskustelua. Siitä jäi jälleen
kerran kuva selkeästi muita paremmista ja virheettömistä vihreistä. Vihreiden ollessa hal-
lituksessa koulutuksen nettosäästöt, leikkaukset olivat yli 800 miljoonaa euroa. Hän kyllä
muisti kaikkien muiden puolueiden tekemät koulutussäästöt ja vielä kielsi, että muut puo-
lueet eivät saa puhua koulutuksesta tai panostuksista tai koulutuksen uudistuksista, sillä he
ovat tehneet koulutusleikkauksia. Hän unohti, että kun hän oli vihreiden puheenjohtaja ja
vihreät olivat hallituksessa, koulutuksesta leikattiin yli 800 miljoonaa euroa: ei uudistettu
lukiokoulutusta, ei panostettu peruskouluun, peruskoulu junnasi paikallaan, ei uudistettu
peruskoulun luokanopettajan koulutusta, toisen asteen ammatillisen koulutuksen tarpeelli-
nen reformi, uudistaminen, ei edennyt. Ja vielä: Kun he ovat paheksuneet kaikkia muita
puolueita koulutussäästöistä, mitkä ovat olleet vaikeita, kipeitä, epämiellyttäviä varmasti
jokaiselle, jotka niitä ovat tehneet, niin hän unohti kertoa, että vihreiden vaihtoehtobudje-
tissa koulutusleikkaukset olisivat jatkuneet tällä vaalikaudella. He esittivät omassa vaihto-
ehto-, varjobudjetissaan leikkauksia varhaiskasvatukseen lähes 100 miljoonaa, ammatti-
kouluihin 110 miljoonaa, ja myös korkeakouluihin he esittivät leikkauksia vielä silloin,
kun he olivat oppositiossa, eli kertoivat sen, että heidän toimestaan koulutusleikkaukset
olisivat jatkuneet. Halusin tämän vain sen takia kertoa ja pöytäkirjaan sanoa, että pöytäkir-
jaan ei jää täysin väärää kuvaa täysin virheettömistä, selkeästi muita paremmista vihreistä
kansanedustajista.

19.16 Kristiina Salonen sd: Arvoisa puhemies! Haluan minäkin osaltani kiittää järjestöjä
siitä, että tämä kansalaisaloite on käsittelyssä. Muistan aikoinani itse ajatelleeni, että voin
ihan hyvin mennä lukioon, koska Suomessa kaikilla on mahdollisuus opiskella taustastaan
riippumatta mihin tahansa ammattiin itse haluaa — tämän olin oppinut peruskoulussa yh-
teiskuntaopin tunnilla. Kun lukio sitten alkoi, huomasin sen olevan kalliimpaa kuin olin ta-
junnutkaan. Lainasin tai ostin vanhoja kirjoja, käytettyjä kirjoja, vanhemmilta opiskelijoil-
ta, mutta silti kirjakauppaan kertyi aina maksettavaa tilille joka kuukausi. Tiedän, että näi-
den kirjojen maksaminen oli vanhemmilleni iso ja ylimääräinen meno. Silti aina oli selvää,
että opiskella pitää ja saa. Tämä oli 1990-luvun todellisuus valtaosalle perheistä. Sen jäl-
keen maailma on muuttunut monelta osin, myös siltä osin, että nykyisin opiskelijat tarvit-
sevat tietotekniikkaa, materiaalit vaihtelevat tiheästi, koska tieto muuttuu ja aina pitäisi
olla uusimman tiedon varassa. Tämä on tarkoittanut lisääntyviä kustannuksia opiskelijoil-
le ja heidän perheilleen, jopa niin, että siitä tavoitteesta, johon Suomi on hyvinvointinsa ra-
kentanut, ei enää pystytä pitämään kiinni. Kaikilla ei ole varaa opiskella, tai jatkuvat vai-
keudet opintojen kustantamiseksi saavat opiskelijan väsymään ja päättämään opintonsa.

Maksuton toinen aste on kuitenkin osa ajattelua, jossa lapsille ja nuorille pitää mahdol-
listaa koulutus, jolla voi pärjätä yhteiskunnassa, työllistyä ja saada valmiudet elinikäiseen
oppimiseen. Tämän takia me tarvitsemme sellaisen koulupolun lähipäiväkodista aina sit-
ten sinne kouluun, lukioon ja ammatilliseen oppilaitokseen asti. Se on sosiaalidemokraat-
tien tavoite.

Arvoisa puhemies! 16-vuotias on yhdessä elämänsä tärkeimmistä käännekohdista. Hä-
nen pitäisi tehdä valintoja, jotka vaikuttavat pitkälle tulevaisuuteen. Moni ajattelee tämän
tärkeän valinnan olevan opiskelupaikkojen ja alojen välistä valintaa. Niin se valtaosalle on-
32



Pöytäkirjan asiakohta PTK 59/2018 vp
kin. Sen sijaan osa nuorista tekee tietämättään valintaa yhteiskunnan reunoilla elämisen ja
turvallisen tulevaisuuden välillä. Nuori, joka valitsee peruskoulun jälkeen päiviensä sisäl-
löksi muuta kuin opiskelua, valitsee itselleen tulevaisuuden, joka sisältää pätkätöitä, työt-
tömyyttä, heikompaa tulo- ja elintasoa sekä pienempää eläkekertymää. Harva nuori ym-
märtää valitsevansa itselleen tällaisen elämän.

Koulutuksen ulkopuolelle jääminen nuorena ennustaa sitä, että toisen asteen tutkinto
saattaa jäädä suorittamatta koko elinaikana. Suomalaisista alle 25-vuotiaista nuorista ai-
kuisista 16 prosenttia on sellaisia, joilla on koulutuspohjanaan pelkkä peruskoulu. Koko-
naan koulutuksen tai työelämän ulkopuolella heistä on jopa noin 40 prosenttia. Tämä ker-
too siitä, että jos nuori jää kokonaan ilman toisen asteen koulutusta, ovat hänen mahdolli-
suutensa työmarkkinoilla hyvin heikot. Jos siis vuosittain ikäluokasta noin 10 000 nuorta
jää pelkän peruskoulun varaan, on kyse yhteiskunnankin kannalta merkittävästä ongelmas-
ta. Ja jos me voimme erilaisin toimin auttaa nuoria siinä, että yhä harvempi jäisi — jopa
niin, ettei yksikään jäisi — koulutuksen ulkopuolelle, niin se meidän on yhdessä tehtävä.

Talouspolitiikan arviointineuvosto julkaisi tammikuussa raportin, jossa yhdeksi koulu-
tuspolitiikan prioriteetiksi esitettiin koko ikäluokalle toisen asteen tutkinnon suorittamista.
Neuvosto suositti harkittavaksi oppivelvollisuuden laajentamista toiselle asteelle. Mikäli
oppivelvollisuusikää laajennettaisiin toiselle asteelle, olisi tutkinnon suorittaminen myös
täysin maksutonta. Tätä kannatan lämpimästi.

Arvoisa puhemies! Lopuksi: Vierailin jokin aika sitten tutustumassa ammatillisen oppi-
laitoksen arkeen. Vuoden alusta voimaan astunut lakiuudistus ammatillisesta koulutukses-
ta eli amisreformi on lisännyt entisestään huolta oppilaiden ammattitaidon syntymiselle
välttämättömän opetuksen vähenemisestä oppilaitoksissa, ja tämän huolen haluan tässä yh-
teydessä tuoda esille. Opetusvastuuta siirretään oppilaitoksilta yrityksiin lisäämällä ope-
tussuunnitelmiin työelämässä oppimisen osuutta. Idea sinällään kuulostaa hyvältä, mutta
jos toteutus tarkoittaa usein jo ylityöllistettyjen yksinyrittäjien muuntautumista ilmaisiksi
opettajiksi yhä piteneviksi jaksoiksi, tilanne ei varmasti hyödytä opiskelijaa eikä yrittäjää.
Jos ennen uudistustakin yrityksistä on kantautunut huolestuttavaa viestiä oppilaiden am-
matillisen osaamistason pahasta heikkenemisestä, niin tämän jälkeen pelkona on, että tämä
palaute vain lisääntyy. Koulutukseen kohdistuvat säästöt näkyvät opiskelijoille opetustun-
tien selvänä vähenemisenä ja sen myötä yrityksille osaamistason selkeänä laskuna. Vierai-
lun jälkeen jäikin syvä huoli siitä, millaisin yleissivistävin ja ammatillisin valmiuksin ny-
kypäivän nuoret lähtevät itsenäistymään ja etsimään omaa polkuaan työelämästä.

Joten lopuksi on todettava, että maailma ei ole missään nimessä valmis eikä mitään saa
pitää itsestäänselvyytenä — ei sitä, että suomalaisella nuorella on mahdollisuus kouluttau-
tua mihin tahansa ammattiin hän haluaa, ei sitä, että koulutusjärjestelmämme takaa kaikil-
le kansalaisillemme korkean yleissivistyksen. Mikään ei ole varmaa, jos me emme pidä
huolta siitä, että tämä myöskin toteutuu, ja siihen me tarvitsemme päätöksiä.

19.23 Eero Lehti kok: Arvoisa rouva puhemies! Suomalaista koulujärjestelmää minä pi-
dän ehkä maailman parhaana, ainakin parhaana, mitä minä tiedän. Täällä otetaan kaikki
lahjakkuusresurssit talteen, koska koulutus on ilmaista ja kattavaa ja laadullisesti korkea-
tasoista. 

Sillä, että koulutusta jatkettaisiin ja laajennettaisiin, syvennettäisiin, on varmasti hyviä
puolia, mutta kyllä minä hämmästyin sitä artikkelia, joka tämän päivän Helsingin Sano-
missa oli, jossa todettiin, että myös kantaväestöön kuuluvien lasten kyky hallita prosentti-
33



Pöytäkirjan asiakohta PTK 59/2018 vp
laskua, ymmärtää kymmenjärjestelmää, osata kirjoittaa siten, että milloin tulee iso kirjain
ja milloin ei, on aika monen kohdalla niin heikolla tasolla, että jatko-opinnoista ei tahdo
tulla yhtään mitään.

Tähän sisältyy myös se näkökohta, että opettajat eivät anna enää ehtoja, päästävät sor-
mien läpi, mutta elämän myöhäisemmässä vaiheessa tämä saattaa käydä aika hankalaksi.
Omana kouluaikanani melkein joka vuosi oli ainakin yhdet ehdot, enkä pidä sitä huonona
ratkaisuna — tulihan luettua kesällä, mitä talvella oli jäänyt tekemättä. Mutta jos opettajat
päästävät ihmisiä, jotka eivät osaa laskea prosenttilaskua, niin kyllä oman elämänhallin-
nan kanssa on myöhäisemmässä vaiheessa vaikeuksia. Tekisi mieli pohtia sitä, pitäisikö
sittenkin tässä opetusjärjestelmässä olla joitain portteja, joiden läpi ei ihan noin vain men-
nä, vaan pitää tietyt perusasiat osata, koska elämän myöhäisemmässä vaiheessa niitä kui-
tenkin tarvitaan.

19.24 Tuomo Puumala kesk (vastauspuheenvuoro): Arvoisa puhemies! Edustaja Lehti
kiinnittää tässä tärkeään asiaan huomiota. Me olemme kehittäneet tähän mallia. Mitä miel-
tä olisitte, edustaja Lehti, siitä, että esikoulu, peruskoulun ykkösluokka ja kakkosluokka
muodostaisivat kolmevuotisen kokonaisuuden, jossa ollaan se aika, jonka se vaatii? Ne,
joilla kotiasiat ovat kunnossa ja asiat tarttuvat, voisivat mennä nopeammin ulos tuosta kol-
mevuotisesta kokonaisuudesta, ja ne, jotka tarvitsevat enemmän tukea, saisivat olla siellä
ilman mitään leimaantumista, pitempään kuin kolme vuotta, vaikkapa neljä vuotta. Tällä
nimenomaan tähdättäisiin siihen, että ne valmiudet olisivat esimerkiksi lukutaidon osalta
meidän maailman parhaassa peruskoulussa paremmat, kun sinne toiselle asteelle, ammat-
tikouluun tai lukioon, mennään. 

Tämäntyyppistä mallia olemme hahmotelleet, ja mielelläni kuulisin, mitä ajattelette täs-
tä, koska tähän sisältyy juuri tuo ajatus, jonka ihan aiheellisesti esille otatte. Emmehän me
voi periksi antaa. Meillä on maailman paras peruskoulu, ja sen täytyy sellaisena säilyä.

19.25 Jari Myllykoski vas: Arvoisa rouva puhemies! Vastaan, vaikkei minulta kysytty-
kään: ajatus sinällään tuntuu kannatettavalle, ja nimenomaan se mahdollisuus, että oppi-
misvaikeuksiset nuoret ja lapset voisivat tulla paremmin tuetuiksi ja sitä kautta voitaisiin
antaa osaamisen edellytyksiä seuraaville koulutuspoluille. 

Mutta haluan kumminkin palata siihen — ja tämä ei ole nyt sitten vasemmistoliiton kan-
ta, vaan tämä on edustaja Myllykosken oma näkemys — että meillä pitäisi olla polkuja pe-
ruskoulun jälkeen siirtyä työelämään niille nuorille, jotka haluavat siirtyä työelämään ja
joille teoreettinen opiskelu ei, vaikkapa nyt äsken esitetyn mallin mukaisesti, voisi antaa
parempia eväitä niin, että jatko-opintoihin olisi mahdollisuus. Me olemme osaltamme hur-
maantuneet tähän korkean osaamisen kulttuuriin, ja jos katsotte tuonne ympärille yhteis-
kuntaan, minkälaisissa työtehtävissä on ei-suomalaisia ihmisiä... Me tavallaan olemme
poistaneet sen, kun meidän työturvallisuuteen liittyvät säädökset estävät nuorten osallistu-
misen työelämään, ja me olemme antaneet sen sitä kautta hiipua, ja ne ihmiset, jotka ovat
keskeyttäneet toisen asteen koulun, jäävät syrjään, koska heillä ei ole sitä tutkintoa. Tavoi-
te siitä, että pitää olla jatkokoulutuskelpoisuus, on varmasti hyvä, mutta voisi olla muitakin
järjestelmiä. Että jos vaikkapa kaksivuotisen toisen asteen koulun käy, niin meillä olisi vä-
liporras, joka antaa teoreettiset mahdollisuudet hakeutua edelleen sitten ammattikorkea-
kouluun — olisipa vaikka puolen vuoden paikkaava jakso siinä, että annetaan oppimise-
dellytyksiä siellä, että voidaan siirtyä ammattikorkeakouluun. 
34



Pöytäkirjan asiakohta PTK 59/2018 vp
Kaiken kaikkiaan pidän hyvänä, että erilaisia ideoita tulee, ja toivotaan, että tämä halli-
tus vielä voisi omalta osaltaan toisen asteen koulutusreformin osalta katsoa kriittisen tar-
kasti sitä, minkä edustaja Salonen toi esille, että me annamme koulutusvastuun pk-sektorin
yrityksiin, missä resurssit on jo nyt mitoitettu siten, että jokainen työntekijä tekee sen tuot-
tavan panoksen työtä tehdessään. Siellä ei kerta kaikkiaan ole sen liiketoiminnan ja kan-
nattavuuden vuoksi mahdollisuutta irrottaa resursseja kouluttamiseen. Se vain on niin, että
ei se yrittäjä ole urakkaansa laskiessaan ajatellut, että osa tämän ammattimiehen tai -naisen
työstä menee jonkun opiskelijan ammatillisen osaamisen parantamiseen. Eli meidän pitää
tähänkin löytää joku toinen kanava, niin että me tuemme yhteiskuntana niitä pk-sektorin
yrittäjiä, jotta he voivat mahdollistaa oppimisen.

19.28 Kristiina Salonen sd: Arvoisa puhemies! Laineet vasta koskettelevat varpaitam-
me, mutta hyökyaalto on tulossa. Näin ainakin itse koen sen, että me saamme eri puolilta jo
hyvin huolestuttavaa viestiä siitä, että kaikki ei ole kunnossa. Mutta me emme vielä näe,
mikä on edessä, mikä sitten hyökyaallon lailla meitä ja päättäjiä kohtaa, jos me emme nyt
huomaa tehdä tarvittavia muutoksia.

Koulutus tasaa lapsien välillä niitä eroja, joita lapset lähtökohdistaan riippuen saavat ja
joita lapsilla lähtökohdistaan riippuen on. Tämä on tärkeä asia huomioida. Mutta siirtäisin
katseeni jo myös perheisiin ja yhteiskuntaan yleisemminkin. Mitä enemmän yhteiskunnas-
sa eriarvoisuus lisääntyy, sitä vaikeampi on peruskoulussa tasata lapsien välisiä eroja. Sitä
vaikeammat ovat myöskin mahdollisuudet niin perus- kuin jatkokoulutuksessakin tuoda
kaikille mahdollisuus samantasoiseen yleissivistykseen ja mahdollisuus kulkea myöskin
ammatilliselle polulle. Joten kyllä meidän pitää olla huolissamme siitä, miten perheissä
voidaan, miten vanhemmat ovat osa tätä yhteiskuntaa, miten paljon tuloerot kasvavat tässä
yhteiskunnassa, kuka pääsee töihin, kuka jää täysin työelämän ulkopuolelle. Kaikki tämä
johtaa ja kuljettaa lasta kohti peruskoulua ja sitten siellä tapahtuvaa, vielä ikään kuin kas-
vavaa eriarvoistumista, kasvavaa kuilua niiden välillä, ketkä tässä yhteiskunnassa pärjää-
vät ja ketkä eivät pärjää. Ja jos siellä vielä tapahtuu leikkauksia, jos me sieltä vielä vähen-
nämme esimerkiksi kontaktiopetuksen määrää, niin tämä on omiaan vähentämään mahdol-
lisuutta ikään kuin tasata perheestä lähtöisin olevaa eriarvoisuutta.

Tämä meidän pitää nyt ymmärtää, että me olemme nyt tehneet sellaisia toimia, jotka tu-
levaisuudessa tulevat juuri viemään pohjan siltä kaikelta, minkä varaan Suomi on laskenut
— esimerkiksi edustaja Lehtikin tämän totesi — mistä Suomi on voinut olla ylpeä ja mistä
Suomea tullaan katsomaan. Nyt meidän on kuultava tämä viesti ja otettava se tosissamme
ja tehtävä panostukset opetukseen lastemme ja koko tämän maan tulevaisuuden takia.

19.31 Eero Lehti kok: Arvoisa rouva puhemies! Edustaja Puumala esitti yhden ratkai-
sun, joka ainakin minusta tuntuu ihan järkevältä: edetään oppilaalle sopivassa omaksumis-
tahdissa, mutta olennaista on, että hän oppii elämänhallinnan kannalta perustaidot, lukemi-
sen, kirjoittamisen ja laskemisen. Ja kun ne eivät tässä nykyisessä systeemissä näy aukot-
tomasti hoituvan, niin jotainhan tässä pitää tehdä, koska se, että oppilas jää peruskoulun va-
raan ilman toisen asteen tutkintoa, ei ole kovin hyvä ennuste.

Omalla paikkakunnallani olen kiinnittänyt huomiota nimenomaan nuoriin miehiin, jot-
ka eivät mene myöskään varusmiespalvelukseen, joka on oikeastaan viimeinen yhteiskun-
nan ohjaava toimenpide elämän oikeille raiteille. Armeija voisi kyllä tässä mennä myös vä-
hän itseensä, ajattelen, ihan samalla lailla kuin täällä jo todettiin, että yrittäjä ei pysty kou-
35



Pöytäkirjan asiakohta PTK 59/2018 vp
luttamaan, mutta armeija on Suomen paras koulutusorganisaatio. Kyllä siellä voisi olla ly-
hyempikin varusmiespalvelus, vaikkei siellä mitään muuta opetettaisi kuin kuorma-auton
tai kaivinkoneen kuljettamista. Kyllä sodan aikana niitä kuljettajiakin tarvitaan, mutta se
tutkinto ja ajokortti takaisivat kyllä työpaikan saman tien, koska kuljettajista jos mistä on
tällä hetkellä pulaa, mutta yksittäinen nuori ihminen ei pysty maksamaan edes sitä tutkin-
toa.

19.33 Matti Semi vas: Arvoisa puhemies! Edustaja Myllykoski nosti tärkeitä asioita tuos-
sa esille nimenomaan tämän oppisopimuskoulutuksen osalta. 

Minä olen tavannut tämmöisiä nuoria herrasmiehiä, joilla on keskittymisvaikeuksia ni-
menomaan teoriaopiskeluihin ja tämmöisiin toimenpiteisiin liittyen. Ne saattavat johtua
jopa kotioloista, eli he ovat sen verran köyhistä oloista lähtöisin olevia ihmisiä ja kotiolot
ovat epävakaat, ja näin se keskittymiskyky siihen teoriaan tuntuu ontuvan. 

Olen jopa kamppaillut semmoisten kavereitten kanssa, käynyt ohjaamassa, että koulus-
ta ei heitetä pois heitä, kun teoria on niin vaikeaa, ja on koetettu etsiä reittiä, että löytyisi se
tekeminen siellä. He ovat käsitaidoiltaan hirmu nopeita oppijoita, he tekevät kädellä hyviä
töitä, ja ennen kaikkea heillä on halu tehdä työtä, eli pitäisi miettiä, mitenkä me saamme
vielä kehitettyä tuota oppisopimusjärjestelmää sillä tavalla, että tämmöiset pudokkaat käy-
täisiin etsimässä sieltä pois ja heille saataisiin kunnon ammatti ja heidät saataisiin teke-
mään töitä, koska haluja on mutta ammatti puuttuu nimenomaan sen teoriaopiskelun vai-
keuden takia ja sitten perheessä olevan rahapulan takia tai jotain muita tämmöisiä syitä.
Näitä pitäisi meidän osata etsiä ja saada myös heidätkin tähän yhteiskuntaan, hyvään työn
tekemiseen mukaan.

19.34 Ritva Elomaa ps: Arvoisa puhemies! Edustaja Lehti nosti mielestäni todella tär-
keän asian esille. Täytyy muistaa, että vaikka teknologia menee vauhdilla eteenpäin ja
kaikki sähköinen toiminta kiinnostaa nuoria ja koulutuksessa pitää olla kehityksessä mu-
kana, niin koskaan ei saa unohtaa, että joskus voi tulla tarve, että tarvitaan se kynä ja paperi
ja täytyy osata kirjoittaa ja osata laskea edes ne tavalliset prosenttilaskut.

Muistan aina, mikä oli ensimmäinen puheenvuoroni tässä kansanedustajataipaleellani
2011. Ensimmäinen puheenvuoroni koski — silloin käsiteltiin numeron seitsemän kirjoit-
tamista, pitäisikö siinä olla väkänen vai eikö pitäisi, ja silloin puheessani sanoin, että kyllä
se väkänen pitää jaksaa siihen kirjoittaa, niin se ei mene silloin ainakaan ykkösen kanssa
sekaisin.

Keskustelu päättyi.

Asia lähetettiin sivistysvaliokuntaan.
36


	4
	17.02
	17.06
	17.13
	17.16
	17.20
	17.27
	17.28
	17.29
	17.30
	17.31
	17.32
	17.34
	17.35
	17.36
	17.37
	17.38
	17.39
	17.40
	17.41
	17.43
	17.44
	17.45
	17.46
	17.47
	17.48
	17.49
	17.51
	17.52
	17.53
	17.54
	17.55
	17.56
	18.00
	18.03
	18.09
	18.14
	18.20
	18.25
	18.33
	18.38
	18.42
	18.46
	18.51
	18.59
	19.04
	19.07
	19.09
	19.16
	19.23
	19.24
	19.25
	19.28
	19.31
	19.33
	19.34


