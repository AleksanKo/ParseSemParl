















































DEM1623.tmp.xml


Pöytäkirjan asiakohta PTK 111/2017 vp
Pöytäkirjan asiakohta 

PTK 111/2017 vp

Täysistunto

Torstai 26.10.2017 klo 16.00—20.49

5. Lakialoite laiksi tuloverolain muuttamisesta
Lakialoite LA 43/2017 vp Antero Laukkanen kd ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 5. asia. Puhemiesneuvosto ehdottaa, että asia lähetetään valtiovarainvaliokuntaan.

Tämän asian yhteydessä sallitaan keskustelu myös päiväjärjestyksen 6. asiasta. Molem-
pien aloitteiden ensimmäinen allekirjoittaja on Antero Laukkanen, joka voi esitellä tässä
yhteydessä molemmat aloitteet.

Keskustelu

17.40 Antero Laukkanen kd (esittelypuheenvuoro): Arvoisa herra puhemies! Lakialoit-
teessa ehdotetaan säädettäväksi yhteisöjen kehitysyhteistyötä edistävään tarkoitukseen
tehdyn lahjoituksen lahjoitusvähennyksestä. Ehdotuksen mukaan yhteisö saisi verotukses-
sa vähentää ansiotulostaan rahalahjoituksen, joka on tehty kehitysyhteistyötä tekevälle ta-
holle kehitysyhteistyön edistämiseksi. Vähennyskelpoisia olisivat vähintään 850 euron ja
enintään 25 000 euron suuruiset lahjoitukset. Asiasta säädettäisiin tuloverolaissa.

Suomi on YK:n asettaman tavoitteen mukaisesti sitoutunut käyttämään kehitysyhteis-
työhön vähintään 0,7 prosenttia bruttokansantulostaan. Suomessa 0,7 prosentin tavoite on
vahvistettu myös hallitusohjelmassa. Vuonna 2016 Suomi käytti kehitysyhteistyöhön yh-
teensä 956 miljoonaa euroa. Tämä vastasi 0,44 prosenttia bruttokansantuotteesta. Vuonna
2015 avun osuus oli 0,55 prosenttia, ja tällä hallituskaudella kehitysyhteistyömäärärahois-
ta on tehty merkittäviä leikkauksia. Kepan arvion mukaan kehitysavun taso on kokonaisuu-
dessaan jäämässä tällä hallituskaudella keskimäärin noin 0,39 prosenttiin bruttokansan-
tuotteesta.

Nyt esitettävällä kehitysyhteistyöhön kohdistetun lahjoituksen verovähennyksellä on
tarkoitus edistää 0,7 prosentin tavoitteen saavuttamista. Suomalaisessa verojärjestelmässä
lahjoituksia koskevien verohelpotusten rooli on suppea. Tuloverolain perusteella yhteisöl-
lä on mahdollisuus tehdä lahjoitusvähennys rahalahjoituksesta, joka on tehty tiedettä, tai-
detta tai suomalaisen kulttuuriperinteen säilyttämistä edistävään tarkoitukseen Euroopan
talousalueeseen kuuluvalle valtiolle tai Euroopan talousalueella olevalle julkista rahoitus-
ta saavalle yliopistolle tai korkeakoululle taikka näiden yhteydessä olevalle yliopistorahas-
tolle. Vastaavasti vähennys voidaan tehdä rahalahjoituksesta, joka on tehty tiedettä, taidet-
ta tai suomalaisen kulttuuriperinteen säilyttämistä edistävään tarkoitukseen sellaiselle Ve-
rohallituksen nimeämälle Euroopan talousalueella olevalle yhdistykselle, säätiölle tai edel-
lä mainittujen yhteydessä olevalle rahastolle, jonka varsinaisena tarkoituksena on tieteen
tai taiteen tukeminen taikka suomalaisen kulttuuriperinteen säilyttäminen.
 Tarkistettu
4.1



Pöytäkirjan asiakohta PTK 111/2017 vp
Yhteiskunnan tulisi kuitenkin nykyistä enemmän kannustaa myös yhteisöjä yhteisvas-
tuulliseen toimintaan. Tätä tavoitetta voidaan edistää muun muassa lisäämällä oikein koh-
distettuja verovähennysmahdollisuuksia. Vastaavasti pidemmällä aikavälillä voitaisiin
siirtyä valtiopainotteisesta kehitysavusta enemmän lahjoituspainotteiseen, mikäli lahjoi-
tuksista kertyvä kokonaismäärä tämän mahdollistaisi. Tämä olisi merkittävä muutos, jos
tämä edistys menestyisi. Tässä näkyisi se yhteisvastuu, jonka kansalaiset ja yhteisöt voisi-
vat yhdessä ottaa, ja voisi sanoa, että tavallaan se valtion ikään kuin taloudellisen tilanteen
mukaan määräytyvä lahjoituksen taso tai kehitysyhteistyön taso tasoittuisi tällä mallilla pa-
remmin. Lahjan antajan vähennyskelpoisten lahjoitusten vähimmäis- ja enimmäismäärä
verovuoden aikana olisi saajakohtainen.

Arvoisa puhemies! Olen tehnyt tämän esityksen yhteisöjen kehitysyhteistyöhön lahjoit-
tamiseen tulevasta verovähennysoikeudesta ja samansisältöisen luonnollisen henkilön ke-
hitysyhteistyötä edistävään tarkoitukseen tehdyn lahjoituksen verovähennysoikeudesta.
Molemmilla näillä on sama, hyvä päämäärä: ne, jotka haluavat auttaa, saavat auttaa ja saa-
vat siitä sen hyödyn myös, kun auttavat — ja niiden, jotka kokevat, että kehitysyhteistyö on
turhaa, ei tarvitsisi kokea, että heidän verovarojaan käytetään väärin.

17.45 Jani Mäkelä ps: Arvoisa puhemies! Yhdyn näihin molempiin aloitteisiin. Yritin lu-
kea esityksestä tarkkaan, enkä löytänyt sieltä varsinaisesti laskelmia, miten paljon tämän
oletettaisiin nyt sitten laskevan valtion verotuloja, eli millainen kustannus tästä voisi ken-
ties aiheutua. Nyt sitten jos tällaista vaikutusta on, että verotulot laskevat, niin olisiko tässä
tarkoitus kenties leikata verorahoitteista kehitysapua vastaavalla määrällä, jolloinka tulos
olisi veronmaksajan näkökulmasta neutraali, vai olisiko tämä verovähennyksen kautta an-
nettava kehitysapu entisen kehitysavun päälle? Eihän siinä mitään väärää olisi, jos kehitys-
apua siirrettäisiin vapaaehtoiselle pohjalle — sehän päinvastoin on juurikin se, mitä perus-
suomalaiset ovat pidemmän aikaa esittäneet — mutta sehän, että samaan aikaan maksettai-
siin sekä valtion rahoista että vapaaehtoisista varoista kehitysapua, olisi vain entisen kas-
vattamista, mikä ei suinkaan voine olla tavoitteena.

17.46 Antero Laukkanen kd (vastauspuheenvuoro):  Arvoisa herra puhemies! Tosiaan
tässä perusteluosan ensimmäisen kappaleen viimeisessä lauseessa on tämä ajatus, että nyt
esitettävällä kehitysyhteistyöhön kohdistetun lahjoituksen verovähennyksellä on tarkoitus
edistää, että päästäisiin tähän 0,7:ään — ei yli sen, vaan että päästäisiin sinne. Matkaahan
sinne on tosi paljon. Että ei ole sitä kokonaispanostusta tässä tarkoitus nostaa, vaan edis-
tettäisiin sitä, että päästäisiin nopeammin siihen. Tämä on se laskennallinen perusta tässä.

17.46 Hannu Hoskonen kesk: Arvoisa herra puhemies! Edustaja Laukkasen tekemät la-
kialoitteet ovat sinänsä ihan oikealla asialla, mutta tätä kannattaa tarkastella myös valtion-
talouden kannalta siksi, että jos tällainen lahjoitusvähennys hyväksytään, sehän johtaa hy-
vin nopeasti siihen, pahoin pelkään, että tätäkin järjestelmää joku varmaan yrittää käyttää
sillä keinoin hyväkseen, mikä ei ole oikein suotavaa.

Mutta se toinen näkökulma on ihan reaalitalouteen liittyvä, ja se on se, että kun valtio tu-
kee nyt jo kehitysyhteistyötä antamalla kehitysyhteistyöhön budjettivaroja 956 miljoonaa
euroa, niin sehän on tavallaan Suomen kansalaisten kannanotto siihen, että me haluamme
tukea kehitysyhteistyötä mitä erilaisimmilla tavoilla.
2



Pöytäkirjan asiakohta PTK 111/2017 vp
Sitten totta kai kun olemme siitä YK:n asettamasta 0,7 prosentista jäljessä, niin tässä on
kuitenkin sekin idea vielä, että kun meillä Suomessakin löytyy näitä autettavia ihmisiä, niin
meidän pitää toki hoitaa se oma pesämme mahdollisimman hyvin ensin — ja totta kai aut-
taa naapuria ja toisella puolella maapalloa hädässä olevaa ihmistä. Se on kristityn velvol-
lisuus, että lähimmäistä autetaan. Jos yksityinen ihminen tänä päivänä tekee sen lahjoituk-
sen — niin kuin minäkin olen joitakin pieniä summia lahjoittanut elämäni aikana erilaisiin
avustustarkoituksiin, vähäisiä kuitenkin mutta puhtaasta sydämestä annettuja varmasti —
niin ne ovat varmaan äärimmäisen tärkeitä niille autettaville ihmisille, mutta toivoisin kui-
tenkin, että tässä asiassa — ja niin kuin tiedänkin, että tämä lakialoite saa hyvän käsittelyn
aikanaan, kun se menee tuonne jatkokäsittelyyn — näihin veroasioihin tullaan kiinnittä-
mään huomiota. Kun valtio auttaa kehitysyhteistyön kautta toisten maiden kansalaisia ja
heidän hädänalaista asemaansa yritetään parantaa, niin sen kokonaisuuden hallitsemiseksi
meidän on myös samalla syytä tarkastella sitä, että autamme omia kansalaisiamme ja teem-
me tämän maan talouden parempaan kuntoon, jolloin meillä mahdollisuus toisten auttami-
seen paranee koko ajan.

17.49 Arja Juvonen ps: Arvoisa herra puhemies! Edustaja Laukkasen lakialoitteet ovat
perussuomalaisten jo vuonna 2013 tekemien kehitysyhteistyön painopisteen muutokseen
liittyvien aloitteiden kanssa samansuuntaisia elikkä siinä mielessä erittäin hyviä, täytyy sa-
noa näin. Elikkä edustaja Laukkanen vie ne nyt vain lain tasolle eli pykälään aloitteella ja
meillä ne ovat olleet pontena.

Se on hyvin tärkeää, että kun kansalaisilta kysytään, että ketä haluaisit auttaa tai kelle
haluaisit antaa, niin yleensä jokaisella on mielessä se, mille ryhmälle tai mille ihmisille,
ketkä ovat niitä kaikkein sydäntä lähimpänä olevia, ja perussuomalaisten malli onkin va-
paaehtoisuuteen pohjautuva, elikkä ihmiset voisivat vapaaehtoisesti antaa sille ryhmälle ja
niille, keille he kokevat tärkeäksi. Ja vielä jos ne saisi verotuksessa pois, niin sehän olisi to-
della oiva ja hieno tapa.

Perussuomalaisten eduskuntaryhmästä on myös välillä noussut esille sellainen ajatus,
että kun siinä veroilmoituksessa olisi sellainen paikka, mihin saisi laittaa rastin tai kirjoit-
taa, mihinkä haluaisi sitä omaa verotuottoansa käytettävän, niin siinähän olisi myös sellai-
nen, että tavallaan kansaa kuunnellaan, veronmaksajaa kuunnellaan, ja se myös kannustaa
sitten maksamaan niitä veroja, että mihin minä toivoisin juuri sen verorahani kohdistetta-
van. Se voi olla lapset, se voi olla ikäihmiset, se voi olla opiskelijat, se voi olla eläkeläiset,
ihan mikä vain, mutta se, että kansalaisen tulee saada tuntea ja tietää, mihinkä minun ve-
roeuroni menevät, koska mitään ei tänä päivänä enää juurikaan korvamerkata, ei ole enää
korvamerkattua rahaa — elikkä kuntapäättäjänäkin kun toimii, niin kun sanotaan, että ra-
haa annetaan vanhustenhoitoon, niin se ei välttämättä menekään sinne, ei ole korvamerkat-
tua rahaa enää olemassakaan. Sen takia olisi tärkeää, että kansalainen tietää, minne hänen
veroeuronsa kulkeutuvat.

17.50 Leena Meri ps:  Arvoisa puhemies! Tosiaan kohta käsittelemme vaihtoehtoisia
budjetteja, ja mielenkiinnolla jään odottamaan kristillisdemokraateilta, miten he tämän rat-
kaisevat. Meillä tosiaan tulee olemaan meidän vaihtoehtobudjetissa verovähennysoikeus
myöskin, ja tietysti me katsomme, että siltä osin voidaan leikata kehitysyhteistyörahoja,
koska tämä malli kerää niitä vapaaehtoisuuden pohjalta. Että minusta on hauska nyt nähdä,
miten kristillisdemokraatit ovat tämän rakentaneet. Me lähdemme siitä, että samalla me
3



Pöytäkirjan asiakohta PTK 111/2017 vp
voimme myös vähentää valtion menoja, että harmi, että ... — ei kun onhan edustaja Lauk-
kanen, aikaisemmin istuitte eri kohdassa, niin en huomannut. Ihan mielenkiintoista olisi
kuulla, miten te tämän asian ajattelette, ja on hauska huomata, että joissakin asioissa olem-
me samaa mieltä, vaikka joissakin eri mieltä. Ja sitähän se on, tämä eduskuntatyö, että hae-
taan yhteistyökumppaneita, koska yli sata edustajaa tarvitset aina, jotta saat läpi sen mitä
toivot.

17.52 Ilkka Kantola sd: Arvoisa puhemies! Aivan niin kuin edustaja Hoskonen totesi, on
tärkeätä, ettei aseteta vastakkain kotimaassa hädässä olevia ihmisiä, heidän tarpeitaan, ja
sitten tätä kehitysyhteistyötä, jonka kautta autamme rahallisesti ja osaamisemme avulla ih-
misiä, jotka ovat hädässä kaukana kaukana maamme rajojen ulkopuolella. Molemmat ih-
misryhmät tarvitsevat apuamme, ja molempiin meidän tulee panostaa. Kumpaakaan ihmis-
ryhmää emme saa unohtaa täällä, kun määrärahoista päätämme ja resursseja suuntaamme.

Edustaja Laukkasen aloite nostaa esille tärkeän asian puhuessaan kehitysyhteistyömää-
rärahojen laskusuunnasta, mikä meillä on ollut pidemmän aikaa vallalla. Olemme koko
ajan etääntyneet siitä tavoitteesta, jonka olemme YK:ssa hyväksyneet, 0,7 bruttokansan-
tuotteesta. Suunta on huolestuttava, eikä vain sen takia, että meidän tulisi pitää huolta siitä,
että meitä kunnioitetaan kansainvälisissä yhteisöissä kehitysyhteistyöhön, kansainväli-
seen vastuuseen sitoutuneena kansakuntana. Tämä tavoite on tärkeä myös siitä syystä, että
kun kykenemme tehokkaampaan kehitysyhteistyöhön, vähän laittamaan resursseja enem-
män, samalla vaikutamme siihen, millä tavalla ihmiset hakeutuvat pois omalta alueeltaan
kohti Eurooppaa ja myös kohti Suomea turvapaikanhakijoina ja pakolaisina. Samaan ai-
kaan, kun puhumme siitä, että meidän tulee kiristää maahanmuuttopolitiikkaa pelätessäm-
me omia resurssejamme täällä kotimaassa, niiden riittävyyttä, meidän tulisi enemmän pu-
hua siitä, että panostamme enemmän sinne paikallisiin oloihin, niiden parantamiseen, jotta
tätä siirtolaisuutta ja pakolaisuutta voidaan sillä tavalla hillitä ja sillä tavalla ratkaista ja
myös ennalta estää niitä ongelmia, joita kotimaassa voi syntyä.

Edustaja Laukkasen äskeinen vastauspuheenvuoro jätti vähän epäselväksi, mitä tässä
tarkalleen ottaen tavoitellaan. Kun olen mukana meidän sosiaalidemokraattien vaihtoehto-
budjetin valmistelussa, olin vuosi sitten ja nyt myös, niin meillähän tulee olemaan esityk-
senä, että 100 miljoonaa lisättäisiin kehitysyhteistyömäärärahoihin, jotta tämä tavoite
0,7:stä olisi hieman lähempänä. No, tämän eteen tietysti tarvitsee tehdä poliittista työtä yh-
dessä muiden eduskuntapuolueiden kanssa tällä ja tulevalla vaalikaudella, jos haluamme
siihen suuntaan edetä.

Tämä ajatushan siitä, että vapaaehtoiset lahjoitukset voisivat olla verovähenteisiä, ei ole
mikään uusi. Joskus näin on ollut. Nytkin, niin kuin edustaja Laukkanen toteaa esitykses-
sään, eräät muut lahjoitukset ovat verovähennyskelpoisia. Minusta tämä idea on ihan hy-
vä. Kysymyshän on eräänlaisesta vivuttamisesta niin, että kun verovelvollinen laittaa tie-
tyn summan kehitysyhteistyöhön lahjoituksena, niin hyöty sinne kehitysyhteistyöhön on
sen summan suuruinen mutta kustannus valtiolle verotulojen menetyksenä on paljon pie-
nempi kuin se lahjoitettu summa. Se riippuu henkilön veroprosentista. Eräällä tavalla vi-
vuttamalla saamme Suomesta enemmän kehitysyhteistyöhön rahoja, jos tällaiseen järjes-
telmään mentäisiin.

Tällainen laki voisi olla esimerkiksi määräaikainen niin, että sitä tasaisin välein tarkis-
tettaisiin, että siitä ei tule mitään pysyvää pitkäaikaista automaattia vaan se voitaisiin kat-
4



Pöytäkirjan asiakohta PTK 111/2017 vp
kaista sitten, jos se näyttää jollakin tavalla uhkaavan meidän verotulojamme ratkaisevassa
määrin.

Edustaja Laukkanen, puhutte esityksessänne siitä, että painopistettä voitaisiin siirtää
valtiopainotteisesta kehitysavusta enemmän lahjoituspainotteiseen. Tämä on aika optimis-
tinen näkemys. Sehän voisi olla hienoa, jos näin tapahtuisi. Mutta itse katsoisin, että tässä
meillä kansanedustajina on vastuu kuitenkin siitä, että valtiopainotteinen kehitysapu jat-
kuu, että sitä ei lähdetä leikkaamaan siitä syystä, jos tämä vapaaehtoinen avustaminen tu-
lisi verovähennyskelpoiseksi. Vapaaehtoinen lahjoittaminen on nyt mahdollista, sitä teh-
dään paljon, ja sillä on oma merkityksensä.

Kuitenkin tutkimusten mukaan kaikkein suurin merkitys kehittyvien maiden ihmisten
auttamiselle rahallisesti on niillä siirtolaisilla, niillä tänne teollisuus- ja kehittyneisiin mai-
hin muuttaneilla, jotka lähettävät sinne kotiinsa rahoja, ovat työssä Euroopassa ja Yhdys-
valloissa ja lähettävät sitten kotimaihinsa rahoja. Niiden rahojen vaikutus siellä kotimaas-
sa on paljon suurempi kuin kaikki kehitysyhteistyömäärärahat yhteensä. Tämä on hyvä pi-
tää mielessä myös, että monella tavalla täältä rikkaista maista siirretään rahoja auttamaan
hädänalaisia siellä kauempana.

17.57 Pia Viitanen sd: Arvoisa herra puhemies! Kiitos edustaja Kantolalle erittäin hyväs-
tä, analyyttisestä puheenvuorosta tässä edellä. Olen täsmälleen samaa mieltä: meidän on
kannettava vastuumme kansainvälisesti köyhyydestä, ja siksi emme voi tietenkään asettaa
vastakkain suomalaisten köyhien, apua tarvitsevien tilannetta ja tilannetta maailmalla. Ku-
ten edustaja Kantola totesi, sosiaalidemokraatit ovat tosiaan omassa vaihtoehdossaan ha-
lunneet estää nämä kehitysyhteistyömäärärahojen leikkaukset, mitkä tietenkin ovat olleet
merkittävän isossa mitassa tällä kaudella, ja se ei ole ollut hyvä arvovalinta.

Mutta, puhemies, oikeastaan olemme aikaisemmin myös tässä kahden vuoden aikana,
kun tämä hallitus on ollut pystyssä, kysyneetkin sosiaalidemokraatteina tämän perussuo-
malaisten vaalilupauksen perään, koska muistimme heti jo kauden alussa, että tällaista siel-
lä ohjelmissa oli, että tämä verovähennysoikeus olisi mahdollinen, ja olemme miettineet,
onko sitä sitten mahtanut ministeri Soini, nyt kun on avainpaikalla, [Puhemies koputtaa]
lainkaan esittää siellä hallituksen sisällä, koska tämä asia valitettavasti ei ole edennyt.
Olemme parissakin yhteydessä, kun olemme käsitelleet valtiontalouden kehyksiä, esittä-
neet pontta, jossa eduskunta edellyttäisi, että hallitus selvittäisi, miksi tavallaan vaaleissa
luvattua kehitysyhteistyömäärärahoihin annettavien lahjoitusten verovähennystä ei ole to-
teutettu, mutta tähän emme ole kysymyksistä huolimatta saaneet hallitukselta vastausta.

Halusin tämän, puhemies, tässä todeta, koska asia on todella ollut täällä esillä ja sinänsä
olisi mielenkiintoista tietää, että kun kuitenkin vahvasti vaalien alla tästä puhuttiin, niin
miksi asia sitten [Puhemies koputtaa] ei ole hallituksen toimesta edennyt.

17.58 Leena Meri ps (vastauspuheenvuoro): Arvoisa puhemies! Tosiaan se on ollut meil-
lä ohjelmissa, ja juuri tuossa äskeisessä puheenvuorossa kerroin, että nyt se on tulossa mei-
dän vaihtoehtobudjettiimme. Sitä täytyy varmasti kysyä ministeri Soinilta, miksi se ei ole
edennyt, ja hänhän ei ole nykyisin enää perussuomalaisissa. Ehkäpä osittain ne tapahtu-
mat, jotka ovat aiheuttaneet perussuomalaisten eduskuntaryhmässä myös pettymystä, ovat
olleet juuri näitä, että tietyt asiat eivät ole edenneet.

Vaikka julkisuudessa on ollut puhetta, että kyseessä on ollut maahanmuuttoon liittyviä
asioita, niin, kuten huomaatte, edustaja Viitanen, tekin olitte sitä mieltä, että tämä ilmeises-
5



Pöytäkirjan asiakohta PTK 111/2017 vp
ti olisi hyvä, tämmöinen verovähennys, ottamatta kantaa varmaan nyt siihen, vähentääkö
se valtion budjetissa tähän sijoitettavia varoja vai ei. Tämmöisissä asioissa meidän ryhmä
on joutunut olemaan hyvin hämillään, kun asiat eivät etene. Teidän kannattaa kyllä kysyä
ministeri Soinilta, miksi hän ei pidä vaalilupauksiaan.

Toinen varapuhemies Arto Satonen: Menemme jatkamaan puhujalistaa.

18.00 Teuvo Hakkarainen ps: Arvoisa puhemies! Vapaaehtoisuus on hyvä kehitysavus-
sa, ja lahjoitusten verovähennys on todella hyvä esitys, mutta tämä koko kehitysapu pitää
laittaa vapaaehtoisuuden pohjalle, koska siinähän sen hyväntahtoisuuden sitten itse kukin
voi näyttää.

Matti Kääriäinen on kirjoittanut kirjan Kehitysavun kirous. Hän on ollut yli 30 vuotta
kehitysapuyhteistyössä ja sanoo näin, että yksi prosentti siitä menee perille. Minä luen täs-
tä tämmöisen katkelman: "Kehitysavun antaminen köyhille maille ei ole johtanut niihin ta-
voitteisiin, jotka sille alun perin asetettiin. Äärimmäinen köyhyys on häviämässä lähinnä
sellaisissa maissa, joille kehitysapua ei ole annettu, vaikka virallinen propaganda toista
väittääkin. Monissa maissa kehitysapu tukee paikallista eliittiä, ei demokratisoitumista.
Kaiken kukkuraksi kehitysmaista karkaa pääomia lähes kymmenen kertaa kehitysavun
verran. Monikansalliset yritykset kiertävät veroja, ja veroparatiiseihin kertyy tuhansia mil-
jardeja euroja. Edes kehitysavun ammattilaiset eivät tiedä, kuka kehitysapulaivaa ohjaa ja
mihin suuntaan."

Elikkä tämmöinen oman kilven kiillottaminen ja hurskastelu tässä salissa, ne eivät sitä
köyhää ihmistä auta. Korkeintaan poppaukot siellä pikkuisen rikastuvat lisää ja keräävät
entistä enempi köyhältä kansalta rahaa. Heille se menee, koska tässä ammattilainen sanoo,
että prosentti menee perille. Jos se prosentti on siellä vielä poppaukoille, niin paljonko sille
köyhälle kansalle sitten menee?

18.02 Sami Savio ps: Arvoisa puhemies! Edustaja Laukkasen jättämät lakialoitteet ovat
tietyiltä osin varsin kannatettavia. Varsinkin tämä vapaaehtoisen kehitysavun lisääminen
verohelpotusten turvin voisi antaa veronmaksajille mahdollisuuden suunnata halutessaan
parhaaksi katsomiaan summia hyviin kohteisiin, [Antero Laukkanen: Juuri näin!] kuten
edustaja Juvonenkin tässä äsken toi esille, ja lisäisi luultavasti intoa tehdä vapaaehtoisia
lahjoituksia kehitysapuun.

Mutta mikäli ymmärsin oikein, niin se ero perussuomalaisten esittämään kehitysapu-
malliin edustaja Laukkasen lakialoitteessa kuitenkin on, että hän lisäisi kehitysapua tämän
nykyisen valtion perusrahoituksen päälle. Sitä vastoin meidän perussuomalaisten mallissa
vapaaehtoiset lahjoitukset mahdollistaisivat samanaikaisesti tämän perusrahoituksen leik-
kaukset.

Kehitysavun perimmäiset periaatteet ovat ymmärrettäviä, mutta kuten edustaja Hakka-
rainen tässä erittäin hyvin äsken jo toi esille, kehitysapuun liittyy myös paljon korruptiota
ja varojen väärinkäyttöä. Kuten edellä kuultiin, tästä kaikesta todistaa erittäin vahvasti pit-
käaikaisen ja kokeneen entisen suurlähettilään Matti Kääriäisen kirja Kehitysavun kirous.
Siinä Kääriäinen kertoo tosiaan havainneensa kehitysavun monissa tapauksissa keräänty-
neen pääosin valtaapitävien diktaattorien taskuihin. Se on saattanut betonoida vallitsevia
kurjia olosuhteita entisestään ja erityisesti hidastaa maan talouskehitystä ja estää köyhien
6



Pöytäkirjan asiakohta PTK 111/2017 vp
kansalaisten nousua köyhyydestä. Tämä ei missään tapauksessa voi olla kärsivien kansa-
laisten etu.

Kehitysavun rahoitus kaipaakin epäilemättä merkittäviä uudistuksia, ja viimeistään pe-
russuomalaisten vaihtoehtobudjetin käsittelyn yhteydessä tähän aiheeseen palataan. [Puhe-
mies koputtaa]

18.04 Antero Laukkanen kd: Arvoisa herra puhemies! Erittäin hyvää ja maltillista kes-
kustelua. Kiitos siitä kaikille.

Täällä edustaja Kantola kysyi, mitä tarkalleen tällä tarkoitan, ja itse asiassa hän itse vas-
tasi siihen erittäin hyvin. En edes yritä korjata hänen loistavaa vastaustaan, vaan hän hyvin
oli itse oivaltanut, mihin tässä pyritään.

Haluaisin, puhemies, kiinnittää huomiota sellaiseen asiaan kuin suomalaisen hyväsydä-
misyys. Vaikka talous monta kertaa Suomessa on mennyt välillä paremmin, välillä huo-
nommin, niin erityisen huomattavaa on se, että silloin kun on ollut kireää ja ihmiset ovat
kokeneet, että on paljon uhkakuvia, ja omatkin tulot ovat pienentyneet, niin antaminen hy-
väntekeväisyyteen ei ole vähentynyt. Tämä hyväsydämisyys on sellainen asia, joka ansait-
see tulla mainituksi. Nimittäin pyyteetön antaminen on aika vaikea laji. Se, että oikea käsi
ei tavallaan tiedä, mitä vasen käsi antaa, on vaikea laji.

Ja aivan oikein, kuten täällä perussuomalaiset edustajat ovat todenneet, minun tavoittee-
ni tässä on kyllä eri kuin heidän tavoitteensa. Ihan oikeasti ajattelen, että Suomen tulee ne
sitoumukset täyttää, jotka se on antanut, eli tähän 0,7 prosenttiin olisi päästävä.

Täällä todettiin myös, että tämä ei ole uusi asia, ja oli hienoa, että se tuli esille, koska eri-
tyisesti yhteisöjen antamasta tuesta ja sen verovähennysoikeudesta aikanaan vuonna 95
presidentti Martti Ahtisaaren käynnistämä työryhmä teki laskelmat, että jos kolmas sektori
saisi verovähennyksinä nämä lahjoitukset, joita se saa ja joita se käyttää kehitysyhteistyö-
hön, niin syntyisi peräti 50 000 uutta työpaikkaa. [Puhemies koputtaa] Minusta tämäkin oli
mielenkiintoinen näkökulma.

18.06 Hannu Hoskonen kesk: Arvoisa herra puhemies! Edustaja Laukkasen lahjoitusvä-
hennysaloite on hyvä ja perusteltu joiltakin osin. Ymmärrän kyllä lähimmäisen auttamisen
tuskan, ja sitä lähimmäisen auttamista meidän pitää jatkaa, totta kai, siitä ei saa tinkiä. Mut-
ta sen kokonaisuuden hallintaan kiinnittäisin edelleen huomiota, koska kun autamme omia
kansalaisiamme — niitä kansalaisia, jotka ovat jonkunasteisessa hädässä, puutteessa tai
jonkun muun ongelman kanssa eläneet jo pitkään — niin kyllä meidän suomalaisten autta-
misen kärkikohde on totta kai siellä. Sitten toinen tapa on tämä kehitysyhteistyöauttami-
nen tuolla ulkomailla, ja siinä tarvitaan kansainvälistä yhteistyötä, koska yksittäisen ihmi-
sen lahjoituksella, jos se lähtee johonkin tiettyyn kohteeseen, on aika monta mutkaa mat-
kassa ennen kuin se raha on siellä perillä. Mutta kansainvälisellä yhteistyöllä varmaan on-
nistutaan tämän jo monessa puheenvuorossa tänäkin iltana kuullun ongelman hoitamises-
sa, että niitä rahoja ei valu sinne diktaattorien pankkitileille, mikä olisi hyvin, hyvin tuo-
mittavaa ja paheksuttavaa.

Kannattaa muistaa näistä asioista keskusteltaessa myös se, että Suomen osalta maail-
man mittapuussa esimerkiksi rauhanvälittämisessä Martti Ahtisaaren panoksen kaikki tie-
dämme, YK:ssa olemme toimineet erittäin aktiivisesti, antaneet sinne oman panoksemme,
ja rauhanturvaajia olemme lähettäneet ympäri maailmaa auttamaan kriisialueilla siinä, että
7



Pöytäkirjan asiakohta PTK 111/2017 vp
siellä kriisialueilla päästäisiin rauhaa rakentamaan ja uutta yhteiskuntaa rakentamaan krii-
sin jälkeen. Nämä ovat erittäin arvokkaita töitä.

Ja lopuksi, arvoisa puhemies, vielä tämä taloudesta huolta pitäminen. Kyllä, totta kai, jo-
kainen oppositiopuolue pystyy sanomaan, että on tehty tuo väärin tai tämä väärin, mutta
kannattaa aina nöyrällä mielellä muistaa se, että jos emme pidä itseämme kunnossa kansa-
na ja kansantaloutena, niin meistä ei ole kyllä toistenkaan auttajaksi.

18.08 Jani Mäkelä ps: Arvoisa puhemies! Muutamia kommentteja pidettyihin puheen-
vuoroihin:

En oikein ymmärrä, millä perusteella SDP sanoo, ettei kehitysapua ja kotimaan hädän-
alaisia voisi rinnastaa. Montako talousarviota teidän mielestänne valtiolla on? Minun käsi-
tykseni mukaan niitä on yksi ja nämä molemmat asiat ovat siinä samassa talousarviossa.
[Pia Viitasen välihuuto] Te voitte omasta mielestänne rinnastaa hyvätuloisten veronalen-
nukset ja suomalaisten köyhien asian mutta ette suomalaisten köyhien asiaa ja kehitys-
apua. Tätä on mahdoton käsittää.

Toinen mielenkiintoinen kysymys, joka nostettiin esille, oli länsimaissa yleensä ja Suo-
messa erityisesti työskentelevät kehitysmaiden kansalaiset, jotka lähettävät rahaa kotimai-
hinsa. Eikö olisikin parasta, jos nämä ahkerat ihmiset palaisivat rakentamaan omaa maa-
taan, jolloin ajan myötä kehitysapua kenties tarvittaisiin vähän vähemmän? Eikö tavoiteti-
la olekin se, että veden kaivoon kantamisen sijasta rakennetaan toimiva kaivo, että nämä
maat ajan mittaan selviäisivät ilman kehitysapua? Sama koskee pakolaisiakin. Eikö heidän
kuuluisi paon aiheuttaneen tilanteen rauhoituttua ensisijaisesti palata kotimaatansa raken-
tamaan ja työskentelemään sen hyväksi?

18.09 Pia Viitanen sd (vastauspuheenvuoro): Arvoisa puhemies! Toden totta valtiolla on
yksi talousarvio, ja siksi me olemme SDP:ssä olleet tämän kaksi ja puoli vuotta hyvin huo-
lissamme hallituksen arvovalinnoista, joilla se on leikannut kotimaassa ja kansainvälisesti
köyhiltä ihmisiltä rahaa. Suomessa tämä hallitus on esimerkiksi leikannut ihmisten perus-
turvasta, työttömyysturvasta, lapsiperheiltä ja eläkkeensaajilta ja se on leikannut lyhytnä-
köisesti koulutuksesta, ja tämä on väärin. Tekemällä toisenlaisia arvovalintoja, muun
muassa perumalla niitä veronkevennyksiä, mitä hallitus on antanut kaikkein rikkaimmille
miljoonaperijöille, voitaisiin tehdä paljon oikeudenmukaisempaa politiikkaa. Onneksi täs-
sä suhteessa ainakin tätä suomalaista köyhyyttä koskeva omatunto on alkanut kolkuttaa
siellä perussuomalaisissa ja nyt on toinen ääni kellossa. Mutta tämä hallitus valitettavasti
kaudellaan on leikannut todella paljon köyhiltä perusturvaa ja samaan aikaan rikkaita suo-
sinut omilla veronkevennyksillään.

Toinen varapuhemies Arto Satonen:  No niin, pysymme tässä kehitysapukeskustelussa,
ja edustaja Meri, vastauspuheenvuoro.

18.10 Leena Meri ps (vastauspuheenvuoro):  Arvoisa puhemies! Haluan nyt kuitenkin
ryhmän puheenjohtajana vastata näistä perussuomalaisten arvovalinnoista. Aikaisemmas-
sa puheenvuorossaan edustaja Viitanen pohti Soinia ja perussuomalaisia. Minä silloin jo
kehotin, että niissä asioissa kannattaa kääntyä sinisten puoleen. Hän on loikannut sinisiin,
hän on sen puolueen edustaja ja hän on ilmoittanut, että hänellä on erilaiset arvot kuin meil-
lä. Minä en tiedä, mitkä ne ovat. Mutta, niin kuin kerroin aikaisemmassa puheenvuorossa-
8



Pöytäkirjan asiakohta PTK 111/2017 vp
ni, meidän ryhmä on oireillut siitä, että me olemme tehneet liian kokoomuslaista ja liian
keskustalaistakin politiikkaa.

Tämä esimerkiksi on yksi siitä syntynyt, ja juuri kuten aikaisemmassa puheenvuorossa-
ni sanoin, erityisesti sinisten ryhmä on halunnut puhua, että kysymyksessä oli maahan-
muutto. Tässä on yksi esimerkki, ei tämä liity maahanmuuttoon: suomalaisen köyhän tar-
peet ja, kuten aikaisemmin sanoin, kehitysavun verovähennys.

Oikeastaan hyvä, että puhumme tästä, niin pääsen täällä joskus puhumaan näistä. Kiitos
oikeastaan teille, edustaja Viitanen.

18.11 Ilkka Kantola sd: Arvoisa puhemies! Edustaja Hakkarainen käytti täällä tärkeän
puheenvuoron hurskastelusta ja hurskastelun riskeistä ja siitä, että meidän ei pidä suhtau-
tua kehitysyhteistyöhön liian naiivisti ja kuvitella, että sillä rahalla yksinomaan hyviä tu-
loksia saadaan aikaan.

Toisaalta on kyllä niin — kun olen seurannut kolmea neljää kehitysyhteistyön kansalais-
järjestöä hyvin läheltä ruohonjuuritasolta, tiedän, mitä siellä tapahtuu, ja tiedän, mitä ohi-
meneviä ja mitä pysyviä tuloksia saadaan aikaan ihmisten elämässä, kun kehitysyhteistyö-
tä koulutettu henkilökunta suunnitelmallisesti tekee — että se tilanne ei ole aivan niin
synkkä kuin edustaja Hakkarainen kuvaa. Minusta siinä ei ole kysymys hurskastelusta
vaan hädänalaisten ihmisten todellisesta auttamisesta.

Tässä edustaja Laukkasen aloitteessa ehkä se kysymys, joka vielä on ollut esittämättä,
liittyy siihen, että kun kehitysyhteistyön laatua arvioidaan silloin kun siinä on valtio mu-
kana ja on kysymys valtion myöntämistä kehitysyhteistyömäärärahoista, niin sitä seuraa
valtion, ulkoministeriön tarkka valvonta siitä, millä tavalla niitä rahoja käytetään, ja esi-
merkiksi näillä kolmannen sektorin järjestöillä on vahva raportointivelvollisuus. Satun tie-
tämään aika tarkkaan, kuinka yksityiskohtaista raportointia ja auditointia siinä käydään lä-
pi, kun tarkastellaan, mitä on saatu aikaan ja myönnetäänkö jatkossa määrärahaa näille jär-
jestöille. Se ei ole rahan kaatamista järjestöjen toimintaan, vaan hyvin tarkkaa valvontaa.
Silloin jos tämä iso painopiste muuttuisi siihen, että kansalaiset vain lahjoittavat rahaa ke-
hitysyhteistyöhön ja sitten saavat siitä verovähennyksen, niin pelkään, että tämä valvonta-
elementti eli julkisen vallan, ulkoministeriön rooli tässä valvonnassa heikkenisi. Täytyy pi-
tää mielessä myös tämä valvonnan rooli, jotta voidaan välttyä niiltä kritiikeiltä, joita edus-
taja Hakkarainen tässä esitti.

18.13 Teuvo Hakkarainen ps (vastauspuheenvuoro):  Arvoisa puhemies! Minulla on
myös henkilökohtaista kokemusta kehitysapuyhteistyöstä Nicaraguassa aikanaan. Sinne
asennettiin muistaakseni kuusi tai kahdeksan sahaa. Laitettiin aggregaatit ja kaikki viimei-
sen päälle täältä Suomesta. Erittäin hyvää näennäisesti, täällä eduskunnassa se näytti var-
masti hyvältä. Siihen aikaan en tiennyt tästä, miten se toimi. Mutta näin sen tilanteen siel-
lä. Minkäänlaista koulutusta ei ollut, ainoastaan mitä minä opetin vähän siinä. En keren-
nyt, siinä pienessä ajassa ei kouluta semmoisia vehkeitä käyttämään. Ja ne jäivät sinne.
Mutta raportti tuli Suomeen, että kehitysapua on annettu. Ja mitä siellä oli tehty sitten, kun
minä kävin uudestaan: sirppitalkoot laitettu pystyyn, ei mitään muuta. Työnväen lauluja
laulamaan ja jotakin vihkoa lukemaan. [Puhemies koputtaa] Minä sanoin, että tämä ei kyl-
lä auta eikä tuo leipää suuhun, että mennäänpäs tuonne sahan viereen ja ruvetaan tekemään
töitä, niin sitten voi joku apu tulla, [Puhemies koputtaa] mutta laulujen laulaminen ei auta.
9



Pöytäkirjan asiakohta PTK 111/2017 vp
18.14 Satu Hassi vihr: Arvoisa puhemies! On aivan selvä asia, että kehitysyhteistyössä
on tehty myös virheitä, mutta niistä virheistä on myös opittu. Tästä entisen suurlähettilään
Kääriäisen kirjasta on moni asiantuntija todennut, että siinä on myös vanhentuneita tietoja.
Ja haluan muistuttaa, että Suomi oli sodan jälkeen yksi ensimmäisistä YK:n lastenavun jär-
jestö Unicefin avustuskohteista. On hyvin vaikea ennustaa pitkälle tulevaisuuteen sitä,
missä asemassa näitä avustamisia kukin meistä ja kunkin meistä kansakunta joskus tule-
vaisuudessa on. Mutta kehitysapuahan annetaan hyvin monien kanavien kautta: YK:n jär-
jestöjen kautta, kansainvälisten kehitysrahoituslaitosten kautta, sitten on EU:n yhteinen ke-
hitysyhteistyö, Suomen valtion ja sitten kansalaisjärjestöjen kehitysyhteistyö.

Itselleni ensimmäinen kansalaisjärjestön kehitysyhteistyöhanke, jossa olin mukana, oli
vuonna 69, kun koululaisten taksvärkillä keräsimme rahoja Mosambik-instituutin koulu-
kirjapainoon, joka tehtiin Tansaniaan siksi, että Mosambik oli silloin vielä Portugalin siir-
tomaa. Sitä keräystä arvosteltiin suomalaisessa lehdistössä hyvin paljon, väitettiin että ne
rahat menevät kommunististen sissien verisen vallankumouksen aseisiin. Kuitenkin se kir-
japaino sinne syntyi, ja tämän vuoden tammikuussa nykyinen Suomen Pankin pääjohtaja
Erkki Liikanen kävi siellä delegaation kanssa, jossa oli useita nykyisen eduskunnan jäse-
niä, ja he kävivät katsomassa sitä kirjapainoa. Se toimii vieläkin, se vuonna 69 perustettu
kirjapaino.

Mutta, arvoisa puhemies, koska puheenvuoroni ylittää 2 minuuttia, siirryn pöntön puo-
lelle. [Puhuja siirtyy puhujakorokkeelle]

Arvoisa puhemies! Vielä haluan Unicefin yhteenvedon todeta siitä, missä vaiheessa oli
vuonna 2000 Suomen silloisen presidentin Tarja Halosen johdolla YK:n huippukokouk-
sessa hyväksyttyjen YK:n vuosituhattavoitteiden toteuttaminen. Siinähän asetettiin useita
tavoitteita tavoitevuodelle 2015, ja vertailuvuosi monissa näissä oli, että missä jamassa
maailma on ollut vuonna 90. Köyhyyttä koskeva osatavoite, että absoluuttisesti köyhien ih-
misten määrä maailmassa puolittuu vuoteen 2015 mennessä, saavutettiin jo vuonna 2010.
Nälkää koskeva osatavoite, että aliravitsemuksesta kärsivien alle 5-vuotiaiden lasten osuus
kehitysmaiden lapsista puolittuu, toteuttaminen oli mahdollisuuksien rajoissa. Peruskoulu-
tusta koskevaa tavoitetta, että kaikki maailman peruskouluikäiset lapset käyvät peruskou-
lua vuonna 2015, ei saavutettu mutta kuitenkin huomattavan suuri lisäys koulua käyvien
lapsien määrässä ja osuudessa: esimerkiksi Mosambikissa vuosituhannen vaihteen tienoil-
la peruskoulun aloitti 36 prosenttia senikäisistä lapsista ja vuonna 2015 tilanne oli 72 pro-
senttia, eli erittäin suurta edistystä. YK:n tavoitteisiin kuului myöskin se, että vuonna 2015
yhtä suuri osa pojista ja tytöistä peruskouluiässä käy peruskoulua. Peruskoulun osalta tämä
tavoite saavutettiin, mutta muilla koulutuksen tasoilla tekemistä jäi vielä. Lapsikuolleisuu-
den vähentämisen osalta jäätiin tavoitteista, samoiten äitikuolleisuuden vähentämisen osal-
ta, mutta esimerkiksi osatavoite, että puhtaan veden puutteesta kärsivien osuus maailman
väestöstä puolitettaisiin, saavutettaisiin. Eli se puhe siitä, että kehitysyhteistyöllä ei saatai-
si mitään aikaiseksi, on kyllä hyvin suurta liioittelua.

18.19 Ritva Elomaa ps: Arvoisa puhemies! Perussuomalaisten vaihtoehtobudjetissa tu-
lee olemaan ehdotus myös vapaaehtoisesta avusta kansalaisten taholta kehitysapuun. Toi-
von, että asia otetaan vakavasti harkintaan myös muiden oppositiopuolueiden taholta ja tie-
tysti hallituksen.

Kun mietimme kehitysyhteistyöhön panostamaamme rahaa, on pakko kohdata myös se
todellisuus, että hyvää tarkoittava apu ei läheskään aina saavuta avustettavaa. Organisaati-
10



Pöytäkirjan asiakohta PTK 111/2017 vp
ot välissä haukkaavat ison osan, samoin kehitysmaiden paikalliset johtajat, nämä gepardi-
hatut, kuorivat kerman päältä. Korruptio on vieläkin valtava ongelma kehitysmaissa. Kuin-
ka paljon avusta menee todelliseen hätään, sille kärsivälle ihmiselle? Meillä Suomessa on
iso ongelma tällä hetkellä se, että eriarvoisuus on kasvussa, juuri ne pienituloiset eläkeläi-
set, lapsiperheet, vanhukset, työttömät Suomessa. Näitä kahta asiaa ei voi olla vertaamatta.

Totean edustaja Laukkasen lakialoitteessa olevan kyllä toki monta hyvää kohtaa. Mutta
Laukkasen lakialoitetta ajatellessa 0,7 prosentin tavoitteesta perussuomalaiset ovat eri
mieltä.

On muistettava, että rauhanturvaaminen on myös kehitysapua. Se pitäisi huomioida ke-
hitysapuna. Se on todella tärkeää työtä, mitä Suomesta käsin on tehty jo vuosikymmenet.

Ihmiset tosiaan antavat hyvästä sydämestään apua, rahaa, mutta on tärkeää, että se me-
nee perille oikeasti. Otan tässä esille asian myös muutaman vuoden takaa. Olin Nenäpäivä-
keräyksessä mukana ottamassa puheluita vastaan. [Puhemies koputtaa] — Kiitoksia.

18.21 Antero Laukkanen kd: Arvoisa herra puhemies! Suomalainen kehitysyhteistyö on
maailman huippuluokkaa. Se on itse oppivaa, itseään kehittävää. Monet nämä kritiikit, joi-
ta täälläkin on mainittu, koskevat näitä järjestöjä. Erityisesti suomalainen järjestötyö on ai-
van maailmanluokan järjestötyötä, jota ympäri maailmaa tullaan tänne Suomeen oppi-
maan ja ottamaan siitä mallia. Kun tästä kehitysyhteistyöstä puhutaan, niin se on myös erit-
täin pitkäjänteistä. Osa näistä on tehnyt jo lähes sata vuotta tätä kehitysyhteistyötä.

Edustaja Kantola ilmeisestikin on syvällinen asiantuntija, mitä tulee tähän, ja arvostan
hänen näkemyksiään. Samalla totean, että itsekin olen saanut useita kymmeniä vuosia seu-
rata suomalaista kehitysyhteistyötä ja tunnistan ne kipupisteet ja ongelmat, mitä siellä on.
Mutta samalla totean sen, kun hän mainitsi tämän laatuarvioinnin, että yhdessä asiassa juu-
ri suomalaiset ovat niin erinomaisia: meillä on loistava itsearvioinnin tarve, tarve parantaa
sitä omaa tekemistä koko ajan. Kun katsoo näitä järjestöjä sisältäpäin ja kun ulkoministe-
riöllä on omat arviointikriteerinsä, niin ulkoministeriö joutuu monta kertaa toteamaan, että
järjestöjen omat kriteerit ovat paljon tiukempia ja vaativampia kuin mitä ulkoministeriö
asettaa näille. En pitäisi niin suurena pelkona sitä, jos tähän esitykseni mukaiseen suuntaan
lähdettäisiin, että kovin paljon järjestöt lähtisivät poikkeamaan tästä omasta ikään kuin hy-
vän tekemisensä tasosta.

En pidä myöskään tätä 0,7 prosentin tasoa Suomelle mitenkään mahdottomana asiana.
Pidän sitä enemmänkin velvollisuutena.

18.23 Teuvo Hakkarainen ps: Arvoisa puhemies! Edustaja Hassi kertoi tässä, että Suo-
mi oli ensimmäisiä, joka sai tänne apua, ja se varmasti meni siihen aikaan perille. Mutta
sitä ei voi ollenkaan verrata johonkin korruptoituneeseen Afrikan maahan, Mogadishuun
tai tämmöiseen. Sinne jos sitä laitetaan, niin todennäköisesti se menee sinne poppamiehille
ja siitä ei ole kenellekään mitään hyötyä.

Jos täällä on tavoitearviona vain, että saadaan 0,7 prosenttia, mitä sitten? 0,7 prosenttia
on laitettu kehitysapuun, valiokunta menee valiokuntamatkalle katsomaan kaivoa, joka on
rakennettu 1 miljoonalla taikka 2:lla tai 3:lla. Se tulos on olematon, mitä siitä tulee. Tähän
pitää paneutua, mihin se menee ja mitä siellä tehdään, eikä niihin lukuihin — 0,7. Vapaa-
ehtoisesti se voi olla vaikka 1,7 tai 7. Jos sitä auttamishalua nyt niin hirveästi on ja halua
niitä tyyppejä siellä auttaa, niin pistää vaikka 7 prosenttia mutta vapaaehtoisesti eikä men-
11



Pöytäkirjan asiakohta PTK 111/2017 vp
nä toisen taskulle ja oteta sieltä ja nyt minä lähetän tuonne rahaa ja täällä taputtelen karva-
tonta rintaa, että nyt on tehty.

18.25 Sami Savio ps: Arvoisa puhemies! Tuli tässä, muistaakseni edustaja Laukkasen pu-
heenvuorosta, mieleen — en nyt ole aivan varma, ottiko hän asian esille, mieleen kuiten-
kin tuli — että tämä Kiinan toimintatapa, jolla he investoivat muun muassa Afrikan maalle
täysin taloudellisin perustein, on tuonut mantereelle paljon työpaikkoja. Sitäkin mallia on
toki kritisoitu niin sanottuna hyväksikäyttönä, mutta kyllä se on käsittääkseni myös lisän-
nyt merkittävästi alueen toimeliaisuutta ja tuonut sinne työpaikkoja. Vaikutukset ovat ol-
leet aivan erilaisia, jos verrataan monen länsimaan harjoittamaan ja tarjoamaan niin sanot-
tuun passiiviseen kehitysapuun, jonka vaikutuksista olemme tänäänkin täällä eduskunnas-
sa melko paljon kiistelleet ja josta entinen suurlähettiläs Kääriäinen on tosiaan kirjoittanut
varsin kriittiseen sävyyn.

Ehkä meidänkin tulisi jatkossa keskustella enemmän tällaisesta aktiivisesta kehitysavus-
ta, joka tosiaan perustuisi pitkälti markkinatalouteen ja siten loisi näihin kehitysmaihin
ihan aitoja työpaikkoja ja edesauttaisi muun muassa Afrikan mantereen kehitystä aivan uu-
della tavalla.

18.26 Ritva Elomaa ps: Arvoisa puhemies! Jatkan edustaja Savion ajatusta. On tärkeää,
että kehitysmaat pystyvät itse auttamaan itseään niin, että sinne viedään sitä opetusta ja tie-
toa, ja niin, että länsimaat eivät riistä niitä luonnonvaroja, mitä kehitysmaissa on, vaan
asukkaat kehitysmaissa pystyvät käyttämään ne omaksi hyödykseen. Sen takia tosiaan se
rahan vieminen maahan ei ole niin tärkeää kuin jos ajatellaan vaikka kaivoja tai opetusta,
käytännön osaamista maanviljelyssä. Ne ovat tärkeitä asioita. Loputon rahan kylväminen
— sen rahan vie joku muu.

Sen verran vielä jatkan tätä puhetta, kun eka puheenvuoroni jäi kesken, että todella Ne-
näpäivässä kerätään kehitysmaihin usein rahaa tai jotain muuta vastaavaa. Kaivoja kerät-
tiin ainakin muutama vuosi sitten, kun olin itse puhelimen kammessa. Itsekin yhden kai-
von taisin myös lähettää, vaikka puheluita otin vastaan. Mutta tänä päivänä minä en tiedä,
tuliko se kaivo koskaan sinne laitettua. Eli jos ihmiset sinne lahjoittavat ja jos lahjoitetaan
rahaa, tai mielellään sitä tavaraa, niin se tieto tarvitsisi tulla, että onko tämä mennyt perille,
ovatko henkilöt siellä kohdemaassa saaneet tämän avun. Ja se usein puuttuu.

18.28 Ilkka Kantola sd: Arvoisa puhemies! On tärkeätä, että suomalainen kehitysyhteis-
työpolitiikka ei millään tavalla halveksi vapaaehtoista lahjoittamista. Vapaaehtoisuus on
tärkeä osa, niin kuin edustaja Laukkanen täällä puhui, sitä mielenmaisemaa ja sitä asennet-
ta, jolla suhtaudutaan kanssaihmisiin. Vapaaehtoisuudelle täytyy olla myös lainsäädännös-
sä tilaa, ja tämä lakiesitys kannustaa tällaisen vapaaehtoisuuden toteutumiseen. Sillä taval-
la arvokas näkökulma.

Mutta samalla on hyvä muistaa se, että kehitysyhteistyöpolitiikkaa tehtäessä on pidettä-
vä silmällä sitä, miten suomalaiset asennoituvat kehitysyhteistyöhön. Vuonna 2015 Ta-
loustutkimus teki suomalaisten asennemittauksen, miten suomalaiset asennoituvat kehitys-
yhteistyöhön, ja 73 prosenttia piti tärkeänä, että kehitysyhteistyöhön panostetaan riittä-
västi ja että sitä pikemminkin lisätään kuin vähennetään. Vain noin neljäsosa oli sitä miel-
tä, että kehitysyhteistyötä pitäisi vähentää. Tämä suomalaisten asenne on hyvä tuki edus-
kunnalle, kun teemme kehitysyhteistyöpolitiikkaa myös perinteiseltä pohjalta.
12



Pöytäkirjan asiakohta PTK 111/2017 vp
18.29 Jani Mäkelä ps: Arvoisa puhemies! Tuohon edustaja Kantolan äskeiseen puheen-
vuoroon kommenttina, että jos kerran suomalaisten asenneilmapiiri on positiivinen ja asi-
allinen, niin silloinhan meillä ei ole mitään hätää, vaikka me siirtäisimme koko kehitys-
avun vapaaehtoiselle pohjalle, jos kerran ihmiset haluavat noin paljon auttaa.

Mutta nyt en ole varma, kuulinko jossain vaiheessa aiemmin puhuessanne oikein, että
oliko puhetta sosiaalidemokraattien tämän vuoden varjobudjetista, jossa oltaisiin lisäämäs-
sä 100 miljoonaa kehitysapuun, vai puhuitteko edellisen vuoden varjobudjetista. Jos näin
on, niin mistä ne rahat otettaisiin? [Pia Viitanen: Me olimme estämässä hallituksen leik-
kaukset!]

Keskustelu päättyi.

Asia lähetettiin valtiovarainvaliokuntaan.
13


