















































DEM125C.tmp.xml


Pöytäkirjan asiakohta PTK 20/2018 vp

 Tarkistettu
4.1

Pöytäkirjan asiakohta 

PTK 20/2018 vp

Täysistunto

Perjantai 9.3.2018 klo 13.01—13.28

9. Hallituksen esitys eduskunnalle  laiksi yhteisen  kalastuspolitiikan seuraamusjärjestel-
mästä ja valvonnasta annetun lain muuttamisesta

Hallituksen esitys HE 204/2017 vp
Valiokunnan mietintö MmVM 3/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 9. asia.
Käsittelyn pohjana on maa- ja metsätalousvaliokunnan mietintö MmVM 3/2018 vp. Nyt
päätetään lakiehdotuksen sisällöstä.

Keskustelu

13.26 Eerikki Viljanen kesk: Arvoisa puhemies! Kuten valiokuntakin mietinnössään to-
teaa, tässä esityksessä ehdotetut muutokset liittyvät pääosin Euroopan unionin asetuksiin ja
niihin liittyvien viittausten ajantasaistamiseen, lohenkalastuksessa käyttöön otettavaan en-
nakkoilmoitukseen sekä valvontaviranomaisen velvoitteeseen saattaa rikkomusepäily vii-
pymättä tiedoksi epäilyn kohteena olevalle toimijalle. Valvontatarpeista johtuen nyt ehdo-
tetaan käyttöön otettavaksi lohenkalastuksessa ennakkoilmoitusmenettely ennen aluksen
saapumista satamaan tai muuhun saaliin purkamispaikkaan. Tämä on uusi velvoite lohta
kalastaville kaupallisille toimijoille, ja esityksen mukaan se on suunniteltu niin, että se on
mahdollisimman yksinkertainen ja luotettava.

Arvoisa puhemies! Tämä helppous- ja yksinkertaisuustavoite ja sen toteutuminen onkin
erittäin tärkeää. Ja ennakkoilmoitusmenettelyn tekniseen toteutukseen on panostettava
niin, että menettelyssä käytettävästä sovellutuksesta tulee helppokäyttöinen, luotettava,
yhteensopiva kalastajien nykyisten laitteiden kanssa.

Eli, arvoisa puhemies, uuden järjestelmän käyttöön ottaminen on erittäin kannatettavaa,
mutta kuten valiokunnassakin on korostettu, haluan minäkin vielä erikseen korostaa, että
tässäkin asiassa on kaikin mahdollisin keinoin vältettävä uuden ja turhan byrokratian syn-
tymistä tällä alalla.

Yleiskeskustelu päättyi.

Eduskunta hyväksyi hallituksen esitykseen HE 204/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.


	9
	13.26


