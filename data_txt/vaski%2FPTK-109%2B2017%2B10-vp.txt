















































DEMFFEA.tmpSave.xml


Pöytäkirjan asiakohta PTK 109/2017 vp
Pöytäkirjan asiakohta 

PTK 109/2017 vp

Täysistunto

Tiistai 24.10.2017 klo 13.59—19.29

10. Hallituksen esitys eduskunnalle laiksi poliisilain 2 luvun muuttamisesta
Hallituksen esitys HE 37/2017 vp
Valiokunnan mietintö HaVM 17/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 10. asia.
Käsittelyn pohjana on hallintovaliokunnan mietintö HaVM 17/2017 vp. Nyt päätetään la-
kiehdotuksen sisällöstä.

Keskustelu

19.19 Kari Kulmala si: Arvoisa rouva puhemies! Tällä esityksellä poliisilain 2 luvun tur-
vallisuustarkastussääntelyä täsmennetään ja täydennetään niin, että poliisi voi jatkossa teh-
dä nykyistä kattavampia turvallisuustarkastuksia erityistä suojelua tai erityistä valvontaa
edellyttävissä tilaisuuksissa ja tapahtumissa. Mielestäni tämä lakiesitys on enemmän kuin
aiheellinen.

Esityksen mukaan poliisimiehellä olisi jatkossa tilanteen välttämättä edellyttäessä oi-
keus tarkastaa henkilö paitsi vaaraa aiheuttavien esineiden ja aineiden varalta, myös sen
varmistamiseksi, ettei henkilöllä ole hallussaan sellaisia esineitä tai aineita, joiden hallus-
sapito tilaisuudessa on muuten laissa tai lain nojalla kielletty. Näitä ovat esimerkiksi ko-
koontumislain 23 §:n 3 momentin nojalla kielletyt alkoholijuomat ja muut päihdyttävät ai-
neet sekä laittomasti hallussa olevat huumausaineet.

Tämän lisäksi poliisimiehen oikeutta tarkastuksen tekemiseen tapahtumapaikoilla täy-
dennettäisiin nykyisestä siten, että poliisimies voisi tilanteen edellyttäessä kohdistaa tur-
vallisuustarkastuksen myös tilaisuuden järjestämisalueella olevaan henkilöön. Mielestäni
tämäkin ehdotus on perusteltu muutos. Poliisimies voi ehdotuksen mukaan tilanteen niin
edellyttäessä kohdistaa turvallisuustarkastuksen myös tilaisuuden järjestämisalueella ole-
vaan henkilöön eikä vain tilaisuuteen saapuvaan, sieltä poistuvaan tai tilaisuuden järjestä-
mispaikan välittömässä läheisyydessä olevaan henkilöön, kuten nykyisin. Tämä on hyvä
uudistus, vaikka entistäkin lakia on paljon kritisoitu tiettyjen tahojen toimesta. Tavoitteena
tulee olla tilaisuuksien järjestyksen ja meidän kaikkien turvallisuuden parantaminen, ja sii-
hen myös tämä lakiesitys pyrkii. Tämä tavoite on kannatettava erityisesti nykyisessä tur-
vallisuustilanteessa.

Nämä ehdotetut muutokset varmistavat osaltaan sen, että poliisimiehellä on alueellisesti
riittävän kattava oikeus erilaisten tilaisuuksien järjestyksen ja turvallisuuden välttämättä
edellyttämän tarkastuksen suorittamiseen. Järjestyksenvalvojalla ja poliisilla on mahdolli-
suus tarkistaa tilaisuuden osanottajat ja näiden mukana olevat tavarat. Molemmilla on ol-
lut hieman erilaiset toimivaltuudet. Esitetyn mukaisesti ehdotettu sääntely on tarkoituksen-
 Tarkistettu
4.0



Pöytäkirjan asiakohta PTK 109/2017 vp
mukainen myös molempien toimivaltuuksien sääntelyn johdonmukaisuuden kannalta.
Turvallisuustarkastus toimitetaan käsin tunnustelemalla tai esimerkiksi koulutettua koiraa
käyttäen. On selvää, että tarkastuksessa ei saa puuttua tarkastettavan henkilökohtaiseen
koskemattomuuteen enempää kuin tehtävän suorittamiseksi on välttämätöntä ja tarkastuk-
sessa on noudatettava olosuhteiden edellyttämää hienotunteisuutta. Pidänkin erittäin tär-
keänä, että huumekoiraa voidaan käyttää aktiivisesti jo esimerkiksi festivaalialueen portil-
la. Koira seuloo samalla tavoin tarkalla nenällään tuoksut huumeista kuten tutka liikenne-
nopeusvalvonnassa ylinopeutta ajavat tai alkometri liikenteessä humalassa ajavat.

Arvoisa puhemies! Pidän tätä hallituksen esitystä erittäin hyvänä ja tarpeellisena.

19.22 Jani Mäkelä ps: Arvoisa puhemies! Vaikka hallitus ja sisäministeri ovatkin kylläs-
tymiseen asti hokeneet, ettei pelolle saa antaa valtaa, niin on hyvä, että hallituksenkin pii-
rissä on todettu väistämätön suomalaisen ja eurooppalaisen turvallisuustilanteen muutos
tämän kansainvaelluksen takia. Pelkät puheet eivät riitä. Parempi myöhään kuin ei silloin-
kaan, sanoisi vanha kansa. On hyvä, että poliisille suodaan mahdollisuus nykyistä katta-
vampien turvallisuustarkastuksien tekemiseen erityistä suojelua tai erityistä valvontaa
edellyttävissä tilaisuuksissa tai tapahtumissa. Tämä yksittäinen muutos on kannatettava.
Toivoisin kuitenkin, että näitä asioita katsottaisiin myös laajempana kokonaisuutena yksit-
täisten muutosten lisäksi ja ylitse.

Yleiskeskustelu päättyi.

Eduskunta hyväksyi hallituksen esitykseen HE 37/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


