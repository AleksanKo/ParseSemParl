















































DEMBC4A.tmp.xml


Pöytäkirjan asiakohta PTK 167/2018 vp
Pöytäkirjan asiakohta 

PTK 167/2018 vp

Täysistunto

Torstai 28.2.2019 klo 16.04—20.28

9. Lakialoite laiksi rikoslain muuttamisesta
Lakialoite LA 97/2018 vp Ritva Elomaa ps ym.

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 9. asia. Puhemiesneuvosto ehdottaa, että asia lähetetään lakivaliokuntaan.

Aloitteen ensimmäinen allekirjoittaja, edustaja Elomaa, olkaa hyvä.

Keskustelu

20.14 Ritva Elomaa ps (esittelypuheenvuoro): Arvoisa puhemies! Ehdotan tässä lakia-
loitteessa rikoslakia muutettavaksi siten, että lakiin lisättäisiin rikossäännös eläintenpito-
kiellon rikkomisesta. Rangaistusasteikko määräaikaisen tai pysyvän eläintenpitokiellon
rikkomisesta olisi sakkoa tai vankeutta enintään 6 kuukautta.

Aloitteen pohjalta rikoslakia muutettaisiin myös siten, että eläintenpitokieltoa voitaisiin
valvoa nykyistä tehokkaammin. Aloitteen mennessä läpi saataisiin nykyistä paremmin ri-
kosvastuuseen teoistaan erilaisiin eläinsuojelurikoksiin ja eläinsuojelurikkomuksiin syyl-
listyneet henkilöt. Käytännössä eläintenpitokiellon valvonta ei tällä hetkellä estä tarpeeksi
hyvin syyllisiä rikkomasta kieltoa räikeästikin. Valvonnassa ei ole yksinkertaisesti tar-
peeksi resursseja. Puolustuskyvyttömät eläimet ovat omistajiensa armoilla. Omistaja mää-
rittää pitkälti eläimen elämänlaadun, oli kyse sitten lemmikki- tai tuotantoeläimestä. Siksi
olisi tärkeää, että eläinten hyvinvointia suojataan lain keinoin mahdollisimman hyvin.
Eläinten kaltoinkohtelu tai laiminlyönti on yksinkertaisesti väärin ja täysin käsittämätöntä
toimintaa.

Eläinsuojelurikos on rikos, jossa yhtä tai useampaa eläintä kohdellaan julmasti tai tar-
peetonta kärsimystä aiheuttaen. Kyseessä voi olla tahallinen teko tai törkeä huolimatto-
muus. Eläinsuojelurikos voi olla lievä, tavallinen tai törkeä. Lisäksi eläimiin kohdistuvista
laiminlyönneistä tai julmuudesta seuraavat rangaistukset ovat tällä hetkellä sen verran ke-
vyitä, etteivät ne toimi riittävänä pelotteena tekojen ehkäisemiseksi. Useimmiten eläinsuo-
jelurikkomuksesta selviää vain pienen sakon kuittaamalla.

Nykyisissä säännöksissä ei oteta tarpeeksi huomioon sitä tosiasiaa, etteivät viranomai-
set kykene valvomaan eläintenpitokieltojen toteutumista tarpeeksi tehokkaasti. Valvonta
on erittäin tärkeää eläinsuojelun toimivuuden kannalta. Nykyisellään eläintenpitokiellon
noudattamista ei saa valvoa kotirauhan piirissä, koska sen rikkomisesta seuraava maksimi-
rangaistus on vain sakkoa. Tämä poikkeaa muista vastaavista rikosoikeudellisista turvatoi-
mista, kuten esimerkiksi liiketoimintakiellosta.

Eläintenpitokieltoon voidaan määrätä sellainen henkilö, joka tuomitaan eläinsuojeluri-
koksesta tai lievästä eläinsuojelurikoksesta. Eläintenpitokielto voidaan määrätä myös sel-
 Tarkistettu
4.0



Pöytäkirjan asiakohta PTK 167/2018 vp
laiselle henkilölle, joka tuomitaan eläinsuojelurikkomuksesta tai eläinkuljetusrikkomuk-
sesta tai jota voidaan pitää soveltumattomana tai kykenemättömänä huolehtimaan eläinten
hyvinvoinnista. Eläintenpitokieltoon määrätty ei saa omistaa, pitää eikä hoitaa eläimiä eikä
muuten vastata eläinten hyvinvoinnista. Tarkoitus on ehkäistä sitä, että sama ihminen ei
pääse toistuvasti aiheuttamaan kärsimystä eläimille. Eläintenpitokiellosta huolimatta vali-
tettavan usein henkilö, jolle on määrätty eläintenpitokielto, jättää noudattamatta kieltoa.
Seurauksena kiellon rikkomisesta on sakkorangaistus ja menettämisseuraamus. Rangais-
tukset ovat melko lieviä, kun otetaan huomioon erikseen määrätyn kiellon noudattamatta
jättäminen, etenkin sellaisissa tapauksissa, joissa eläimiä ei pidetä asianmukaisesti edes
eläintenpitokieltoon määräämisenkään jälkeen.

Arvoisa puhemies! Eläinsuojelurikoksesta tuomittiin oikeudessa vuonna 2015 yhteensä
156 henkilöä. Heistä peräti 109 selvisi sakkorangaistuksella. Ehdottomaan vankeuteen tuo-
mitaan todella harvoin. Eläinsuojelurikoksista oikeudessa tuomittujen määrä on noussut
tasaisesti. Eläintenpitokieltoja määrättiin samana vuonna yhteensä 85 kertaa, joista yksi-
kään ei ollut pysyvä. Pääsääntöisesti eläinsuojelurikoksista selviää sakkorangaistuksella ja
määräaikaisella eläintenpitokiellolla. Määräajan umpeuduttua taas mennään eläinkaupoil-
le — käsittämätöntä.

Tilastot ovat huolestuttavat ja kertovat osittain valvonnan puutteellisista resursseista.
Eläintenpitokieltojen valvonnasta ei ole sääntelyä, joten rangaistuksen noudattamisen val-
vonta perustuu käytännössä eläinsuojeluviranomaisen tietoon tulleeseen epäilyyn eläinten-
pitokiellon rikkomisesta. Näin ollen eläintenpitokieltoa rikkovien henkilöiden kiinni jää-
minen on varsin epätodennäköistä. Eläinsuojelurikoksien julmuuden ja eläinten puolustus-
kyvyttömyyden vuoksi myös eläinsuojelurikosten rangaistuksia tulisi arvioida uudelleen ja
kiristää tuntuvasti. Rangaistuksen uhka toimii pelotteena, jolla voi olla ennalta ehkäisevää
vaikutusta eläintenpitokiellon rikkomiseen. Eläintenpitokiellon valvonta on merkityksel-
listä myös rikosoikeudellisen järjestelmän uskottavuuden kannalta. 

Tähän lakialoitteeseen tuli mukavasti nimiä yli puoluerajojen, ja toivonkin, että eläin-
suojelu ottaisi askeleen eteenpäin ja aloitteessa ehdotetut muutokset toteutuisivat. — Kii-
tos.

20.19 Markku Rossi kesk: Arvoisa rouva puhemies! Varmaan edustaja Elomaa on ihan
oikeassa tuossa näkökulmassa. Eläinsuojelurikkomukset ja -rikokset ovat aina pöyristyttä-
viä ja pöyristäviä. Oma kokemukseni on juuri sen kaltainen, että kyllä suomalaiset pää-
sääntöisesti kohtelevat niin kotieläimiään, tuotantoeläimiään kuin lemmikkieläimiään hy-
vin, jotkut hyvinkin hyvin, mutta sitten on näitä ongelmatapauksia.

Se, mikä vaikutus rangaistusasteikon kiristämisellä on, on varmasti, juuri kuten edustaja
tuossa puheenvuorossaan totesi, pohtimisen arvoinen asia. Joissakin tapauksissa sillä var-
masti on oikea vaikutus, elikkä kun on tiedossa, että sakon sijasta voi tulla jopa vankeutta,
niin se omalta osaltaan ohjaa ihmisten käyttäytymistä. Mutta siinä voi sitten olla myös se-
kin näkökulma, kun ajatellaan rangaistusasteikon korkeampaa tasoa, että poliisi myös tut-
kii asioita helpommin, kun tiedetään, että niistä voi saada suurempia rangaistuksia. Se voi
myös olla yksi motiivi siihen, kun tiedetään, että poliisit joutuvat tänä päivänä miettimään
sitä, ja priorisoimaan käytännössä, minkätasoisten rikosten tutkimuksiin he lähtevät. Pol-
kupyörävarkaus tänä päivänä ei saa vielä piipaa-autoa kyllä liikkeelle. Näin se vain käy-
tännössä, valitettavasti, tietyllä lailla on.
2



Pöytäkirjan asiakohta PTK 167/2018 vp
Se, mitenkä ihmisten moraali ja kehitys kulkevat kaiken kaikkiaan, on iso kysymys. Se
on iso yhteiskuntapoliittinen kysymys, ja siinä mielessä tämäntyyppisen asian pohtiminen
on kyllä paikallaan.

Sitten kun maailmanlaajuisesti tarkastellaan, niin uskon kuitenkin, että Suomi on vielä
varsin hyvällä tasolla. Kun katsotaan, miten esimerkiksi eläimiä kuljetetaan ympäri maail-
maa hyvin puutteellisissa, heikoissa olosuhteissa, niin oikeastaan ne maat, jotka tuottavat
vaikka paljon lihaa ja tuovat sitä pitkiä matkoja, pitää tietyllä lailla laittaa ihan omaan pan-
naan. Suomalainen tuotanto tässä suhteessa kestää kyllä vertailun, mutta valitettavasti löy-
tyy aina myös niitä huonoja poikkeuksia. Siinä suhteessa kyllä edustaja Elomaan lakialoite
on hyvä. Valitettavasti se näillä valtiopäivillä tietysti raukeaa, mutta toivon mukaan se he-
rää henkiin sitten uuden eduskuntakauden aikana.

20.22 Ritva Elomaa ps: Arvoisa puhemies! Kiitän edustaja Rossia hyvin ansiokkaasta
puheenvuorosta. Siinä oli juuri se oleellinen asia, että tämä lakialoite on todella hyvä ja
nostaa asioita nyt pohdiskeluun ja käsittelyyn, toivottavasti — ja toivottavasti joku päivä
menee jopa läpi tämäkin lakialoite.

Pääsääntöisesti Suomessa kohdellaan kyllä eläimiä hyvin, se on totta, sekä tuotanto- että
lemmikkieläimiä ja miksei myös luonnoneläimiä, mutta aina on niitä vakavia poikkeuksia,
ja sen takia tämä lakialoite on tehty. 

Muutamalla sanalla: Eläinsuojelulaki uudistuu, mutta nyt vähän näyttää siltä, että sekin
siirtyy seuraavalle hallitukselle. Se nyt on vielä siellä jossain jumissa. Täällä on eduskun-
nassa nyt paljon tärkeitä asioita, ja voi olla, että tämä eläinsuojelulakikin jää nyt sinne jal-
koihin ja menee sitten seuraavalle kaudelle. Katsotaan.

Suomessa tilastoidaan noin 700 eläinsuojelurikosta vuosittain, ja valitettavasti tämä
luku kasvaa koko ajan. Aikaisemmin Helsingissä eläimiin liittyvien rikosten tutkinta oli
hajallaan eri ryhmissä, ja resurssien puutteen vuoksi osa rikoksista jäi, ja jää, tutkimatta.
Viime vuonna Helsingin poliisi perusti eläinsuojelurikosten tutkintaryhmän, joka on osoit-
tautunut todella tarpeelliseksi ja on tehnyt erittäin ansiokasta ja hyvää työtä. Se on edistä-
nyt eläinsuojelua. Tämä ryhmä tekee yhteistyötä valvontaeläinlääkärien kanssa. Se suju-
voittaa kaikkea, mikä liittyy eläinsuojeluun ja niitten asioitten hoitamiseen. 

Eläinsuojeluvalvonnan vastuuta ollaan nyt siirtämässä maakunnille, ja paikallisen viran-
omaisvalvonnan tasolla ei taida tulla muutoksia, parannuksia. Olen siitä tosi huolestunut.
Viranomaisyhteistyö ei ole kovin hyvää tällä hetkellä, ja uusi eläinsuojelulaki, minkä luon-
nosta nyt on esitelty, ei tule sisältämään juuri ollenkaan viranomaisyhteistyön lisäämistä.

Käytäntö on se, että kun valvontaeläinlääkäri saa tiedon, että olisi epäilys eläinsuojelu-
rikoksesta, hän menee paikalle, ja hän voi saada järjestyspoliisin mukaansa. Järjestyspolii-
si ainoastaan valvoo, että tämä eläinlääkäri saa tehdä tarkastuksensa rauhassa, mutta järjes-
tyspoliisi ei pysty aloittamaan tutkintaa eikä tekemään siitä rikosilmoitusta. Järjestyspolii-
si ainoastaan valvoo, että tämä prosessi, mitä eläinlääkäri tekee, sujuu ilman häiriötä.

Nyt, kun Helsingin yksikössä on tämä erikoisryhmä, tähän kaikkeen on tullut sujuvuut-
ta. Rikosepäily saa heti vauhtia, ja voidaan myös heti tehdä ilmoitus siitä, että rikos on ta-
pahtunut. Kaikki sujuu nopeasti: enää ei kestä, niin kuin pahimmillaan on voinut olla, jopa
muutama vuosi ennen kuin tämä prosessi etenee. Nyt tehdään ratkaisuja nopeasti, ja eläi-
met eivät kärsi niin paljon. Myös on tapahtunut sitä, että kun mennään tarkastamaan tilan-
ne ja siellä on jo heti erikoisyksikkö paikalla, niin voidaan heti tehdä toimenpiteitä, eikä
tarvitse eläintä lopettaa. Usein ne prosessit kestävät niin kauan, että eläin on puolikuollut,
3



Pöytäkirjan asiakohta PTK 167/2018 vp
ja usein ainoa keino on sitten lopettaa kärsimys heti, lopettaa tämän eläimen elämä, koska
se — tai ne, jos niitä on useita — on niin huonossa kunnossa. 

Elikkä toivon, ja haluaisin tehdä jotakin tämän eteen, että jokaiseen 11 poliisilaitokseen,
mitä Suomessa on, tulisi tämmöinen ydinyksikkö, muutama ihminen, joka on keskittynyt
eläimiin. Silloin poliisilta jää resursseja hoitaa muita rikoksia, joten tässä periaatteessa an-
netaan poliisille mahdollisuus tutkia muita rikoksia paljon suuremmalla volyymilla. —
Kiitos.

Keskustelu päättyi.

Asia lähetettiin lakivaliokuntaan.
4


