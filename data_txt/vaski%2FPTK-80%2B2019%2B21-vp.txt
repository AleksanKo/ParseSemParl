















































DEM4DB6.tmp.xml


Pöytäkirjan asiakohta PTK 80/2019 vp
Pöytäkirjan asiakohta 

PTK 80/2019 vp

Täysistunto

Keskiviikko 11.12.2019 klo 14.00—17.56

21. Hallituksen esitys eduskunnalle laiksi elinkeinotulon verottamisesta annetun lain muut-
tamisesta ja eräiksi siihen liittyviksi laeiksi

Hallituksen esitys HE 76/2019 vp
Valiokunnan mietintö VaVM 18/2019 vp

Ensimmäinen käsittely

Toinen varapuhemies Juho Eerola: Ensimmäiseen käsittelyyn esitellään päiväjärjestyk-
sen 21. asia. Käsittelyn pohjana on valtiovarainvaliokunnan mietintö VaVM 18/2019 vp.
Nyt päätetään lakiehdotusten sisällöstä. — Verojaoston puheenjohtaja, edustaja Viitanen.

Keskustelu

16.41 Pia Viitanen sd (esittelypuheenvuoro): Arvoisa puhemies! Verojaoston puheenjoh-
tajan ominaisuudessa esittelen tämän meidän mietintömme. Eli kaiken kaikkiaan kyse on
maastapoistumisverosta, jonka tarkoitus tietenkin on erinomainen, eli turvataan Suomen
veropohjaa ja estetään aggressiivista verosuunnittelua. Valiokunnan mietinnössään tähän
tekemät pienet muutokset ovat lähinnä teknisiä, ja sitten esitämme, puhemies, myös yhtä
lausumaa, johon palaan vielä myöhemmin.

Kaiken kaikkiaan tässä ovat taustalla tärkeä direktiivi eli Euroopan unionin veronkier-
todirektiivi sekä sitten sitä aiempi OECD:n BEPS-hanke, jolla pyrittiin monin keinoin eh-
käisemään nimenomaan aggressiivista verosuunnittelua ja veroparatiiseja ja kaikkea tätä,
ja tässä on erittäin hyvä tarkoitus kaiken kaikkiaan myös tämän direktiivin kansallisella toi-
meenpanolla, mitä nyt olemme tämän mietinnön yhteydessä tekemässä.

Kaiken kaikkiaan tässä laissa säätelytapa vastaa hyvin tarkasti tämän direktiivin määrä-
yksiä, ja se on tässä vaiheessa toteutettu tällaisia minimivaatimuksia noudattaen, että tässä
ei mennä kansallisesti kauheasti pidemmälle kuin mitä direktiivi edellyttää. Mutta täytyy
sanoa, että me tässä mietinnössä kyllä pohdimme myös muita seikkoja, mitä tässä tulevai-
suudessa ehkä edessä on, ja siten esitämme loppuun myös pontta, että asiaa on seurattava ja
sitten näihin asioihin myös kaiken kaikkiaan palattava.

Ensinnäkin pohdimme mietinnössä tätä soveltamisalaa, eli tällä hetkellähän tämä laki
lähtee siitä, että sitä sovellettaisiin yhteisöverovelvollisiin, esimerkiksi osakeyhtiöihin,
mutta esitys ei pidä sisällään esimerkiksi henkilöyhtiöitä, kuten avoimia ja kommandiitti-
yhtiöitä. Tästä me jonkin verran käymme pohdintaa, mutta toteamme, että tässä tilanteessa
olisi hieman hankalaa — varsinkin ajatellussa aikataulussa, että tämän pitää tulla voimaan
vuodenvaihteessa — käydä tätä läpi niin seikkaperäisesti, ja siksi tässä tilanteessa myös
valiokunta puoltaa tätä rajausta, että henkilöyhtiöt eivät ole mukana. Mutta kaiken kaik-
kiaan, kuten jo mainitsin, viittaamme myös siihen, että vaikutuksia on seurattava ja kehi-
 Tarkistettu
4.0



Pöytäkirjan asiakohta PTK 80/2019 vp
tystä ja myös mahdollisia kehittämistarpeita arvioitava. Tästä siis myös valiokunnan ponsi
on meillä olemassa.

Kaiken kaikkiaan pohdimme myös käsitettä ”liikearvo” ja sitä, että tähän maastapoistu-
misveroon ei tässä vaiheessa sisälly myöskään liikearvoa. Tämä on myös sellainen, mistä
toiset asiantuntijat ovat olleet sitä mieltä, että olisi hyvä ja perusteltua, että se sisältyisi, ja
osa on sitten pitänyt sitä ei niinkään hyvänä, mutta valiokunta — ja hallitus itsekin itse
asiassa — toteaa, että myös liikearvon osalta on suoritettava jatkomietintää. Eli valiokunta
tässä pitää tärkeänä, että hallitus tarkastelee liikearvon tuloutumista kokonaisuutena erilli-
sessä selvityksessä erilaiset yritysjärjestelytilanteet huomioiden hallituksen esityksen mu-
kaisesti, eli tarkoittaa sitä, että vaikka hallitus ei tässä sitä esitä, niin siellä perustelutekstis-
sä kuitenkin lukee, että tähänkin asiaan tullaan sitten myöhemmin palaamaan.

Puhemies! Tuosta lausumasta: En lue sitä nyt sanasta sanaan, koska oikeastaan kuvasin
sen jo, eli ideana on se, että valtioneuvosto seuraa vaikutuksia, myös kansainvälistä kehi-
tystä, arvioi kehittämistarpeita, ryhtyy mahdollisesti toimenpiteisiin. Arvio tulee tehdä
vuoden 2020 loppuun mennessä, ja siinä tulee arvioida muun muassa se, voitaisiinko ja oli-
siko veropohjan turvaamisen kannalta tarpeen laajentaa arvonnousuvero henkilöyhtiöiden
Suomen kiinteästä toimipaikasta harjoittamaan liiketoimintaan.

Tämä on yksimielinen, puhemies.

Toinen varapuhemies Juho Eerola: Hienoa.

16.46 Anneli Kiljunen sd: Arvoisa herra puhemies! Aivan kuten äsken jaoston puheen-
johtaja tämän lakiesityksen esittelyssä totesi, esitys perustuu vuonna 2016 tehtyyn Euroo-
pan unionin veronkiertodirektiiviin, joka velvoittaa jäsenmaat toimeenpanemaan yhteisö-
jen arvonnousuveron vuoden 2019 loppuun mennessä. Tämä uusi säätely tulisi voimaan
vuoden 2020 alusta.

Arvonnousuverolla varmistetaan, että yrityksen sisällä tehdyt varallisuuden siirrot
maasta toiseen tulevat verotuksen piiriin. Muutoin voitaisiin välttää yritysvarallisuuteen si-
sältyvien arvonnousujen verotus maassa, jossa arvonnousu on syntynyt. Sääntely estää si-
ten aggressiivista verosuunnittelua, turvaa veropohjaa ja määrittää valtioiden verotusoi-
keuden rajoja.

Sosiaalidemokraatit ovat erittäin tyytyväisiä tähän esitykseen, ja kuten jaoston puheen-
johtaja totesi, tämä on eräänlainen alku tulevalle kehitykselle. Veropohjan tiivistäminen ja
aggressiivisen verosuunnittelun torjunta on sosiaalidemokraateille yksi meidän veropoh-
jan tiivistämisen ja veropolitiikan päätavoitteita.

Sosiaalidemokraatit kannattivat veronkiertodirektiiviä vuonna 2016, kun sitä käsiteltiin
eduskunnassa, mutta tuolloin ei otettu erikseen kantaa yritysten arvonnousuveroa koske-
van artiklan sisältöön. On tärkeää, että yritysten arvonnousuvero saadaan vihdoin voimaan
ja näin turvataan Suomen veropohjaa paremmin jatkossa.

Samalla on myös tärkeää, että jatkossa arvioidaan, miten veropohjaa voitaisiin tiivistää
entisestään, jotta Suomen veropohja ja reilu verotus turvattaisiin. Siksi on arvioitava, tu-
lisiko arvonnousuveroa laajentaa myös henkilöihin ja henkilöyhtiöihin. Näin veropohja
voitaisiin turvata kaikissa tilanteissa ja pelikenttä olisi tasapuolinen kaikille.

On hyvä, että asian selvittäminen on myös hallitusohjelmassa, ja sosiaalidemokraatit tu-
kevat sitä. Aggressiivisen verosuunnittelun ja veronkierron ehkäiseminen osaltaan varmis-
taa hyvinvointiyhteiskunnan verotuspohjaa.
2



Pöytäkirjan asiakohta PTK 80/2019 vp
On myös erittäin hyvä, että valiokunta on esittänyt lausuman, jossa nimenomaan edel-
lytetään, että tämän lakiesityksen vaikutuksia seurataan ja arvioidaan ja vuoden 2020 jäl-
keen tullaan toteuttamaan mahdolliset tarvittavat lainsäädäntötarpeet, kun tämä kokonais-
arviointi tältä osin on saatu tehtyä. — Kiitoksia.

16.49 Iiris Suomela vihr: Arvoisa puhemies! Vahva hyvinvointivaltio on meidän kaik-
kien ja myös yritysten etu. Se, että on vakaa toimintaympäristö, osaavaa työvoimaa ja vaik-
kapa päiväkodit siksi aikaa, kun vanhemmat ovat töissä, ovat kaikki keskeisiä kilpailuteki-
jöitä Suomelle. Sen tähden on niin meistä jokaisen kuin yritysten etu varmistaa, että myös
hyvinvointivaltion rahoitus on kestävällä pohjalla. Keskeinen uhka tämän pohjan kestä-
vyydelle on kansainvälinen verosuunnittelu. Kun ei olla pystytty riittävän tarkasti huoleh-
timaan siitä, ettei varoja tai yrityksen toimipaikkaa siirtämällä tai muuta keinotekoista siir-
telyä tekemällä pysty itselleen verotuksellista etua hankkimaan, olemme menettäneet yhä
kasvavan määrän verotuloja ulkomaille. On syytä kiinnittää huomiota siihen, että tämä on
ollut sellaista toimintaa, joka ei suomalaisille pienyrittäjille, varsinkaan yksinyrittäjille, ole
mitenkään mahdollinen vaihtoehto. Heidän on täällä veronsa maksettava ja vastuunsa hoi-
dettava, kun taas varsin monen suuremman kansainvälisen toimijan on ollut helppo käyt-
tää näitä porsaanreikiä hyväkseen. Siksi on hienoa, että EU on tähän päättäväisesti tarttu-
nut ja että Suomi nyt myös vihdoinkin implementoi nämä EU:sta tulevat yhteiset sopimuk-
set, joilla nimenomaan varmistetaan se, että kahden tai kolmen maan välille ei voi syntyä
sellaista tilannetta, että sääntelyn aukkojen kautta pystyy veronmaksuvastuutaan välttele-
mään. Tämä on nimenomaan asia, joka on syytä hoitaa kansainvälisesti, koska jos kukin
maa vain yksinään pohtii tätä ongelmaa, niin juuri silloin niitä aukkoja syntyy.

On myös hyvä, että tässä nimenomaisessa asiassa valiokunta on kiinnittänyt huomiota
siihen, että vaikka nyt tartutaan yritysten varojen siirtelyyn ja toimipaikan siirtelyyn, niin
jatkossa on syytä kiinnittää huomiota myös henkilöihin ja yrityksistä myös henkilöyhtiöi-
hin. Esimerkiksi suuri yritys Lidl toimii kommandiittiyhtiönä, ja tällaiset yhtiöt ovat tällä
hetkellä toistaiseksi lainsäädännön asettamien rajojen ulkopuolella. Sen tähden on tärkeää,
että myöskään yhtiömuodolla ei pysty saavuttamaan epäreilua verotuksellista etua, ja siksi
on hyvä, että valiokunta edellyttää myös näiden henkilöyhtiöiden sääntelyyn tarttumista.
Muutenkin verovälttelyyn ja aggressiiviseen verosuunnitteluun puuttuminen on tämän hal-
lituksen keskeisellä agendalla. Se ei aina ole se kaikista kiehtovin aihe, mutta se on lopulta
se tapa, jolla varmistetaan, että hyvinvointi säilyy myös tuleville sukupolville ja että pys-
tymme huolehtimaan palveluiden kestävästä rahoituksesta jatkossakin.

Yleiskeskustelu päättyi. 

Eduskunta hyväksyi hallituksen esitykseen HE 76/2019 vp sisältyvien 1.—7. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
3


