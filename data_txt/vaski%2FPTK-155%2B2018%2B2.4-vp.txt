















































DEM3BE2.tmp.xml


Pöytäkirjan asiakohta PTK 155/2018 vp
Pöytäkirjan asiakohta 

PTK 155/2018 vp

Täysistunto

Torstai 7.2.2019 klo 16.01—20.03

2.4. Suullinen kysymys voitontavoittelusta varhaiskasvatuksessa (Paavo Arhinmäki vas)
Suullinen kysymys SKT 254/2018 vp

Suullinen kyselytunti

Toinen varapuhemies Tuula Haatainen: Seuraava kysymys, vasemmistoliiton eduskun-
taryhmä, edustaja Arhinmäki.

Keskustelu

16.41 Paavo Arhinmäki vas: Arvoisa rouva puhemies! Kahden päiväkoti-ikäisen lapsen
isänä olen erittäin tyytyväinen siihen varhaiskasvatukseen, jota lastenhoitajat ja lastentar-
hanopettajat antavat omille lapsilleni, ja uskon, että täällä eduskunnassa kaikki, joilla on
lapsia päivähoidossa, ovat tyytyväisiä siihen. Mutta samaan aikaan olen erittäin huolestu-
neena seurannut uutisia siitä, miten jotkut yksityiset päiväkodit ovat toimineet vähän sa-
malla tavalla kuin Esperi, Attendo tai Mehiläinen vanhustenhoidossa. Päivähoitoa on an-
nettu tiloissa, joilla ei ole rakennuslupia tai joiden paloturvallisuus ei ole selvä, haamuhoi-
tajia on käytetty, palkkoja on poljettu. Näillä tavoilla pyritään keräämään voittoja sijoitta-
jille, kuten vanhustenhoidossakin on tehty. Varhaiskasvatus on kuitenkin osa meidän kou-
lutusjärjestelmäämme, peruskoulussa voitontavoittelu on lailla kielletty. Kysynkin, minis-
teri Grahn-Laasonen: eikö osana koulutusjärjestelmää myös varhaiskasvatuksessa
voitontavoittelu pitäisi kieltää?

16.42 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Samalla kiitollisuudella vein tänä aamuna oman 5-vuotiaan päiväkotiin. Siellä am-
mattilaiset tekevät todella hyvää työtä, laadukasta varhaiskasvatusta meidän kaikkien lap-
sille. 

Nämä viime aikoina esillä olleet väärinkäytökset ja laiminlyönnit ovat täysin tuomitta-
via. Meillä on voimassa uusi varhaiskasvatuslaki, joka kiristi varhaiskasvatuksen valvon-
taa, ja tässä on roolia niin kunnilla, aluehallintovirastoilla kuin Valvirallakin. Olen tänään
myöskin tehnyt esityksen siitä, että hallitus lisätalousarviossa vahvistaisi myös varhaiskas-
vatuksen valvonnan resursseja. Eli lainsäädäntö meillä on olemassa, sitä on kiristetty, nyt
tarvitaan valvonta kuntoon, jotta voidaan olla varmoja siitä, että kaikissa päiväkodeissa on
turvallista olla ja laadukas varhaiskasvatus toteutuu.

Toinen varapuhemies Tuula Haatainen: Pyydän niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.
 Tarkistettu
4.0



Pöytäkirjan asiakohta PTK 155/2018 vp
16.43 Paavo Arhinmäki vas (vastauspuheenvuoro):  Arvoisa puhemies! Päivähoidosta ja
varhaiskasvatuksesta on vuosikymmenien ajan vastanneet julkisten rinnalla myös muun
muassa yhdistykset, säätiöt ja yksityiset. Syitä on ollut monia: pedagogiikka, painotukset,
kielivalinnat. Mutta nyt meillä on aivan uusi ilmiö, kun hyvän varhaiskasvatuksen sijaan
tulee yrityksiä, joilla ykkösasiana on voitontavoittelu, ei hyvä varhaiskasvatus. Piiri pieni
pyörii, ei vain päivähoidossa, lasten päiväkodeissa, vaan myös omistajissa. Samoja ihmi-
siä, jotka ovat mukana Esperissä ja Attendossa pomoina, vaikuttaa myös nyt kohun keskel-
lä olevissa päivähoitoketjuissa. Maksimaalinen voitontavoittelu näkyy välttämättä hoidon
laadussa. Ei ole kohtuullista pyrkiä tekemään voittoa lastemme varhaiskasvatuksella. Te,
ministeri Grahn-Laasonen, ette vastannut esittämääni kysymykseen: samalla tavalla kuin
peruskoulussa on kielletty voitontavoittelu, eikö se pitäisi kieltää [Puhemies koputtaa]
myös varhaiskasvatuksessa osana meidän koulutusjärjestelmäämme?

16.45 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Sanon tämän nyt hyvin selvästi: lasten hyvinvoinnin ja turvallisuuden kustannuksel-
la ei saa tehdä voittoa. Tässä laki on hyvin yksiselitteinen. Meillä on lakiin kirjatut vaati-
mukset, mitä edellytetään niin julkisilta kuin yksityisiltäkin palveluntuottajilta. 

Saamani luvun mukaan meillä on noin 44 700 lasta tällä hetkellä erimuotoisesti yksityi-
sen palvelutuotannon piirissä. Se on tärkeätä myöskin siitä syystä kunnissa, että meillä las-
ten määrä monissa kaupungeissa kasvaa, ja siihen julkisen rinnalle tarvitaan sitä palvelu-
tuotantoa, jotta voidaan jokaiselle turvata se päiväkotipaikka, johon on oikeus. Eli tällai-
siin nopeisiin muutoksiin tällaisissa asioissa ei voida ruveta, se koskee sekä sote-palveluja
että tätä varhaiskasvatuksen puolta. Mutta se, mitä meidän pitää tehdä, on se, että meillä on
selkeät pelisäännöt, lakia noudatetaan ja valvonta on kunnossa. [Paavo Arhinmäki: Eli vas-
tausta ei edelleenkään tullut!]

16.46 Hanna Sarkkinen vas (vastauspuheenvuoro): Arvoisa puhemies! Varhaiskasva-
tuksella on suuri merkitys perheiden arjen kannalta sekä lasten kasvun ja koko loppuelä-
män kannalta. Laadukas varhaiskasvatus luo pohjan koulupolulle, ja se tasoittaa erilaisista
perheistä tulevien lasten elämän eväitä. Erityisen tärkeää laadukas varhaiskasvatus on lap-
sille, jotka tulevat köyhistä olosuhteista tai joilla on esimerkiksi oppimishaasteita.

Arvoisa puhemies! Yksityisen, voittoa tavoittelevan varhaiskasvatuksen laajeneminen
aiheuttaa kuitenkin eriytymistä lasten parissa ja eriarvoisuutta. Voittoa tavoittelevat var-
haiskasvatusyksiköt eivät esimerkiksi halua hoitoon lapsia, joilla on erityisen tuen tarvetta
tai jotka vaativat enemmän henkilökuntaa. Tukea tarvitsevat lapset sysätään usein julki-
seen varhaiskasvatukseen, [Sari Sarkomaa: Sysätään julkiseen?] ja näin lapset eriytyvät ja
eriarvoistuvat.

Arvoisa puhemies! Näettekö, että yksityinen varhaiskasvatus ja sen laajeneminen voi-
vat aiheuttaa tämäntyyppisiä ongelmia yhdenvertaisuuden kannalta?

16.47 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Yksi sellainen meidän varhaiskasvatusta koskeva iso eriarvoisuuden kohta ja tasa-
arvo-ongelma on se, että Suomessa osallistuminen varhaiskasvatukseen on yksi OECD-
maiden heikoimmista. [Tarja Filatov: Mitäs hallitus on tehnyt?] Eli osallistumista varhais-
kasvatukseen pitää vahvistaa, ja tämän hallituskauden aikana on tehty monia toimia, joi-
den tuloksena yhä useampi lapsi pääsee laadukkaaseen pedagogiseen varhaiskasvatukseen.
2



Pöytäkirjan asiakohta PTK 155/2018 vp
Sen lisäksi meillä on tuore, uusi varhaiskasvatuslaki, joka on todella hyvä. Se vahvistaa
varhaiskasvatuksen laatua, vahvistaa henkilöstön osaamista, ja se asetti lapsen edun ensi-
sijaiseksi ensimmäistä kertaa selkeäsanaisesti. Eli ollaan otettu merkittäviä etenemisaske-
leita siinä, että varhaiskasvatus olisi taustasta tai järjestäjämuodosta riippumatta laadukas-
ta jokaiselle lapselle. [Ville Niinistö: Taaskaan ei tullut vastausta!]

16.48 Sari Sarkomaa kok (vastauspuheenvuoro): Arvoisa rouva puhemies! Uusi varhais-
kasvatuslaki on tämän hallituksen helmi. Siinä todellakin asetettiin lapsen etu etusijalle,
varhaiskasvatuksen laatua parannettiin, ja entistä enemmän on varhaiskasvatuksen opetta-
jia varhaiskasvatuksessa. Lapsen etu oli myöskin se, että siinä laissa vahvistettiin valvon-
taa. Eli nyt on entistä vahvemmat mahdollisuudet myöskin kunnilla valvoa, että tilat ovat
tarkoituksenmukaiset ja asetuksessa säädetty henkilöstösuhde lapsiin on oikea. 

Mutta mitä tekivät sosiaalidemokraatit? [Ben Zyskowicz: Äänestivät vastaan!] Te ää-
nestitte tätä lakia vastaan, lakia, jossa lasten etua asetetaan etusijalle ja jossa varmistetaan
valvontaa niin, että huolehditaan siitä, tuottaa palvelun sitten julkinen tai yksityinen, että
lapsen etu aina toteutuu. 

Ministeri Grahn-Laasonen, toivon, että vielä kertoisitte, mitä hyvää tässä laissa oli ja oli-
ko oikein, että totesin, että myös kunnat ovat velvollisia nyt valvomaan entistä vahvem-
min. Se olisi hyvä tässä vielä todeta, niin että suomalaiset saavat selkeän kuvan, mitä vas-
taan sosiaalidemokraatit taas kerran ovat äänestäneet.

16.49 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Tämän uuden varhaiskasvatuslain kaikkein tärkein kohta on tässä lapsen edun ensi-
sijaisuudessa, eli kaikkea varhaiskasvatusta koskevassa päätöksenteossa meidän tulee huo-
mioida ensisijaisesti lapsen etu. Sen lisäksi uusi laki vahvistaa varhaiskasvatuksen laatua,
ja siitä syystä olinkin ihmeissäni silloin, kun sitä käsiteltiin tässä salissa, että minkä takia
viime hetkellä SDP:n koko ryhmä kääntyi äänestämään tätä lakia vastaan. 

Sen lisäksi uudessa varhaiskasvatuslaissa, niin kuin edustaja Sarkomaa hyvin kuvasi, ki-
ristettiin myöskin varhaiskasvatuksen valvontaa, ja se on nyt myös hyvä uutinen ottaen
huomioon nämä viime päivien tapahtumat. Laki edellyttää kunnilta valvontaa. Meillä on li-
säksi aluehallintoviranomainen ja Valvira, ja nyt tarvitaan vielä hieman lisää resurssia, jot-
ta tämä valvonta voi aidosti kunnolla toteutua, ja sen hallitus tulee esityksestäni toivon mu-
kaan hyvinkin lähiviikkoina vahvistaman. [Ben Zyskowicz: Tätäkö demarit vastustivat?]

16.50 Eeva-Johanna Eloranta sd (vastauspuheenvuoro): Arvoisa puhemies! Yhteiskun-
nan sivistystä mitataan sillä, miten se pitää huolta kaikkein heikoimmassa asemassa olevis-
ta, ja tähän joukkoon kuuluvat vanhusten lisäksi ilman muuta myös lapset. On ihan käsit-
tämätöntä, että sekä lasten että ikäihmisten hoidossa kikkaillaan alimiehityksellä, jotta voi-
daan kustannuksia säästää.

Lain määräämästä henkilöstömäärästä on tingitty etenkin yksityisissä varhaiskasvatus-
yksiköissä, näin olemme lukeneet. Tämänkaltainen häikäilemätön kermankuorinta on aika
vastenmielistä. Ei ole myöskään uusi asia, että päiväkodeissa kärsitään työntekijöiden ali-
miehityksestä. Syynä tähän ovat paitsi hallituksen tekemät heikennykset varhaiskasvatuk-
seen, kuten ryhmäkokojen suurentaminen ja subjektiivisen päivähoito-oikeuden rajaami-
nen, mutta myös tuo yksityisten yksiköiden voitontavoittelu. On vaikea hyväksyä, että
vaikka hallitus on kasvattanut ryhmäkokoja eli mahdollistanut varhaiskasvatuksen pie-
3



Pöytäkirjan asiakohta PTK 155/2018 vp
nemmällä henkilöstömäärällä, näistäkin määristä silti tingitään. Mitä aiotte nyt tehdä, jotta
tästä haamuhoitajakikkailusta päästään eroon myös varhaiskasvatuksessa? Lapsen etu ei
nyt toteudu. Aiotteko muuttaa lakia sellaiseksi, että varhaiskasvatus ei [Puhemies koput-
taa] voisi olla voittoa tavoitteleva, aivan samoin kuin perusopetuksesta on säädetty? Ette
vastannut vielä tähän kysymykseen.

16.51 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Vastauksena kysymykseen: vahvistimme jo varhaiskasvatuksen valvontaa lainsää-
dännöllä, ja seuraava askel on, että olen esittänyt siihen myöskin vielä lisäresursseja. Eri-
laiset kikkailut henkilöstömitoituksilla tai muut laiminlyönnit eivät ole sallittuja. Siis niin
itsestäänselvältä kuin se tuntuukin, haluan sen sanoa hyvin selvästi, että lakia on meidän
ihan kaikkien noudatettava. Tämä koskee niin yksityisiä kuin julkisiakin toimijoita. Ja nyt
sitä valvontaa lisätään, jotta voidaan varmistua siitä, että siellä pystytään tekemään myös
esimerkiksi yllätystarkistuksia.

Kysymyksen käsittely päättyi.
4


