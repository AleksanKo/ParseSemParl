















































DEM9283.tmpSave.xml


Pöytäkirjan asiakohta PTK 58/2015 vp
Pöytäkirjan asiakohta 

PTK 58/2015 vp

Täysistunto

Keskiviikko 4.11.2015 klo 14.00—17.37

25. Lakialoite laiksi tuloverolain muuttamisesta
Lakialoite LA 10/2015 vp Peter Östman kd ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 25. asia.
Puhemiesneuvosto ehdottaa, että asia lähetetään valtiovarainvaliokuntaan.

Keskustelu

17.21 Peter Östman kd (esittelypuheenvuoro): Arvoisa rouva puhemies! Toiminimille ja
henkilöyhtiöille hallitusohjelmassa luvattu yrittäjävähennys ei toteudu ainakaan ensi vuon-
na. Sitä ei ole valtiovarainministeriön talousarvioesityksessä ensi vuoden budjetiksi.

Suomessa on noin 130 000 yrittäjävähennyksen piiriin kuuluvaa yritystä. Näistä noin 7
prosenttia eli 9 000 yritystä on ilmoittanut olevansa voimakkaasti kasvuhakuisia ja siten
mahdollisia uusien työpaikkojen luojia. Pienet yritykset työllistävät paitsi palkkaamalla
omia työntekijöitä, verkostoitumalla toisten pienten yritysten kanssa ja lisäämällä työlli-
syyttä myös siten.

Arvoisa rouva puhemies! Siksi kristillisdemokraatit ovat jättäneet lakialoitteen, jossa
ehdotamme, että henkilöyhtiöiden osakkaiden, elinkeinonharjoittajien sekä maa- ja metsä-
talousyrittäjien verotusta kevennetään tekemällä näiden elinkeinotoiminnan tuloksesta 5
prosentin suuruinen yrittäjävähennys. Edellisen hallituksen aikana voimaan tullut osa-
keyhtiöitä koskeva yhteisöveron alennus ei nimittäin hyödyttänyt ollenkaan henkilöyhtiöi-
tä ja elinkeinonharjoittajia. Henkilöyritysten verotus on myös kireämpää kuin vastaavissa
tuloluokissa olevien palkansaajien. Yrittäjävähennys olisi oikeudenmukainen ja työllisyyt-
tä lisäävä uudistus.

Kataisen hallitus päätti muutoksista yritys- ja osinkoverotukseen. Vuoden 2014 alusta
voimaan tulleilla muutoksilla pyrittiin vahvistamaan yritysten kasvua ja kannustamaan uu-
sien työpaikkojen luomiseen. Yritysten toimintaympäristön parantamiseen tähtäävät toi-
met olivat tervetulleita ja kannustettavia, sillä uudet työpaikat syntyvät nimenomaan yksi-
tyisissä yrityksissä. Yhteisöverokannan lasku 20 prosenttiin ja yrittäjän osinkoverotuksen
säilyminen pääosin yhdenkertaisena ja yleistä pääomaveroa matalampana vahvistaa pk-
yritysten kasvun mahdollisuuksia keskipitkällä aikavälillä. Tehdyt muutokset koskevat
kuitenkin ainoastaan osakeyhtiöitä eivätkä huomioi henkilöyhtiöitä ja elinkeinonharjoitta-
jia. Tämä tarkoittaa, että pienemmät yritykset jäävät vaille kannustinta, vaikka juuri niissä
on työllisyyden näkökulmasta suurin kasvupotentiaali.

Jotta yrittäjyyspolitiikka huomioisi eri yritysmuodot tasapuolisesti, tulee myös henki-
löyhtiöiden ja elinkeinonharjoittajien verotusta muuttaa kannustavampaan suuntaan. Tämä
voidaan toteuttaa luomalla yrittäjävähennys, jolla henkilöyhtiöiden ja elinkeinonharjoitta-
 Tarkistettu
4.1



Pöytäkirjan asiakohta PTK 58/2015 vp
jien verotusta kevennetään tekemällä näiden elinkeinotoiminnan tuloksesta 5 prosentin
suuruinen yrittäjävähennys. Vähennys kaventaisi eroa henkilöyhtiöiden ja elinkeinonhar-
joittajien verotuksen ja osakeyhtiöiden verotuksen välillä ja loisi myös pienemmille yrityk-
sille paremmat mahdollisuudet kasvuun ja työllistämiseen.

Eduskunnan tietopalvelun syksyllä 2015 tekemän laskelman mukaan 5 prosentin yrittä-
jävähennys vähentäisi verotuloja yhteensä 131 miljoonaa euroa. Laskelmassa yrittäjätulo-
vähennys on tehty suoraan bruttotuloista. Laskennallisessa verotulojen vähentymisessä ei
ole kuitenkaan huomioitu uudistuksen positiivisia vaikutuksia julkiseen talouteen. Yrittä-
jävähennys lisäisi meidän mielestämme merkittävästi taloudellista toimintaa kannustaen
yritystoimintaan ja mahdollistaen yritystoiminnan laajentamisen. Pidemmällä aikavälillä
yrittäjävähennyksen käyttöönotto vähentäisi julkisen talouden kustannuksia työttömyy-
den hoidosta ja lisäisi verotuottoa lisääntyvän yritystoiminnan ja taloudellisen aktiivisuu-
den kautta. Näin ollen yrittäjävähennys olisi kasvua ja työllisyyttä parantava uudistus, joka
pidemmällä aikavälillä myös parantaisi julkisen talouden kestävyyttä.

Arvoisa rouva puhemies! Edellä olevan perusteella ehdotamme, että eduskunta hyväk-
syy seuraavan lakiehdotuksen:

"Laki tuloverolain muuttamisesta
Eduskunnan päätöksen mukaisesti lisätään tuloverolakiin 1535/1992 uusi 31 a § seuraa-

vasti: III osaan Tulon veronalaisuus ja tulosta tehtävät vähennykset, sen 1 lukuun Yleiset
säännökset lisätään 31 a § Yrittäjävähennys: Tämän lain 30 §:n mukaisesta jaettavasta yri-
tystulosta vähennetään 5 prosenttia yrittäjävähennyksenä."

Keskustelu päättyi.

Asia lähetettiin valtiovarainvaliokuntaan.
2


