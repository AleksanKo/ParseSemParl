















































DEM98C4.tmp.xml


Pöytäkirjan asiakohta PTK 79/2018 vp
Pöytäkirjan asiakohta 

PTK 79/2018 vp

Täysistunto

Torstai 6.9.2018 klo 16.02—18.18

2.3. Suullinen kysymys irtisanomissuojan heikentämisestä (Simon Elo sin)
Suullinen kysymys SKT 119/2018 vp

Suullinen kyselytunti

Puhemies Paula Risikko: Otetaan vielä yksi kysymys lisää. Edustaja Elo, teillä oli tähän
pääkysymys. — Olkaa hyvä.

Keskustelu

16.32 Simon Elo sin: Arvoisa puhemies! Kyllähän se on ääneen sanottava, että työminis-
teri Jari Lindström on onnistunut erinomaisesti tehtävässään, jos katsotaan lukuja: yli
110 000 työllistä. Viime hallituskaudella, demareiden vahtivuorolla, yli 100 000 työtöntä.
[Kari Uotilan välihuuto] Kyllä kansalaisen, suomalaisen, kannattaa nyt kysyä, kannattaa-
ko pistää sininen vai punainen tekemään tätä työtä [Naurua] — kun katsoo lukuja. 

Työpaikkamuutos on tapahtunut, ja sen takia vihreätkin ovat ruvenneet puhumaan vain
ilmastonmuutoksesta. Koska 80-luvun lopun jälkeen työllisyysaste ei ole ollut näin kor-
kea, niin eihän siitä opposition parane tietenkään puhua. Siniset tekevät, punaiset puhuvat,
ja tulipunaiset, joita edustaja Arhinmäki edustaa, pelkästään vastustavat. [Naurua] 

Hallituksen esitys on perusteltu, ja se perustuu hyvin lausuntokierrokseen. Hallitus tu-
tustuu näihin juuri tällä hetkellä. 

Haluaisin kysyä vielä asianomaiselta ministeriltä: Kun te olette suoranuottinen, kouvo-
lalainen mies, niin sanokaa nyt vielä niin, että edustaja Arhinmäkikin ymmärtää. Onko
tämä pärstäkerroinlaki vai onko tämä laki, joka on sekä työnantajan että työntekijän hyväk-
si?

16.33 Työministeri Jari Lindström (vastauspuheenvuoro): Arvoisa rouva puhemies! Ei
ole pärstäkerroinlaki. Meillä on ILO-sopimus, meillä on sosiaalinen peruskirja, meillä on
paljon kansainvälisiä sopimuksia — minkä aivan hyvin tiedätte — missä luetellaan ne pe-
rusteet, mitkä eivät ole irtisanomisen perusteita. Tällä tiellä tietenkin hallitus menee. Meil-
lä on ainoana tavoitteena työllistämiskynnyksen alentaminen, ja se on tässä takana, ja tätä
työtä me teemme. 

Muistutan vielä siitä, että paitsi että yksilöperusteisen irtisanomisen helpottaminen on
tässä työn alla, myös Rauno Vanhanen ja Katarina Murto selvittävät yt-lakia, ja yhtenä toi-
mena siellä on sitten kollektiivisen irtisanomisen vaikeuttaminen, jolloin tämä tulisi tasa-
painoon. Kun te nyt tässä puhutte tästä, että toinen on helppoa ja toinen vaikeaa — tai minä
puhun — niin kyllähän Suomessa on se kollektiivinen irtisanominen oikeasti helppoa, ja
tätä täytyy selvittää, että mitä voitaisiin tehdä, jotta nämä asiat saataisiin tasapainoon. Täl-
lekin soisin annettavan jonkunlainen arvo opposition puolella. 
 Tarkistettu
4.1



Pöytäkirjan asiakohta PTK 79/2018 vp
16.35 Antti Rinne sd (vastauspuheenvuoro): Arvoisa puhemies! Työoikeuden arvostettu
professori Seppo Koskinen arvioi, että 99,9 prosentin todennäköisyydellä tämä hallituksen
esitys ei voi mennä läpi — siis työoikeuden arvostettu professori. 

Mutta puutun nyt teidän vastaukseenne. Te, ministeri Lindström, äsken kerroitte, että te
uskotte ja hallitus uskoo, että tämä menee läpi. Edustaja Lindtman kysyi tuossa suoraan äs-
ken, että tukevatko nämä kaksi selvitystä Etlalta ja Palkansaajien tutkimuslaitokselta, jot-
ka te olette tilanneet ja jotka olette saaneet, yksiselitteisesti sitä, että tämä teidän esityksen-
ne parantaa työllisyyttä. Siihen haluan vastauksen. Kertokaa nyt kansalle ja tälle eduskun-
nalle: tuovatko nämä selvitykset selvyyden siihen, että tämä parantaa työllisyyttä?

16.35 Työministeri Jari Lindström (vastauspuheenvuoro):  Arvoisa rouva puhemies!
Totta kai me olemme tätä käyneet läpi, ja kuten sanoin, siellä on semmoisia mielipiteitä ja
kantoja, että ne eivät tue ja toisaalta tukevat, eli tämä palaute, joka näistä selvityksistä on
tullut, jakautuu. Me käymme parasta aikaa läpi lausuntopalautetta ja ihan vakavasti kat-
somme, löytyykö sieltä jotain semmoisia elementtejä, joita me emme ole osanneet ottaa
huomioon. Sen jälkeen me sitten viimeistelemme tämän esityksen, joka tulee tänne edus-
kuntaan, ja sen jälkeen se on eduskunnan käsissä. Tämä on se hallituksen suunnitelma, ja
tällä mennään eteenpäin. 

Puhemies Paula Risikko: Tämä kysymys on tässä vaiheessa loppuun käsitelty. Me pa-
laamme tähän aiheeseen varmasti monta kertaa, ja jos jää aikaa, niin vielä tämän kysely-
tunninkin lopuksi, mutta nyt mennään muihin kysymyksiin.

Kysymyksen käsittely päättyi.
2


	2.3
	16.32
	16.33
	16.35
	16.35


