















































DEMC157.tmp.xml


Pöytäkirjan asiakohta PTK 83/2017 vp
Pöytäkirjan asiakohta 

PTK 83/2017 vp

Täysistunto

Torstai 7.9.2017 klo 16.02—19.24

18. Lakialoite laiksi ulkomaalaislain muuttamisesta
Lakialoite LA 28/2017 vp Eva Biaudet r ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 18. asia.
Puhemiesneuvosto ehdottaa, että asia lähetetään hallintovaliokuntaan.

Keskustelu

17.57 Eva Biaudet r (esittelypuheenvuoro): Värderade talman! Under de senaste veckor-
na har vår nuvarande asylpolitik varit i brännpunkten i den offentliga debatten på många
sätt. Först de fruktansvärda dåden i Åbo där en asylsökande knivhögg ett flertal kvinnor va-
rav två dog, och som naturligtvis ledde till rädsla, ilska och många ännu obesvarade frågor.
Denna veckas nyheter har varit avvisningsförfarandet för två familjer från Afghanistan i
Mellersta Finland, där asylsökande och demonstranter hindrade polisen att verkställa av-
visningen i det ena fallet i Jyväskylä och det andra i Kyyjärvi, där en far och ett dagisbarn
togs i förvar medan mamman och en baby i familjen försvann.

I den här byggnaden vet vi också att en rad lagändringar har gjorts under de senaste två
åren som en reaktion till de drygt 32 000 asylansökningar som Finland tog emot 2015. De
ändringarna kunde inte hindra det som skedde i Åbo, och det är viktigt att vi är ärliga och
konstaterar att kanske ingen lagändring eller ingen myndighetsinsats hade kunnat förhin-
dra detta. Vi kan inte i alla lägen förhindra ondska. 

Däremot anser vi i svenska riksdagsgruppen som gjort lagmotionen om ändringen av ut-
länningslagen att det är skäl — i ljuset bland annat av att småbarnsfamiljer nu utvisas till
krigshärjade länder och våld — att ompröva beslutet att ta bort möjligheten till humanitärt
skydd ur utlänningslagen. Det är viktigt att minnas att EU:s asylregelverk är en minimini-
vå som alla EU-länder förväntas acceptera, även de allra mest restriktiva såsom Ungern
och Slovakien som denna vecka fick avslag på sitt besvär i EU-domstolen mot ansvarsför-
delningsmekanismen i EU.

Kriterierna både för asyl och uppehållstillstånd på grund av skyddsbehov i 87 och 88 § i
utlänningslagen är ytterst strikta och bygger på en detaljerad individuell prövning. Jag stäl-
ler mig frågande till om asyl- och uppehållstillstånd på grund av skyddsbehov egentligen
ens skiljer sig från varandra när det gäller kriterierna och huruvida till exempel kvinnors
ställning eller barnets bästa ens tillräckligt kan beaktas i dessa snäva ramar. 

I jämförelse åtminstone med nordiska EU-länder är också vår praxis väldigt sträng. År
2016 var endast 27,4 procent av alla beslut positiva, 27,4 jämfört med 60 procent i Sverige
och 72 procent i Danmark. Våra myndigheter och regeringen hävdar att våra tolkningar är i
linje med dem i andra EU-länder, men våra siffror pekar på ett annat håll.
 Tarkistettu
4.1



Pöytäkirjan asiakohta PTK 83/2017 vp
Tällä hetkellä Suomen turvapaikkalainsäädännön toimeenpano on varsin tiukka myös kan-
sainvälisessä vertailussa. Maahanmuuttoviraston tilastojen mukaan 28 000 päätöksestä ha-
kemuksiin kansainvälisestä suojelusta vuonna 2016 vain vähän yli 7 700 oli positiivisia, eli
27,4 prosenttia, kun vastaavat luvut Ruotsin kohdalla olivat 60 prosenttia ja Tanskan koh-
dalta 72 prosenttia. Vaikka meillä on eroavaisuuksia meidän maidemme välillä, niin erot
ovat silti huomattavia. 

Kynnys, jolloin joko turvapaikan tai toissijaisen suojelun edellytykset täyttyvät, on nyt
erittäin korkea. Muun muassa sukulaisten sieppaukset, hakijaan kohdistuneet vakavat vä-
kivallanteot tai kidutus tai toistuvat uhkaukset eivät Maahanmuuttoviraston tulkinnan mu-
kaan muodosta perustetta suojelun myöntämiselle. Myös ilman huoltajaa tulleet alaikäiset
turvapaikanhakijat saavat kielteisiä päätöksiä perheenjäsenten huolenpitoon vedoten, vaik-
kei perheenjäseniä ole mahdollista jäljittää. Turvapaikanhakijoiden kotimaan heikentynyt-
tä turvallisuustilannetta ei ole pidetty perusteena tiukan soveltamiskäytännön muuttamisel-
le. 

Voidaan siis perustellusti pelätä, että Suomen turvapaikkalainsäädäntö ja sen soveltami-
nen johtaa tilanteisiin, joissa kielteisen päätöksen saaneet henkilöt joutuisivat kotimaas-
saan erittäin vakavien oikeudenloukkausten kohteiksi, ja Suomi saattaa näin loukata eri ih-
misoikeusvelvoitteista nousevaa palautuskieltoa. Suomen perustuslaissa tai tulkinnoissa
Suomen kansainvälisistä ihmisoikeusvelvoitteista ei kuitenkaan ole tapahtunut mitään pe-
rustavanlaatuista muutosta, joka oikeuttaisi oleskeluluvan suojelun epäämiseen tilantees-
sa, jossa henkilö on hengenvaarassa tai vakavien oikeudenloukkausten vaarassa kotimaas-
saan, vaikka tämä vaara ei olisi ulkomaalaislain nykyisen tulkintakäytännön mukaan tark-
kaan yksilöitävissä.

Vi ser nu att ett allt större antal personers rätt till mottagningsservice avbryts 30 dagar efter
förvaltningsdomstolens beslut. En del av dem kunde troligen få uppehållstillstånd även ge-
nom beslut i besvärsinstanserna om utlänningslagen gav en möjlighet till en individuell
människorättsbaserad prövning där en helhetsmässig prövning av till exempel barnets bäs-
ta skulle vara möjlig.

Den situation vi har, med en växande skara förtvivlade individer och där polisen inte har
en annan möjlighet att verkställa avvisningsbeslut, är ohållbar och omänsklig och inte i
samklang med Finlands människorättsförpliktelser och humanitära ansvar. Avvisningar nu
till exempel till Irak, där den irakiska regeringen enligt siffor från juni 2017 måste ta an-
svar för 3,2 miljoner internflyktingar och 11 miljoner personer i behov av humanitär hjälp,
innebär en betydande ytterligare börda. 

Därför, värderade talman, bör utlänningslagen ändras på det sätt som föreslås i lagmo-
tionen.

18.04 Jani Mäkelä ps: Arvoisa puhemies! Tämä lakialoite on hieman erikoinen esimerk-
ki siitä, että kun hallitus kerrankin tekee jonkin hyvän, kannatettavan ja vastuullisen pää-
töksen, joku oppositiosta onnistuu vastustamaan sitäkin. Muutoshan ei ollut käytännössä
suuri mutta kuitenkin oikeansuuntainen. 

Kansainvaelluksen maailmassa Suomella ei voi olla ylimääräisiä maahanmuuton veto-
voimatekijöitä. Jo tällä hetkellä Euroopassa on liikkeellä sellaisia määriä sosiaaliperäisiä
maahanmuuttajia, joista pienen osankaan elättämiseen resurssimme eivät mitenkään voi
riittää. Humanitäärinen suojelu oli mahdollista ja syytä poistaa ulkomaalaislaista juuri sik-
2



Pöytäkirjan asiakohta PTK 83/2017 vp
si, että se oli ylimääräinen niin sanottu Suomi-lisä, jota EU tai kansainväliset sopimukset
eivät meiltä edellyttäneet. Jos se nyt palautettaisiin, se olisi kuin kutsu sellaisille, jotka ei-
vät ole oikeutettuja turvapaikkaan tai toissijaiseen suojeluun. Ajatuskin on vastuuton.

Tämän lisäksi kummaksun suuresti aloitteen perusteluihin sisäänrakennettua epäluotta-
musta suomalaista oikeusvaltiota kohtaan. Sanotaan "perustelluksi", että "Suomen turva-
paikkalainsäädäntö ja sen soveltaminen johtavat tilanteisiin, joissa kielteisen päätöksen
saaneet henkilöt joutuisivat kotimaassaan erittäin vakavien ihmisoikeusloukkausten koh-
teeksi". Näin sanoo käytännössä koko RKP:n ryhmä, kuten myös vihjaa maamme virka-
mieskoneiston olevan poliittisesti ohjattu. Kuitenkin juuri eilen RKP oli mukana puolue-
johtajien julistuksessa, jossa viestitettiin luottamuksesta oikeusvaltiota kohtaan. Miten asia
nyt on? Kiistääkö RKP suomalaisen oikeusvaltion vai uskooko se sen toimintaan? 

Arvoisa puhemies! Se, mitä voidaan perustellusti väittää, on, että Suomessa on vähin-
tään eräs maailman anteliaimmista turvapaikkakäytännöistä ja että Suomessa on eräs maa-
ilman parhaista oikeusturvajärjestelmistä. Tämän yksinkertaisesti täytyy riittää. Henkilö,
joka ei täällä suojelua saa, ei saisi sitä muualtakaan eikä sitä tarvitse. Minun mielestäni
meidän kaikkien tulisi lähteä siitä, että turvapaikkajärjestelmä ei voi perustua mielivaltaan
ja kokonaisten alueiden tai maiden lähtökohtaisesti vaaralliseksi julistamiseen vaan yksi-
lökohtaiseen harkintaan. Tähän ei mielestäni tarvita ohituskaistaa periaatteellisista syistä,
ja sen lisäksi ohituskaista olisi käytännössä täysin kestämätön.

18.07 Ben Zyskowicz kok: Arvoisa herra puhemies! Viime päivien tapahtumat ovat ym-
märrettävästi nostaneet fokukseen palautukset nimenomaan Afganistaniin. On totta, että
Afganistan on varmasti yksi maailman turvattomimmista maista ja Suomi on yksi maail-
man turvallisimmista maista. Se, että Afganistan on niin turvaton kuin on, ei kuitenkaan oi-
keuslaitoksemme tulkinnan mukaan tarkoita sitä, etteikö Afganistanissa olisi alueita, jon-
ne voidaan turvapaikanhakijoita palauttaa tilanteessa, jossa heidän ei ole katsottu olevan
turvapaikan tarpeessa, ja tilanteissa, joissa on katsottu, että myöskään toissijaisen suojelun
kriteerit eivät heidän kohdallaan täyty. 

Kun Afganistanin turvallisuustilanne kuitenkin on huono ja saattaa kehittyä vieläkin
huonommaksi, on tärkeätä, että Maahanmuuttovirasto asiantuntijavirastona näissä asiois-
sa hyvin tarkoin seuraa Afganistanin turvallisuustilannetta. Huomasin — olikohan tänä aa-
muna Aamu-tv:ssä — että viraston edustajat ovat myös henkilökohtaisesti menossa paikan
päälle tilannetta arvioimaan, joka tutustuminen paikan päällä on varmasti hyvä lisä niihin
arvioihin, mitä eri raporttien ja eri tahojen arvioiden perusteella Afganistanin tilanteesta
tehdään. Tilannetta on tarkoin kyllä seurattava, ja varsinkin hazara-vähemmistön kohtalo
ja kohtelu Afganistanissa on usein hyvin julmaa, ja joka tapauksessa heitä ahdistellaan af-
ganistanilaisessa yhteiskunnassa, ja tätä on jatkunut jo vuosikausia. Kuten edustaja Räsä-
nen kyselytunnilla toi esiin, niin varsinkin hazara-vähemmistöön kuuluvien turvapaikan-
hakijoiden kohdalla tarvitaan hyvin tarkkaa punnintaa ja herkkyyttä ymmärtää afganista-
nilaisen yhteiskunnan eri tilanteita. 

Nyt edustaja Biaudet ja hänen ryhmätoverinsa esittävät muun muassa tähän tilanteeseen
sopivaksi ratkaisuksi sen, että humanitäärisen suojelun kategoria palautetaan suomalai-
seen lainsäädäntöön. Haluan ensin todeta tästä terminologiasta sen, että mediassa usein pu-
hutaan siitä, että Suomessa on poistettu humanitäärinen suojelu. No, ei todellakaan ole.
Koko turvapaikka-asia, koko kansainvälinen suojelu perustuu humanitääriseen suojeluun.
Meiltä ei ole poistettu humanitääristä suojelua. Sen sijaan meidän lainsäädännöstämme on
3



Pöytäkirjan asiakohta PTK 83/2017 vp
poistettu kolmas, erityinen kategoria turvapaikan ja toissijaisen suojelun lisäksi eli tämä
niin sanottu humanitäärisen suojelun kategoria. Nyt edustaja Biaudet ja hänen ryhmätove-
rinsa esittävät sen palauttamista. 

En ole tämän aloitteen kannalla ja kysynkin, missä muissa Pohjoismaissa tai missä
muissa Euroopan unionin maissa on tällainen kolmas humanitäärisen suojelun kategoria,
joka meillä Suomessa aikaisemmin oli. En ainakaan tiedä, että missään, vaan sikäli kuin
tiedän, niin muut unionin maat, muut Pohjoismaat ovat tyytyneet niihin kahteen kategori-
aan, jotka Suomenkin lainsäädännössä ovat, jotka kategoriat ovat siis varsinainen turva-
paikka eli pakolaisstatus, jos henkilöä vainotaan, ja sitten niin sanottu toissijainen suojelu,
jos henkilöä ei henkilökohtaisesti vainota mutta hänen palauttamisensa maahan voisi joh-
taa kuolemanrangaistukseen, kidutukseen, muuhun ihmisarvoa loukkaavaan kohteluun tai
jos maan yleinen turvallisuustilanne on niin huono, että siitä seuraa hänelle henkilökohtai-
nen riski joutua väkivallan kohteeksi. Kun tätä humanitäärisen suojelun kategoriaa ei ole
missään muussa Suomeen rinnastettavassa maassa, niin en ymmärrä, miksi se pitäisi sitten
Suomeenkaan palauttaa. 

On ihan hyvä, että edustaja Biaudet kiinnitti huomiota niihin lukuihin, jotka kertovat rat-
kaisukäytännön mahdollisista eroista esimerkiksi eri Pohjoismaiden kesken. On hyvä, että
Maahanmuuttovirastossa pyrittäisiin arvioimaan, miksi prosentit myönnetyistä oleskelulu-
vista verrattuina kiellettyihin ratkaisuihin poikkeavat Suomessa muista maista, esimerkik-
si muista Pohjoismaista tai Saksasta, sikäli ja silloin kun poikkeavat. Totta kai syynä voi
olla juuri turvapaikanhakijoiden erilainen koostumus, mutta on hyvä selvittää näitä asioita.

Herra puhemies! Jos Suomi sisällyttäisi lainsäädäntöön oman erillisen humanitäärisen
suojelun kategorian, uskon vakaasti siihen, että se johtaisi siihen, että meillä saisi kansain-
välistä suojelua herkemmin ja matalammalla kynnyksellä kuin muista Pohjoismaista tai
muista Euroopan unionin maista. On selvää, että tällainen matalamman kynnyksen mah-
dollisuus saada Suomesta oleskelulupa humanitäärisin perustein, tässä tapauksessa huma-
nitäärisen suojelun kategorian perusteella, merkitsisi sellaista vetovoimatekijää juuri Suo-
men kohdalle, jota en pidä toivottavana. 

Olemme joskus aikaisemmin edustaja Biaudet’n kanssa olleet eri mieltä siitä, oliko Suo-
mella loppuvuodesta 2015 joitakin erityisiä vetovoimatekijöitä, jotka johtivat siihen, että
juuri Suomeen saapui esimerkiksi tuhansia nuoria irakilaisia miehiä, jotka saapuivat tänne
useiden turvallisten maiden kuten Itävallan, Saksan, Tanskan ja Ruotsin halki. Olen edel-
leen täysin vakuuttunut siitä, että ellei olisi ollut esimerkiksi perheenyhdistämiseen liitty-
viä tai muita erityisiä vetovoimatekijöitä Suomen kohdalla, niin eivät nämä ihmiset olisi
juuri tänne pohjan perälle Suomeen saakka tulleet. 

Herra puhemies! Tästä asiasta riittäisi paljon ja pitkästi puhuttavaa, mutta kun aika ku-
luu, niin totean vain, että mielestäni meidän turvapaikkapolitiikkamme on hyvä olla linjas-
sa muiden Euroopan unionin maiden kanssa — nyt tarkoitan mainstream-maita, en tarkoi-
ta Unkaria tai vastaavia — ja ennen kaikkea muiden Pohjoismaiden kanssa. 

18.14 Eva Biaudet r (vastauspuheenvuoro):  Arvoisa puhemies! Haluan kiittää edustaja
Zyskowiczia, joka kuitenkin suostui myöntämään, että Suomen käytäntö on tällä hetkellä
kovin paljon tiukempi kuin muissa Pohjoismaissa ja että pitää selvittää, mistä se johtuu.
Siinä mielessä kynnyshän meillä on huomattavasti korkeammalla kuin muualla ainakin lu-
kujen muodossa. Siitä, mikä on se syy, meillä ehkä on sitten eri analyysi. Mutta mielestäni
kysymys on todellakin ongelmallinen, jos me luulemme, että meillä on samat säännöt voi-
4



Pöytäkirjan asiakohta PTK 83/2017 vp
massa kuin muissa maissa, ja silti meidän lukumme ovat niin täysin erilaiset. Meillä on niin
kuin aivan täydentävät luvut, jos katsoo prosenttilukuja.

Mutta mielestäni on kysymys myös siitä, että tilanne on todella vaikea. Minä näen, että
se tilanne, mikä oli 2015, oli poikkeuksellinen, mutta en myöskään näe sellaista vaihtoeh-
toa, että Eurooppa ei kantaisi vastuuta näistä hädässä olevista ihmisistä. Siksi on myös tär-
keää pohtia sitä, miten voisimme jakaa vastuuta hädässä olevista ihmisistä paremmin,
myöskin esimerkiksi heistä, jotka ovat Irakissa tai Afganistanissa. Toivottavasti tämä Af-
ganistanin turvallisuusarvio [Puhemies koputtaa] muuttuu mitä pikimmin.

18.15 Ben Zyskowicz kok (vastauspuheenvuoro):  Arvoisa herra puhemies! Esitin pu-
heenvuorossani itse asiassa edustaja Biaudet’lle yhden kysymyksen, ja kun hän otti vas-
tauspuheenvuoron, niin odotin, että hän olisi vastannut kysymykseen. Eli missä muissa
maissa on tällainen kolmas kategoria, humanitäärisen suojelun kategoria tai vastaava?

Mitä tulee näihin erilaisiin prosenttilukuihin myönteisistä päätöksistä, niin tämä edusta-
ja Biaudet’n aloite on valmisteltu hyvin perusteellisesti ja ansiokkaasti, ja lähdin siitä, että
siinä esitetyt luvut ovat varmasti oikeita, ja kun tällaisia lukuja on, niin on mielestäni hyvä
ja asiallista selvittää, mistä nämä erot johtuvat. En ottanut varsinaisesti kantaa siihen, mis-
tä ne johtuvat. Uskon, että siinä voi olla useampikin vaikuttava tekijä. Ennen kaikkea tie-
tysti on kyse siitä, missä tilanteessa olevia turvapaikanhakijoita eri maihin tulee, koska jo-
kaisen kohdalla tehdään yksilöllinen ratkaisu. Mutta eroja, joita on, on hyvä yrittää ymmär-
tää ja selvittää, mistä ne johtuvat.

18.16 Eva Biaudet r (vastauspuheenvuoro):  Arvoisa puhemies! En muistanut vastausta
juuri siihen kysymykseen, mutta mielestäni se relevantti osa on nimenomaan se, kun olem-
me vertailleet, miten se käytännössä toteutuu, että näyttää siltä — sitäkään en voi tietää,
mutta näyttää siltä — kuin nämä meidän kaksi kategoriaa olisivat tiukentuneet myöskin
sen jälkeen, kun me olemme poistaneet tämän kolmannen oleskeluluvan kategorian, koska
näyttää siltä, kun katsoo lukuja, että ennen mahtui enemmän näihin kahteen ensimmäi-
seen. Siksi ei ehkä tuntunut niin relevantilta silloin, kun se poistettiin, mutta nyt näyttää sil-
tä, että se on tiukentunut, ja samalla on huomattava osa, joka näyttää muissa Pohjoismaissa
mahtuvan näihin kahteen ensimmäiseen kategoriaan, ja he saavat sitten oleskeluluvan sillä
perusteella.

Tyydyn siihen, että jos käytäntö muuttuu, niin se voi olla ihan hyvä ratkaisu, mutta jol-
lei, niin sitten se kolmas antaa mahdollisuuden arvioida vähän laajemmin myöskin olosuh-
teita, kuten lasten etua, [Puhemies koputtaa] kidutuksen mahdollisuutta ja niin edelleen.

Ensimmäinen varapuhemies Mauri Pekkarinen: Puhujalistaan.

18.18 Juho Eerola ps: Arvoisa puhemies! Ihan tähän alkuun haluan vastata tähän edusta-
ja Zyskowiczin esittämään kysymykseen, johon edustaja Biaudet ei löytänyt vastausta: ei
tällaisia maita Euroopassa ole.

Vasemmistoliiton, RKP:n, vihreiden ja SDP:n puoluejohtajat julkaisivat maaliskuussa
yhteisen vetoomuksen tilapäisen oleskeluluvan saamiseksi vaihtoehtona näille pakkokään-
nytyksille. Puoluejohtajat kuvailivat vetoomustaan inhimilliseksi. Muiden vain puhuessa
on RKP lähtenyt nyt, kuten kuulimme, toimiin tämän asian edistämiseksi. Edustaja Biau-
det esittää lakialoitteessaan, että niille henkilöille, joilla ei ole edellytyksiä saada turva-
5



Pöytäkirjan asiakohta PTK 83/2017 vp
paikkaa tai toissijaista suojelua, myönnettäisiin oleskelulupa humanitäärisen suojelun pe-
rusteella. Perusteeksi esitetään muun muassa mahdollista ympäristökatastrofia tai henki-
lön kotimaassa vallitsevaa turvallisuustilannetta. 

Humanitäärinen suojelu poistettiin, kuten kuultiin, viime vuonna, ja nyt Biaudet väittää
aloitteen esittelytekstissä, että nykytilanteessa Suomi saattaa loukata eri ihmisoikeusvel-
voitteista nousevaa palautuskieltoa. Mutta mitä oli ulkomaalaislaissa ollut kirjaus humani-
täärisestä suojelusta? Oliko se kenties ihmisoikeus? Oliko se jotain sellaista, mitä YK val-
voo ja mitä toteutetaan jokaisessa sivistysvaltiossa? Vai oliko kenties niin, että tämä on ol-
lut vain tällainen kansallinen käytäntö, joka on toiminut houkuttimena Suomeen kohdistu-
valle turvapaikkaturismille ja houkuttimena, jonka perusteella on voinut saada oleskelulu-
van tilanteissa, joissa maahan tullut henkilö ei muuten olisi täyttänyt näitä turvapaikan eikä
edes toissijaisen suojelun edellytyksiä? 

Hyvät edustajat, tämä humanitäärinen suojelu, kuten sanoin, on ollut Suomen kansalli-
nen lupakategoria. Se ei ole mikään ihmisoikeus, eikä sillä ole ollut mitään tekemistä kan-
sainvälisten sopimusten kanssa. Jos edellytyksiä turvapaikkaan tai toissijaiseen suojeluun
ei ole, pitää henkilö kansainvälisten sopimustenkin perusteella palauttaa lähtöpaikkaansa.
Tätä RKP:n lähes koko eduskuntaryhmän allekirjoittamaa logiikkaa voisi verrata tilantee-
seen, jossa esimerkiksi minä haen vaikkapa aseenkantolupaa eikä sitä minulle katsota ai-
heelliseksi myöntää — sittenkö minulle pitäisi myöntää joku väliaikainen, toissijainen
aseenkantolupa? Ei tietenkään.

Oikeus muuttaa Suomeen ilman laillista lupaa ei ole siis mikään ihmisoikeus. Kansalli-
sella lainsäädännöllä ei pidä luoda eksklusiivisia ohituskaistoja Suomeen jäämiselle. [Jari
Myllykosken välihuuto] Keinot, jotka tekevät laittomasta laillista, eivät olisi väärin ainoas-
taan suomalaista veronmaksajaa kohtaan, vaan antaisivat aivan väärän signaalin tänne pyr-
kiville ihmisille sekä asettaisivat oikeat pakolaiset eriarvoiseen asemaan. Minun näkemyk-
seni mukaan tämä RKP:n lakialoite liittyy heidän tapaansa kosiskella omia kannattajiaan.
Ruotsinkielisen väestön suhteellinen osuus vähenee jatkuvasti, ja nyt on löydetty uusi väy-
lä kosiskella muuta kuin suomenkielistä väestöä.

18.22 Joona Räsänen sd: Arvoisa puhemies! Puhuttaessa humanitaarisesta suojelusta on
paikallaan hieman käydä historiaa läpi. Humanitaarinen suojeluhan oli Suomessa tässä ai-
kaisemmassa tunnetussa muodossa voimassa vuosina 2011—2016. 2011 siksi, että silloin
korkeimman hallinto-oikeuden tulkinta toissijaisen suojelun määritelmän laajentamisesta
tuli voimaan, minkä jälkeen humanitaarisen suojelun kategoria on ollut myös myöntämis-
perusteissa paljon pienempi. Vuosien 2011 ja 2016 välisenä aikana ratkaistiin 50 567 tur-
vapaikkahakemusta. Näistä humanitaarisen suojelun perusteella oleskeluluvan sai 439
henkilöä, siis 0,8 prosenttiyksikköä. 50 567:stä tällä kriteerillä oleskeluluvan sai 439, ja jos
tästä luvusta nyt otetaan pois rauenneet hakemukset sekä myös tämä vuosi 2016, jolloin
tämä kriteeri poistettiin, tällä perusteella oleskeluluvan sai 2,5 prosenttia hakijoista, jolloin
tulemme siihen lopputulokseen, että vaikka meillä tälläkin hetkellä humanitaarinen suoje-
lu olisi lainsäädännössä, me emme silti välttyisi siltä keskustelulta, jota me täällä käymme,
koska raja vedetään aina johonkin. Kaikki eivät saa oleskelulupaa, ja silloin tulee aina se
vaikea keskustelu siitä, mitä tehdään heille, jotka saavat kielteisen päätöksen. Kävisimme
näitä Jyväskylän tapaisia keskusteluja joka tapauksessa, vaikka humanitaarinen suojelu
olisi voimassa. 
6



Pöytäkirjan asiakohta PTK 83/2017 vp
Sen takia näiden eri maiden välisten erojen suhteen kysymys kuuluukin: mitä on sitten
tapahtunut tulkinnassa liittyen [Puhemies koputtaa] tähän toissijaiseen suojeluun, jonka pi-
täisi kattaa tämä vanha humanitaarisen suojelun kategoria?

18.24 Ville Tavio ps:  Arvoisa puhemies! RKP:n kansanedustajien tekemässä lakialoit-
teessa helpotettaisiin turvapaikanhakijoiden oleskeluluvan saantia Suomesta. Perussuoma-
laisten mielestä turvapaikkapolitiikkaa tulee tehdä kansallisen edun näkökulmasta. On
kansallisen etumme mukaista, että emme lisää järjestelmäämme yhtäkään uutta vetovoi-
matekijää tai uutta väylää, joka lisäisi elintason perässä tapahtuvaa siirtolaisuutta. On edel-
leen olemassa realistinen riski, että vuoden 2015 kaltainen siirtolaisaalto kohtaa Suomea
uudelleen. RKP ilmeisesti pyrkii tekemään kaikkensa, että näin tapahtuisi ja Suomi ajau-
tuisi entistä syvemmälle kansalliseen katastrofiin.

On ikävää, että ruotsinkielistä rahvasta ja ruotsinkielistä identiteettiä puolustamaan pe-
rustetusta Suomen ruotsalaisesta kansanpuolueesta on tullut osa vihervasemmistoa.
RKP:stä on tullut äänekäs elintasoperusteisen massamaahanmuuton edunvalvoja, joka tah-
too tehdä Suomesta koko maailman sosiaalitoimiston. [Perussuomalaisten ryhmästä: Kä-
sittämätöntä!] RKP:tä on usein moitittu kielipuolueeksi, mutta en tiedä, voiko enää sanoa,
että RKP on kielipuolue, sillä RKP:n hallitusten ajamalla linjalla vieraskielisten määrä on
ylittänyt reilusti ruotsinkielisten määrän Suomessa. [Perussuomalaisten ryhmästä: Oh-
hoh!] Sentään useat maamme isänmaalliset ruotsinkielisetkin ovat jo ymmärtäneet siirtyä
perussuomalaisten äänestäjiksi, sillä olemme yhdessä Ruotsidemokraattien kanssa puolu-
eita, jotka puolustavat yhteisiä pohjoismaisia arvoja ja pohjoismaista, vapaata elämänta-
paa.

Maahanmuuttoa tulee tehdä hallitusti, suomalaisen yhteiskunnan turvallisuuden etuja
silmällä pitäen. Hiljattain kumotun, ylimääräisen humanitäärisen suojeluperusteen palaut-
taminen takaisin lakiin olisi askel väärään suuntaan. Puheena olevan ylimääräisen suojelu-
perusteen edellytyksistä ei ole säädetty Euroopan unionin lainsäädännössä eikä pakolais-
sopimuksessa, vaan sen taustalla oli Suomen oma epäonnistunut ratkaisu, joka onneksi
saatiin kumottua hallituksessa perussuomalaisten ansiosta.

18.27 Anders Adlercreutz r:  Värderade talman! Jos ihmisiltä maailmalla kysyttäisiin,
mitkä pohjoismaiset arvot ovat — jotka edustaja Ville Tavio tuossa esitteli — niin sanoi-
sin, että käsitys olisi varmaan aika kaukana siitä, mitä me kuvittelemme, että esimerkiksi
ruotsidemokraatit edustavat. Vielä hetki sitten kuvittelin, että perussuomalaisetkin olivat
tietyllä etäisyydellä ruotsidemokraateista. Olisi tietenkin hienoa, jos maailma olisi musta-
valkoinen: olisi ihmisiä, jotka ovat selkeästi avun tarpeessa, ja ihmisiä, jotka selkeästi ei-
vät ole. Mutta on olemassa se harmaa vyöhyke siinä välillä, johon meidän pitää myöskin
ottaa kantaa, varovaisuusperiaatetta noudattaen. 

Missä me olemme tänään? Pitkälti hallituksen toimenpiteiden johdosta meillä on yhteis-
kunnassa iso joukko paperittomia — ihmisiä, joita me emme voi palauttaa mutta jotka ovat
yhteiskunnan ulkopuolella. Se on jossain määrin turvallisuusriski, ja jos me antaisimme
meidän viranomaisillemme, Maahanmuuttovirastolle, muita työkaluja, tilanne olisi parem-
pi. Jos meillä olisi tilapäiset oleskeluluvat vielä olemassa, se olisi yksi työkalu. Jos meillä
olisi humanitäärinen suojelu, joka myöskin on tilapäinen, se olisi toinen työkalu. Tästä on
kysymys. 
7



Pöytäkirjan asiakohta PTK 83/2017 vp
Puhuttiin vetovoimatekijöistä. Tieteellisiä todisteita siitä, että tällaisia oikeasti on, on
kohtalaisen vähän. Jos Suomi olisi ollut kohtuuttoman vetovoimainen 90-luvulla, jolloin
Euroopassa oli 2,5 miljoonaa pakolaista Jugoslavian kriisin jälkeen, heitä olisi kyllä tänne
tullut — mutta eipä tullut. Vuosien 2015—2016 kriisin aikana Ruotsiin tuli 160 000, tänne
tuli 32 000. Emme me olleet Ruotsiin verrattuna siinä tilanteessa erityisen vetovoimaisia.
[Juho Eerolan välihuuto] Eli uskomus siitä, että vetovoimatekijät ratkaisevat tämän pelin,
ei perustu tieteelliseen faktaan tai tilastoihin. [Puhemies koputtaa] 

Ensimmäinen varapuhemies Mauri Pekkarinen:  Jos edustaja haluaa jatkaa, hän voi-
nee siirtyä puhujapönttöön, olkaa hyvä. [Puhuja siirtyy puhujakorokkeelle]

Kuten kollegaedustaja Biaudet, minäkin olen iloinen siitä, että edustaja Zyskowicz nos-
ti esille sen tosiasian, että Suomen käytännöt suurelta osin poikkeavat muiden Pohjoismait-
ten käytännöistä. Numerot löytyvät ihan selkeästi tuosta paperista. Mutta ne poikkeavat
vuodesta toiseen myöskin täällä Suomessa. Vuonna 2015 hyväksyttiin noin 80 prosenttia
irakilaisten turvapaikkahakemuksista. Seuraavana vuonna luku oli ajoittain lähes 15 pro-
senttia eli huomattavasti matalampi. Tänään se on noin 40. Jos on tällaisia heittoja, on syy-
tä pohtia sitä, ovatko Maahanmuuttoviraston resurssit oikeat, kohdistuuko siihen kenties
poliittista ohjausta, mikä on päätösten laadun taso. Keskustelin erään perussuomalaisen
kanssa, joka sattumoisin työskentelee aika paljon näitten asioiden kanssa, ja hän oli sitä
mieltä, että näissä on räikeitä virheitä ja että näistä päätöksistä meille koituu suurta harmia
tulevaisuudessa — asiat eivät pidä paikkansa, päätöksiä tehdään väärin perustein. Eli ke-
hottaisin, että hallitus katsoo Maahanmuuttoviraston resursointia.

Kun oltiin hallintovaliokunnan kanssa Maltalla ja Sisiliassa Italiassa, EASOn eli Euroo-
pan turvapaikkaviraston — jos sen nyt oikein käännän suomeksi — edustaja oli ihmeis-
sään Suomen tilanteesta: mistä voi johtua, että Suomessa siinä tilanteessa irakilaisten hy-
väksymisprosentti oli alle 20:n, kun se Euroopassa oli 60—70 prosenttia? Hän kysyi syytä
tähän, emmekä me voineet vastata siihen. Kukaan ei varmaan voi vastata siihen. Määrät
ovat niin isot, että kyse ei ole enää tilastoharhasta vaan linjasta, joka poikkeaa suuresti
yleiseurooppalaisesta. Jos tätä poikkeamaa ei olisi, ehkä tarvetta humanitääriseen suoje-
luun ei olisi, mutta koska meillä on tällaisia käsittämättömiä heittoja, tarve on ilmeinen. —
Kiitos.

18.32 Teuvo Hakkarainen ps: Arvoisa puhemies! Jos meillä olisi samanlaiset vetovoi-
matekijät kuin Virossa, niin todennäköisesti nämä turvapaikanhakijat lähtisivät Ruotsiin ja
muualle Eurooppaan. Virossa nimittäin on taakanjaon myötä otettu näitä turvapaikanhaki-
joita, mutta kaikki ovat todennäköisesti lähteneet sieltä pois, Suomeen suuri osa. Joku ve-
tovoimatekijä siinä on. Suomessahan on maahanmuuttopolitiikka liian löysä, ja siitä seu-
raa tämmöinen turvapaikkaturismi, jota kaiken maailman seikkailijat käyttävät hyväkseen.
Todelliset avuntarvitsijat, naiset ja lapset, missä he ovat? [Ozan Yanar: Te suljette ovet!]
Ne ovat siellä leireillä kärsimässä Isiksen ja muitten raiskattavina ja tapettavina. Milloinka
edustaja Biaudet tuo esille tämän naisnäkökulman, koska täällä Suomessa tuntuu niitä on-
gelmia olevan? Luulen, että ne ovat suurempia siellä. Heitä pitäisi auttaa.

Tässä lakialoitteessa on vielä semmoinen tilanne, että kun minä ajoin ylinopeutta, viran-
omainen otti minulta kortin pois, että napsahti. [Timo Heinonen: Oikein!] — Juuri näin. —
Olisiko nyt tämmöisen kielteisen päätöksen saaneelle turvapaikanhakijalle... Jos sitä ver-
8



Pöytäkirjan asiakohta PTK 83/2017 vp
taa tähän lakialoitteeseen, niin minunhan pitäisi saada väliaikaisesti se kortti takaisin, kos-
ka minä tarvitsen sitä, jos sitä vertaa tuohon. Jotenkin tuntuu hullulta koko lakialoite.

18.33 Hanna Halmeenpää vihr: Arvoisa puhemies! Keskustelemme tässä lakialoitteesta
ulkomaalaislain muuttamiseksi koskien humanitäärisin perustein tehtävää suojelua turva-
paikkapäätöksissä. Samalla käymme kaiken aikaa yhteiskunnallista arvokeskustelua ja sitä
keskustelua, johon pääministeri Sipilä yhdessä eduskuntapuolueiden puheenjohtajien
kanssa juuri eilen ehkä hieman poikkeuksellisellakin tavalla peräänkuulutti asiallisuutta ja
malttia.

Arvoisa puhemies! On aika lunastaa arvopuheet, joissa ihmisoikeusmyönteisyyttä ja oi-
keusvaltion periaatteiden noudattamista pidetään tärkeänä. Me vihreässä eduskuntaryh-
mässä puolustamme oikeusvaltiota ja haluamme, että viranomaisprosessit toimivat suju-
vasti ja huolellisesti, mutta valitettavasti nyt näin ei aivan ole, syynä hallituksen turvapaik-
kalainsäädäntöön pala palalta tekemät tiukennukset. Samaan aikaan Maahanmuuttovirasto
Migri on tiukentanut linjauksiaan. Seurauksena on, että aivan oikeista syistä on tarpeen
kantaa huolta siitä, tulevatko omissa kotimaissaan hengenvaaraan joutuneiden ihmisten
asiat läpikotaisin ja myös hyvin vakavat humanitääriset syyt huomioiden käsitellyksi, lou-
kataanko Suomessa mahdollisesti ehdottomia palautuskieltoja ja lähetetäänkö Suomesta
ihmisiä hengenvaaraan.

Arvoisa puhemies! Pakolaisneuvonnan johtava juristi, noin 20 vuotta näiden asioiden
parissa työskennellyt Marjaana Laine avasi asiaa tällä viikolla Ihmisoikeuskeskuksen se-
minaarissa näin: "Hallitus on muuttanut lakeja kiireellä ja ilman vaikutusten ja vaihtoehto-
jen arviointia. Muutosten yhteisvaikutuksena turvapaikkamenettely ja päätösten taso on
romahtanut. Suomessa on aiemmin ollut hyvä turvapaikkamenettely ja päätösten taso.
Aiemmin asiantuntevaa oikeudellista neuvontaa ja oikeusapua sai mahdollisimman pian
hakemuksen jättämisen jälkeen. Tämä mahdollisti sen, että tunnistettiin kansainvälisen
suojelun tarpeessa olevat, esimerkiksi kidutuksen uhrit." Myös taloudelliset kysymykset
puoltavat painotusta juuri sinne alkuprosessiin. Kun oikea päätös, olipa se kielteinen tai
myönteinen, saadaan mahdollisimman pian, vähentää se kustannuksia ja niitä monia on-
gelmia, joita meillä tällä hetkellä on. 

Hallitus on tehnyt oikeusturvaa heikentäviä lainmuutoksia, jotka keskittyivät alussa
etenkin julkisille oikeusaputoimistoille. Siellä ei ollut mitään aiempaa kokemusta turva-
paikka-asioista tai hyvin vähän. Samalla erikoistuneiden yksityislakimiesten työ tehtiin ta-
loudellisesti mahdottomaksi, ja tämä kaikki ajoitettiin ajankohtaan, jolloin oikeusturvan
tarve olisi ollut huomattava. Viranomaiset ja hallitus sanovat nyt luottavansa siihen, että
Migrin mahdollisesti virheelliset päätökset korjataan riippumattomissa oikeusasteissa. On
relevantti kysymys, miten tämä turvataan, jos hakijan perusteita ei ole ensinkään saatu sel-
vitettyä kaiken kaikkiaan Migrissä. Selvittämisen taso on huomattavasti laskenut. Jo nyt on
tiedossa tapauksia, jotka ovat menneet koko turvapaikkaprosessin läpi, joissa vaino ja eri-
tyistarpeet on sivuutettu. Lopullinen kansallinen päätös olisi merkinnyt pakkopalautuksen
loukkausta, jossa hakija olisi ollut vaarassa joutua vaikkapa kidutuksen uhriksi. Totean,
että YK:n kidutuksenvastainen komitea on myös antanut Suomelle langettavia päätöksiä.
Oikeusvaltiossa on valtion ja jokaisen viranomaisen velvollisuus varmistaa, ettei Suomes-
ta palauteta ketään ehdottoman palautuskiellon vastaisesti. Nyt tämä on vaikeampaa kuin
ennen.
9



Pöytäkirjan asiakohta PTK 83/2017 vp
Arvoisa puhemies! Näissä asioissa ei ole inhimillistä tehdä yhtään väärää päätöstä. Yh-
denvertainen ihmisarvo ja elämän arvo on korvaamaton. Näistä syistä edustaja Biaudet’n ja
muiden allekirjoittama lakialoite ulkomaalaislain muuttamisesta siten, että lakiin lisätään
jälleen 88 a § humanitäärisestä suojelusta, on inhimillinen, oikeudenmukainen, oikeusval-
tion periaatteiden mukainen ja siis kannatettava ja tarpeellinen.

18.39 Ben Zyskowicz kok: Arvoisa herra puhemies! Vielä pitää palata ensimmäiseen pu-
heenvuorooni sillä tavoin uudesta näkökulmasta, että nämä luvut, jotka ovat edustaja Bi-
audet’n aloitteessa, ovat varmasti oikeita, mutta en kiinnittänyt huomiota siihen, että ne
koskevat kaiken kaikkiaan turvapaikanhakijoita. Jotenkin ajatuksissani luulin, että siinä
verrattiin samoja maita keskenään. Eli on ihan selvää, että yksi selitys — en sano ollen-
kaan, että ainoa selitys — lukujen erilaisuuteen on se, että Ruotsiin on tullut huomattavasti
enemmän syyrialaisia turvapaikanhakijoita kuin Suomeen, ja Suomessakin, sikäli kuin tie-
dän, kaikki syyrialaiset turvapaikanhakijat saavat kansainvälistä suojelua. [Eva Biaudetin
välihuuto] Tämä on yksi selitys. Eli en sano, etteikö olisi hyvä selvittää näitä eroja, mihin
jo edellisessä puheenvuorossani viittasin, mutta tämä on varmasti yksi selitys, johon en
kiinnittänyt riittävästi huomiota, kun niitä lukuja katsoin. Eli kun jatkossa edustaja Biaudet
ja muut vertaavat, niin varmasti on relevanttia verrata irakilaisten prosentteja irakilaisten
prosentteihin, somalialaisten prosentteja somalialaisten prosentteihin, afganistanilaisten
prosentteja afganistanilaisten prosentteihin. — Ja niin kuin edustaja Biaudet välihuudos-
saan totesi, niissäkin on eroja. Jos näin on, ja kun varmasti jonkun verran eroja on, niin on
hyvä yrittää perehtyä siihen, mistä syistä nämä erot johtuvat.

Mitä sitten tulee laajemmin tähän keskusteluun, niin haluan lähinnä edustaja Halmeen-
pään puheenvuoron innoittamana korjata eräitä lähinnä vihreiden ja muun vasemmiston
esittämiä vääriä väitteitä, jotka liittyvät tähän turvapaikkakeskusteluun. 

Yksi keskeinen väärä väite, jonka puolueen puheenjohtaja Touko Aalto on Facebook-si-
vuillaan esittänyt, on se, että Suomessa olisi olemassa sellaisia kielteisen turvapaikkapää-
töksen saaneita ja laittomasti Suomeen jääneitä turvapaikanhakijoita, jotka olisivat valmii-
ta palaamaan, mutta he eivät voi palata, koska eivät saa tarvittavia matkustusasiakirjoja tai
muita henkilödokumentteja. Tämä on väärä väite. [Anders Adlercreutz: Ei muuten ole!] —
Se on väärä väite. [Eva Biaudet: Ei ole! — Anders Adlercreutz: Ministeri sanoi näin tä-
nään!] — Se on väärä väite. Nyt on hyvä tämä todeta hyvin selvästi. Suomessa ei ole ai-
nuttakaan sellaista esimerkiksi Irakista, Afganistanista tai Somaliasta tullutta turvapaikan-
hakijaa, joka on saanut lainvoimaisen kielteisen päätöksen ja joka ei voisi vapaaehtoisesti
palata sen vuoksi, että hän ei saa dokumenttia. [Ozan Yanarin välihuuto] Siis jokainen —
ministeri ei sanonut toisin — jokainen näistä maista tullut, joka vapaaehtoisesti on valmis
ja halukas palaamaan omaan kotimaahansa, voi palata. Olen tarkistanut tämän ulkomaa-
laispoliisista, olen tarkistanut tämän IOM:stä, siis kansainvälisestä järjestöstä, joka järjes-
tää vapaaehtoisia paluita, ja tällaisia, jotka ovat valmiita palaamaan mutta eivät pystyisi pa-
laamaan, Suomessa ei ole.

Edustaja Biaudet, tämä ei ole saivartelua, tämä on aivan oleellinen kysymys. Touko Aal-
to, Li Andersson ja eräät muut ovat väittäneet, että Suomessa olisi ihmisiä, jotka olisivat
halukkaita ja valmiita palaamaan mutta puuttuvien dokumenttien vuoksi eivät tosiasialli-
sesti pysty palaamaan. Tällaisia ihmisiä ei ole. Se on väärä väite. No, entäs jos tällaisia oli-
si? Jos meillä olisi täällä ihmisiä, jotka ovat saaneet kielteisen päätöksen [Eva Biaudet’n
välihuuto] ja olisivat valmiita palaamaan mutta eivät pysty, kun eivät saa dokumentteja,
10



Pöytäkirjan asiakohta PTK 83/2017 vp
mitäs jos lukisitte lakikirjasta ulkomaalaislain 51 §:n, jossa sanotaan näin: "Suomessa ole-
valle ulkomaalaiselle myönnetään" — siis ei voida myöntää vaan myönnetään, eli on
myönnettävä — "tilapäinen oleskelulupa, jos: 1) häntä ei tilapäisestä terveyssyystä voida
palauttaa kotimaahansa, tai 2) hänen paluunsa kotimaahan tai pysyvään asuinmaahan ei ole
tosiasiassa mahdollista."

Eli jos meillä olisi tällaisia, jotka haluavat palata mutta eivät tosiasiassa voi esimerkiksi
dokumenttien puuttumisen vuoksi, niin heille on myönnettävä tilapäinen oleskelulupa. Se
muutos, mikä vuonna 2015 tehtiin, on seuraavassa momentissa: "Oleskelulupaa 1 momen-
tin 2 kohdan perusteella ei myönnetä, jos ulkomaalaisen paluu jää sen vuoksi toteutumatta,
että hän ei suostu palaamaan kotimaahansa tai vaikeuttaa paluunsa järjestelyä." Tästä on
kyse. Jokainen, joka on valmis vapaaehtoisesti palaamaan, edustaja Biaudet, edustaja Ya-
nar ja muut edustajat, jokainen voi palata. [Eva Biaudet’n välihuuto] Ja älkää antako enää
mediassa ja muualla somessa ja muualla sellaista väärää tietoa, että meillä on laittomasti
maahan jääneitä, jotka ovat joutuneet jäämään laittomasti Suomeen, koska eivät voi pala-
ta, vaikka haluaisivat, kun eivät saa tarpeellisia dokumentteja. Olette sitten vaatineet näille
tilapäistä oleskelulupaa, ja kuten äsken siteerasin, niin kaikki tällaiset ihmiset saisivat jo
nykyisen lainsäädännön perusteella tilapäisen oleskeluluvan.

No, sitten toinen väärä väite, jota vihervasemmisto ja RKP ja muut ovat levittäneet, on
se, että ennen meillä oli sellainen systeemi, että näille ihmisille, jotka jäivät maahan kiel-
teisen turvapaikkapäätöksen saatuaan ja jotka eivät suostuneet palaamaan, ennen annettiin
tilapäinen oleskelulupa. Tämä, että meillä olisi ollut tällainen vanha systeemi, ei pidä paik-
kaansa. [Eva Biaudet: No ei tietenkään!] Meillä oli tällainen systeemi tasan pari vuotta sen
jälkeen, kun korkein hallinto-oikeus keväällä 2013 tulkitsi mainitsemaani 51 §:ää niin, että
tämä tosiasiallinen este paluulle on myös se, kun hakija, joka on saanut kielteisen päätök-
sen, ilmoittaa, että hän ei suostu palaamaan. Tällöin kävi niin, että korkeimman hallinto-oi-
keuden tulkinnan vuoksi oltiin väliaikaisesti, poikkeuksellisesti, sellaisessa tilanteessa —
siis aivan mahdottomassa tilanteessa — että turvapaikanhakijalle, hänen saatuaan kaikissa
valitusasteissa kielteisen päätöksen mutta ilmoitettuaan, että minähän en lähde minne-
kään, jouduttiin, siis tämän lain nojalla jouduttiin, myöntämään tilapäinen oleskelulupa. 

Tämä asia korjattiin edellisen hallituksen aikana myös RKP:n ollessa vielä silloin halli-
tuksessa — mikä oli ihan poikkeuksellisen järkevää RKP:ltä, näissä asioissa — ja totta kai
tänne lakiin lisättiin momentti siitä, ettei tietystikään anneta tilapäistä oleskelulupaa sellai-
selle, joka voisi palata muttei suostu palaamaan. [Eva Biaudet: Ei meidän myötävaikutuk-
sella!] On totta, että RKP oli kriittinen tähän muutokseen, ja sen seurauksena hallituksen
pöytäkirjaan laitettiin lausuma, että seurataan tämän vaikutuksia siihen, johtaako se pape-
rittomien määrän kasvuun jne. Näin tämä prosessi meni, eli ei RKP ollut tämän tukena. Sii-
nä edustaja Biaudet’n murina, joka penkistä kuuluu, on varmasti perusteltua.

Mutta se, että meidän vanha systeemi olisi ollut se, että kaikille annetaan, ja sitten 2015
sitä olisi muutettu, ei ole totta. Vanha systeemi oli se, että ei anneta. 2013 korkein hallinto-
oikeus teki ratkaisun, joka tulkitsi uudella tavalla 51 §:ää. Tämä väliaikainen olotila oli
voimassa parisen vuotta, ja viime vaalikaudella edustaja Räsäsen ollessa sisäministerinä se
korjattiin. Eli älkää puhuko paluusta vanhaan järjestelmään, kun näistä asioista puhutte.

Aika kuluu, ja olisi ollut paljon muutakin sanottavaa, mutta puutun lyhyesti vielä tuo-
hon, mitä edustaja Halmeenpää sanoi puheenvuorossaan. Hän korosti erittäin voimakkaas-
ti oikeusvaltioperiaatetta, joka on tietysti tärkeä ja oikea. Yksi elementti oikeusvaltioperi-
aatteessa ainakin minun tulkintani mukaan on se, että lainvoimaisia oikeuslaitoksen ratkai-
11



Pöytäkirjan asiakohta PTK 83/2017 vp
suja kunnioitetaan. Jos oikeuslaitos — korkein oikeus, korkein hallinto-oikeus, hallinto-oi-
keus, hovioikeus — on tehnyt lainvoimaisia ratkaisuja, niitä kunnioitetaan. Niitä noudate-
taan, niitä toimeenpanevia viranomaisia ei estellä heidän työssään jne. Eli vetoan vihrei-
siin, että kun niin vahvasti liputatte oikeusvaltioperiaatteen puolesta, joka mielestäni on
hyvä asia, niin ottaisitte huomioon myös sen oikeusvaltioperiaatteen elementin, että lain-
voimaisia oikeustuomioistuinten ratkaisuja kunnioitetaan. Jos turvapaikkapolitiikkaa halu-
taan muuttaa, oikea paikka on todellakin tämä sali. Oikea paikka ei ole lähteä estämään vi-
ranomaisten toimintaa. 

Ja sanottakoon nyt vielä lopuksi se itsestäänselvyys, että hallitus ei, toisin kuin edustaja
Haatainen kyselytunnilla vielä kerran virheellisesti väitti, ole erikseen kriminalisoimassa
lähimmäisen auttamista, inhimillistä toimintaa, jossa lähimmäisenrakkaudesta me autam-
me ihmisiä, jotka ovat vaikeuksissa, vaikka he ovat laittomasti Suomessa. Me annamme
heille asumista, me annamme heille ruokaa, me tuemme näiden ihmisten pärjäämistä. Se ei
tietystikään ole laitonta, se ei koskaan tule olemaan Suomessa laitonta, ja arkkipiispaa ja
pappeja ei olla panemassa vankilaan. Jos sen jälkeen — silloin, kun poliisi täyttää omaa
tehtäväänsä ja lähtee näitä ihmisiä palauttamaan — jos siinä tilanteessa asetut esteeksi, sii-
nä vaiheessa ei ole kyse enää lähimmäisenrakkaudesta vaan viranomaisten lainmukaisen
toiminnan estämisestä tai haittaamisesta, ja sen tulee olla kiellettyä, ja itse asiassa se pit-
källe jo nykylainsäädännönkin nojalla on kiellettyä.

18.49 Eva Biaudet r (vastauspuheenvuoro): Arvoisa puhemies! Minusta on hellyttävää,
että edustaja Zyskowicz puhuu lähimmäisenrakkaudesta, ja otan sen ihan tosissani tällä
kertaa. Mielestäni oli erityisen tärkeätä, että hän puhui myöskin hazarien tilanteesta Afga-
nistanissa, ja on tärkeää, että me voimme miettiä sitä, mikä se tilanne on ja että meillä on
velvollisuuksia niitä ihmisiä kohtaan, joilla on tosi vaarallinen tilanne palata.

Kysymys ei ole nyt siitä, että saivarrellaan jostain pykälästä tai että kuka on päättänyt
mitä. Kysymys on siitä, että tällä hetkellä tilanne on sellainen, että on suuri riski, että ih-
miset, turvapaikanhakijat, eivät mahdu, meillä on niin tiukka kriteeristö näiden kahden en-
simmäisen, turvapaikan ja suojelun, perusteella, että sinne ei mahdu naisia tai ei arvioida
tarpeeksi lapsen etua, jos on suuri riski, että joutuu vaaraan, kun pakkopalautetaan.

Toiseksi haluan sanoa, että meillä on tilanteita, joissa ihmisiä on pakkopalautettu, ja se
ei ole onnistunut aivan siitä kohteesta riippumatta, koska se vastaanottava maa ei ole otta-
nut vastaan. Tiedän, että on matkusteltu ympäri maailmaa poliisien kanssa pakkopalautuk-
sissa, mikä todellakaan ei ole sen henkilön vika. Eli mielestäni kannattaa käsitellä näitä
ihan oikeasti ja realistisesti eikä [Puhemies koputtaa] esittää tällaisia poikkeus... [Puhe-
mies keskeyttää puheenvuoron puheajan ylityttyä]

Ensimmäinen varapuhemies Mauri Pekkarinen: Vähän turhan pitkä ylitys. Pyritään pa-
laamaan takaisin lähemmäksi minuuttia.

18.51 Hanna Halmeenpää vihr (vastauspuheenvuoro): Arvoisa puhemies! Edustaja Zys-
kowicz, haluan todeta teille äskeiseen puheenvuoroonne, kun korostin omassa puheenvuo-
rossani oikeusvaltion periaatteiden noudattamista, että eikö meillä ole yhteisymmärrys,
että juuri tässä salissa säädämme lait, joita sitten oikeusvaltiossa noudatetaan? Siitä olem-
me kaiketi samaa mieltä. Mutta haluan todeta, että ei myöskään pidä levittää vähän epäsel-
vällä tavalla harhaanjohtavaa tietoa siitä, että vihreä eduskuntaryhmä haluaisi estää viran-
12



Pöytäkirjan asiakohta PTK 83/2017 vp
omaistoimintaa. Sitä emme halua. Viranomaisten työn on oltava turvallista, ja se pitää saa-
da tehdä rauhassa. Jos tässä joku ei ole luottanut viranomaistoimintaan, eikö se ole halli-
tus, joka poisti turvapaikan saamisen ehdoista humanitäärisen suojelun, joka on ollut vi-
ranomaisten harkinnassa?

18.52 Ozan Yanar vihr (vastauspuheenvuoro): Arvoisa puhemies! Kun edustaja Zysko-
wicz otti auttamisen kritisoinnin tässä esille, niin kyllä on pakko ihmetellä hänen puheen-
vuoroaan siinä mielessä, että sinisten ministeri Terhohan tällä oikein brassaili tiedotustilai-
suudessa budjettiriihen yhteydessä. Tämä ei ole meidän kuvitelmaamme vaan teidän halli-
tuksenne ministerin ilmaisu. Siinä mielessä minusta on kummallista, että tämä jotenkin
käännetään meitä vastaan.

Toinen asia, joka liittyy tähän oikeusvaltioon: On hyvin tärkeää myös, että hakemukset
käsitellään loppuun asti. Eli jos henkilöllä on työperäinen oleskelulupahakemus vireillä,
niin häntä ei pidä hakea palautettavaksi, pakkopalautettavaksi. Näihin pitää myös kiinnit-
tää huomiota.

Ensimmäinen varapuhemies Mauri Pekkarinen: Vielä vastauspuheenvuoro, edustaja
Zyskowicz. — Tässä vaiheessa näköjään tulee lisää.

18.53 Ben Zyskowicz kok (vastauspuheenvuoro):  Arvoisa puhemies! Edustaja Biau-
det’lle: Ei ole kyse saivartelusta. Jos te sanotte, että kun henkilöä pyritään pakkopalautta-
maan ja se ei onnistu, niin se ei ole asianomaisen henkilön vika — totta kai se on hänen vi-
kansa, hän olisi voinut palata vapaaehtoisesti, ja se olisi erinomaisesti onnistunut. Ymmär-
täkää nyt se ero: vapaaehtoinen paluu on mahdollista, pakkopalauttaminen monissa tilan-
teissa on mahdotonta, kuten hyvin tiedämme.

Edustaja Yanarille: on totta, että hallituksen kirjauksissa tai ministeri Terhon esiintymi-
sissä on voinut olla tulkinnanvaraisuutta, mutta sen jälkeen kun kaikki johtavat tekijät täs-
sä asiassa — pääministeri, sisäministeri, sisäministeriön kansliapäällikkö — pienemmistä
tekijöistä, kuten Zyskowiczista, puhumattakaan, olivat todenneet, että kukaan ei ole krimi-
nalisoimassa auttamista, niin kyllä tämä totuus olisi pitänyt uskoa eikä jatkaa väärien tie-
tojen levittämistä.

18.54 Anders Adlercreutz r (vastauspuheenvuoro):  Ärade talman! Tietenkin, kun kult-
tuuri- ja Eurooppa-asioista vastaava ministeri nostaa tämän budjettiriihen kärkiaiheeksi,
silloin sopii kysyä, mikä siinä tapauksessa sitten muuttuu suhteessa nykytilaan, koska tästä
nostamisesta oli varmaan sovittu hallituksen sisällä. Edustaja Zyskowicz tuossa totesi ai-
kaisemmin, että tietenkin viranomaisten vastustaminen on rikollista, niin kuin se on tänään
jo. Eli jotain muutosta tähän te olette nyt ilmeisesti sopineet, ja meidän tehtävämme on sit-
ten kaiketi kysyä, mistä on kysymys, jos Eurooppa-asioista ja kulttuurikysymyksistä vas-
taava ministeri nostaa sen budjettiriihen kärkiteemaksi.

18.55 Ben Zyskowicz kok (vastauspuheenvuoro): Herra puhemies! Varmasti tämä ei ol-
lut budjettiriihen kärkiteema, mutta on jollekin ryhmälle saattanut olla hyvin tärkeätä. Oli
kyse siitä, että nyt selvitetään, tulisiko erikseen kriminalisoida laittomasti maassa olevien
henkilöiden kohdalla viranomaisten toiminnan estäminen. Sitä selvitetään. Itse en ole lain-
kaan vakuuttunut siitä, että se tulisi erikseen kriminalisoida, koska — kuten edustaja tässä
13



Pöytäkirjan asiakohta PTK 83/2017 vp
totesi — meillä on olemassa jo säädökset haitanteosta virkamiehille, meillä on olemassa
niskoittelusäädökset samassa rikoslain luvussa. En ole ollenkaan vakuuttunut siitä, että täs-
sä tarvitaan erityistä sääntelyä.

Edustaja Yanarin puheenvuorosta olisin todennut, että mielestäni hän toi tärkeän poin-
tin esiin, josta olen samaa mieltä: jos henkilöllä on meneillään työperusteiseen lupaan pe-
rustuva prosessi, ei ole mieltä, että hänet käännytetään tämän kielteisen turvapaikkapää-
töksen vuoksi, vaan on asianmukaista odottaa tämän prosessin loppuunsaattamista. [Eva
Biaudet: Sellaista on tapahtunut!]

18.56 Jani Mäkelä ps (vastauspuheenvuoro): Siitä, miten tätä työlupaa voitaisiin käyttää
turvapaikkapolitiikan jatkeena: elikkä kun ei ole oikeutta turvapaikkaan, niin haetaan sit-
ten työlupaa, että saadaan oleskeluoikeutta, ja siinähän on taas automaatti muutaman kuu-
kauden ilmaiseen sosiaaliturvaan. Milloin tämä sosiaaliturva-automaatti loppuu?

Mitä tulee ministeri Terhon puheisiin, niin pääministeri Sipilähän totesi jossain vaihees-
sa, että Terhon puheita ei tarvitse ottaa erityisen vakavasti. Eiköhän se kertonut meille kai-
kille, mistä siinä on kysymys.

Itse haluaisin nostaa esille tämän merkillisyyden, mikä liittyy näihin turvapaikanhaki-
joihin, joiden kansalaisuus tai henkilöllisyys ei ole tiedossa. Siitä huolimatta, että turva-
paikkaa nuori mies hakee ilman asiapapereita ja syntymäpäiväksi ilmoitetaan 1.1., löytyy
merkkivaatteita ja älypuhelin tai vaihtoehtoisesti nimiä ja henkilöllisyyksiä useampaankin
eri lähtöön. Voidaan siis perustellusti esittää epäilys siitä, kuinka aito tämä asiapapereiden
puute tosiasiassa on. Mitä keinoja meillä voisi olla hänen henkilöllisyytensä selvittämi-
seen, esimerkiksi lain säätämiseen sen matkapuhelimen takavarikoimisesta ja sisällön sel-
vittämisestä, että saadaan selville, kenestä on kysymys?

18.57 Ozan Yanar vihr (vastauspuheenvuoro): Arvoisa puhemies! Edustaja Zyskowicz
on kadonnut. Hän ei ole paikalla, mutta olisin lukenut hänelle Talouselämän sivuilta löy-
tämäni uutisen, jossa referoidaan hallituksen budjettineuvotteluiden pöytäkirjamerkintää,
jossa puhutaan juuri tästä kriminalisoinnista. Tässä sanotaan, että "täsmennetään laittoman
maassa oleskelun edistämisen, esimerkiksi majoittamisen tai piilottelemisen, kriminali-
sointia koskevaa lainsäädäntöä", ja tämä on jäänyt todella epäselväksi monelle. Kyseisen
illan A-studiossa ministeri Risikkokaan ei oikein osannut sanoa, mistä oikein on kyse, niin
että kyllä tämä on hallituksen tiedotuksellinen fiasko, mitä tässä on tapahtumassa. Muiste-
taan, että vielä pari vuotta sitten pääministeri Sipilä oli tarjoamassa omaa asuntoaan ihmi-
sille, jotka hakevat turvaa Suomesta. [Puhemies koputtaa] Tässä on aikamoinen dilemma
käynnissä... [Puhemies keskeyttää puheenvuoron puheajan ylityttyä]

18.58 Eva Biaudet r (vastauspuheenvuoro):  Arvoisa puhemies! Minustakin on ihan ai-
heellista kysyä, mitä hallitus ajaa ja voiko oppositiolla olla luottamusta siihen, että hallitus
ei jatka perussuomalaista Nuivan manifestin ulkomaalaispolitiikkaa ja turvapaikkapolitiik-
kaa. Täällä myös perussuomalaiset ovat vakuuttaneet, että hallitus on toteuttanut sellaista
politiikkaa, ja on tuntunut siltä, että kokoomus ja keskusta ovat ikään kuin antaneet tämän
alueen kokonaan perussuomalaisille heidän ollessaan hallituksessa ja nyt sille heitä jatka-
valle ryhmälle, jotta ne saavat tehdä rauhassa kaikki muut, heidän mielestään tärkeämmät
päätökset. Joten ehkä ei ole kovin kummallista, että luottamus ei ole hirveän vahvaa, mutta
toivomme parempaa.
14



Pöytäkirjan asiakohta PTK 83/2017 vp
Ensimmäinen varapuhemies Mauri Pekkarinen: Puhujalistaan.

18.59 Sami Savio ps: Arvoisa puhemies! Humanitäärisen suojelun kategoria tosiaan pois-
tettiin ulkomaalaislaista perussuomalaisten vaatimuksesta viime vuonna, ja se oli täysin oi-
kea päätös eduskunnalta, sillä silloin suomalaista turvapaikkakäytäntöä muutettiin vastaa-
maan verrokkimaitamme. Humanitäärinen suojelu oli tosiaan Suomen oma kansallinen lu-
pakategoria. 

Kuten tänään on useaan kertaan täällä todettu, on erittäin tärkeää, että Suomen vetovoi-
matekijät eivät ole ainakaan suurempia kuin muissa Euroopan maissa. Vuoden 2015 turva-
paikkakriisissä Suomeen tuli tosiaan yhteensä 32 476 turvapaikanhakijaa. Se oli noin kym-
menen kertaa enemmän kuin aiempina vuosina. Suurin osa näistä hakijoista tuli Suomeen
läpi koko Euroopan. Heidän reitillään oli useita turvallisia maita. He olisivat voineet tehdä
niissä turvapaikkahakemuksen. On herännyt perusteltu kysymys sekä täällä eduskunnassa
että myös kansalaisten keskuudessa, miksi näin tapahtui. Jokainen voi tätä itse omana ty-
könään pohtia.

Arvoisa puhemies! Meidän turvapaikkakäytäntöjemme tulee nauttia kansalaisten luotta-
musta. Kuten keskustelussa on tänään todettu, myös tilapäisen oleskeluluvan myöntämi-
nen kielteisen turvapaikkapäätöksen saaneille olisi jälleen uusi vetovoimatekijä, jota edus-
kunnan ei ehdoin tahdoin kannata luoda. Se on Suomen kansallinen etu, että näin ei tapah-
du, vaikka vihervasemmisto ja RKP sitä toivovatkin. Humanitäärisen suojelun kategorian
poistaminen ulkomaalaislaista oli aikanaan täysin oikea ratkaisu, enkä kannata edustaja Bi-
audet’n tekemää lakialoitetta. Sitä vastoin kielteisen turvapaikkapäätöksen saaneiden hen-
kilöiden piilottelu viranomaisilta tulee kriminalisoida pikaisesti, ja kehotankin sen tiimoil-
ta hallitusta ripeisiin toimenpiteisiin.

19.01 Joona Räsänen sd: Arvoisa puhemies! Eilen todella kaikki puoluejohtajat tekivät,
voisi sanoa, historiallisen yhteisen ulostulon, missä he esittivät vetoomuksen rauhallisen,
tosiasioihin perustuvan ja kunnioittavan keskustelun puolesta. Toivoisin, kun tässä tästä ai-
hepiiristä keskustellaan, että todella kykenisimme toimimaan niin kuin eilen myös kaikki
puoluejohtajat esittivät.

Ja keskusteltaessa nyt tästä humanitäärisestä suojelusta tai niistä haasteista, jotka liitty-
vät kielteisen turvapaikkapäätöksen ja lainvoimaisen maastapoistamispäätöksen saanei-
siin ihmisiin, on pakko todeta, että ei pidä antaa väärää todistusta, että jotenkin kaikki haas-
teet poistuisivat, jos meillä olisi vielä vanha lainsäädäntö voimassa tai jos me esimerkiksi
laajentaisimme tilapäisen suojelun kategoriaa. Me joka tapauksessa olemme tilanteessa,
jossa kaikki Suomesta turvaa hakevat eivät oleskelulupaa saa, jolloin kysymykseen tulee,
että he joko palaavat itse tai heidät palautetaan, ja aina kun joudutaan turvautumaan niin
kutsuttuihin pakkopalautuksiin, niin se ei ole varmasti kenenkään mielestä se toivottava
tie. Muistuttaisin nyt vielä siitä, että humanitäärisen suojelun perusteella oleskelulupia sai
— riippuen hieman laskutavasta — maksimissaan tuommoiset 2,5 prosenttia hakijoista. Ja
kun katsotaan, että meillä tälläkin hetkellä on tuhansia ihmisiä, jotka saavat kielteisen pää-
töksen, niin heistä kaikki eivät olisi saaneet oleskelulupaa humanitäärisellä perusteella, jol-
loin kävisimme sitä samaa keskustelua, jota me nyt käymme esimerkiksi näiden Jyväsky-
län tapausten osalta. Tämä on nyt hyvä rehellisesti todeta, jotta ei myöskään anneta väärää
kuvaa siitä, että tällä asialla nyt jotenkin kaikki ongelmat poistuisivat. Senpä takia esittäi-
sin [Puhemies koputtaa] uudestaan...
15



Pöytäkirjan asiakohta PTK 83/2017 vp
Ensimmäinen varapuhemies Mauri Pekkarinen: Pyydän edustajaa siirtymään puhuja-
pönttöön, jos hän aikoo jatkaa.

Siirryn pönttöön. [Puhuja siirtyy puhujakorokkeelle]
Arvoisa puhemies! Kun tätä aihepiiriä jatkan, niin esittäisin saman kysymyksen kuin jo

aikaisemmin näitä asioita käsiteltäessä, että olisi syytä nyt Suomessa teettää puolueeton ar-
vio niistä lainsäädännön muutoksista, joita esimerkiksi ulkomaalaislakiin olemme tehneet,
suhteessa turvapaikanhakijoiden oikeusturvaan ja suhteessa niihin kansainvälisiin si-
toumuksiin, jotka Suomella on. Tämän perusteella pystyttäisiin arvioimaan, onko kohtuut-
tomia eroja esimerkiksi suhteessa siihen, miten Suomesta eri kansallisuudet saavat turvaa
suhteessa muihin maihin, mitä edustaja Biaudet täällä hyvin kävi läpi.

Sen sijaan en kannata sitä, että keskustelussa mennään siihen, että annamme väärää to-
distusta tiettyjen toimenpiteiden vaikutuksista, kuten esimerkiksi tämän humanitäärisen
suojelun, joka todella oli Suomen omaa lainsäädäntöä aikoinaan siis sen takia, että toissi-
jaisen suojelun kategoriaan ei katsottu kuuluvan niin paljon ihmisiä kuin tänä päivänä kuu-
luu. Kun sitten korkein hallinto-oikeus todella 2011 omassa ratkaisussaan laajensi toissi-
jaisen suojelun kategoriaa, niin syntyi tilanne, että sen jälkeen vanhan humanitäärisen suo-
jelun perusteella oleskeluluvan sai todella harva. Tämä oli myös yhtenä perusteena sille,
minkä takia hallitus sitten aikoinaan toi tämän humanitäärisen suojelun poistamisen, kun
katsottiin, että keskeisimmiltä osiltaan ne vastaavat toisiaan ja suurin osa niistä ihmisistä,
jotka olisivat saaneet ennen oleskeluluvan humanitäärisellä perusteella, saa sen tänä päivä-
nä toissijaisen suojelun perusteella. 

Silloin esitimme, että heille, jotka ovat aikaisemmin saaneet vanhan lainsäädännön poh-
jalta humanitäärisellä suojelulla oleskeluluvan, annettaisiin myös seuraava jatkolupa vielä
vanhan lain perusteella, koska he ovat pahiten väliintippujia, koska heiltä lähti tavallaan
suojelun peruste alta pois. Ja heitä muistaakseni oli noin 170 henkilöä, jotka aikaisemmin
ovat saaneet siis humanitäärisellä suojelulla oleskeluluvan, joko yhden vuoden luvan tai
sitten sen seuraavan jatkoluvan, 4 vuotta. Heidän suojeluperusteensa olisivat sitten edel-
leen tulleet ratkaistuiksi vanhan lain perusteella. Se olisi ollut järkevää, se olisi ollut sosi-
aalisesti oikeudenmukaista, ja sen jälkeen heistä eteenpäin oltaisiin sitten menty tällä uu-
della käytännöllä.

Sitten vielä muutama sana tästä tilapäisestä oleskeluluvasta, joka myös paljon puhuttaa.
On hyvä siinäkin muistaa, että Suomessa aikaisemmin todella ei ollut sellaista suojelutyyp-
piä, missä henkilö, mikäli hän itse ei halua palata, saisi automaattisesti oleskeluluvan, vaan
todella tässäkin asiassa lainsäädäntöä jouduttiin muuttamaan korkeimman hallinto-oikeu-
den ratkaisun jälkeen, jossa todettiin, että itsessään se, että henkilö kieltäytyy itse palaa-
masta, antaa perusteen tälle tilapäiselle oleskeluluvalle, minkä jälkeen sitten keväällä 2015
tätä lakia muutettiin siten, että todettiin, että mikäli maasta poistaminen estyy sen takia, että
henkilö itse ei halua palata, niin tämä ei ole kuitenkaan syy tähän tilapäiseen oleskelulu-
paan.

On hyvä käydä nämä prosessit läpi ja se historia, ettemme myöskään anna täällä vääriä
todistuksia siitä, miten lainsäädäntö on aikaisemmin kehittynyt.

19.07 Ozan Yanar vihr: Arvoisa puhemies! Pakko aivan aluksi kiittää RKP:tä tästä aloit-
teesta ja myös siitä, että te olette pitäneet koko tämän kauden ihmisoikeuksien puolta. Te
olette puhuneet haavoittuvassa asemassa olevista ihmisistä ja esittäneet huoltanne. Kiitos
16



Pöytäkirjan asiakohta PTK 83/2017 vp
siitä tälleen julkisesti ja kiitos myös niille edustajille koko salissa, jotka ovat samoja asioi-
ta puhuneet ja pitäneet ääntä. Sitä näinä aikoina tarvitaan.

Minusta on tarpeen keskustella siitä, mitkä ovat reunaehdot sille, että Suomesta saa tur-
vapaikan. Mielestäni humanitääriset syyt kuuluvat niihin, luonnollisesti. Minusta on jopa
outoa, että suurin osa sosiaalidemokraateista tämän kauden aikana äänesti tämän lain pois-
tamisen puolesta. Se on outoa, se on todella todella jännä, että sosiaalidemokraatit tässä
asiassa eivät olleet laillisen maahantulon puolella.

Suomessa on maahanmuuttajiin pakkomielteisesti suhtautuvia poliitikkoja. Se ei yllätä
ketään. Me olemme monia käsittämättömiä ulostuloja nähneet, ja heille ei mikään riitä. He
puhuvat kiristyksistä, he puhuvat siitä, että on monia vetovoimatekijöitä. Heille ei riitä näi-
den asioiden kiristäminen, ja se ei yllätä ketään. Mutta jos puhutaan maahanmuuton hallit-
tavuudesta, niin juuri laillisten keinojen luominen ja reiluus ovat avainasemassa. Siksi kan-
natan lämpimästi hyvien, laillisten keinojen luomista. Se on reilua myös hakijan kannalta,
ja otetaan myös muunlaiset syyt turvapaikkaprosessissa huomioon.

19.10 Satu Hassi vihr:  Arvoisa puhemies! Pidän edustaja Biaudet’n ja muiden RKP:n
edustajien aloitetta hyvin perusteltuna. Pakolaisneuvonnan johtava juristi Marjaana Laine
tällä viikolla seminaarissa totesi: "Hallitus on muuttanut lakeja kiireellä ilman vaikutusten
ja vaihtoehtojen arviointia. Muutosten yhteisvaikutuksena turvapaikkamenettelyn ja pää-
tösten taso on romahtanut. Suomessa on aiemmin ollut hyvä turvapaikkamenettely ja pää-
tösten taso. Aiemmin asiantuntevaa oikeudellista neuvontaa ja oikeusapua sai mahdolli-
simman pian hakemuksen jättämisen jälkeen. Tämä mahdollisti sen, että tunnistettiin kan-
sainvälisen suojelun tarpeessa olevat, esimerkiksi kidutuksen uhrit. Hallitus teki oikeustur-
vaa heikentävät lainmuutokset, joista yksi oli, että alkuvaihe keskitettiin julkisille oikeus-
aputoimistoille, joilla ei ollut tästä asiasta kokemusta eikä asiantuntemusta."

Eli olemme altistaneet suomalaisen yhteiskunnan ja turvapaikanhakijat sille, että Mig-
rissä tehdään vääriä päätöksiä, ja luotetaan siihen, että ylemmät oikeusasteet sitten korvaa-
vat ne. Kaiken kaikkiaan viranomaisten harkintavaltaa hakijan eduksi on kavennettu. Mie-
lestäni erityisesti tällaisessa tilanteessa olisi tarpeen tällainen tavallaan väliluokka, että hu-
manitaarisista syistä voidaan myöntää oleskelulupa, vaikka varsinaista turvapaikkaa ei
myönnettäisikään. Sen lisäksi mielestäni Suomessa olisi syytä helpottaa sitä, että tänne tul-
taisiin töihin myös Euroopan ulkopuolelta. Me pidämme aivan kunniallisena sitä, että suo-
malaiset kautta historian ovat pyrkineet töihin myös muihin maanosiin. Aivan samalla ta-
valla [Puhemies koputtaa] on aivan kunniallista myös muista maanosista pyrkiä Suomeen
ja Eurooppaan töihin.

19.12 Eva Biaudet r: Arvoisa puhemies! Haluan vielä ehkä hiukan toistaa, koska tässä on
keskusteltu niin monesta asiasta. Lakialoitehan koskee nimenomaan sitä haastetta ja ongel-
maa, että tällä hetkellä Suomen myönteisten lupien määrät ovat täysin vastakkaisia peili-
kuvia muiden Pohjoismaiden positiivisista luvista. Jos vertaa esimerkiksi Tanskaan, joka
on tunnetusti aika kovan turvapaikkapolitiikan maa, niin siellä on vuonna 2016 annettu 72
prosenttia myönteisiä, kun meillä 27. Se tarkoittaa sitä, että meillä nyt kynnys näyttää
nousseen tämän toissijaisen suojelun tai turvapaikan edellytyksiin, jotta ne täyttyvät. Se on
erittäin korkea. Se on itse asiassa se clou, miten se ratkaistaan. Voidaan varmaan päästä
eteenpäin monin tavoin, mutta ajattelen, että olisi helpointa palauttaa tämä kolmas katego-
ria.
17



Pöytäkirjan asiakohta PTK 83/2017 vp
On hyvä muistaa, että esimerkiksi sukulaisten sieppaukset, hakijaan kohdistuvat vaka-
vat väkivallanteot tai kidutus tai toistuvat uhkaukset eivät Migrin tulkinnan mukaan muo-
dosta perustetta tänään suojelun myöntämiselle. Myös ilman huoltajaa tulleet alaikäiset
turvapaikanhakijat saavat kielteisiä päätöksiä perheenjäsenten huolenpitoon vedoten, vaik-
ka perheenjäseniä ei ole mahdollista jäljittää. Esimerkiksi turvapaikanhakijoiden koti-
maan heikentynyttä turvallisuustilannetta ei ole pidetty perusteena tiukan soveltamiskäy-
tännön muuttamiselle. Tässä itse asiassa on se clou, ja tässä on yksi ratkaisuehdotus, jota
toivon eduskunnan harkitsevan. — Kiitos.

19.14 Joona Räsänen sd: Arvoisa puhemies! Äskeisessä puheenvuorossani unohdin to-
deta, että tämä, mihin edustaja Biaudet viimeisessä puheenvuorossaan viittasi, on juuri
näin, ja on varmasti järkevää tehdä tätä selvitystyötä, minkä takia Suomessa tiettyjen kan-
sallisuuksien osalta esimerkiksi hyväksymisprosentit tai hylkäämisprosentit ovat valta-
vasti erilaisia verrattuna muihin verrokkimaihin. Koko sen keskustelun ideahan jo aikai-
semmin Euroopan tasolla lähti siitä, että tarvitsemme Euroopassa yhteneviä käytänteitä,
yhtenevää politiikkaa, jotta jokin toinen maa ei ole valtavan erilaisessa asemassa kuin jo-
kin toinen maa. Nyt kuitenkin näemme, että vaikka olemme pyrkineet koko ajan yhtenäi-
siin käytänteisiin, niin sitten arjen tasolla näin ei kuitenkaan ole toteutunut. Suomellehan
hyvät verrokkimaat esimerkiksi turvapaikkapolitiikassa ovat muut Pohjoismaat. Tätä on
varmasti syytä käydä tarkkaan läpi, minkä takia meillä myönteisten päätösten prosentit
eroavat muista Pohjoismaista, varsinkin kun verrataan eri kansallisuuksien sisällä.

Sen vielä totean tähän loppuun, kun edustaja Yanar hieman syytti, että olemme jotenkin
sydämettömiä, kun esimerkiksi hyväksyimme humanitäärisen suojelun kategorian poista-
misen. Muistuttaisin kuitenkin, että esitimme silloin juuri sitä, että niille, ketkä olivat tässä
väliinputoajina, noin 170 henkilöä, olisi vielä myönnetty oleskelulupa vanhan lain perus-
teella.

Sitten toisekseen on hyvä todeta edelleen se, että vaikka meillä tämä humanitäärinen
suojelu olisi edelleen voimassa, niin ainoastaan noin 2,5 prosenttia hakijoista saisi sillä pe-
rusteella oleskeluluvan, ja sitten kysymme, että mitäs sen jälkeen, mitäs niille lopuille sit-
ten tehdään. Tähän voitte sitten vastata.

19.16 Sami Savio ps:  Arvoisa puhemies! Haluaisin ainakin loppupuolella keskustelua
vielä todeta, että pidän kieltämättä hieman erikoisena edustaja Yanarin äsken pitämää pu-
heenvuoroa siitä, että turvapaikanhakijoille tulisi luoda lisää laillisia reittejä ja mahdolli-
suuksia oleskella Suomessa. Sitä vain ajattelin, että eduskuntahan Suomen lait säätää ja vi-
ranomaiset ja tuomioistuimet sitten tulkitsevat ja toimeenpanevat niitä parhaan taitonsa ja
kykynsä mukaan. Jos ja kun osalla puolueista epäilemättä on erilaisia käsityksiä siitä, mikä
on tarkoituksenmukaista maahanmuuttopolitiikkaa, niin siitä on tietysti tärkeää keskustel-
la täällä eduskunnassa, ja olen siitäkin samaa mieltä, että mahdollisimman asiallisesti, tot-
ta kai. Sellaistahan demokratia ainakin parhaimmillaan on ja sen tulee olla. Mutta niin
kauan kuin nykyinen lainsäädäntö on voimassa, sen mukaan viranomaisten on tietenkin
myös toimittava, ja tämä koskee myös kielteisen turvapaikkapäätöksen saaneiden maasta
poistamista.

Arvoisa puhemies! Kaipaisin myös hallitukselta sen jo kauan sitten lupaamaa selvitystä
maahanmuuton kokonaiskustannuksista. Sekin auttaisi meitä kansanedustajia ja päättäjiä
tekemään johtopäätöksiä siitä, onko meidän nykyinen käytäntömme mahdollisesti liian an-
18



Pöytäkirjan asiakohta PTK 83/2017 vp
telias ja liittyykö siihen vetovoimatekijöitä, joita turvapaikkapolitiikassa ja maahanmuut-
topolitiikassa ja sen muutoksissa tulisi myöhemmin huomioida. 

19.17 Satu Hassi vihr: Arvoisa puhemies! Kaksi asiaa:
Ensinnäkin nykyinenkään laki ei mitenkään velvoita viranomaisia ryhtymään pakkopa-

lautukseen tapauksissa, joissa kielteisen päätöksen saanut turvapaikanhakija on työlu-
paprosessissa. Eli kun ministeriö tässä asiassa järkeistäisi ohjeita nykyisestä, voitaisiin
päästä järkevämpään ja inhimillisempään käytäntöön.

Toinen asia on sitten se, mitä edustaja Savio sanoi: Meidän tehtävämme on täällä säätää
lakeja. Yksi toinen lakialoite tämän edustaja Biaudet’n ja muiden RKP:n edustajien laki-
aloitteen lisäksi, jota pidän hyvin perusteltuna, on aloite — ensimmäiset allekirjoittajat
ovat edustajat Kontula, Rehn-Kivi, Vartiainen, Emma Kari ja Tuppurainen — jossa esite-
tään, että tästä työvoiman saatavuusharkinnasta luovutaan työlupaharkinnassa. Tämä myös
olisi askel helpottamaan sitä, että Suomeen voi tulla töihin. Sitähän me tarvitsemme. Me
tiedämme kaikki nämä uhkakuvat kestävyysvajeesta ja siitä, että eläkkeiden maksaminen
tulevina vuosina ja vuosikymmeninä on kansantaloudelle liian raskas taakka. Sitä varten
me tarvitsemme tänne ihmisiä töihin.

Ensimmäinen varapuhemies Mauri Pekkarinen:  Edustaja Yanar, varsinainen puheen-
vuoro. — Ehkä selvennykseksi totean tässä yhteydessä, että siinä vaiheessa, kun edustaja
pyytää vastauspuheenvuoroa ja jäljellä on listassa vain yksi varsinainen puheenvuoro, joka
sekin käytetään paikan päältä, myönnän mieluusti ensin nämä siinä järjestyksessä, että en-
sin varsinaiset ja sen jälkeen se vastauspuheenvuoro. — Nyt, edustaja Yanar, on puheen-
vuoro teillä.

19.19 Ozan Yanar vihr:  Kiitos, arvoisa puhemies! Edustaja Saviolle lyhyesti voisi sa-
noa, että äskeinen puheenvuoronne oli aika kuvaava perussuomalaisten ajattelutavalle. Jos
me mietimme, mikä on hallittua maahanmuuttoa, niin se on juuri sitä, että ihmiset laillises-
ti pääsevät maahan, pystyvät hakemaan erilaisin perustein turvapaikkaa. Toki perussuoma-
laisten agendallahan on tällainen maahanmuutto, jossa kukaan ei tyyliin saisi täältä mitään
oleskelulupaa, tai ainakin kuulostaa välillä karkeasti sanottuna siltä. 

Kun puhutaan ihmistä, jotka ovat hädänalaisia, niin me olemme ehdottaneet monia
asioita. Me olemme sanoneet, että kiintiöpakolaisten määrää pitää nostaa, ja on monia mui-
takin keinoja, mutta mihinkään te ette suostu. Te leikkaatte kehitysavusta — tai itse asiassa
te ette leikkaa tällä hetkellä, vaan leikkasitte vielä muutama kuukausi sitten, kun olitte hal-
lituksessa. Minä en ole vieläkään ymmärtänyt, mikä on reilua perussuomalaista maahan-
muuttopolitiikkaa. Ihmisiä ei auteta missään. Niistä rahamääristä, joilla maat voisivat voi-
maantua, leikataan. Tässä vallitsee valtava ristiriita. Minä mieluummin loisin Suomeen rei-
lut säännöt, joilla Suomi katsoo läpi, ketkä tarvitsevat turvapaikkaa, otetaan niitä ihmisiä,
jotka tarvitsevat turvapaikkaa, ja sitten olisi reilu järjestelmä, jossa me kaikki voisimme
jatkaa meidän hyvää elämäämme tässä hienossa maassa.

19.21 Sami Savio ps: Arvoisa puhemies! Tätä keskustelua nyt ei ehkä tarpeettomasti kan-
nata pitkittää, mutta tietysti tässä nyt kaikille kuulijoille ja seuraajille varmaan on selvää,
että perussuomalaisten ja vihreiden näkemykset maahanmuuttopolitiikasta poikkeavat var-
sin selvästi toisistaan. Me ehkä ajattelemme niin, että näitä kustannuksiakin pitää tarkas-
19



Pöytäkirjan asiakohta PTK 83/2017 vp
tella ihan samalla tavalla kuin valtion menojen kaikkia muitakin momentteja, ja juuri sitä-
kin varten pyysin, että hallitus mahdollisimman nopeasti antaisi meille tämän selvityksen
maahanmuuton kokonaiskustannuksista. 

En halua missään tapauksessa, että kellekään jää sellainen vaikutelma, että perussuoma-
laiset eivät haluaisi, että Suomeen tulee lainkaan ulkomaalaisia. Jos Suomeen tulee ulko-
maalaisia esimerkiksi työhön, se on aivan ymmärrettävää, varsinkin niissä tapauksissa, jos
Suomesta ei löydy riittävää osaamista tiettyihin työtehtäviin. Mutta me emme kuitenkaan
halua myöskään sitä, että tätä meidän järjestelmäämme voitaisiin väärinkäyttää. Se on ai-
van selvää, että asiallisin perustein Suomessa oleskelu on suotavaa, ja jos viranomaiset
ovat antaneet esimerkiksi kielteisiä päätöksiä turvapaikanhakijoille, niin nekin sitten täy-
tyy hyväksyä ja silloin hakijoiden täytyy poistua maasta tai heidät täytyy täältä poistaa. 

Mutta mahdollisimman asiallista keskustelua mielellään käydään, ja ymmärrän kyllä,
että nämä näkemyserot eivät tämän yhden istunnon aikana varmaan tasoitu. Hyvää keskus-
telua tänäänkin on kuitenkin mielestäni käyty.

19.23 Ozan Yanar vihr: Arvoisa puhemies! Jotta viimeinen sana ei jäisi edustaja Savion
puheenvuoroksi, voisin sanoa, että peräänkuulutan myös maahanmuuton hyötyjen tarkas-
telemista. Tämmöinen retoriikka maahanmuuttajien kustannuksista on teidän viljelemään-
ne, ja peräänkuulutan myös hyötyjen katsomista läpi. Suomessa on monia aloja varsinkin
pääkaupunkiseudulla, jotka eivät millään pärjäisi ilman maahanmuuttajien kontribuutiota,
ja ehkä voisi lopettaa tämän koko keskustelun siihen, että maahanmuuttajataustaiset raken-
tavat tätä maata yhtä lailla. Me emme ole mikään erillinen ulkopuolinen osa tätä yhteiskun-
taa, vaan olemme yhtä suomalaisia. Rakentakaamme tätä hienoa maata kaikki yhdessä. —
Kiitos.

Keskustelu päättyi.

Asia lähetettiin hallintovaliokuntaan.
20


