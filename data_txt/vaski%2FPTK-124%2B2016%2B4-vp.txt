















































DEMC865.tmpSave.xml


Pöytäkirjan asiakohta PTK 124/2016 vp
Pöytäkirjan asiakohta 

PTK 124/2016 vp

Täysistunto

Torstai 1.12.2016 klo 16.00—20.53

4. Hallituksen esitys eduskunnalle yrittäjävähennystä koskevaksi lainsäädännöksi
Hallituksen esitys HE 176/2016 vp
Lakialoite LA 68/2016 vp
Valiokunnan mietintö VaVM 29/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on valtiovarainvaliokunnan mietintö VaVM
29/2016 vp. Nyt päätetään lakiehdotuksen sisällöstä.

Keskustelu

18.35 Kari Kulmala ps: Arvoisa puhemies! Hallituksen esityksessä esitetään, että ensi
vuoden alusta otetaan käyttöön yrittäjävähennys, joka on 5 prosenttia toiminimien, avoin-
ten yhtiöiden ja kommandiittiyhtiöiden tulosta. Tämä 5 prosentin verovähennysoikeus teh-
dään yritystoiminnan tuloksesta. Tällöin yritystoiminnan tuloksesta 5 prosenttia olisi yrit-
täjälle täysin verotonta tuloa ja loput jaettaisiin nykyisen mallin mukaisesti pääoma- ja an-
siotuloksi.

Tämä on merkittävä tunnustus siitä, että hallitus arvostaa jokaisen yrittäjän tekemää työ-
tä. Vaikka tämä kevennys ei ole kovin suuri, niin se on kuitenkin tärkeä signaali yrittäjyy-
den kannustamiseen myös muissa kuin osakeyhtiöissä. Kannatan ehdottomasti yrittäjävä-
hennyksen käyttöönottoa, sillä se asettaa erilaiset yhtiömuodot verotuksessa enemmän sa-
malle viivalle. Se on eri yritysmuotojen välillä ennen kaikkea tasavertaisuuskysymys.
Tämä yrittäjävähennys tulee koskemaan hyvin suurta joukkoa ihmisiä, niin elinkeinonhar-
joittajia, maa- ja metsätalousyrittäjiä kuin myös poronhoitajia.

Käytännössä pienyritykset ovat viime vuosina olleet ainoita yrityksiä, joihin on synty-
nyt uusia työpaikkoja. Tämä yrittäjävähennys ei toisaalta lisää merkittävästi pienyritysten
halua palkata lisätyövoimaa, mutta vähennyksen käyttöönottaminen toimii hyvänä kannus-
timena yritystoiminnan aloittamiseen tai jatkamiseen. Tämä yrittäjävähennys on osa halli-
tuksen laajempaa pienten ja keskisuurten yritysten ja yrittäjyyden toimintaedellytysten pa-
rantamishanketta. Muita hallituksen yrittäjyyttä parantavia lakihankkeita ovat esimerkiksi
maksuperusteiseen arvonlisäperintään siirtyminen, missä arvonlisävero laitetaan maksuun
vasta, kun se on tuloutunut yrittäjälle. Tällä parannetaan yrittäjän maksuvalmiutta. Tämä
on kieltämättä ollut varsin eriskummallinen tapa, kun yrittäjä on joutunut maksamaan ve-
roa siitä tulosta, mitä ei ole vielä edes saanut.

On selvää, että tämän esityksen mukainen yrittäjävähennys hyödyttää myös enemmän
ansaitsevia, koska heillä on enemmän tuloja. Tämä on kuitenkin kaikenkokoisille yrityk-
sille tärkeä tasokorjaus, joka jäi edelliseltä hallitukselta tekemättä. Edellinen hallitus ke-
 Tarkistettu
4.0



Pöytäkirjan asiakohta PTK 124/2016 vp
vensi suurten yritysten verotusta unohtaen pienet yritykset ja elinkeinonharjoittajat. Juuri
näissä pienissä yrityksissä on kuitenkin yksityisen puolen työpaikoista peräti 90 prosent-
tia, ja heistä pienimmät ovat toimineet tähän asti usein vailla minkäänlaista kannustinta
palkkatyöhön verrattuna.

Arvoisa puhemies! Kun katsoo Verohallinnon nettisivuja, voi todeta, että Suomessa on
noin 176 000 elinkeinonharjoittajaa, toiminimiä, avoimia yhtiöitä ja kommandiittiyhtiöitä.
Näistä 77 prosentilla eli yli 135 000 yrityksellä vuotuinen verotettava tuotto on alle 30 000
euroa. Maatalousyrittäjistä tämän tulorajan alle jää jopa 87 prosenttia. (Li Andersson: Pal-
jonko ne hyötyy tästä?) Tämä yrittäjävähennys toimii kaikille heille hyvänä kannustimena
yritystoiminnan aloittamiseen tai jatkamiseen.

18.38 Krista Kiuru sd: Arvoisa puhemies! Sosialidemokraatit ovat valmiita kannusta-
maan yrittäjyyteen ja luomaan kasvua ja uusia työpaikkoja. Olemme esittäneet, että panos-
tus tulisi kohdistaa erityisesti pieniin ja keskisuuriin yrityksiin, niiden toimintaedellytys-
ten parantamiseen, aitoon yrittäjyyden ja yrittämisen kannustamiseen ja työllisyyteen sekä
kasvuun. Kaikki nämä taloudelliset panostukset, jotka näin vaikeana aikana ovat tehtävis-
sä, tulee tehdä tavalla, joka synnyttää työllisyyttä ja kasvua.

Olemme esittäneet, että tehokkaampi toimi olisi ensimmäisen ulkopuolisen työntekijän
palkkauskulujen lisävähennysoikeus. Lakialoitteemme ensimmäinen allekirjoittaja on ve-
rojaoston vastaava edustajamme Harakka, ja tällä lakiesityksellä tavoittelemme sitä, että
voisimme auttaa ennen kaikkea yksinyrittäjiä. Yrityksen arvonlisäverovelvollisuuden ala-
rajan korottamisella me voisimme tuoda myös lisäarvoa aivan uudella tavalla siihen kes-
kusteluun, miten me kannustamme erityisesti pieniä ja keskisuuria yrityksiä. Olemme esit-
täneet, että arvonlisäverovelvollisuuden alarajan korottaminen tehtäisiin nykyisestä 10 000
euron liikevaihdosta 30 000 euron liikevaihtoon. Toivoisin, että näitä hyviä, merkittäviä
talouskasvun näkökulmasta tehtäviä esityksiä voisivat myös hallituspuolueet kannattaa.

Arvoisa puhemies! Se siitä sosialidemokraattisesta vaihtoehdosta. Katsotaan sitten hal-
lituksen omaa vaihtoehtoa:

Hallitus esittelee vaihtoehdoksi yrittäjävähennyksen. Yrittäjävähennystä on erityisesti
perusteltu ensinnäkin virheellisellä vertailulla eri yritysmuotojen verotuksen välillä, sen
kuulimme jo äsken. Lisäksi yrittäjävähennys vertaa hyvin virheellisesti elinkeinonharjoit-
tajien ja henkilöyhtiöiden osakkaiden verotusta osakeyhtiön osakkaiden verotukseen, vaik-
ka tosiasiassa suuren valtaosan tulot verotetaan ansiotuloverotuksessa. En ymmärrä, miksi
näitä tosiasioita ei voisi tuoda eduskunnan keskustelussa esiin.

Toiseksi on todettava, että yrittäjävähennykseen liittyy ongelmia myös siinä, että sen tu-
lonjakovaikutukset eivät ole kestäviä. On erittäin hankalaa, suorastaan riskialtista, että yri-
tysvähennys ei kohdistu erityisesti pienituloisiin yrittäjiin. Se tosiasiassa palkitsee kohtuut-
tomasti todella suurituloisia yrittäjiä. Sen tosiasialliset kannustinvaikuttimet yrittämiseen
ovat olemattomat. Näistäkin asioista tässä salissa pitäisi keskustella.

Kolmanneksi, yrittäjävähennys on ongelmallinen siksi, että tässä valtiontaloudellisessa
tilanteessa on erittäin käsittämätöntä, että me olemme valmiita tekemään kasvun ja työlli-
syyden argumentteihin vetoamalla investoinnin, joka toisi 123 miljoonan euron verotulo-
jen menetyksen. Tätä verotulojen menetystä perustellaan sillä, että syntyy kohtuullisia
työllisyys- ja kasvuvaikutuksia. Kun lukee tämän hallituksen oman esityksen, selviää, että
sanottavia työllisyys- ja kasvuvaikutuksia itse asiassa ei ollenkaan ole, vaan lähinnä kol-
messa kohtaa varoitellaan siitä, että nämä vaikutukset saattavat jäädä varsin olemattomik-
2



Pöytäkirjan asiakohta PTK 124/2016 vp
si. Siksi tämän esityksen perusteleminen kasvu- ja työllisyysvaikutuksilla on vastuuntun-
notonta. Se on vastuutonta, mutta tämänkin illan aikana varmasti kuulemme juuri näitä ar-
gumentteja tässä salissa.

Neljänneksi on todettava, että metsän omistamisen rinnastaminen yrittäjyystoimintaan
on tässä yhteydessä epäonnistunutta. On käsittämätön ajatus, että hallitus katsoo erityisesti
metsätaloudesta tulevat metsätulot sellaisiksi, että niihinkin pitäisi kohdistaa yrittäjävähen-
nys. Tässä tapauksessa on siis käsittämätöntä, että omaisuustuloa kohdellaan yrittäjätulon
mukaisesti ja niitä rinnastetaan toisiinsa. Minun täytyy sanoa, että tällaista lypsyä eduskun-
nassa ei ole pitkään aikaan nähty. Siksi on oikeutettua myös, että oppositio kiinnittää huo-
miota siihen, että näin tämä asia ei voi mennä.

Arvoisa puhemies! Jos saan jatkaa? — Näyttää siltä, että saan.

Ensimmäinen varapuhemies Mauri Pekkarinen: Kyllä te saatte jatkaa. Nyt ei ole kuin
10 minuutin kohdalla se raja.

Hienoa. — Sitten jatkankin ja rupean käsittelemään näitä edellä mainitsemiani argu-
mentteja, neljää erilaista ongelmaa, jotka olen tuonut esiin, hiukan tarkemmin.

Hyvät kollegat, tätä yrittäjävähennystä ajetaan tilanteessa, jossa hallituksen kärkiohjel-
mana on verotus. Siis verotus on kärkiohjelma, kärkihanke, jonka mukaan tavoitellaan laa-
jaa veropohjaa ja matalia verokantoja. Ihmettelen, miksi te ajatte siis mallia, jossa jostakin
tulosta vain osa olisi veronalaista. On kyseenalaista, että muutetaan verotuksen keskeisiä
periaatteita, joissa lähtökohtana on se, että meidän nykyverojärjestelmässämme ei ole sel-
laisia aukkoja, joissa jostakin tulosta vain osa olisi veronalaista. Tämän uuden periaatteen
mukaan ottaminen kyseenalaistaa tietenkin itse tämän verokannan määräytymisen oikeel-
lisuuden. Siksi on kyseenalaista, toteutatteko te tätä nimenomaista kärkihanketta verotuk-
sessa, joka kuitenkin hallituksen kauniissa puheissa on ollut varsin paljonkin esillä.

Arvoisa puhemies! Sitten tähän kiinnostavaan kokonaisuuteen, joka liittyy siihen, että
hallituksen esitys perustuu olettamukseen, että yhteisöveron alennuksen jälkeen muut yh-
tiömuodot olisivat joutuneet jostakin syystä epäedulliseen asemaan. Nyt minua kiinnostaa
tämä erityisen paljon, sillä ratkaisuksi on ajateltu, että tämä yrittäjävähennys korjaisi tä-
män oletetun epäoikeudenmukaisen aseman. Ensinnäkin yhtiömuotoja ja niiden verotusta
on vaikea verrata tällä hetkellä keskenään. Meidän täytyy myöntää, että erityisesti kahdel-
ta osin nykyiset yhtiömuodot poikkeavat toisistaan. Yksityiset elinkeinonharjoittajat ja
henkilöyhtiöt välttyvät tänä päivänä aika monenlaisiltakin hallinnollisilta vaatimuksilta, ja
kukaan ei ole tätäkään nähnyt ongelmalliseksi tähän mennessä. Silti näitä edellytetään osa-
keyhtiöiltä. Toisaalta on todettava, että eri yritysmuodoissa on hyvin erilainen veropohja ja
sekin on tällä hetkellä ollut vielä julkisessa keskustelussa varsin perusteltua. Ei siis ihme,
että hallituksen omakin esitys kiinnittää huomiota tähän ja toteaa, että verotuksessa ei voi-
da saavuttaa täyttä tasapuolisuutta järjestelmän rakenteita muuttamatta. Mutta nyt, jos ve-
ropohjan murtamisella ja sitä oikeuttaen perustellaan tätä esitettyä esitystä yrittäjävähen-
nyksestä, niin silloin minusta pitäisi reilusti arvioida myös näitä muita muotoja, jotka ky-
seenalaistavat sen, voiko näitä erilaisia yhtiömuotoja vertailla verotuksellisesti keskenään.
Olen valmis tähän keskusteluun, jos siihen hallituspuolueet ovat valmiita.

Arvoisa puhemies! Sitten mennään seuraavaan argumenttiin. Täällä on käyty keskuste-
lua myös siitä, että ylivoimainen enemmistö yrittäjävähennykseen oikeutetuista ei tosi-
asiassa maksa läheskään 26—26,8 prosentin veroa, saati pääomaveron alemman kannan
3



Pöytäkirjan asiakohta PTK 124/2016 vp
mukaista 30:tä prosenttia, mikä olisi siis ansiotuloverotusta edullisempi, jos nuo vuosian-
siot ylittäisivät 39 000 euroa vuodessa. Tältä osin on kiinnostavaa, että nykyisin selvässä
valtaosassa tapauksia yhteisöverokantaakin, eli tätä 20:tä prosenttia kevyempää, on tämä
tulonmuodostus. Eli yrittäjävähennykseen oikeutetusta porukasta noin kolmea neljäsosaa
verotetaan ansiotulon mukaan — siis ansiotulon mukaan — ja tältä osin ovat kiinnostavia
ne väitteet, joita hallituspuolueista on kuultu, että tämä jollakin tavalla olisi yrittäjävähen-
nyksenä kohdentumassa oikeudenmukaisemmalla tavalla. Se ei auta käytännössä pienitu-
loista yrittäjää mutta antaa ennestään suurituloisille yrittäjille huomattavan suuren vastik-
keettoman lahjan.

Lopuksi totean vielä muutaman sanan näistä yrittäjyyden kannustimista, työllisyys- ja
kasvuvaikutuksista, joilla tätä esitystä on perusteltu. Koska suurella eli valtaosalla yrittäjä-
vähennyksen saajista käteen jäävä tulo lisääntyy alle 100 euroa vuodessa — siis alle 100
euroa vuodessa — niin kyllä kannustin yritystoiminnan aloittamiseen tai (Puhemies koput-
taa) jatkamiseen on lähes olematon. — Tästä teemasta vielä lisää kohta.

18.49 Timo Heinonen kok: Arvoisa herra puhemies! Hyvät edustajakollegat! On tosi-
asia, että käytännössä kaikki uudet työpaikat 2000-luvulla ovat syntyneet nimenomaan pie-
niin ja keskisuuriin yrityksiin. Tämän vuosituhannen 10 ensimmäisen vuoden aikana suur-
yrityksiin syntyi nimittäin Suomessa vain reilut 7 000 työpaikkaa, mutta pienet ja keski-
suuret pk-yritykset loivat työpaikkoja yli 100 000 suomalaiselle.

Maassamme on tällä hetkellä kaiken kaikkiaan noin 300 000 yritystä ja ne työllistävät
yli 1,4 miljoonaa suomalaista, ja se on tärkeä voimavara tämän maan pyörittämisessä.
Näistä alle 10 hengen yrityksiä on yli 93 prosenttia ja suuryrityksiä vain 0,2 prosenttia eli
vajaa 600. Pk-yritysten osuus yrityskannasta on siis jopa 99,8 prosenttia, ja sinne ne työ-
paikat syntyvät myös tulevaisuudessa, tai yrittäjät ne sinne synnyttävät.

Viime vaalikaudella yhteisöveroa kevennettiin 20 prosenttiin. Tämä veronkevennys oli
isoille yrityksille elintärkeä. Alennus ei kuitenkaan hyödyttänyt henkilöyhtiöitä eikä elin-
keinonharjoittajia. Huomioitavaa on muuten myös se, että viime vaalikaudella tehdyt ve-
ronkiristykset sen sijaan koskivat kaikkia yrityksiä ja yritysmuotoja. Eli silloin, kun sosi-
alidemokraatit olivat valtiovarainministeripuolueena, kevennys meni vain suurimmille
osakeyhtiöille yhteisöveron kautta, mutta veronkiristykset tehtiin kyllä kaikille yrityksille
ja yritysmuotoihin. Noin puolet pk-yrityksistä on nimittäin muita kuin osakeyhtiöitä. Tä-
män kaiken jälkeen näiden henkilöyhtiöiden kokonaisverotus on nyt viitisen prosenttia
vastaavissa tuloluokissa olevia palkansaajiakin kireämpi. Nyt tätä haluamme korjata ja oi-
kaista.

Tämä hallitus, joka nyt maatamme johtaa keskustan, kokoomuksen ja perussuomalais-
ten johdolla, on varmasti yksi maamme historian yrittäjämyönteisimpiä hallituksia. Meillä
on esitelty ja päätettävänä hallituksen esitys vanhemmuuden kustannusten tasaamisesta. Se
tulee voimaan huhtikuussa. Sitä eivät aiemmat hallitukset ole pystyneet tekemään, ja se on
merkittävä tasa-arvotekijä myös työmarkkinoille, naisvaltaisille aloille ja äideille. Maksu-
perusteinen arvonlisävero on otettu käyttöön. Se kohdistuu noin 190 000 yritykseen, ja nyt
yrittäjävähennys on käsittelyssä.

Nyt otamme siis käyttöön yrittäjävähennyksen, joka kohdistuu juuri näihin pienempiin
yrityksiin eli suutareille, partureille, talonmiehille ja käytännössä kaikille, jotka toimivat
muun muassa yksinyrittäjinä. (Kari Uotila: Muista apteekkarit!) Suomen Yrittäjät on to-
dennut tästä nyt käyttöön otettavasta yrittäjävähennyksestä, että se vihdoin asettaa erilaiset
4



Pöytäkirjan asiakohta PTK 124/2016 vp
yhtiömuodot verotuksessa enemmän samalle viivalle (Krista Kiuru: Ei pidä paikkaansa!)
ja että "se on ennen kaikkea tasavertaisuuskysymys ja hyödyttää pienimpiä yrityksiä". Yri-
tyksiä edustava Suomen Yrittäjät totesi valtiovarainministeri Petteri Orpon esiteltyä tämän
uuden yrittäjävähennyksen, että "ehdotus on osoitus siitä, että hallitus panostaa pienyrittä-
jyyteen".

Julkisuudessa on ollut ristiriitaista tietoa yrittäjävähennyksen vaikutuksista. Yrittäjävä-
hennyksen piiriin tulevista yrityksistä kolme neljästä on nimittäin pieniä yrityksiä. Vero-
hallinnon tietojen mukaan maassamme on noin 176 000 elinkeinonharjoittajaa, siis toimi-
nimiä, avoimia yhtiöitä ja kommandiittiyhtiöitä. Niistä 77 prosentilla vuotuinen verotetta-
va tuotto on alle 30 000 euroa, ja näillä tuloilla yrittäjävähennys vastaa siis käytännössä
noin 600 euron veronkevennystä. Tähän pienimpien yritysten ja yrittäjien ryhmään nimen-
omaan hallitus nyt kohdistaa yrittäjävähennyksen ja haluaa näin laittaa lisää, vähän boos-
tia ja potkua sinne, minne nuo työpaikat siis helpoiten syntyvät. Itse uskon, että yrittäjävä-
hennyksellä tulee olemaan paitsi oikeudenmukaisuutta myös työllisyyttä lisäävä vaikutus.

Pöydälle on myös syytä nostaa paikallisen sopimisen mahdollistaminen kaikissa yrityk-
sissä ja myös yksinyrittävien sosiaaliturvan kehittäminen. Jo päätettyjen toimien listalta
löytyy siis tuo maksuperusteiseen arvonlisäveroon siirtyminen ja vanhemmuuden kustan-
nusten tasaaminen. Myös verotusta uudistetaan niin, että sukupolvenvaihdokset yrityksis-
sä onnistuisivat aiempaa paremmin niin, että pystymme myös nämä työpaikat tulevaisuu-
dessa turvaamaan.

Myös tuore nobelisti Bengt Holmström on tuonut vahvasti esille sen, että meidän pitäisi
luottaa enempi suomalaisiin työntekijöihin ja työnantajiin siinä, että näitä asioita voitaisiin
sopia paikallisesti. Meillä on hyviä esimerkkejä esimerkiksi telakkateollisuudesta, missä
on kysytty, että minkä takia olette olleet valmiita muuttamaan esimerkiksi joitain etuja, ja
he ovat vastanneet, että he ovat tienneet, että tällä turvataan heidän työpaikkansa. Ne ovat
olleet kovia juttuja, mutta lopulta kiitos on seissyt, ja nyt esimerkiksi Meyerin telakalla on
töitä niin paljon, että eivät näköjään edes pysty tekemään kaikkia laivoja, joita olisi tilauk-
siin tulossa.

Arvoisa puhemies! Pidän erittäin hienona asiana sitä, että maassamme on vihdoin näin
yrittäjämyönteinen hallitus.

18.55 Esko Kiviranta kesk: Arvoisa puhemies! Ensin vähän viime kauden kertausta,
pääministeri Kataisen hallituksen toimien kertausta. Silloinhan yhteisöveroa, siis osakeyh-
tiöitten ja osuuskuntien tuloveroprosenttia, pudotettiin kaksikin kertaa, ensin 26:sta
24,5:een ja sitten 20 prosenttiin, ja tämähän merkitsee vuositasolla tällä hetkellä noin
900:aa miljoonaa euroa budjetissa. En moiti tätä. Sitten jos katsotaan silloin tehtyjä osin-
koverotuksen muutoksia, niin pörssinoteerattavissa yhtiöissähän osinkoverotus yksiselit-
teisesti kiristyi ja listaamattomissa yhtiöissä kävi niin, että se joillakin keveni ja joillakin
kiristyi, ja osuuspääoman koron verotus samoin joillakin keventyi ja joillakin kiristyi. Mut-
ta yksiselitteistä on, että tämä yhteisöveron alennus 26:sta 20 prosenttiin oli iso muutos ja
samanaikaisesti kaikissa muissa yritysmuodoissa verotus joko pysyi ennallaan tai kiristyi.
Pääomatulon verotushan kiristyi huomattavasti viime kaudella.

Nyt sitten halutaan antaa pieni hyvitys näille muille yritysmuodoille. Keskusta vaati tätä
koko viime kauden ajan, mutta hallitus ei ottanut sitä kuuleviin korviinsa. Nyt tämä yrittä-
jävähennys, joka toteutetaan tasapuolisesti kaikille sen kohteena oleville yrittäjille, koskee
liikkeen- ja ammatinharjoittajia, se koskee henkilöyhtiöitä eli verotustermein elinkeinoyh-
5



Pöytäkirjan asiakohta PTK 124/2016 vp
tymiä, se koskee verotusyhtymiä, se koskee maatalouden harjoittajia, metsätalouden har-
joittajia ja jopa porotalouden harjoittajia. Tämä säännöstö on, toisin kuin tuo metsälahja-
vähennys, hyvin selkeä. Täällä eduskunnassa siihen vielä tehtiin pieni tasapuolistamisrat-
kaisu, kun tämä kohdistettiin myös tosiasiassa yhteismetsiin sillä tavalla, että siellä kyllä-
kin tuloveroprosenttia alennetaan 28:sta 26,5 prosenttiin. Yhteismetsien suhteellinen ase-
ma pysyi samana tuloverotuksessa, itse asiassa hiukan parani, koska yrittäjävähennys olisi
johtanut 26,6:een ja nyt sitten verokannaksi päätettiin 26,5.

Myöskin sitten siinä suhteessa metsätalouden harjoittajat otettiin tasapuoliseen kohte-
luun, että myöskään metsätalouden harjoittajilta silloin, kun tulee miinusmerkkinen tulos,
tappiollinen tulos, ei vähennyskelpoisia menoja leikata vaan poistettiin tämä negatiivinen
yrittäjävähennys, jota kansa ei taatusti olisi ymmärtänyt. Ei sitä metsätalouden harjoittaja
olisi voinut ymmärtää, että hänen vähennyskelpoisia menojaan olisi leikattu 5 prosentilla.

Minusta tämä yrittäjävähennys tuli hyvään kuntoon, ja tämä on tärkeä keino innostaa
yrittäjyyteen. Yhä useammasta tulee yrittäjä, ja minusta hallitus on tehnyt hyvin rohkaise-
van lainsäädännön tässä.

Sitten sanoisin edustaja Krista Kiurulle, että kyllähän tämä arvonlisäveron alarajan nos-
taminen on tullut varmaan uuteen valoon sen jälkeen, kun Suomen Yrittäjät nyt tänä syk-
synä on katsonut, että sitä voitaisiin nostaa. Aikaisemminhan Suomen Yrittäjät vastusti sitä
kilpailusyistä. Valtiovarainministeri Rinnehän antoi kyllä esityksen helmikuussa 2015, siis
siitä ei ole kahtakaan vuotta, jossa sitä nostettiin vain 8 500:sta 10 000 euroon, (Toimi
Kankaanniemi: Ohhoh!) ei kovinkaan paljon. Nyt sosialidemokraatit ovat 30 000 euron
alarajan kannalla. Tämä on varmaan semmoinen asia, josta ihan hyvin voidaan keskustella
ja joka voi tulla kysymykseen.

Minusta parempi on kyllä se arvonlisäveron alarajan huojennus, jota silloin Rinteen ai-
kana nostettiin 22 500:sta 30 000:een. Sehän merkitsee sitä, että kaikki myyvät samalla ve-
roprosentilla, joten se ei häiritse kilpailua, ja sitten haetaan takaisin se ikään kuin alarajan
huojennusmielessä liikaa maksettu vero. Se olisi ehkä hyvä tapa, vielä parempi tapa kuin
tämän alarajan nostaminen, edistää pienyrittäjien, yksinyrittäjien asemaa.

19.01 Hannu Hoskonen kesk: Arvoisa herra puhemies! Tämä lakiesitys, jolla yrittäjävä-
hennys otetaan käyttöön, on mielestäni erittäin hyvä ja perusteltu. Viime vaalikaudellahan
pääomaverotusta uudistettiin niin, että sillä pudotettiin verokanta 24,5 prosentista 20:een.
Tämä tapahtui vuonna 2014, ja nyt on aivan oikeudenmukaista, että myös nämä henkilöyri-
tykset ja -yrittäjät saavat tämän saman edun — se on oikeudenmukaista, että he pystyvät
sen jälkeen olemaan ikään kuin samalla viivalla. Me emme verotuksessa tule koskaan pää-
semään sille tasolle, että se olisi täysin oikeudenmukainen — ei ole semmoista päivää, että
voisimme sanoa, että verotus olisi, tai yleensä mikä tahansa tulonjako, tässä maassa tai
maailmassa oikeudenmukainen. (Krista Kiurun välihuuto) Se on selvä asia, että niissä tu-
lee aina ongelmia, joku ehkä hyötyy vähän enemmän, joku saattaa jopa kärsiä, kuten edus-
taja Kiviranta, suuresti kunnioittamani veroasiantuntija, äsken kuvasi ehkä parhaimmalla
mahdollisella tavalla tätä problematiikkaa. Mutta kuitenkin, linja on kaikista tärkeintä, ja
tässä ei mielestäni kateudella saa olla sanansijaa.

Suomessa on tällä hetkellä lähes 300 000 yrittäjää, ja ajatelkaapa tätä, hyvät vasemmis-
ton edustajat, opposition kansanedustajat: Te olette monessa tilaisuudessa aina väläyttä-
neet sitä, että pitää veroja kiristää, pitää valtiolle saada tuloja, yhteiskunnalle tuloja. Ettekö
te pikkuhiljaa ala uskoa sitä, että tässä maassa veronkorotuksilla ei ole kovin paljon uusia
6



Pöytäkirjan asiakohta PTK 124/2016 vp
työpaikkoja luotu? Sillä tiellä on tullut karhu vastaan ihan varmasti, ja se on muukin karhu
kuin se verokarhu. Elikkä jos me haluamme tähän maahan töitä, niin yrittämisen pitää olla
kannattavaa. Ehdottomasti. Sellainen yrittäjä, joka tekee tulosta — kun on raskaan työn ra-
sittama hänkin, joskus tekee 16 tuntia päivässä — todennäköisesti palkkaa uuden ihmisen
sinne töihin. Ajatelkaa nyt vaikka tämän päivän yrittäjiä, sitä, mitä uusia yrityksiä syntyy,
ja tiedän niitä omastakin tuttavapiiristäni: siellä on palveluyrityksiä, jotka toimivat vanhus-
palvelualalla, siellä on siivousalan yrityksiä, jotka myyvät palveluita kenelle tahansa meis-
tä — enimmäkseen vanhemmille ihmisille, joilla alkaa kunto heikentyä, he ostavat mielel-
lään siivouspalveluita, ja siinä tulee sitten tietenkin tämä kotitalousvähennys avuksi.

Elikkä kyllä niitä töitä tässä maassa on, mutta jos me lähdemme teidän näkökulmallan-
ne tähän asiaan, että kaikki pitää verottaa suurin piirtein puolikuoliaaksi ja sen jälkeen voi-
votellaan, että meillä työttömyyteen maksetaan yli 5 miljardia euroa vuodessa — todelli-
suudessa enemmän, kun otetaan huomioon kaikki ne kokonaisvaikutukset, mitä työttö-
myydellä ihmisen elämään ja tähän yhteiskuntaan on — niin ettekö te jonain päivänä ala
herätä tästä omasta unestanne siihen, että olisikohan pikkuhiljaa rakennemuutosten aika.
Meillä on melkein 300 000 yritystä tässä maassa, ajatelkaapa nyt hyvät ihmiset, ihan teo-
reettinen laskentaesimerkki: jos puolet näistä yrityksistä palkkaisi huomisaamuna yhden
työntekijän lisää — yhden työntekijän lisää — Suomessa olisi työttömyysongelmat pyyh-
käisty maton alle sillä hetkellä, säästettäisiin 5 miljardia euroa työttömyyskustannuksissa.
Elikkä jos te jatkuvasti olette sitä vastaan, että pitää jotakin uutta tässä maassa kokeilla,
niin se on ihan varmin keino sille, että me joudumme Kansainvälisen valuuttarahaston huo-
maan huolimattomasti hoidetun talouden takia (Krista Kiurun välihuuto) ja valtavat korot
maksamme.

Edustaja Krista Kiuru on kunnostautunut tässä tilaisuudessa. Minä kiitän häntä vielä
kerran lämpimästi siitä, että olette tämän oman verolinjanne tuonut tänne minulle ymmär-
rettävästi esille: ei mitään uudistuksia, palataan vanhaan maailmaan, nostetaan verotusta ja
ollaan hiljaa. Sillä kohti tulee pimeys ja pakkanen vastaan, (Krista Kiurun välihuuto) se on
ihan varmaa.

Katsotaan vielä, arvoisa puhemies, sitä tilannetta, että meillä on näitä yrityksiä näin pal-
jon ja siellä on valtava määrä innovaatiota. Meillä on parhaillaan tässä kaupungissa Slush-
tapahtuma, jossa huippuviisaat nuoret ihmiset, nuoret miehet ja nuoret naiset, tekevät val-
tavan hienoja innovaatioita. Sieltä kumpuaa valtavan hienoja yritysideoita, joista saadaan
uusia työpaikkoja. Minä en kyllä demarien kansanedustajana nauraisi yhtään, enkä vihreä-
näkään, sille, että joku valopää vielä tähän maahan uskaltaa sijoittaa ja investoida. Täällä
nauretaan sille asialle, mutta minä kunnioitan näitä yrittäjiä erittäin suuresti ja menen lau-
antaina Pohjois-Karjalan yrittäjäjuhlaan Joensuuhun, parhaat päällä ja ylpeänä siitä, että
saan olla niiden ihmisten kanssa tekemässä töitä omalta osaltani.

Elikkä te täällä olette nyt meitä pelottelemassa sillä, että tässä käy huonosti, jos yrittäjä-
vähennys tulee. Osakeyhtiön verouudistus maksoi tälle valtiolle 900 miljoonaa euroa. Yrit-
täjävähennys pienentää verotuloa 130 miljoonalla eurolla. Elikkä kyllähän tässä pikkuisen
mittasuhteita pitää katsoa. Ja äsken käsitellyn asian, metsälahjavähennyksen, verovaikutus
on vain tuo 18 miljoonaa euroa. Elikkä pitää pikkuisen uskaltaa katsoa myös verhon taak-
se, mitä nämä numerot ovat. Jos pelkän aatteen värin läpi katsoo, niin siinä saattaa pikku-
hiljaa numerot jo unohtua.

Minä toivoisin, hyvät ystävät, että jonain päivänä tähän maahan syntyisi sellainen tilan-
ne, että me voisimme kunnialla sanoa jokaiselle ihmiselle, että hänelle on syntynyt työ-
7



Pöytäkirjan asiakohta PTK 124/2016 vp
paikka sen tautta, että yrittäminen on vieläkin kannattavampaa. Tämän päivän suuret yri-
tykset sijoittavat valtavia rahasummia, nimenomaan robottitekniikkaan. Parilla tuttavalla-
ni on metallialan yritykset, joissa on suuret investoinnit viime vuosina tehty — ei uuden
työvoiman palkkaamiseen vaan robottitekniikkaan. Siellä sahaa metalliputkia poikki ro-
botti, hitsaa robotti, tekee viimeistelytyötä robotti, maalaa robotti. Ja täällä te itkette meil-
le, että jos joku vielä työpaikan erehtyy tekemään. Herätkääpä prinsessa ruususen unesta,
hyvät ystävät, vihdoin ja viimein. Elikkä palatkaa tähän maailmaan, mitä se nykyisin on.
Palvelutyöpaikoissa syntyvät työpaikat — näinhän on. Siellä on vanhuspalveluita, siellä on
mitä tahansa kahviloita ja vaikka mitä. Kesätyöpaikkoja syntyy vaikka minne. Kaupat ot-
tavat ihmisiä töihin kesällä, kun on paljon asiakkaita. Turistit liikkuvat, syntyy palvelutyö-
paikkoja. Niitähän tämä yrittäjävähennys suosii ja niin pitääkin suosia. Jos yrittäminen ei
kannata, niin kuvitteletteko te jossakin maailmassa, kuvitteellisessa houremaailmassa, että
työvoimaa palkataan silloin, jos yritys ei ole kannattava? Minä toivoisin, että kotikunnas-
sani Ilomantsissa joka toinen vastaantulija olisi miljonääri ja joka toinen tulossa miljonää-
riksi. Silloin olisi yhteiskunnassa hienoa elää. Silloin olisi kaikilla töitä ja kaikilla olisi
hyvä olla. Tämä on tietysti kuvitteellinen tilanne, mutta valitsen sen tien mieluummin kuin
teidän valittamisen ja pelottelun tien, joka johtaa viimein siihen, että olemme Kansainvä-
lisen valuuttarahaston huomassa ja maksamme yli 100 miljardin euron määrälle sellaista
korkoa, että edustaja Li Anderssonkin asiassa pikkuhiljaa tokenee, koska sen maksavat sit-
ten ne kaikkein köyhimmät.

Ensimmäinen varapuhemies Mauri Pekkarinen:  Olen aistinut, että täällä on lievää ha-
lua käyttää muutama vastauspuheenvuoro tähän. Käydään näin ollen pieni debatti. Puheen-
vuoroja ovat pyytäneet kaikki. (Naurua)

19.08 Krista Kiuru sd (vastauspuheenvuoro): Arvoisa puhemies! Kyllä minä luulen, että
edustaja Hoskosen puheenvuoro oli niin vaikuttava keskustalaisten silmälasien läpi pidet-
ty puheenvuoro, että täällä muillakin alkoi olla jo sanottavaa.

Te nimittäin muita arvostelitte siitä, että me emme ideologisista syistä näe tätä maail-
maa samasta suunnasta kuin tuo keskustalainen vihreän värin ajattelu. Eikö teillä yhtään
omaatuntoa koputa tämän puheenvuoron jälkeen, jossa te esitätte yrittäjävähennystä koh-
distettavaksi metsätuloon eli siis puukaupoista saatujen myyntitulojen vähennykseen? Siis
se alkaa mennä jo niin pitkälle, että edustaja Hoskosenkin kannattaisi hiukan miettiä, mitä
täällä pöntössä puhutaan. Sen lisäksi teille ei vielä riitä se, vaan äskeisessä kohdassa esitel-
tiin metsälahjavähennystä, joka tulisi vielä tähän päälle, till, vähennettäväksi. Eikä tässä
ole edes kysymys sillä tavalla perinteisestä tulonhankinnasta kuin me ymmärrämme yritys-
toiminnan, koska metsätuloon ei pitäisi kohdistaa yrittäjävähennystä juuri sen takia, kun se
ei ole samanlaista tulonmuodostusta kuin on yrittäjätulo. (Puhemies koputtaa) Olen pahoil-
lani, että tämmöisiä puheenvuoroja kuullaan.

19.09 Touko Aalto vihr (vastauspuheenvuoro): Arvoisa puhemies! Jos edustaja Hosko-
sen retoriikkaa lainaan, niin tämä yrittäjävähennyshän tarkoittaa, että pienelle kahvilayrit-
täjälle bussilippu ja apteekkarille auto. Kaikki varmaan tässä salissa kannattavat pienten ja
keskisuurten yritysten tukemista, mutta sen sijaan, että käytetään rahaa yli 120 miljoonaa
euroa tähän Suomen Yrittäjien vähennykseen, nuo rahat pitäisi käyttää ensimmäisen ulko-
8



Pöytäkirjan asiakohta PTK 124/2016 vp
puolisen työntekijän palkan sivukulujen määräaikaiseen huojennukseen. Näin hyvitys kyt-
ketään työllistämiseen tehottoman lahjan sijaan.

19.10 Timo Harakka sd (vastauspuheenvuoro): Arvoisa puhemies! Harmi, että edustaja
Kiviranta poistui. Tästä olisi ollut mukava jatkaa asiallista keskustelua hänen kanssaan, ja
olisin vastannut hänelle, mutta miksei nyt muillekin, että jos nyt lopetettaisiin retoriikka
siitä jatkuvasta verojen korottamisesta. Edustaja Krista Kiuru kävi täällä nimenomaan ker-
tomassa SDP:n vaihtoehdon, jossa huojennettaisiin veroja kutakuinkin sama määrä kuin
mitä tärvätään tähän yrittäjävähennykseen. Arvonlisäveron alarajan nostaminen maksaa
yli 100 miljoonaa euroa menetettyjä verotuloja ja lisäksi ensimmäisen ulkopuolisen työn-
tekijän vähennys parikymmentä miljoonaa kokeiluvaiheessa. Tästä olen todellakin lakia-
loitteen tehnyt. Nämä ovat ihan varteenotettavia vaihtoehtoja, jotka nimenomaan kohdis-
tuvat pienimpiin yrittäjiin.

Käytän varmasti kohta vähän laajemman puheenvuoron, mutta vielä tuohon Kivirannan
esittämään kysymykseen, että miksi vain 10 000:een Antti Rinne sen nosti. Se oli EU-raja.
Eli nyt me esitämme, että EU:n kanssa aloitetaan neuvottelut, joita Viro parhaillaan käy, tä-
män alvin alarajan selkeästä nostamisesta.

19.11 Li Andersson vas (vastauspuheenvuoro): Arvoisa puhemies! Minä aion nyt olla se
henkilö, joka herättää edustaja Hoskosen ruusuisesta unesta. (Hannu Hoskonen: Hyvä!)

Tämä yrittäjävähennyslakiesityshän ei ole mikään työllisyysrakennemuutos. Se on kaik-
kea muuta, ja se käy hyvin selvästi ilmi, kun lukee hallituksen omaa esitystä, miten tätä
siellä käydään läpi ja perustellaan. Kuten hallituksen omassa esityksessäkin todetaan, tällä
muutoksella ei tule olemaan mitään merkittäviä työllisyyttä edistäviä vaikutuksia. Kuten
hallituksen esityksestä käy ilmi, tästä ehdotetusta vähennyksestä hyötyvät euromääräisesti
eniten harvalukuiset suurituloiset yritykset. Tämä on tulonsiirtouudistus, (Sosialidemo-
kraattien ryhmästä: Juuri näin!) tämä on rahalahja jo valmiiksi hyvätuloisille yrittäjille
Suomessa. (Välihuutoja) Tästä ei tule työpaikkoja, eivätkä tästä varsinkaan hyödy ne pie-
nituloiset suutarit tai fysioterapeutit tai parturi-kampaajat tai muut yrittäjät, joista te olette
täällä kauniiseen sävyyn (Puhemies koputtaa) monta kertaa puhuneet.

19.12 Krista Mikkonen vihr (vastauspuheenvuoro): Arvoisa puhemies! Toden totta,
kaikki me täällä tiedämme, että uudet työpaikat syntyvät pieniin ja keskisuuriin yrityksiin,
ja kaikki me haluamme olla tukemassa, että näitä työpaikkoja syntyisi mahdollisimman
paljon. Mutta tällä esityksellä ei kyllä synnytetä juurikaan uusia työpaikkoja. Aivan kuten
mietinnössäkin todetaan, tämä ei ole siihen tehokas keino, ja on varsin ristiriitaisia näke-
myksiä, syntyykö tässä nyt juurikaan työpaikkoja.

Sinänsä kyllä pienille yrittäjille tulonlisäys on ihan tervetullut, se on heille ikään kuin
pieni palkankorotus, ja he ovat kyllä sen ansainneet, sillä tiedämme, että monet pienyrittä-
jät joutuvat tulemaan hyvin niukilla toimeen. Me vihreät olemmekin esittäneet, että tätä vä-
hennystä maksettaisiin 50 000 euroon asti, siinä olisi katto, jolloin näistä rahoista entistä
suurempi osa menisi pienituloisille yrittäjille, heille ikään kuin palkankorotuksena. Se on
kuitenkin sen verran pieni, että sillä tuskin uusia työpaikkoja synnytetään. Sen synnyttämi-
seksi olisi viisaampaa (Puhemies koputtaa) alentaa työn sivukuluja.
9



Pöytäkirjan asiakohta PTK 124/2016 vp
19.14 Kari Uotila vas (vastauspuheenvuoro): Arvoisa puhemies! Minusta tuntuu, että
edustaja Hoskosella on hieman huono omatunto, (Hannu Hoskosen välihuuto) huono oma-
tunto siitä, että hallitus on niin epäonnistunut tärkeimmissä tavoitteissaan: työllisyysasteen
nostamisessa, (Hannu Hoskonen: Teillä tuli 100 000 työtöntä!) työttömyyden alentamises-
sa, talouskasvun vauhdittamisessa, velkaantumisen hillitsemisessä. Onhan se sitten hehku-
tettava, jos koko edellisen vaalikauden oppositiossa, tupailloissa vaadittiin yrittäjävähen-
nystä ja nyt se on saatu. Vaikka sillä ei ole mitään vaikutusta työllisyyteen ja talouskas-
vuun, niin sitä nyt sitten hehkutetaan jonakin valtavana uudistuksena ja maan talouden ja
työllisyyden kääntäjänä. Minä luulen, että tässä on kysymys huonosta omastatunnosta ja
sen paikkaamisyrityksestä.

19.14 Sanna Marin sd (vastauspuheenvuoro): Arvoisa puhemies! Edustaja Hoskonen-
han kiihdytti itsensä aika mielenkiintoiseen tilaan tässä omassa puheenvuorossaan, mutta
jos sivuutetaan se ja mennään tähän itse asiaan, niin oikeastaan edustaja Andersson aika
hyvin kiteytti sen, mistä tässä yrittäjävähennyksessä on kyse. Kyse on lahjasta, ja aivan ku-
ten hallituksen esityksessä todetaan, niin tällä ei ole merkittäviä työllisyysvaikutuksia,
joista edustaja Hoskonen täällä puhui. (Hannu Hoskonen: Hyvänen aika!)

Itse asiassa minun oma mieheni on tällä hetkellä Slush-tapahtumassa, ja se on hieno ta-
pahtuma. On hienoa, että Suomessa on nuorta, nousevaa yrittäjyyttä, ja on hienoa, että Suo-
messa on menestyviä yrittäjiä. Mutta meidän täällä eduskunnassa pitää katsoa, millä taval-
la valtion rahoja käytetään, ja jos me käytämme yli 120 miljoonaa euroa lahjaan, jolla ei ole
työllistäviä vaikutuksia, jolla ei ole kasvuvaikutuksia, vaan kyse on lahjasta, niin silloin
tämä ei ole järkevää varainkäyttöä, ja silloin meidän pitää tätä arvioida tästä näkökulmas-
ta. Varmasti kenelläkään ei tässä salissa ole yrittäjyyttä eikä yrittäjiä vastaan mitään, päin-
vastoin, arvostan suuresti (Puhemies koputtaa) nuoria yrittäjiä ja muitakin yrittäjiä, jotka
tuovat työtä tähän maahan.

19.16 Toimi Kankaanniemi ps (vastauspuheenvuoro): Herra puhemies! Minusta tuntuu,
että vasemmistoliiton ja sosialidemokraattien ja vihreiden on syytä olla häpeissään viime
vaalikauden tuloksista. Te kiristitte likipitäen kaikkia veroja, paitsi yhteisöveroa, jossa an-
noitte 900 miljoonaa suuryrityksille, parhaiten tuottaville suuryrityksille. Mitä tästä teidän
veropolitiikasta jäi käteen? Yli 100 000 uutta työtöntä, bruttokansantuotteen aleneminen
kolmena vuonna — 12, 13, 14 — kilpailukyvyn romahdus ja valtava velkaantuminen, jul-
kisen talouden velkaantuminen.

Nyt tämä hallitus onneksi panostaa pk-yrityksiin, joihin työpaikat syntyvät, ja tämä kä-
sittelyssä oleva uudistus on juuri sitä, jonka te unohditte antaessanne suuryrityksille mitta-
vat veronkevennykset. Niistä meni rahoja sellaisiin osinkoihin, (Puhemies koputtaa) jotka
eivät hyödytä meitä yhtään.

Ensimmäinen varapuhemies Mauri Pekkarinen: Edustaja Kiuru pyysi vastauspuheen-
vuoron edustaja Anderssonin puheenvuoron aikaan. Oliko edustaja Kiurulla edustaja An-
derssonin puheenvuoroon jotain huomautettavaa?

19.17 Krista Kiuru sd (vastauspuheenvuoro): Arvoisa puhemies! Me olemme edustaja
Anderssonin kanssa samaa mieltä, ja ajattelin tukea tätä edustaja Anderssonin toimintalin-
jaa. On tärkeä, relevantti huomio, että tässä esityksessähän on kyse nyt siitä, että yrittäjä-
10



Pöytäkirjan asiakohta PTK 124/2016 vp
vähennystä perustellaan näillä kasvun ja työllisyyden elementeillä, vaikka niitä ei synny
edes tämän hallituksen oman esityksen mukaan. Me olemme tarjonneet kahta muuta järke-
vää toimenpidettä tilalle, ja ne olisivat suurin piirtein hintalapultaan saman arvoisia. Mutta
nyt tullaan siihen päivän isoimpaan sanaan: Siis jos tällä yritetään korjata — niin kuin täs-
sä äskeisessä puheenvuorossa edustaja Toimi Kankaanniemi antoi ymmärtää — tätä yhtei-
söveroalennusta, niin tosiasiassa sekä tämän hallituksen oman esityksen mukaan että
asiantuntijakuulemisten mukaan yrittäjävähennykseen oikeutetuista noin kolmea neljäs-
osaa verotetaan ansiotulon mukaan, joka on siis selkeästi matalampaa kuin yhteisöverotus
tällä hetkellä. Eli käytännössä se, mitä te yritätte tässä tehdä, ei tule onnistumaan, koska to-
siasiallisesti tällä ei tulla tekemään ikään kuin tämmöistä (Puhemies koputtaa) verrokkia
sille jo tehdylle päätökselle. Valitan.

Ensimmäinen varapuhemies Mauri Pekkarinen: Arvoisat edustajat, silloin kun yksityi-
sen kansanedustajan puheenvuoron pohjalta syntyy debattikeskustelu, silloin sen debatin
ytimen pitäisi liittyä sen edustajan puheenvuorossaan nostamiin asioihin. Edustaja Hosko-
nen avasi tässä tämän puheenvuorollaan, ja edustaja Kiurun kommentit edustaja Anders-
sonin osalta eivät kovin hyvin tätä periaatetta toteuta. Sen sijaan edustaja Kankaanniemen
osalta ne ehkä sitten toteuttavatkin. Kankaanniemi mainitsi teidän nimenne. — Tämän ha-
lusin tähän väliin sanoa, ja nyt myönnän puheenvuoron edustaja Hoskoselle, joka aloitti ja
jonka puheenvuoro oli tämän debatin äiti.

19.19 Hannu Hoskonen kesk (vastauspuheenvuoro): Arvoisa puhemies! Edustaja Kan-
kaanniemi hyvin kuvasi tätä teidän viime vaalikauden urotekoanne verorintamalla, ja pitää
vielä lisätä siihen sen verran, että niistä 900 miljoonasta, mitä yhteisöveron uudistukseen
meni, isoin osa meni yhdysvaltalaisille eläkeyhtiöille, sinnehän ne rahat menivät kai Cay-
mansaarille, minne ne menivätkään. Täällähän niitä tarvittiin eikä siellä. Ja nyt kun 130
miljoonaa tulee pienille yrittäjille, jotka haluavat tehdä työtä tässä maassa, niin se on teille
kamala mörkö. On hyvä, että ihmiset sen tietävät ja osaavat päätellä.

Mutta, arvoisa puhemies, minun mielestäni suomalainen työttömyystilanne ei koskaan
parane, jos tässä maassa ei yrittäminen ole kannattavaa. Se on ihan varmaa. Se on ainoa
keino. Muuten täältä häviävät ne vähätkin työpaikat, ja suurimpana häviäjänä silloin on
aina se köyhä ihminen. Se on aina näin. Työttömyys ilmiönä tässä maassa on erittäin va-
kava, ja ihailen niitä yrittäjiä, jotka uskaltavat investoida Suomeen, työllistää. Se on mei-
dän tulevaisuutemme eikä tämä teidän linjanne, että veroja kiristetään ja sen jälkeen ale-
taan ihmetellä, miksi täällä ei tehdä töitä. Hyvänen aika! (Puhemies koputtaa) Kyllä suun-
nanmuutoksen aika on nyt.

Ensimmäinen varapuhemies Mauri Pekkarinen: Edustaja Uotila, listapuheenvuoro.

19.20 Kari Uotila vas: Arvoisa puhemies! Näistä edustaja Harakan mainitsemista kol-
mesta iloisesta veronmaksajan kukkarolla hyörivästä rosvosta on nyt sitten toinen käsitte-
lyssä.

Tavoite yrittäjyyden tukemisesta on erittäin kannatettava. Pienyrittäjien ja itsensätyöl-
listäjien määrän kasvu on ollut yksi voimakkaimpia työ- ja talouselämän trendejä 2000-lu-
vun aikana. Useimmat Suomen 300 000 yrityksestä ovat alle 10 hengen pienyrityksiä. It-
sensätyöllistäjiä on jo noin 180 000. Pienyrittäjien erityistilanteen huomioiminen on jää-
11



Pöytäkirjan asiakohta PTK 124/2016 vp
nyt muiden poliittisten kysymysten jalkoihin esimerkiksi eläkejärjestelmästä, sosiaali- ja
työttömyysturvasta, verotuksesta tai yritystuista keskusteltaessa.

Vaikka hallituksen tavoite on oikea, ei samaa voi sanoa sen valitsemasta keinosta. Yrit-
täjävähennys on kallis, tehoton ja eriarvoistava uudistus. Ja kuten äsken debatissa oli pu-
hetta, hallitus itsekin tunnustaa, että sen työllisyys- ja talousvaikutukset jäävät heikoiksi.
Yrittäjävähennyksen hinta on yli 120 miljoonaa. Se on suuri suhteessa sen vaikutuksiin,
jotka todella hallituksen esitykseen sisältyvien vaikutusarvioidenkin mukaan olisivat epä-
varmoja ja vaatimattomia.

Esitys myös lisäisi tuloeroja, sillä siitä hyötyisi lähinnä yrittäjien pieni ja suurituloisin
vähemmistö. Yli 40 prosenttia, 53 miljoonaa euroa, veronkevennyksestä kohdistuisi ylim-
pään tulokymmenykseen ja jo selvästi yli puolet, 73 miljoonaa euroa, kahteen ylimpään de-
siiliin. Tavalliselle pienyrittäjälle hyödyt jäisivät vaatimattomiksi. Neljällä viidestä henki-
löyhtiöstä vuotuinen tulo jää alle 30 000 euron. Hallituksen arvion mukaan mahdollista,
joskin epävarmaa ja maltillista, kasvua voisi tapahtua lähinnä yli 100 000 euron tulosta te-
kevissä henkilöstöyrityksissä, joita on noin 5 000. Yrittäjävähennys myös kaventaisi vero-
pohjaa ja monimutkaistaisi tarpeettomasti verojärjestelmää. Tämä on hallitusohjelmankin
linjausten vastaista. Erilaisten tulojen verotukset eriytyisivät toisistaan yhä enemmän.

Lisäksi on huomattava, ettei henkilöyritysten verotus pääsääntöisesti ole "epäreilum-
paa" kuin osakeyhtiöiden. Hallituksen esityksen perusteluissa todetaan: "Valtaosa pienyri-
tysten tuloksesta verotetaan ansiotulona. Elinkeinonharjoittajilla keskimäärin yli 90 pro-
senttia ja henkilöyhtiöiden osakkailla noin 77 prosenttia tuloksesta verotettiin ansiotulona
vuonna 2014. Ansiotulojen verotus on kevyttä matalilla ja keskisuurilla tulotasoilla, joille
pienyritykset valtaosin sijoittuvat. Pienen tulonmuodostuksen ja siihen liittyvän kevyen
ansiotuloverotuksen takia pienyritysten verotus on nykyisin selvässä valtaosassa tapauk-
sista yhteisöverokantaankin, 20 prosenttia, kevyempää. Ehdotetusta vähennyksestä hyötyi-
sivät euromääräisesti eniten harvalukuiset suurituloiset yritykset, joilla yritystoiminnan
tuottama tulo verotetaan suureksi osaksi ansiotulona. Myös suurituloiset yritykset, joiden
tulo verotetaan pääosin pääomatulona, hyötyisivät."

Verotuksellisen oikeudenmukaisuuden näkökulmasta on syytä huomioida myös se va-
liokunnan kuulemisessakin esiin tuotu seikka, että henkilöyhtiöillä ja maatalousyrittäjillä
on käytössään erilaisia tuloksentasauskeinoja, kuten toimintavaraus, maatalousyrittäjien
tasausvaraus sekä metsätalousyrittäjien menovaraus ja metsävähennys, jotka osaltaan
kompensoivat hallituksen esityksen perusteluissa mainittua eroa osakeyhtiöiden ja muiden
elinkeinonharjoittajien veroasteissa. Veroasteiden vertailussa tulee huomioida myös nämä
veropohjien erot.

Viimeisen vuosikymmenen aikana valtaosa uusista työpaikoista on syntynyt pk-yrityk-
siin ja erityisesti pienimpiin, alle viiden henkilön yrityksiin. Pienyrittämisen helpottami-
nen ja ensimmäisen työntekijän palkkauksen tukeminen näkyvät siten myös työllisyysti-
lastoissa.

Toisessa käsittelyssä tulemme esittämään hylkäysesityksen lisäksi lausumaa, joka läh-
tee siitä, että hallitus valmistelee seuraavia pienyrittäjän asemaa helpottavia toimenpiteitä,
täällä jo mainittuja: arvonlisäverovelvollisuuden alarajan tuntuvaa korottamista, ensim-
mäisen työntekijän palkkauksen helpottamista automaattisella palkkatuella sekä työttö-
myysturvan, pienimuotoisen yrittämisen ja palkkatyön yhteensovittamisen helpottamista
esimerkiksi yhdistelmävakuutuksen avulla. Elikkä vaihtoehtoja on olemassa, paljon oikeu-
denmukaisempia ja paljon tehokkaampia vaihtoehtoja kuin tämä hallituksen esittämä.
12



Pöytäkirjan asiakohta PTK 124/2016 vp
19.25 Toimi Kankaanniemi ps: Arvoisa herra puhemies! Sipilän—Soinin—Orpon halli-
tus on toteuttanut maksuperusteiseen arvonlisäverojärjestelmään siirtymisen — erittäin
hieno uudistus, ihme, kun sitä ei tehty aikaisemmin — vanhemmuuden kustannusten ta-
sauksen aloittamisen, joka on tasa-arvon ja oikeudenmukaisuuden kannalta erinomainen
uudistus, ja sitten kilpailukykysopimuksen yhteydessä monia positiivisia uudistuksia. Eli
nyt tapahtuu yritysmaailmassa.

Nyt meillä on käsittelyssä yrittäjävähennys, joka ei ole kytkennässä suoraan mihinkään
yhteisöveroalennukseen mutta sillä tavalla on siihen rinnastettavissa, että tiedämme, että
viime vaalikaudella kuuden puolueen hallitus vuoden 2012 alusta alensi yhteisöveroa 26
prosentista 24,5 prosenttiin ja 2014 alusta 20 prosenttiin, eli 900 miljoonaa menetettiin ve-
rotuloja. Hyvä vai huono? Monelta osin hyvä, mutta erittäin huonosti kohdennettu siinä
mielessä, että kaikkein suurimmat ja parhaimmin tuottavat yhtiöt saivat pääosan tästä ve-
ronkevennyksestä, joka oli todella suuri. Ja niin kuin edustaja Hoskonen äsken totesi, suuri
osa näistä meni osinkojen kautta amerikkalaisille eläkesäätiöille, ei suomalaisen elinkeino-
elämän ja työllisyyden ja hyvinvoinnin edistämiseen. Kun näin tapahtui, niin on paikallaan
tarkastella pienempien yritysten tilannetta, ja tämä hallitus on yrittäjäystävällisin hallitus
kautta aikain. Olen täällä ollut vuodesta 1987 lähtien, ja ei näin yrittäjäystävällistä hallitus-
ta maassa ole ollut. Nyt on, hyvä se.

Yrittäjävähennys on nyt meillä käsittelyssä. Totta kai tässäkin on tiettyjä ongelmia.
Meillä ei mikään järjestelmä ole täydellinen. Edellisen hallituksen ja silloin aikanaan Eero
Heinäluoman esittelemän varallisuusveron poistamisen vaikutukset olivat paljon suurem-
mat ja hyvin hankalasti perusteltavissa. Tämä on hyvin perusteltavissa. Tämä vähennys en-
sinnäkin tulee kokonaan Suomessa toimiville suomalaisille omistajille ja yrittäjille. Tämä
vaikuttaa työllisyyteen positiivisesti. Yrittäjät, jotka tekevät rankkaa työtä suurella riskillä
ilman asianmukaista sosiaaliturvaa, saavat verotukseensa pienen, sinänsä vaatimattoman
kevennyksen, joka lisää heidän oikeudenmukaista asemaansa verrattuna suuriin yrityksiin.
Tässä mielessä tämä on aivan paikallaan.

Arvoisa puhemies! Hieman olen ihmetellyt, kun vielä ei ole vasemmistosta puhuttu ap-
teekkareista ja asianajajista mitään. Minä nyt totean, että viime kaudella tuo yhteisövero-
alennus, jonka vasemmisto oli valmis hyväksymään ja ministeri Urpilainen silloin vei
eteenpäin, antoi 420 osakeyhtiömuotoiselle apteekille, hyvin toimeentulevalle apteekkaril-
le, tuon ison kevennyksen. Lisäksi lähes tuhat asianajotoimistoa, jotka toimivat osakeyh-
tiömuotoisena, saivat tuon vähennyksen.

Onko oikein, että ne, jotka eivät saaneet tuota silloin, eli pk-yritykset, eivät saisi oikeu-
denmukaista asemaa nyt? Se on ihan oikein. Se toki maksaa jonkin verran, mutta kyllä sil-
lä on myös positiivinen työllisyysvaikutus. Katsoin, että tällä hetkellä on esimerkiksi far-
maseutteja työttömänä 154. He ovat kalliisti koulutettuja ammatti-ihmisiä, joilla ei juuri-
kaan ole muita työmarkkinoita kuin apteekit. Jos apteekkarien, apteekkien työllistämis-
mahdollisuuksia parannetaan, niin nämä farmaseutit saavat työpaikkoja ja yhteiskunta
hyötyy ja he saavat paremman aseman. Tässä on todella hyviä vaikutuksia, ja ennen kaik-
kea tämä on oikeudenmukainen.

Täällä on nyt esitetty arvonlisäveron rajojen tarkistamisia ja muita. Ne ovat myös hyvin
kalliita uudistuksia, eikä välttämättä ole selvää, että niiden vaikutukset olisivat sen parem-
pia. Myös tämä ensimmäisen työntekijän palkan sivukulujen tai muiden osalta keventämi-
nen tai huomioon ottaminen on sinänsä hyvä ajatus, mutta miksi edellinen hallitus, edusta-
ja Aalto, ei sitä toteuttanut, kun se on teille nyt kaikkein tärkein tavoite?
13



Pöytäkirjan asiakohta PTK 124/2016 vp
19.31 Touko Aalto vihr: Arvoisa puhemies! Tämä Suomen Yrittäjien — korjaan — yrit-
täjävähennys ei tue hallitusohjelmaan kirjattua tavoitetta laajasta veropohjasta ja matalista
verokannoista. Tämä esitys kulkee täysin päinvastaiseen suuntaan. Sen sijaan, että verojär-
jestelmää monimutkaistetaan entisestään, sitä pitäisi yksinkertaistaa. Tämä esitys ei tue
työllisyyttä vaan on pois niistä euroista, niistä vähistä euroista ja keinoista, joilla työllisyyt-
tä voitaisiin aidosti tukea. Kuten debatin aikana toin esiin, sen sijaan, että käytetään rahaa
noin 120 miljoonaa euroa tähän tehottomaan vähennykseen, nuo rahat pitäisi käyttää en-
simmäisen ulkopuolisen työntekijän palkan sivukulujen määräaikaiseen huojennukseen.
Näin se hyvitys kytketään suoraan työllistämiseen tämän tehottoman lahjan sijaan.

Tämä esitys pohjautuu myös väärään väitteeseen erilaisten yhtiömuotojen verotuksen
suhteen, kuten muun muassa edustaja Harakka on tuonut esiin ja edustaja Uotila tuonut
esiin. Kun katsotaan verotuksen kokonaisuutta, henkilöyhtiöiden verotus on jopa huo-
keampaa kuin osakeyhtiöissä. Jos henkilöyhtiöiden verotus tahdotaan saada samalle vii-
valle osakeyhtiöiden kanssa, sitä pitäisi jopa kiristää, ei keventää, jos tämä samalle viivalle
vieminen on se peruste ja argumentti. (Toimi Kankaanniemi: Entäs työllisyys?)

Tämä esitys on kallis, tämä esitys on tehoton. Suurin euromäärä kohdentuu hyvin pie-
nelle porukalle. Sen sijaan, että melkein puolet yrittäjävähennykseen käytetyistä euroista
menee tulodesiilien ylimpään kymmenykseen, hallituksen tulisi vähintään asettaa yrittäjä-
vähennykselle katto. Huomenna, tai milloin myöhemmin on tämä toinen käsittely, tulen
esittämään lausumaa, jossa eduskunta edellyttää, että hallitus täydentää esitystään asetta-
malla yrittäjävähennykselle 50 000 euron katon. Tämä on vähintä, mihin hallituksen pitäi-
si tulla vastaan, jos yhtään nämä tulonjakovaikutukset kiinnostavat.

19.33 Timo Harakka sd: Arvoisa puhemies! Olen itse ollut pienyrittäjä kolmisenkym-
mentä vuotta, joten asiat ovat minulle tuttuja. Sen takia toivon, että tehtäisiin kaikkemme
sen eteen, että pienyrittäjien, yksinyrittäjien, pk-yrittäjien asemaa parannettaisiin.

Se, mikä on tässä vähän kummastuttanut, niin tässä keskustelussa kuin muissakin kes-
kusteluissa, on nyt sitten se, että on epäselvää, onko se yhteisöveron alennus, joka edelli-
sellä hallituskaudella toteutettiin, hyvä vai huono asia. Jos se on huono ja väärä toimenpi-
de, niin nykyisellä hallituksellahan on kaikki valtuudet nostaa yhteisöveroa, mutta tällaista
esitystä en ole tässä salissa vielä kuullut.

Sitten täällä on moneen kertaan todettu, että olemme menettäneet 900 miljoonaa euroa
verotuloja sen myötä per vuosi. Tämä väitehän ei pidä yksinkertaisesti paikkaansa. Se oli
se staattinen luku, jota käytettiin silloin kun tämä muutos tehtiin. Mutta tosiasiassa, aivan
kuten itse asiassa edustajat Hoskonen ja Kankaanniemikin ovat todenneet, joskus veron-
lasku voi johtaa positiivisiin lopputuloksiin verokertymän suhteen, joten tässäkin asiassa
toivoisin, että päättäisitte, kummin asia on. Onko sittenkin käynyt niin, että veronmenetys
ei ollut niin suuri? Ja jos veronmenetys ylisummaan on huono asia, niin kuin se kieltämättä
on, niin mikä logiikka siinä sitten on, että tämä veronmenetys nyt sitten edellyttäisi lisäve-
ronmenetystä myös muitten yhtiömuotojen osalta? Tätä logiikkaa en kerta kaikkiaan ym-
märrä. (Toimi Kankaanniemi: Oikeudenmukaisuus vielä!) Nyt olen vihdoin saanut edusta-
ja Kankaanniemen puheesta selkoa siihen, mitkä nämä hallituksen esityksenkin mukaan
heiveröiset tai olemattomat työllisyysvaikutukset olisivat tällä 125 miljoonalla eurolla,
joka tärvätään yrittäjävähennykseen: voitaisiin siis palkata 154 farmaseuttia. (Toimi Kan-
kaanniemi: En minä niin sanonut!) Nopeasti laskettuna tämä tarkoittaa 800 000 euroa per
14



Pöytäkirjan asiakohta PTK 124/2016 vp
työpaikka. Sanoisin, että tämä se vasta on tempputyöllistämistä. (Toimi Kankaanniemi: No
joo, tuo nyt on tulkintaa!)

Olennaista on nyt huomata se, kuten edustaja Kiurun ja edustaja Aallon erinomaisissa
puheenvuoroissa on käynyt ilmi, että tämä koko verolajien vertailu on täysin harhaanjoh-
tavaa. Ylivoimainen valtaosa näistä pienistä yrittäjistä, jotka ovat oikeutettuja tähän yrittä-
jävähennykseen, maksaa nyt ansiotuloveron mukaan, joka on näin pienillä tulotasoilla
huokeampi kuin edes tämä alhainen yhteisöverokanta. (Touko Aalto: Näin on!) Tässä ko-
konaisuudessa pitäisi toki huomioida se, että yhteisöveron laskemiseen liittyi myös olen-
naisena osana pääomatuloveron korottaminen, myös osinkoverotuksen korottaminen, niin
että se kokonaisverorasite osakeyhtiön osakkaalle on 27:ää prosenttia, noin suurin piirtein.
Ja tälle veroprosenttitasolle suurin osa näistä yrittäjävähennykseen oikeutetuista ei tule yl-
tämään. Itse asiassa hallituksen esityksessähän — jota tässä koko ajan siteeraan, koska se
on tässä nyt kuitenkin se dokumentti, johon pitää nojata, eivätkä erilaiset arviot, joita etu-
järjestöt esittävät — todetaan, että näitten yrittäjävähennykseen oikeutettujen henkilöiden
tulojen mediaani, kun pannaan tulot peräkkäin, jää alle 10 000 euroon. Tällä tulotasolla
hallituksen esityksen mukaan verotus kevenisi 100—150 euroa vuodessa, siis hallituksen
esityksen mukaan. Ja tämä muunnettuna nyt siihen käteen jääväksi tuloksi tarkoittaa, että
tämä arvostamamme parturi, suutari, kampaaja, talonmies, siivooja saa 40 euroa käteen
vuodessa. Tämä tarkoittaa siis kuukaudessa sellaista summaa, jolla saa bussilipun paik-
kaan X, mutta paluumatka pitää maksaa itse.

Minä toivon asiallista keskustelua sen takia, että mielestäni opposition tehtävä, kunnia-
tehtävä, on se, että osoitamme niitä sudenkuoppia, joita ei ole ehkä tultu ajatelleeksi, ja nii-
tä vaikutuksia, joita ei ole tultu ajatelleeksi tätä lakiesitystä tehtäessä. Ne on hyvä viimeis-
tään tässä vaiheessa ottaa huomioon. Ja tässä erityisen olennaiseksi tulevat nämä tulonja-
kovaikutukset, joihin tuossa jo viittasinkin.

Hallituksen esitys toteaa, että ehdotetut muutokset lisäävät merkitsevästi tuloeroja Gini-
kertoimella mitattuna. Veronkevennys kohdistuu "voimakkaammin harvalukuisiin suuri-
tuloisiin yrityksiin ja niiden omistajiin kuin runsaslukuisiin pienituloisiin yrityksiin ja nii-
den omistajiin". Täällä on jo siteerattu eduskunnan tietopalvelussa teetettyä laskelmaa, jos-
sa lähes puolet yrittäjävähennyksen summasta, 55 miljoonaa euroa, menee ylimpään tulo-
kymmenykseen. Tämä ylin tulokymmenys hyötyy paitsi euromääräisesti myös prosentuaa-
lisesti eniten tästä yrittäjävähennyksestä. Se siis lisää elinkeinonharjoittajien ja henkilöyh-
tiöiden verotuksen regressiivisyyttä.

Ja nyt edustaja Kankaanniemen mieliksi otetaan tämä esimerkki apteekkareista, asian-
ajajista ja esimerkiksi yksityislääkäreistä: Apteekkareiden käteen jäävä tulo, siis Apteek-
kariliiton oman ilmoituksen mukaan, kasvaa keskimäärin 5 700 euroa vuodessa. Suomen
rikkain apteekkari tai suurituloisin apteekkari hyötyy laskujeni mukaan 25 000 euroa joka
ikinen vuosi. (Toimi Kankaanniemi: Se voi työllistää!)

Asiantuntijalausunnoissa on kiinnitetty huomiota kaikkiin niihin epäkohtiin, joita täällä
salissakin olemme tuoneet esiin, ja olen todella harmissani siitä, että hallitus on tehnyt täs-
tä mietinnöstä varsin suppean ja varsin yksipuolisen. On tärkeää tuleville polville, tutkijoil-
le, opiskelijoille, historioitsijoille, ehkä tuleville päättäjillekin nähdä se kokonaisuus, ja
siksi vastalauseemme yrittää tasapainottaa tätä tilannetta.

Kun puhumme sitten yrittäjyyden kannustimista, niin eikö ole aika ilmeistä, että yhden
bussilipun hinta per kuukausi ei sinällään innosta ketään ryhtymään yrittäjäksi? Se ei ole
15



Pöytäkirjan asiakohta PTK 124/2016 vp
edes oikeastaan ele, koska sanoisin, että sosialidemokraattien paljon parjattu suklaarasia
on kuitenkin arvokkaampi kuin tämä.

Toisekseen sitten siellä toisessa päässä, jossa ovat siis nämä kaikkein hyvätuloisimmat
ammatinharjoittajat, hehän tekevät asiantuntijatyötä yritysmuodossa. He eivät kanna aitoa
yrittäjäriskiä. No, apteekkiala on tietysti säänneltyä jo kaikin tavoin, mutta myöskään sii-
nä, onko huippukoulutettu erikoislääkäri palkansaaja vai yrittäjä, ei tämä yrittäjästatus tuo
hänelle minkäänlaista riskiä. Tämä on oikeastaan käänteinen kannustin. Se kannustaa siis
henkilöitä muuntamaan tulojaan yritystuloiksi, jos ne tällä hetkellä ovat palkkatuloja. Ja tä-
mähän on se kehitys, jota olemme tässä pyrkineet estämään, melkein hallituspohjasta riip-
pumatta. Tulonmuunto on asia, johon emme ole halunneet kannustaa, mutta tämä johtaa
siihen.

Summa summarum: Kyllä se 125 miljoonaa on iso raha. Se tuntuu olevan valtavan iso
raha, kun se pitää jostakin nipistää ja säästää ja ottaa pois, kun se on aivan välttämättä saa-
tava. Paljon pienempiäkin eriä, alle kymmenesosa tästä erästä on haluttu säästää jostakin
aiheesta, mikä on johtanut siihen, että kaikkein pienituloisimpien etuudetkaan eivät täm-
möiseltä ole säästyneet. Silloin, kuten edustaja Aalto sanoi, tämä summa tässä rajallisessa
maailmassa, rajallisten resurssien maailmassa, pitäisi käyttää paremmin. Olemme esittä-
neet kaksi kiistatta pienimpien yritysten toimintaedellytyksiä parantavaa esitystä tämän ti-
lalle samalla hintalapulla.

Oli tietenkin aika paljastavaa, että en muista, kuka edustaja täällä aikaisemmin sanoi,
että tämä arvonlisäveron alarajan nostaminen on nyt hyväksyttävää, on tullut käännekohta,
kun Suomen Yrittäjätkin on kääntänyt kelkkansa tässä asiassa. Se oli aika paljastavaa si-
käli, että kun tämä huonosti perusteltu yrittäjävähennys on ollut koko ajan Suomen Yrittä-
jien ohjelmassa ja hallitusohjelmassa, ja kun he jäivät nyt tässä kiky-sopimuksessa lehdel-
le soittamaan ja olivat aika tyytymättömiä siihen, että heidän tavoitteensa eivät edenneet,
niin on aivan päivänselvää, että tätä asiaa on vain pakko heidän mielikseen viedä maaliin,
vaikka kaikki näkisivät, että tämä uudistus on epäonnistunut.

Olen iloinen Suomen Yrittäjien viisastumisesta asiassa. Siihen on vaikuttanut VATTin
tekemä tutkimus, joka on osoittanut, että tämä matala alviraja on kasvun este ja sitä voisi
aivan mainiosti vailla esitettyjä kynnysvaikutuspelkoja korottaa. Yrittäjänaiset ry on eh-
dottanut tämän alvin alarajan nostamista jopa 50 000:een. Eli kun kysytään pienyrittäjiltä
itseltään, mitä he haluavat, niin tämä on siinä listalla aina ykkösenä. Minkä kumman takia
me emme voi kuunnella ja pohtia, mikä se heidän toivomansa reformi olisi ja voisimmeko
sen toteuttaa — sen sijaan, että kohtelemme näitä yksinyrittäjiä näin huonosti, että jollakin
olisi oikeus jopa suuttua siitä 3 euron 20 sentin bussilipusta.

19.44 Sami Savio ps: Arvoisa puhemies! Eräs yrittäjävähennyksen perusteista on antaa
muille kuin osakeyhtiömuodossa ammattiaan harjoittaville yrittäjille viime vaalikaudella
toteutettua merkittävää yhteisöveron alennusta edes osittain vastaava veronkevennys.

Vasemmisto-oppositio on puhunut tänäänkin kovaan ääneen niin sanotusta apteekkari-
vähennyksestä, ja se on tietysti retoriikkaa, joka kuuluu opposition etuoikeuksiin. Se heille
suotakoon, en heitä tästä termistä sinänsä tuomitse. Ymmärrettävästi suuremmilla tuloilla
myös vähennys on kuitenkin suurempi, mutta näin on ollut myös yhteisöveron alennuksen
osalta, joka tehtiin siis viime vaalikaudella. (Timo Harakka: Ei prosentuaalisesti!) Tietyn
euromääräisen tulorajan asettaminen nyt yrittäjävähennystä laskettaessa olisi pienentänyt
yrittäjän kannusteita kasvattaa yritystään tätä rajaa suuremmaksi, ainakin verrattuna nyt tä-
16



Pöytäkirjan asiakohta PTK 124/2016 vp
hän hallituksen tuomaan esitykseen. Siten tässä nykyisessä muodossaan yrittäjävähennys
on mielestäni perusteltu ja selkeä, ja nimenomaan selkeyttähän oppositio kaipasi lisää, ai-
nakin edellistä lakiesitystä käsiteltäessä.

Yrittäjävähennyskään ei ehkä mallina ole aivan täydellinen, mutta täytyy muistaa lisäk-
si, että kaikkein pienimmille yrityksille on tehty muitakin niiden toimintaa helpottavia uu-
distuksia, kuten maksuperusteinen arvonlisävero, jota olemme täällä muutama päivä sitten
käsitelleet. Oletettavasti ja toivottavasti lisääkin pk-yrittäjyyden edellytyksiä koskevia pa-
rannuksia on tulossa ensi kevään kehysriihessä.

Arvoisa puhemies! Kuten autoveron merkittävän alennuksen kohdalla on tänä vuonna jo
nähty, niin autoveron alennus lisäsi taloudellista aktiviteettia niin paljon, että valtion vero-
tulot ovat (Puhemies koputtaa) jopa kasvaneet, ja oletettavasti myös yrittäjävähennyksen
kohdalla käy näin.

19.46 Krista Mikkonen vihr: Arvoisa puhemies! Kuten tiedämme, työpaikat syntyvät
pieniin ja keskisuuriin yrityksiin. Siksi on hyvä etsiä keinoja, joilla kannustetaan näitä yri-
tyksiä palkkaamaan uusia työntekijöitä. Tämä esitetty verovähennys ei kuitenkaan ole te-
hokas keino uusien työpaikkojen luomisessa, vaikka hallitus sitä sillä perusteleekin. Jos
haluamme uusia työpaikkoja, niin tehokkain keino olisi vähentää työntekijän palkkaami-
sesta syntyviä sivukuluja. Tätä me vihreät olemme varjobudjetissamme esittäneet.

Kun valtiovarainministeri Orpo esitteli tätä lakia, kysyin häneltä, minkä verran tähän ve-
rovähennykseen satsatulla rahalla, 120 miljoonalla, olisi voitu alentaa työntekijän palkkaa-
misesta aiheutuvia sivukuluja ja olisiko tämä ollut tehokkaampi keino uusien työpaikkojen
synnyttämiseksi. Itse asiassa jouduin esittämään saman kysymyksen pariinkin kertaan, en-
nen kuin ministeri vastasi. Hänellä ei ollut oikein vastausta, eikä hän oikein osannut kertoa
sitäkään, onko tällä esityksellä varsinaisesti työllistämisvaikutuksia. Myös valiokunta on
mietinnössään todennut, ettei tällä esityksellä välttämättä työllistämisvaikutuksia ole.

Tämä esitys voidaankin nähdä palkankorotuksena yrittäjille. Se on sinänsä kannatetta-
va, sillä useimmille yrittäjille jää käteen varsin pieni palkka valtavasta työmäärästä huoli-
matta. Vihreiden mielestä yrittäjät ja itsensätyöllistäjät ovat palkankorotuksensa ansain-
neet. Emme kuitenkaan näe tarpeelliseksi, että nyt niukkoina aikoina on tarpeen suunnata
niin suurta korotusta, mitä tällä esityksellä annetaan, kaikkein suurituloisimmille yrittäjil-
le, kuten lääkäreille ja asianajajille. Yli puolet yrittäjävähennyksen 120 miljoonasta menisi
kahteen ylimpään tuloluokkaan. Me esitämmekin, että yrittäjävähennykseen asetetaan
50 000 euron katto. Kaikki yrittäjät koosta riippumatta saisivat vähennykset tuohon rajaan
saakka. Se leikkaisi yrittäjävähennyksen hyötyjä kaikkein parhaiten menestyviltä, mutta
kannustevaikutus säilyisi muissa yrityksissä. Samalla malli (Puhemies koputtaa) olisi 23
miljoonaa edullisempi — rahasumma, jolle on parempaa käyttöä.

19.49 Li Andersson vas: Arvoisa puhemies! Täällä on käytetty erinomaisen hyviä pu-
heenvuoroja tämän lakiesityksen ongelmista, joten ajattelin lähestyä aihetta yhden toisen
hallituksen meneillään olevan uudistuksen kautta.

Edustaja Kankaanniemi ja edustaja Savio, osaatteko kertoa, mikä väestöryhmä on Suo-
men pienituloisin tällä hetkellä? Se on nuoret aikuiset opiskelijat. Osaatteko kertoa, mihin
yksittäiseen etuuteen hallituksen suurin leikkaus, siis yksittäiseen etuuteen kohdistuva
leikkaus, tehdään? Se tehdään opintotukeen. Tiedättekö, paljonko hallitus aikoo säästää
tällä opintotukeen tehtävällä jättileikkauksella? 122 miljoonaa, eli se vastaa itse asiassa
17



Pöytäkirjan asiakohta PTK 124/2016 vp
aika hyvin sitä rahasummaa, minkä hallitus nytten on antamassa kaikista suurituloisimmil-
le yrittäjille tämän yrittäjävähennyksen myötä siitä huolimatta, että kuten esityksestä käy
ilmi, on kiistatta niin, että tällä ei tule olemaan mitään merkittäviä työllisyyttä tai yrittäjyyt-
tä edistäviä vaikutuksia, siitä huolimatta, että kuten puheenvuoroissakin on tuotu esille,
tämä hallituspuolueiden käyttämä perustelu verokohtelun oikeudenmukaistamisesta ei
pidä paikkaansa silloin, kun puhutaan henkilöyrittäjistä, jotka nostavat tulonsa ansiotulona
ja tekevät suhteellisen pientä tulosta, ja siitä huolimatta, että kiistatta on niin, että ylivoi-
maisesti suurin euromääräinen hyöty tästä vähennyksestä tulee niille jo valmiiksi hyvätu-
loisille yrittäjille, joiden yritystoiminta jo tällä hetkellä on kannattavaa.

Kuten aikaisemmassa puheenvuorossani mainitsin, tässä on ihan puhtaasti kyse rahalah-
jasta, minkä hallitus on halunnut antaa tälle yrittäjäryhmälle ja halunnut viedä (Puhemies
koputtaa) Suomen pienituloisimmalta väestöryhmältä.

19.51 Krista Kiuru sd: Arvoisa puhemies! Ajattelin käydä vielä läpi joitakin arvioita tä-
hän yrittäjävähennykseen liittyen. Ajattelin aloittaa siitä, keitä tämä uusi vähennys tosi-
asiassa hyödyttäisi.

Lähdetään liikkeelle siitä yksinkertaisesta tosiasiasta, että ylivoimainen enemmistö yrit-
täjävähennykseen oikeutetuista ei maksa tälläkään hetkellä läheskään tuota 26,8 prosentin
veroa saati pääomaveron alimman kannan mukaista 30 prosentin veroa, joka muutoin olisi
ansiotuloverotusta edullisempi, jos vuosiansiot ylittävät 39 000 euroa vuodessa. Näin pie-
nillä tuloilla ansiotuloverotus on tosiasiassa edullisempi vaihtoehto suurelle osalle näistä
yrittäjistä, jotka tulevat olemaan oikeutettuja tähän niin kutsuttuun yrittäjävähennykseen.
Hallituksen oman esityksen mukaan elinkeinonharjoittajien tuloista yli 90 prosenttia, hen-
kilöyhtiöiden osakkaiden tuloista 77 prosenttia ja maatalouden harjoittajien tuloista 55
prosenttia verotetaan juuri ansiotulon mukaan. Tosiasia siis näyttää olevan, että tämän hy-
vin pienen tulonmuodostuksen ja kevyen ansiotuloverotuksen takia pienyritysten verotus
on selvästi valtaosin yhteisöverokantaakin, 20 prosenttia, kevyempää. Näin yrittäjävähen-
nykseen oikeutetuista käytännössä kolmea neljäsosaa verotetaan jo nyt ansiotulon mukaan.

No, kun näin kerran sitten on, niin tietenkin joudumme pohtimaan yhdessä sitä, mitä
tämä käytännössä tarkoittaa. Me olemme perustelleet tässä esityksessä yrittäjävähennystä
ja sen tarvetta sillä, että yritysmuodot ovat keskenään erilaisia juuri verotukseen nähden.
On siis ajateltu, että tällä esityksellä korjataan sitä aukkoa, että aikoinaan yhteisöveroa las-
kettiin, ja nyt olisi aika näitä muita muotoja tukea tällä uudella vähennyksellä. Tosiasiassa
esitystä ei voi vieläkään perustella näiden eri yritysmuotojen erilaisella verotuksella, vaan
olisi reilumpaa vertailla listaamattoman osakeyhtiön jakaman voiton kokonaisverorasitus-
ta ja ansiotuloveroa. Asiantuntijakuulemiset ovat myöskin osoittaneet, etteivät ansiotulo-
verotuksen yleiset kevennykset riitä, ja lähteneet siitä, että mikäli hallitus haluaa saattaa
yrittäjäasemassa työskentelevät parempaan verotukselliseen asemaan kuin palkkatulon
saajat, niin tämä tulisi selkeästi sitten myöskin tuoda esille. Nyt näitä argumentteja kuiten-
kin käytetään perustelematta ja käytetään, vaikka hallituksen esityksessä tällaista kulmaa
perusteluksi ei avatakaan.

Arvoisa puhemies! Tulonjakovaikutuksista on käyty myöskin illan aikana keskustelua.
Yrittäjävähennykseen oikeutetuista, sen tulevista saajista, käytännössä 150 eli noin puolet
tekee todella pientä tulosta, kun mediaanitulo on alle 10 000 euroa. Mikä on sitten keski-
arvo? Sitä tässä hallituksen esityksessä ei kerrota. Mutta 10 000 euron vuositulot saamalla
tämä yrittäjävähennys olisi noin 50—150 euroa vuodessa. Ja kun tämä summa vähenne-
18



Pöytäkirjan asiakohta PTK 124/2016 vp
tään verotettavasta tuloksesta, niin tosiasiassa summa jää erittäin pieneksi. Esimerkiksi jos
tuo tulo on noin 10 000 euroa ansiotulosta, niin käytännössä 40 eurosta puhutaan.

Erikoista koko esityksessä on se, että se ei erottele eikä tee eroa siinä, kannattaisiko
miettiä euromääräistä huojennusta vai prosentuaalista. Kyllä ylin tulokymmenys, siis tässä
esityksessä, hyötyy erityisesti myös prosentuaalisesti, ja siitä hyvin vähän keskustellaan.
Kun me katsomme näitä ylimmän tulokymmenyksen käteen jääviä tuloja, niin ne kasvavat
prosentuaalisesti kaksi kertaa enemmän kuin kahdeksannen tulodesiilin tulot. Ja kyllä
nämä taulukot osoittavat sen, että hyöty kasvaa joka tuloluokassa merkittävästi, ja tätä
kautta näyttää siltä, että yrittäjävähennys siis lisää elinkeinonharjoittajien ja henkilöyhtiöi-
den verotuksen regressiivisyyttä. Ja hallituksen esityksen tavoitteena on siis tosiasiassa,
kun tämä on sallittu, verotuksen regressiivisyyden lisäys.

No, jos sitten katsotaan, keitä tämä hallituksen esitys tosiasiallisesti hyödyttää. Tarkoi-
tus on laskea — salissa kuultujen puheenvuorojen pohjalta — yrittäjän verotus osakeyh-
tiötasolle, niin kuin täällä käytettiin näitä perustelevia puheenvuoroja. Mutta se toteutuu
vain 20 prosentissa näistä tapauksista, ja tältä osin voidaan sanoa, että se toteutuu vain sii-
nä ryhmässä, kun puhutaan erittäin hyvätuloisista yrittäjistä ja ammatinharjoittajista. Kyl-
lä minusta on oikeutettua täällä salissa kysyä, että oliko tämä hallituksen tarkoitus, että
vain heille, jotka ovat erityisen hyvätuloisia yrittäjiä ja ammatinharjoittajia, tämä kohden-
nettaisiin tällä tavalla.

Meidän täytyy myös ottaa huomioon, että täällä hyvätuloisten yrittäjien luokassa ei vält-
tämättä kasvua tapahdukaan samalla tavalla työllisyyden näkökulmasta kuin salissa on
käytetty näitä puheenvuoroja. Eli tosiasiassa ammattiaan yritysmuotoisesti harjoittavat
yrittäjät, jotka voisivat toimia myöskin ansiotuloverotuksen piirissä, kuten yksityislääkärit
ja asianajajat, ovat tässä merkittäviä hyötyjiä. Ja nyt on kysyttävä teiltä, kuinka moni yksin-
yrittävä yksityislääkäri tai yksinyrittävä asianajaja palkkaa lisää henkilökuntaa tämän vä-
hennyksen johdosta. Silloin me tulemme jälleen siihen kysymykseen, ovatko nämä oikeu-
denmukaisia. Jakautuuko tämä yrittäjävähennys aidosti juuri niin, kuin oppositio on epäil-
lyt, eli epätasaisesti ja epäoikeudenmukaisesti, vai mistä tässä tosiasiallisesti on kysymys?

Tämä esitys ei tule auttamaan käytännössä pienituloista yrittäjää mutta antaa entistä suu-
remman edun, myös prosentuaalisesti, suurituloiselle yrittäjälle. Se on kyllä tulkittava täs-
sä tilanteessa työllisyys- ja kasvupolitiikan sijasta yksinkertaisesti suureksi lahjaksi,
vastikkeettomaksi eduksi tilanteessa, jossa yrittäjyyttä, talouskasvua ja työllisyyttä voisi
tukea aivan toisilla tavoin paljon paremmin lopputuloksin.

Me olemme esittäneet, että me tekisimme mieluumminkin ensimmäisen ulkopuolisen
työntekijän palkkakulujen lisävähennysoikeuden, ja tästä jätetyn lakialoitteen tavoin se to-
della tähdentäisi sitä, että tuetaan ennen kaikkea yksinyrittäjiä. Ja toinen keino vastata tällä
samalla euromäärällä, joka tähän käytetään, olisi se, että arvonlisäverovelvollisuuden ala-
rajaa korotettaisiin nykyisestä 10 000:sta 30 000 euron liikevaihtoon. Ja keskeistä tässä on
se, halutaanko aloittaa komission kanssa nämä neuvottelut vai ei. Tässä salikeskustelussa
näyttää siltä, että ei olla valmiita siihen vieläkään.

Arvoisa puhemies! Näistä kasvuvaikutuksista on hyvä todeta se, että yrittäjävähennys
on väärä ja kallis keino siihen, että saadaan aikaan kasvupanostuksia. Sama raha voidaan
käyttää, niin kuin mekin olemme esittäneet, eli noin 120 miljoonan panostuksen hintaluo-
kassa voidaan yrittäjyyttä vahvistaa paremmin keinoin, jotka äsken luettelin. Tässä tapauk-
sessa nämä keinot, joita hallitus tässä esittää, eivät toisi todellisia, aitoja kasvupanostuksia,
19



Pöytäkirjan asiakohta PTK 124/2016 vp
koska jopa hallituksen esitys tämän tunnustaa. Hallituksen esityksessä todetaan, (Puhe-
mies koputtaa) ettei tule näitä...

Toinen varapuhemies Arto Satonen: Huomautan, että 10 minuutin suositusaika on jo
käytetty.

Arvoisa puhemies! Lopetan toteamalla, että valiokunnan mietinnönkin mukaan työlli-
syysvaikutuksista on esitetty erisuuntaisia näkemyksiä ja myönteisiä työllisyysvaikutuk-
sia ei pidetä todennäköisinä eikä kasvuvaikutuksia millään tavalla merkittävinä. Silloin
esitetäänkin kysymys, onko tämä vain yksi laji kaverikapitalismin kirjossa, jossa suuritu-
loisille yrittäjille tuetaan entistä enemmillä, kymmenillä miljoonilla hyötyä, josta ei synny
kasvupanostuksia.

20.02 Toimi Kankaanniemi ps: Herra puhemies! Tämä 120 miljoonan euron veronke-
vennys on perusteltu ja oikea toimenpide. Se jää kokonaan Suomeen suomalaisille ahke-
rille, sen ansaitseville yrittäjille. He kasvattavat tällä kotimaista kulutuskysyntää. Se tuo
työtä, palveluja ja niin edelleen. Eli se on erittäin perusteltu.

Otin esille tuon 154 farmaseutin työllisyyskysymyksen esimerkkinä siitä, että tälläkin
on osavaikutus heidän työllistymiseensä, mutta niin kuin edustaja Harakka varmasti ym-
märtää, se on vain pieni osa tästä kokonaisuudesta. Tämä vähennys koskettaa valtavan
suurta joukkoa pieniä yrittäjiä, ja olen ylpeä, että tämä hallitus toimii näin, että muistaa näi-
tä.

Viime kaudella todellakin sosialidemokraattien johdolla tehtiin raju yhteisöveron alen-
nus, 900 miljoonaa, ja siitä meni suuri osa ulkomaille. Teillä sosialidemokraateillakaan ei
ollut silloin mitään todisteita siitä, että se koituisi työpaikkojen syntymiseksi kotimaassa.
Ei tällaista vakuutta ollut, eikä meillä tänä päivänä ole mitään varmuutta, kuinka paljon se
on tuonut työpaikkoja. Siitä on varmuus, että osinkojuhlat siitä kasvoivat, ja niitä osinko-
juhlia on vietetty kai monella mantereella Suomen ulkopuolella.

Arvoisa puhemies! Se oli ministeri Claes Andersson, joka leikkasi opintotukea. Nyt siir-
ryttiin opintorahasta pienellä palalla tuonne lainan puolelle, mikä on ihan perusteltua. Suo-
men Yrittäjät on tätä uudistusta kannattanut, ja kun (Puhemies koputtaa) tämä toteutuu,
niin nyt se sitten asettaa uuden tavoitteen arvonlisäveropuolella.

20.04 Timo Heinonen kok: Arvoisa herra puhemies! Itse tuossa käytin jo pidemmän pu-
heenvuoron ja pidän erittäin myönteisenä sitä, että meillä on yrittäjämyönteinen hallitus
tässä maassa. Ne työpaikat, joista usein tässä salissa kannetaan huolta, syntyvät tulevaisuu-
dessakin yrityksiin. Emme me poliitikot, ei meidän hallituksemme emmekä me kansan-
edustajat niitä pysty synnyttämään, mutta me voimme helpottaa ja mahdollistaa ja luoda
sellaista ilmapiiriä, jossa työtä ja työllisyyttä syntyy lisää.

Niin kuin tässä keskustelussa aiemmin on esille tullut, viime vaalikaudella yhteisöveroa
kevennettiin 20 prosentilla, ja tämä veronkevennys kohdistui ennen muuta isompiin yrityk-
siin. Alennus ei kuitenkaan hyödyttänyt henkilöyhtiöitä eikä elinkeinonharjoittajia, mutta
viime kauden veronkiristykset sen sijaan koskivat kaikkia yrityksiä ja yritysmuotoja. Eli
kevennys meni vain suurille osakeyhtiöille yhteisöveron kautta, mutta veronkiristykset
tehtiin kaikille yrityksille ja yritysmuotoihin. Noin puolet pk-yrityksistä on nimittäin mui-
ta kuin osakeyhtiöitä. Tämän jälkeen näiden henkilöyhtiöiden kokonaisverotus on ollut
20



Pöytäkirjan asiakohta PTK 124/2016 vp
noin 5 prosenttia kireämpää kuin vastaavissa tuloluokissa olevien palkansaajien, ja minun
mielestäni on myös oikeudenmukaisuuskysymys, että myös näille, jotka yrittäjähengessä
toimivat ja työllistävät itsensä ja ehkä 1—2 muuta henkeä, kohdistetaan tällainen kannus-
tin. Ja vaikka sosialidemokraatit tätä ovat arvostelleet — en ole heitä ennenkään pitänyt
mitenkään yrittäjämyönteisenä puolueena enkä pidä tämänkään keskustelun jälkeen —
niin itse arvostan sitä, että suomalaiset yrittäjät ovat tätä kiitelleet ja (Puhemies koputtaa)
ottaneet mieluisasti vastaan.

20.06 Timo Harakka sd: Niin, edustaja Heinonen nyt ei ollut tässä läsnä suurinta osaa
keskustelua, mutta hänellä oli voimakas mielipide siitä. Ei tällä nimittelyllä päästä nyt yh-
tään eteenpäin, että kilpaillaan siitä, kuka on yrittäjämyönteisin ja kuka on yrittäjäkieltei-
nen. (Timo Heinonen: Teot ratkaisevat!) Itse en käytä tällaista sanontaa enkä myöskään ar-
vioi kenenkään henkilökohtaista mielentilaa.

Näin mahdolliseksi loppukevennykseksi totean, että jatkan tätä luovaa matematiikkaa
siltä osin, että jos tosiaan on näin, että 10 000 euron mediaanitulolla yritysvähennyksen saa
ja hänelle jää käteen 3 euroa 20 senttiä kuukaudessa, niin sitten, kun jatketaan laskutoimi-
tusta, sehän tarkoittaa kuukauden jokaiselle päivälle 10 senttiä, ja se tarkoittaa noin sentin
tuntipalkkaa, jota hän voisi sitten tarjota tässä työllistämälleen ihmiselle. Niin pitkälle
emme paikallisissa sopimuksissa ole päässeet emmekä toivottavasti pääsekään, että nämä
työllisyysvaikutukset lasketaan tällaisten tuntipalkkojen mukaan.

20.07 Krista Kiuru sd: Arvoisa puhemies! Koska suurella osallahan tämän yrittäjävähen-
nyksen saajista käteenjäävä hyöty lisääntyy alle 100 euroa kokonaisessa vuodessa, todelli-
suudessa kannustin yritystoiminnan aloittamiseen tai jatkamiseen on aika olematon. Mi-
nusta tämä edustaja Harakan logiikka ja laskukaava osoittaa sen, että hallitus on ollut näin
lauhkea täällä erittäin pienituloisten yrittäjien päässä, että noin 10 eurolla kuukaudessa saa
tätä hyötyä. Me olemme käyneet hyvin tarkkaan tämän esityksen kaikki ongelmat tässä lä-
pi, ja jos olisi aidosti haluttu tehdä yrittäjävähennys, joka olisi kannustanut täällä pienim-
mässä päässä yrittämiseen, niin silloin tietenkin olisi puututtu siihen, mikä on se todellinen
euromäärä, jonka tämä pienituloinen yrittäjä voi saada. Tässä tapauksessa on käsittämätön-
tä, että tämä ehdotus kohdistuu juuri niihin, jotka jo muutoinkin tienaavat merkittävästi
yrittäjinä. Tämä tulonjakovaikutus on ongelma tässä esityksessä, ja sitä ei ole haluttu tun-
nustaa hallituspuolueissa. Miksi tämä tehtiin näin?

20.09 Timo Heinonen kok: Arvoisa puhemies! Kun tässä puhutaan, että kuka on yrittäjä-
myönteinen ja kuka ei, niin loppupelissähän teot ratkaisevat. Puhetta ja lupauksia ja kau-
niita sanoja on helppo sanoa, mutta laitetaan nyt muutama asia, mitä nykyinen hallitus te-
kee. Vanhemmuuden kustannusten tasaaminen, merkittävä asia yrittäjille, ennen muuta
naisvaltaisille aloille, on oikeudenmukaisuuskysymys, se on tasa-arvokysymys. Se tulee
voimaan ensi vuoden huhtikuussa. Maksuperusteinen arvonlisävero, vero, jota pienet ta-
valliset suomalaiset yrittäjät ovat pitkään odottaneet, eli se, että yritykset eivät enää toimi
pankkeina ja maksa etukäteen vaan vasta siinä vaiheessa, kun heille tulee tulo, he maksa-
vat tuon arvonlisäveron, vaikuttaa noin 190 000 suomalaiseen yrittäjään.

Sitten yrittäjävähennys, jota suomalaiset yrittäjät ovat toivoneet. Nyt he sen saavat, ja he
ovat myös sitä kuvanneet ja tuoneet esille, että se on malli, jonka he haluavat käyttöön, ja se
on oikeudenmukaisuuskysymys myös. Niin kuin aiemmin kuvasin, meidän aiemman hal-
21



Pöytäkirjan asiakohta PTK 124/2016 vp
lituksemme toimet, mitkä sinänsä olivat oikeita ja kannatettavia, kokoomus niitä oli tuke-
massa, ovat auttaneet isompia yrityksiä ja osakeyhtiöitä mutta nämä pienet, suutarit, par-
turit ja muut, mukaan lukien tietysti apteekkarit, joita täällä sosialidemokraatit halveksu-
vat aika kovallakin sanalla, jotka tekevät ihan kovaa työtä yritystensä kanssa, ovat jääneet
ulkopuolelle, ja nyt sinne kohdennetaan tämä heidän toivomansa yrittäjävähennys. Minun
mielestäni se on hyvä, että näin meidän verotustamme tasapuolistetaan. Niin kuin sanoin,
nämä pienet yritykset maksavat jopa 5 prosenttiyksikköä kovempaa veroa tällä hetkellä
kuin vastaavasti tienaavat työtä tekevät.

20.11 Timo Harakka sd: Edustaja Heinonen puhui tässä siitä, että on ryhdyttävä tekoi-
hin. Kyllä, mielestäni olen valmis seuraamaan erittäin tarkasti, ja varmaan tekin luotte tä-
hän sellaisen seurantajärjestelmän, että voimme tässä salissa, sanotaan, kahden vuoden
päästä todeta, oliko tällä kalliilla yrittäjävähennyksellä minkäänlaisia työllisyys- ja kasvu-
vaikutuksia.

On tunnettua, että Suomen Yrittäjät on etujärjestönä tätä esitystä ajanut erittäin voimak-
kaasti, mutta yksikään verotuksen asiantuntijatyöryhmä, esimerkiksi Martti Hetemäen joh-
tama työryhmä tai mikään mukaan, ei ole nähnyt yrittäjävähennyksen kaltaista toimenpi-
dettä tärkeänä, saatikka välttämättömänä. Valiokunnan kuulema asiantuntija totesikin ai-
van yksikantaan ja aivan suoraan, että tässä ei ole kysymys verotuksen oikaisemisesta tai
oikeudenmukaistamisesta, tässä on kysymys yhdelle erityisryhmälle suunnatusta ve-
roedusta, ja näinhän se on.

Minusta on myönteistä, että Suomen Yrittäjät on tullut meidän kannallemme tässä ar-
vonlisäveron alarajan nostamisessa. Tämä on oikea marssijärjestys. Ei siis niin, että me
täällä salissa luomme Suomen Yrittäjien kannanottoja ja he ohjaavat meidän päätöksente-
koamme, vaan niin, että me esitämme aloitteita ja ilahdumme, että Yrittäjänaiset ry:n lisäk-
si myös Suomen Yrittäjät on tässä nyt vihdoinkin kääntänyt kelkkansa ja nähnyt valon.
Tässä järjestyksessä mennään.

20.13 Toimi Kankaanniemi ps: Herra puhemies! Todellakin, maksuperusteinen alvi,
vanhemmuuden kustannusten tasaus ja kilpailukykysopimukseen sisältyvät monet yrittä-
jyyttä edustavat tai edistävät toimenpiteet ovat tärkeä kokonaisuus, ja tämä on osalisäys sii-
hen. Mutta vielä tärkeämpää on se, että hallitusohjelma on elinkeinopolitiikkaa, työllisyyt-
tä ja taloutta vahvistava vahva kokonaisuus, ja sen osana tämä on pieni mutta merkittävä
uudistus pk-yritysten kannalta.

Mutta nimenomaan tämä, että meillä on hallitusohjelma, jota nyt toteutetaan määrätie-
toisesti, on saanut aikaan taloudessa käänteen. Kun teidän sosialidemokraattien valtiova-
rainministerin ja työministerin aikana työttömyys kasvoi, velka kasvoi kauhealla vauhdilla
ja bkt aleni, niin nyt nämä kaikki ovat kääntyneet kasvuun, siis positiiviseen kasvuun.
Työllisyys paranee, bkt kasvaa, investointisuunnitelmia on paljon. Tämä kertoo siitä, että
tällä politiikalla on muutos saatu aikaan, ja se on kaikkein tärkeintä pk-yritysten kannalta.
Pk-yritykset saavat alihankkijoina ja suorana palvelujen kysynnän kasvun kautta työtä ja
pyörät pyörivät entistä kiivaammin, ja me pääsemme tästä talouden kurjuudesta, johon on
viimeisen seitsemän vuoden aikana eri syistä jouduttu.

Viime vaalikausi oli, niin kuin Raimo Sailaksen Laman taittaja -kirjassa todetaan, surul-
linen. Hän totesi, että se oli hänen aikanaan Suomen huonoin hallitus, epäonnistunein hal-
22



Pöytäkirjan asiakohta PTK 124/2016 vp
litus. Martti Miettusen hallitus oli toiseksi huonoin. Se ymmärsi erota nopeasti, (Puhemies
koputtaa) sen tähden se ei ollut kaikkein huonoin.

Toinen varapuhemies Arto Satonen:  Tässä vaiheessa vastauspuheenvuoroja ei enää
myönnetä. Täällä voi kyllä puheenvuoroa pyytää ja keskustelua voidaan hyvin jatkaa.

20.15 Timo Heinonen kok: Arvoisa puhemies! Meillä on Suomessa noin 300 000 yritys-
tä, ja ne työllistävät yli 1,4 miljoonaa suomalaista ihmistä, ja tämä on merkittävä panos
suomalaisen hyvinvointiyhteiskunnan pyörittämiseen ja rahoittamiseen. Sen takia pidän
tärkeänä sitä, että suomalaisia yrittäjiä arvostetaan ja myös heitä ymmärretään ja kuullaan,
niin kuin hallitus on kuullut. Ei se ole pahaksi, että jos on korvat, niin ne korvat myös kuu-
levat ja sen mukaan voidaan toimia, jos se nähdään kokonaisuuden kannalta järkeväksi. Pa-
lasista tämä kokonaisuus varmasti muodostuu, ja itse olen tässä salissa jo usean vuoden ai-
kana ja viime hallituskaudellakin pitänyt esillä sitä, että kaikki päätökset pitäisi pohtia aina
sen kautta, lisäävätkö ne tähän maahan työtä ja työllisyyttä vai vähentävätkö ne sitä. Nämä
toimenpiteet ovat nyt sellaisia, jotka lisäävät työtä ja työllisyyttä ja ovat sen takia hyviä.

Yksi, mistä voi jokainen tietysti puolueettomasti katsoa, miten suomalaiset yrittäjät täl-
lä hetkellä suhtautuvat tähän tilanteeseen, on yrittäjäbarometri. En muista, koska viimeksi
se olisi näyttänyt ylöspäin, eli suomalaisten yritysten ja yrittäjien luottamus tässä tilantees-
sa on parantunut merkittävästi, ne ovat valmiita katsomaan tulevaisuuteen luottavaisem-
min kuin aiemmin. Merkittävässä roolissa tässä ovat nimenomaan nämä toimenpiteet mut-
ta myös esimerkiksi kilpailukykysopimus, jonka työntekijät ja työnantajat yhdessä neuvot-
telivat. Ne säteilevät sitten näihin päätöksiin, mitä nyt on tapahtunut, että meille tulee lai-
vatilauksia, meille investoidaan ja Suomeen syntyy uutta työtä ja työllisyyttä, ja pitkästä ai-
kaa myös työttömyysluvut ovat kääntyneet laskuun ja kasvu (Puhemies koputtaa) on käyn-
nistynyt.

20.17 Krista Kiuru sd: Arvoisa puhemies! Pyysin vastauspuheenvuoron sen vuoksi, että
edustaja Kankaanniemi totesi, että edeltävä hallitus sekä omien että vieraiden sanojen mu-
kaan epäonnistui pahasti tehtävässään. No, nyt kun tätä hallitusta katsotaan, voidaan ruve-
ta vertailemaan, millä tavalla tämä hallitus onnistuu. Nyt jo voidaan todeta, että tulette jää-
mään historiaan Guinnessin ennätyskirjaan siinä, että tämä hallitus on vatuloinut enem-
män kuin mikään hallitus aikaisemmin, ja vatuloinnilla Nykysuomen sanakirjan mukaan
tarkoitetaan siis kaikenlaista jahkaamista, jonka lopputuloksena olette peruuttaneet enem-
män esityksiä kuin mikään hallitus koskaan. (Timo Heinonen: Ja enemmän on tehty kuin
mikään hallitus!)

Nyt ollaan tilanteessa, jossa me esittelemme yrittäjävähennystä ja niitä keinoja, millä
yrittäjyyttä Suomessa tuetaan. Te esitätte yrittäjätueksi tätä yrittäjävähennystä, jonka me
olemme todenneet tekevän ison loven siihen, miten yrittäjiä Suomessa jatkossa kohdel-
laan. Pienituloiset yrittäjät tästä esityksestä eivät tule hyötymään, ja heitä tässä esityksessä
tullaan rankaisemaan eniten, koska heitä on eniten.

Toiseksi totean, että nämä sosialidemokraattien esittämät kasvupanostukset kaikuvat
kuuroille korville. Minä olen todella pahoillani, edustaja Heinonen, siitä, että te ette halua
edes kuulla opposition vaihtoehtoa. Suomessa on oppositio sen takia, että me esitämme
omat vaihtoehtomme, ja me esitimme samalla summalla kuin tämä noin 120 miljoonaa
kaksi merkittävää toimea, ja te kehtaatte täällä väittää, te kehtaatte väittää, että oppositio ei
23



Pöytäkirjan asiakohta PTK 124/2016 vp
esitä mitään toimia, kunhan rutisee vaan. Me rutisimme, että tämä yrittäjävähennys on epä-
reilu. Se on epäoikeudenmukainen yrittäjille itselleen, ja se on epäoikeudenmukainen ve-
ronmaksajille, koska kasvupanostuksia ei synny. Me esitimme kahta korvaavaa toimea, ja
se ei näytä teille millään kelpaavan. Siksi minä toteaisin, että te olette ei-liikkeen edustajia
ettekä halua luoda aitoja, oikeita (Puhemies koputtaa) kasvupanostuksia.

20.19 Sami Savio ps: Arvoisa puhemies! Oppositio on nyt tänään esittänyt, jälleen ker-
ran, kovaa kritiikkiä tätäkin hallituksen esitystä vastaan, ja aika monia muitakin esityksiä
vastaan, mutta haluan kuitenkin myös itse tuoda esille muutamia seikkoja.

Edustajat Kankaanniemi ja Heinonen äsken esittelivät ansiokkaasti muutamia nykyhal-
lituksen yrittäjämyönteisiä toimenpiteitä, enkä halua niitä enää tässä kerrata sen enempää
mutta haluan kuitenkin lisätä siihen listaan vielä, että tämä hallitus muun muassa kasvattaa
kotitalousvähennyksen määrää, mikä osaltaan kohentaa yrittäjyyden edellytyksiä. Samoin
tämä hallitus on sekä viime syksynä päättänyt että nyt tänä syksynä tulee päättämään tulo-
veron kevennyksistä. Ne parantavat paitsi tavallisen palkansaajan ostovoimaa myös mo-
nen pienituloisen yrittäjän asemaa ja parantavat myös työn vastaanottamisen ja työllistä-
misen edellytyksiä. Lisäksi hallitus tulee ensi keväänä kehysriihessä käsittelemään uusia
pk-yritysten ja muidenkin yritysten toimintaedellytyksiä parantavia toimenpiteitä, esi-
merkkinä mainittakoon vaikkapa investointivaraus, josta on julkisuudessa keskusteltu.

Arvoisa puhemies! Nämä kaikki mainitsemani ja aiemmin mainitut toimenpiteet kohen-
tavat osaltaan yrittämisen ja työllistämisen edellytyksiä. Yksikään keino ei varmaankaan
yksinään tee sitä loputtoman paljon, mutta yhdessä ne ovat kuitenkin merkittäviä, ja, kuten
on tänäänkin todettu, ne luovat osaltaan positiivista ja yrittäjähenkistä ilmapiiriä maassam-
me. Juuri sitä Suomi kaipaa ja tietysti sen myötä myös uusia työpaikkoja, ja niitä (Puhe-
mies koputtaa) olemme jo saaneet tällä hallituskaudella aikaan.

20.21 Toimi Kankaanniemi ps: Herra puhemies! Tuosta vatuloinnista puheen ollen, mi-
nulla oli kunnia olla hallitusneuvotteluissa 2011 ja 2015. Ja kun 2011 kuuden puolueen hal-
litusta muodostettiin oikealta vasemmalle tai vasemmalta oikealle, niin siellä ei saatu kir-
jattua hallitusohjelmaan oikeastaan yhtään mitään uudistusta. Ja sitten ne kaikki epäonnis-
tuivat, mitä yritettiinkin, koska hallituksen sisällä eivät laitapuolueet päässeet yhteisym-
märrykseen juuri mistään, ja näin ollen se hallitus — tai oli kaksikin hallitusta sinä kaute-
na, kaksi pääministeriä — ei tuonut eduskuntaan juuri minkäänlaisia esityksiä ja uudistuk-
sia. Eli eduskunnasta ei tarvinnut eikä voinut vetää mitään esityksiä pois, kun niitä ei
hallitus tänne edes saanut aikaiseksi. Ja juuri sen takia sitten Suomen talous meni alaspäin
kuin lehmän häntä.

Eli tämä tilanne nyt on täysin toinen. Nyt hallitusohjelmassa on valtavan paljon toimen-
piteitä. Ne lyhyessä ajassa, kahden kolmen viikon aikana, sinne kirjattiin, ja on selvä, että
kun niitä valmistellaan ministeriöissä asiantuntijoiden toimesta, niin tulee eteen suuressa
määrässä esityksiä, sellaisia kohtia, joista todetaan vasta siinä vaiheessa, että niitä ei ole
viisasta toteuttaa, ja sitten niitä vedetään pois tai niistä luovutaan. Ja juuri viisas, vastuul-
linen hallitus tekee näin.

Pyydän edustaja Kiurua ja Harakkaa lukemaan tuon Jyrki Vesikansan kirjan Laman tait-
taja, Raimo Sailaksen, sosialidemokraattisen korkean virkamiehen elämäkerran. Siellä on
todella mielenkiintoista tekstiä lähihistoriasta ja myös viime hallituksen ja muun muassa
sosialidemokraattien toiminnasta tällä vuosikymmenellä ja aiemminkin.
24



Pöytäkirjan asiakohta PTK 124/2016 vp
Yleiskeskustelu päättyi.

Eduskunta hyväksyi hallituksen esitykseen HE 176/2016 vp sisältyvän lakiehdotuksen si-
sällön mietinnön mukaisena. Eduskunta yhtyi valiokunnan ehdotukseen lakialoitteeseen
LA 68/2016 vp sisältyvän lakiehdotuksen hylkäämisestä. Lakiehdotuksen ensimmäinen
käsittely päättyi.
25


