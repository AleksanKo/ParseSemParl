















































DEM5E35.tmp.xml


Pöytäkirjan asiakohta PTK 51/2018 vp

 Tarkistettu
4.0

Pöytäkirjan asiakohta 

PTK 51/2018 vp

Täysistunto

Torstai 17.5.2018 klo 16.03—18.18

2.3. Suullinen kysymys sote-palveluiden toteutumisesta (Arja Juvonen ps)
Suullinen kysymys SKT 68/2018 vp

Suullinen kyselytunti

Puhemies Paula Risikko: Myös perussuomalaisten eduskuntaryhmällä oli aiheeseen liit-
tyvä kysymys. — Edustaja Juvonen.

Keskustelu

16.31 Arja Juvonen ps: Arvoisa rouva puhemies! Arvoisa ministeri Orpo, te syleilitte
maailmaa sillä, mitä te äsken sanoitte. Minä kysyn teiltä: Valinnanvapaus ei sovellu yhtä-
läisesti kaikille asiakasryhmille. ”On esimerkiksi näyttöä siitä, että valinnanvapausjärjes-
telmä sopii huonosti heikon toimintakyvyn omaavien kotihoidon asiakkaiden tarpeisiin
vastaamiseen.” Mistä on tämä lause? Se on valinnanvapauslakiesityksestä sivulta 155. Se,
joka kirjoitti tämän lauseen, jätti tähän esityksen pienen viestin. Ja on hienoa, että me pe-
russuomalaiset olemme sen sieltä kaivaneet teille, jotta tekin sen muistatte ja tiedätte.

Te haette sotesta 3 miljardin säästöjä, ja nyt on tullut viimeisin tieto, että valinnanva-
paus tuo nolla säästöä. Mistä te haette ikääntyneistä ja vanhuksista ne säästöt? Millä pieni-
tuloinen vanhus valitsee ja saa sen tulevan palvelun, kun asiakasmaksut nousevat? Asia-
kasseteli on... [Puhemies: Kysymys!] — Minä kysyinkin juuri, millä ihmeellä te hoidatte
sen, että vanhus saa sen hoidon ja palvelut paranevat.

16.32 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! On aivan totta, että esityksessä on arvioitu hyvin tarkkaan ja avoimesti valin-
nanvapauden moninaisia vaikutuksia. On myös käyty läpi sitä, että valinnanvapaus ei en-
sinnäkään tule osaksi kaikkia sote-palveluita, toisin kuin tästä keskustelusta voisi päätellä.
Toisekseen voi olla myös valitsematta, sekin on osa mahdollisuutta valita. Kolmannek-
seen lakiin on kirjoitettu velvollisuus, erityiset pykälät, tukea valinnan tekemistä sellaisille
ihmisille, jotka ovat syystä tai toisesta heikommassa asemassa tai alentuneella toimintaky-
vyllä.

Mitä tulee tähän kokonaisuuteen ja mahdollisuuteen valita, tässä keskustelussa unoh-
tuu, että valinta ei aina tapahdu yksityisen ja julkisen palvelutuottajan välillä, vaan sen voi
tehdä myös julkisten palvelutuottajien välillä eri sote-palveluiden osassa. Ja tämä kaikki
kytkeytyy tiiviisti siihen, [Puhemies koputtaa] että kysymys on palveluiden parantamisen
pyrkimyksestä.

Kysymyksen käsittely päättyi.


