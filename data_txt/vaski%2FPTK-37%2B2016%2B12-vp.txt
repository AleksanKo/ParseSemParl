















































DEMF32F.tmp.xml


Pöytäkirjan asiakohta PTK 37/2016 vp
Pöytäkirjan asiakohta 

PTK 37/2016 vp

Täysistunto

Keskiviikko 13.4.2016 klo 13.59—15.58

12. Hallituksen esitys eduskunnalle laiksi liikenneturvallisuusmaksusta
Hallituksen esitys HE 125/2015 vp
Valiokunnan mietintö LiVM 5/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 12. asia. Käsittelyn pohjana on liikenne- ja viestintävaliokunnan mietin-
tö LiVM 5/2016 vp. Nyt päätetään lakiehdotuksen sisällöstä.

Keskustelu

15.38 Mikko Alatalo kesk: Arvoisa puhemies! Esittelen tätä lakiesitystä ja mietintöä,
koska varsinainen liikennevaliokunnan puheenjohtaja on Aasian-matkalla, ja nyt varapu-
heenjohtajan ominaisuudessa sen teen.

Tässähän ehdotetaan säädettäväksi uusi liikennevakuutuslaki, ja nämä muutokset sel-
keyttäisivät ja osin parantaisivat vakuutuksenottajien sekä vahinkoa kärsineiden asemaa ja
oikeuksia. Todellakin valiokunta pitää erittäin hyvänä, että pitkän ja perusteellisen valmis-
telun jälkeen tämä liikennevakuutuslain kokonaisuudistus voidaan saada voimaan 2017
alusta. Esityksen mukaan vakuutuksenottajan vahinkohistoria tulee ottaa huomioon yksi-
tyishenkilöiden liikennevakuutusmaksujen määräytymisessä. Tässä on nimenomaan se,
että valiokunta on pitänyt ongelmallisena nykyistä sääntelyä ja sen soveltamiskäytäntöä,
jonka mukaan yksityishenkilön ottaessa vakuutuksen kakkosautolleen sille ei vahinkohis-
torian huomioonottamisvelvollisuudesta huolimatta myönnetä niin sanotun ykkösauton
käytöstä kertyneitä bonushyvityksiä. Näin esityksen myötä vakuutusyhtiöt voivat jatkossa
ottaa vahinkohistorian joustavammin huomioon myös tämänkaltaisissa tilanteissa. 

Jotain muutostarpeita tässä on ollut, ja asiantuntijakuulemisessa on tuotu esille epäkoh-
ta, jonka mukaan pyörätuoleille ja vastaaville kevytrakenteisille vammaisten liikkumisvä-
lineille ei ole vuoden 2016 alusta lukien voinut ottaa liikennevakuutusta. Valiokunta eh-
dottaa jäljempänä, että nämä monien vammaisten jokapäiväisen liikkumisen kannalta vält-
tämättömät apuvälineet saadaan liikennevakuutusjärjestelmän piiriin. Valiokunta ehdot-
taa, että kyseiset ajoneuvot vapautetaan selkeästi liikennevakuutuksen ottamisvelvollisuu-
desta ja niiden mahdollisesti aiheuttamat vahingot korvataan Liikennevakuutuskeskuksen
toimesta.

Lisäksi valiokunta katsoo jäljempänä yksityiskohtaisissa perusteluissa tarkemmin esille
tuoduin perustein, että esityksessä on tarkoitettu, että ajoneuvokilpailujen kuljettajanpaik-
kasuoja säilytettäisiin myös jatkossa. Tästä on keskusteltu jonkun verran, onko tämä oi-
kein. Toisaalta moottoriurheilu on myös nuorisotyötä. Esityksessä kyseinen suoja oli esi-
tetty poistettavaksi, mutta valiokunta ei pidä tarkoituksenmukaisena, että moottoriurheilun
 Tarkistettu
4.0



Pöytäkirjan asiakohta PTK 37/2016 vp
harrastajan vakuutusturva heikkenisi olennaisesti ja kilpailutoiminnan kustannukset nousi-
sivat vapaaehtoisten vakuutusten korkeampien vakuutusmaksujen myötä.

Tässä on tietysti paljon asioita, mutta otan vielä vain yhden sitaatin täältä. "Lisäksi va-
liokunta toteaa, että jatkossa on tarpeen selvittää, miten tahallisiin liikennevakuutusmak-
sujen laiminlyöntitapauksiin voitaisiin puuttua nykyistä tehokkaammin. Valiokunnan saa-
man selvityksen mukaan esimerkiksi Ruotsissa vakuutusyhtiöillä on mahdollisuus irtisa-
noa liikennevakuutus tämän kaltaisissa tilanteissa." Esimerkiksi Malmön alueella on tullut
tällainen niin sanottu bilmålvakt-ilmiö, eli siellä autoja trokataan omistajien kesken koko
ajan niin, että ei tehdä liikennevakuutusta ja liikennevakuutukset jätetään maksamatta. On
tapauksia, kriminaaleja tapauksia, jotka ovat nuoresta iästään huolimatta omistaneet kym-
meniä eri autoja, mutta ovat välttäneet näitä liikennevakuutuksia. Tämä ilmiö saattaa ran-
tautua myös Suomeen, ja sen takia vakuutusyhtiöt ovat olleet vähän huolissaan tästä asias-
ta, koska silloin me tavalliset vakuutuksen maksajathan tietysti maksamme myös näitten
ihmisten vahingot, jos he sitten liikenteessä sellaisia tekevät.

Tässä suurin piirtein oli sisältö. Totta kai siellä on paljon myös muita yksityiskohtia,
mutta jääkööt ne nyt tässä tilaisuudessa kertomatta.

15.42 Katja Taimela sd: Arvoisa herra puhemies! Aivan lyhyesti täältä paikaltani haluan
itse kanssa todeta, että ensinnäkin hyvässä yhteistyössä tuolla liikenne- ja viestintävalio-
kunnassa on tätä hallituksen lakiesitystä käsitelty, ja täytyy sanoa, että liikenne- ja viestin-
tävaliokunnan varapuheenjohtaja Alatalo esitteli oikeastaan tässä omassa puheenvuoros-
saan just ne kipukohdat, jotka siellä valiokuntakäsittelyssä, erittäin laajassa ja kattavassa
sellaisessa, tulivat esille.

Me tosissaan huomasimme hallituksen esityksessä tässä substanssivaliokunnassa nämä
kaksi selkeää epäkohtaa. Toinen koski vammaisten henkilöiden liikkumisvälineiden lii-
kennevakuutusta ja toinen ajoneuvokilpailujen kuljettajanpaikkasuojaa. Muutimme ihan
asiantuntijakuulemisten perusteella nämä kaksi kohtaa nyt, kun tätä omaa mietintöä käsit-
telimme, ja niillä muutoksilla valiokunta puolsi ihan yksituumaisesti muutoin tämän la-
kiehdotuksen hyväksymistä. Minä haluan itse myös korostaa, että laajempaa keskustelua
käytiin valiokuntatyössä myös todellakin tästä, että jatkossa on tarpeen selvittää, miten näi-
hin tahallisiin liikennevakuutusmaksujen laiminlyöntitapauksiin voitaisiin puuttua nykyis-
tä tehokkaammin. Myös naapurimaissa kuitenkin on ihan hyviä esimerkkejä siitä, että ei
niin sanotusti toisen kukkarolla ja toisen maksamisilla mennä jatkossakin eteenpäin.

Tämä oli erittäin kattava, hyvä paketti ja myös kannatettava täältä opposition näkökul-
masta.

15.44 Eeva-Maria Maijala kesk: Arvoisa puhemies! Juuri niin kuin edelliset ovat toden-
neet, meillä liikenne- ja viestintävaliokunnassa tätä asiaa on käsitelty hyvin tarkasti. Siinä
vaiheessa ainakin minulle on tullut sellainen käsitys, että meillä on jo nykyisin olemassa
aika hyvin toimiva liikennevakuutuskokonaisuus, ja nyt sitä saatiin hieman parannettua
vielä eteenpäin.

Ongelmaisena asiana ovat olleet ennen kaikkea vaikutukset kakkosautoon näissä liiken-
nevakuutusasioissa, koska perinteisesti on ollut sillä tavalla, että ensimmäisen auton hyvät-
kään bonukset eivät ole saaneet hyvitystä sitten siinä kakkosautossa. Mutta nyt on hyvä,
että jatkossa kakkosautossakin voidaan huomioida joustavasti vahinkohistoria. Jos ei siel-
lä mitään isompia tapahtumia ole ollut, niin se voidaan huomioida. Nyt vain kannustan va-
2



Pöytäkirjan asiakohta PTK 37/2016 vp
kuutusyhtiöitä, että ne ottaisivat ja tekisivät sellaisia malleja, jonka mukaisesti olisi tämä
asia huomioitu.

Yleiskeskustelu päättyi.

Eduskunta hyväksyi hallituksen esitykseen HE 125/2015 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


