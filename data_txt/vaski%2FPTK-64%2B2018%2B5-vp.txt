















































DEM1BC.tmp.xml


Pöytäkirjan asiakohta PTK 64/2018 vp
Pöytäkirjan asiakohta 

PTK 64/2018 vp

Täysistunto

Tiistai 12.6.2018 klo 13.59—18.11

5.  Valtioneuvoston selonteko eduskunnalle  Suomen tuesta Afganistanille ja Suomen osal-
listumisen lisäämisestä Resolute Support  kriisinhallintaoperaatiossa

Valtioneuvoston selonteko VNS 3/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään ulkoasiainvaliokuntaan, jolle puolustus-
valiokunnan on annettava lausunto.

Valtioneuvoston esittelypuheenvuoron jälkeen keskustelu käydään etukäteen pyydetty-
jen puheenvuorojen osalta nopeatahtisena. Ryhmäpuheenvuorojen ja muiden etukäteen va-
rattujen puheenvuorojen pituus on enintään 5 minuuttia. Puhemiesneuvosto suosittaa, että
myös nopeatahtisen keskusteluosuuden jälkeen pidettävät puheenvuorot kestävät enintään
5 minuuttia. Lisäksi myönnän harkitsemassani järjestyksessä 1 tai 2 minuutin pituisia vas-
tauspuheenvuoroja.

Ensiksi esittelypuheenvuorot, ministeri Soini ja ministeri Niinistö, molemmat 5 minuut-
tia.

Keskustelu

15.41 Ulkoministeri Timo Soini (esittelypuheenvuoro): Arvoisa rouva puhemies! Edus-
kunnalle annetussa selonteossa tehdään katsaus Afganistanin tilanteeseen ja Suomen tu-
keen Afganistanille. Selonteolla myös kuullaan eduskuntaa sotilaallisesta kriisinhallinnas-
ta annetun lain mukaisesti liittyen Suomen osallistumisen lisäämiseen Resolute Support
-kriisinhallintaoperaatiossa.

Afganistanin kehitys ja vakaus edellyttävät kestävän ratkaisun löytämistä konfliktiin ja
maan hallitukselta kykyä vastata kansalaisten turvallisuudesta ja toimivasta hallinnosta.
On selvää, että tämän tavoitteen saavuttamiseksi tarvitaan edelleen kansainvälisen yhtei-
sön tukea.

Suomen on edelleen syytä olla mukana tukemassa Afganistania. Olemme osallistuneet
Afganistanin vakauttamiseen ja jälleenrakentamiseen vuodesta 2002 lähtien. Afganistan
on yksi Suomen ulko- ja turvallisuuspolitiikan prioriteetteja. Afganistan on Suomen suu-
rin kahdenvälinen kehitysyhteistyökumppani, jota olemme sitoutuneet tukemaan noin 28
miljoonalla eurolla vuodessa vuosina 2017—2020.

Olemme tukeneet Afganistania myös kriisinhallinnan keinoin. Suomi osallistui vuonna
2015 päättyneeseen ISAF-operaatioon. Sen jälkeen olemme olleet mukana pienimuotoi-
semmassa Naton Resolute Support -operaatiossa, jonka tarkoituksena on tukea Afganista-
nin omien turvallisuusviranomaisten kapasiteetin vahvistamista ja kykyä vastata maan tur-
vallisuudesta. Suomen lähestymistapa on kokonaisvaltainen. Tukemme kattaa myös hu-
 Tarkistettu
4.1



Pöytäkirjan asiakohta PTK 64/2018 vp
manitaarisen avun ja ajankohtaisena teemana muuttoliikettä ja palautuksia koskevan yh-
teistyön.

Afganistan on edelleen hauras valtio. Turvallisuustilanne ei ole kehittynyt viime vuosi-
na toivotulla tavalla. Kehityksen aikaansaaminen on hidasta ja riskialtista. Tämä on myön-
nettävä.

On kuitenkin pidettävä mielessä, että Suomen ja muun kansainvälisen yhteisön tuki on
myös tuottanut tärkeitä tuloksia. Selonteosta käy ilmi, että vuoden 2002 tilanteeseen näh-
den Afganistanissa on tapahtunut myönteistä kehitystä. Talibanin jäljiltä maa oli raunioi-
na. Kohentumista on tapahtunut koulutus- ja terveydenhuoltosektoreilla. Elinajanodote on
noussut ja lähentelee 61:tä vuotta. Koulun aloittavista lapsista noin 40 prosenttia on tyttö-
jä, kun 2000-luvun alussa tytöt eivät voineet käydä koulua lainkaan.

Arvoisa rouva puhemies! Ihmisoikeustilanteessa on tapahtunut edistymistä kokoontu-
misvapauden ja media- ja ilmaisunvapauden suhteen. Veronkantokyky on parantunut, ja
taloudessa on viriämisen merkkejä. On näkymiä, että Afganistan voisi siirtyä apuriippuvai-
suudesta kohti suurempaa omavaraisuutta. Vaikeista olosuhteista huolimatta Afganistanis-
sa on järjestetty useammat vaalit ja maa valmistautuu parhaillaan lokakuun parlamentti-
vaaleihin.

Sekin on pidettävä mielessä, että turvallisuusvastuu siirrettiin ISAF-operaation päättä-
misen yhteydessä vuonna 2015 Afganistanin omille turvallisuusviranomaisille. Tämä on
lähtökohta myös jatkossa. Turvallisuustilanne on kuitenkin heikko, ja tämä on yksi keskei-
simmistä kehityksen esteistä.

Tarvitaan myös alueellista lähestymistapaa — Afganistanin vakauttamiseen tarvitaan
myös naapurimaiden rakentavaa osallistumista. Maassa ja sen lähialueilla toimii yli 20
kansainvälistä terroristiryhmittymää. Turvallisuustilanteen heikkeneminen edelleen jättäi-
si tilaa terrorismin ja ääriliikkeiden vahvistumiselle. Näiden ääriliikkeiden toiminta ei kat-
so valtioiden rajoja.

Lisääntyvä epävakaus Afganistanissa voisi johtaa myös hallitsemattomaan muuttoliik-
keeseen. Suomen ja Afganistanin viranomaisyhteistyö palautuskysymyksissä toimii tällä
hetkellä hyvin, mutta koska Afganistanin konflikti jatkuu haastavana ja kansalaisten ylei-
nen näköalattomuus on suurta, ei muuttoliikkeen uutta aktivoitumista voida sulkea pois.

Arvoisa rouva puhemies! Muutama sana Resolute Support -operaatiosta: Se on kansain-
välisen yhteisön keskeinen keino tukea Afganistanin turvallisuuden vakauttamista. Sen
keskeinen lähtökohta on, että Afganistanin turvallisuusvastuu on maan omilla turvallisuus-
joukoilla. Operaatio keskittyy koulutus- ja neuvonantajatoimintaan. Afganistanin turvalli-
suusviranomaisten itsenäinen toimintakyky on RS-operaation myötä parantunut mutta ei
ole riittävällä tasolla. Kansainvälisen tuen jatkuminen on välttämätöntä.

Kun turvallisuustilanne jatkuu vaikeana, ei Resolute Support -operaation alkuperäisissä
suunnitelmissa operaation supistamiseksi voitu edetä. Joukkojen määrää on tarkoitus vah-
vistaa aiemmasta noin 13 000 sotilaasta noin 16 000:een, ja tämä operaation vahvistami-
nen nousee esille myös Naton heinäkuun huippukokouksen yhteydessä.

Suomi osallistuu tällä hetkellä operaatioon 30 sotilaalla, ja kansallinen osallistumisman-
daatti on ollut noin 40. Esillä olevassa selonteossa esitetään, että Suomi vahvistaisi osallis-
tumistaan nostamalla osallistumistasonsa noin 60 sotilaaseen 1.1.2019 alkaen. Osallistu-
minen keskitettäisiin Saksan johtamalle pohjoiselle komentoalueelle.

Arvoisa rouva puhemies! Lopuksi: Suomen vahvuuden kasvattaminen vastaisi Suomen
aktiivista osallistumista sotilaalliseen kriisinhallintaan ja Suomen asemaa Naton edisty-
2



Pöytäkirjan asiakohta PTK 64/2018 vp
neenä kumppanina. Se olisi myös tärkeä osa Suomen kokonaisvaltaista sitoutumista Afga-
nistanin vakauttamiseen ja kehitykseen.

Puhemies Paula Risikko: Seuraavaksi ministeri Niinistö, 5 minuuttia.

15.47 Puolustusministeri Jussi Niinistö (esittelypuheenvuoro):  Arvoisa rouva puhe-
mies! Kuten hyvin tiedämme, Suomi on osallistunut kriisinhallintaan Afganistanissa jo pit-
kään, itse asiassa vuodesta 2002 alkaen, eikä loppua näy, vieläkään. Enimmillään maassa,
aiemmassa ISAF-operaatiossa, palveli 195 suomalaista sotilasta.

Kuten ministeri Soini edellä totesi, nyt käynnissä olevassa Resolute Support eli RS-ope-
raatiossa tavoitteena on Afganistanin turvallisuusjoukkojen ja -rakenteiden saattaminen
sellaiselle tasolle, että ne pystyvät lopulta itsenäisesti pitämään maan turvallisuustilanteen
vakaana. Tähän on vielä matkaa. Siksi tarvitsemme strategista kärsivällisyyttä.

RS-operaatioon osallistuvat joukot ovatkin päätyneet tilannearviossaan siihen, että ope-
raatiota on jatkettava alkuperäistä suunnitelmaa pidempään ja sitä on vahvistettava. Ope-
raatiosta puuttuu joukkoja, ja niitä pyritään nyt lisäämään. 

Naton puolustusministerikokouksessa viime viikolla käydyssä keskustelussa 23 maata
ilmoitti lisäävänsä sotilaittensa määrää, mukaan lukien Suomi. Olin paikalla. Kaikkiaan
RS-operaatiossa on 39 joukkoja asettavaa maata. Seuraavan kerran Afganistanin tilannetta
käsitellään Naton huippukokouksessa heinäkuussa. 

Arvoisa rouva puhemies! Suomen kriisinhallintaosallistumisen kannalta on perusteltua
säännöllisesti arvioida myös eduskunnan täysistuntokeskusteluissa kriisinhallintaosallistu-
misemme koko kuvaa, sitä, mihin operaatioihin osallistumme ja minkälaisilla suoritusky-
vyillä. RS-operaatioon osallistuminen on osa Suomen ulko- ja turvallisuuspolitiikkaa. Puo-
lustushallinnon näkökulmasta on tärkeää, että osallistuminen myös tukee kansallisen puo-
lustuksen kehittämistä sekä kasvattaa kantahenkilökunnan ja reserviläistemme osaamista. 

Kriisinhallintaosallistumiseen liittyy aina riskinsä, ja siksi haluankin toistaa sen, mitä
selontekoon on tältä osin kirjattu: ”Pääkaupunki Kabulin turvallisuustilanne jatkuu heik-
kona. Terroristien kohteita ovat hallinto ja turvallisuusjoukot, mukaan lukien ministeriöt,
oikeusistuimet ja poliisiasemat sekä kansainvälisen yhteisön kohteet, kuten RS:n tukikoh-
dat ja suurlähetystöt. Kapinallisten keinovalikoimaan Kabulissa kuuluvat räjähdeiskut, au-
topommit, itsemurhahyökkäykset, suora-ammuntatuli, epäsuora tuli, pienoislennokki- ja
kopteritoiminta sekä eri elementtejä yhdistelevät monimuotohyökkäykset.”

Suomen osallistumisen painopiste on tällä hetkellä neuvonantajatoiminnassa, joka sisäl-
tää myös Kabulissa neuvonantajina toimivien suojaamiseen tarkoitetun omasuojahenkilös-
tön. Tämän lisäksi Suomen osallistuminen käsittää osallistumisen operaation esikuntateh-
täviin sekä tarvittavan kansallisen tuen. Neuvonantajatoimintaa toteutetaan nyt pääosin
pohjoisella alueella, Mazar-i-Sharifissa. Kabulin alueella Suomen osallistuminen käsittää
esikuntaupseereita, neuvonantajia ja mainitun neuvonantajien omasuojaryhmän. 

Suomi vahvistaa osallistumistaan nostamalla joukkojen määrän 60 sotilaaseen ensi vuo-
den alusta. Samalla Suomen osallistuminen keskitetään Saksan johtamalle pohjoiselle ko-
mentoalueelle Mazar-i-Sharifiin. Operaatioon on jatkossa tarkoitus asettaa jääkärijouk-
kue, neuvonantajia, kouluttajia ja esikuntahenkilöstöä.

Jääkärijoukkueen tarjoaminen RS-operaatioon tarjoaa luontevan jatkumon Libanonin
UNIFIL-operaatiossa harjaantuneen henkilöstön ja valmiusjoukkokoulutettujen reservi-
3



Pöytäkirjan asiakohta PTK 64/2018 vp
läisten käytölle vaativissa olosuhteissa. Näin saadaan myös kokemuksia muun muassa
operoinnista vaativassa kriisinhallinnassa ja vaativissa neuvonantajatehtävissä. 

Mazar-i-Sharifissa Suomella on valmiit kansallisen huollon tukeutumisjärjestelmät, so-
pimukset ja tukikohtarakenteet. Samalla Suomen osallistumiselle RS-operaatioon muo-
dostuu selkeä alueellinen ja toiminnallinen painopiste. 

Joukkovahvuuden nostaminen 60 sotilaaseen mahdollistaa tarkoituksenmukaisten jouk-
kokokonaisuuksien muodostamisen sekä suomalaisen joukon johtamisen, huollon, hallin-
non ja kansallisen tuen järjestämisen olosuhteiden edellyttämällä tavalla. 

Arvoisa rouva puhemies! Lopuksi haluan vielä todeta, että sotilaalliseen kriisinhallin-
taan osallistumisen kivijalka on kansallinen puolustus. Kriisinhallintaoperaatioissa vaadit-
tava sotilaallinen perusosaaminen luodaan kansallisen puolustuksen tehtävissä. Laadulli-
sesti ja määrällisesti riittävä kotimaan koulutus- ja harjoitustoiminta yhdessä kansainväli-
sen harjoitustoiminnan kanssa ovat perusedellytys palvelusturvalliselle, tulokselliselle ja
vaikuttavalle kriisinhallintaosallistumiselle.

Puhemies Paula Risikko: Sen jälkeen mennään eduskuntaryhmittäin.

15.52 Markku Pakkanen kesk (ryhmäpuheenvuoro): Arvoisa rouva puhemies! Afganis-
tanin vakauttamiseen tarvitaan kestävä poliittinen ratkaisu. Kansainvälinen yhteisö on
osallistunut Afganistanin vakauttamiseen useiden vuosien ajan. Myös Suomi on kantanut
kansainvälisen vastuunsa ja osallistunut maan vakauttamiseen ja jälleenrakentamiseen jo
vuodesta 2002 lähtien. Kuluneiden 15 vuoden aikana ihmisoikeuksien kunnioitus ja nais-
ten asema on osin parantunut, mutta edelleen tasa-arvossa ja koulutukseen pääsyssä on va-
kavia ongelmia. 

Afganistan on hauras valtio, jonka turvallisuustilanne on heikentynyt ISAF-operaation
loppumisen jälkeen. Poliittinen tilanne on epävarma. Maassa ja sen lähialueilla toimii yli
20 terroristiryhmää. Huumetuotanto on laaja ongelma, ja talous perustuu ulkomaiseen
apuun. Ongelmat muodostavat kasvualustan terrorismille ja ääriliikkeille. Epävakauden
kasvu johtaisi myös yhä lisääntyvään hallitsemattomaan muuttoliikkeeseen. Siksi Naton
Resolute Support -operaatiota on jatkettava, jotta maa pääsisi kestävämmän rauhan tielle.
Avain Afganistanin vakauttamiseen löytyy kestävästä poliittisesta ratkaisusta, vapaista
vaaleista ja maan oman kantokyvyn vahvistamisesta kantaa vastuuta turvallisuudesta ja tu-
levaisuudestaan. Kansainvälisen yhteisön, YK:n etulinjassa, on kyettävä luomaan Afganis-
tanin rauhanprosessin tukemiseksi selkeä tiekartta ja toimintasuunnitelma kohti kestävää
poliittista ratkaisua. 

Arvoisa puhemies! Suomi on osallistunut vuodesta 2015 lähtien sotilaalliseen kriisin-
hallintaan Resolute Support -operaatiossa. Yhdysvaltojen ja EU-maiden panos tälle ope-
raatiolle on ollut merkittävä, ja sen jatkuminen on perustunut tarveharkintaan. Kaksi suo-
malaista sotilasta on menehtynyt Afganistanissa palvelustehtäviä suorittaessaan. Taakka
on ollut raskas. Osallistuminen sotilaalliseen kriisinhallintaan on arvokas, vaativa ja vaa-
rallinen tehtävä. Operaatioihin lähteville, niistä kotiutuneille ja kotiutuville on annettava
kaikki tarpeellinen tuki. Suomen osallistuminen operaatioihin ei voi olla ikuista. Osallistu-
misessa on huomioitava tapauskohtaisesti kansainvälisen yhteistyön tarpeet, operaation
riskit, se, millaisiin tehtäviin meitä tarvittaisiin, ja hyödyt kansalliselle puolustukselle. 

Arvoisa puhemies! Omat kokemukseni YK-tehtävistä ajoittuvat vuosille 89—90 Nami-
biassa. Silloin Suomi oli suuri rauhanturvaajavaltio niin sotilaiden määrän suhteen kuin
4



Pöytäkirjan asiakohta PTK 64/2018 vp
vaikutusvallan suhteen. 88 suomalaiset palkittiin Nobelin rauhanpalkinnolla. Afrikassa
Namibia oli ensimmäinen suomalainen suuri operaatio. Alhaalla oli silloin yli 2 000 suo-
malaista. Heistä 950 suoritti tehtäväänsä Namibiassa. Mutta sen operaation opetus oli, että
se alkoi maalis—huhtikuussa 89 ja se päättyi huhti—toukokuussa 90. Sinne mentiin, teh-
tävä suoritettiin ja tultiin kotiin, elikkä se oli vahvasti suomalaisissa käsissä oleva rauhan-
turvaoperaatio, joka saatiin päätökseen. Siitä hyvänä suomalaisena esimerkkinä, varmaan
ansioituneimpana henkilönä, on Martti Ahtisaari.

Arvoisa puhemies! Afganistanin hauras tilanne huomioiden keskustan eduskuntaryhmä
pitää perusteltuna Suomen osallistumisen vahvistamista noin 60 sotilaaseen ensi vuoden
alusta alkaen. Osallistumisen myötä saamme kokemusta vaativissa kriisinhallinnan tehtä-
vissä ja neuvonantotehtävissä. Osallistuminen vahvistaa myös Suomen asemaa Naton
edistyneenä kumppanina. Suomella on kunniakas historia rauhanturvaamisessa ja kriisin-
hallinnassa. Olemme rauhaa rakentava maa, jonka sotilaita arvostetaan sekä paikallisten
että yhteistyömaiden keskuudessa. Jatketaan tältä pohjalta rauhan, vakauden ja turvallisuu-
den edistämistä omien voimavarojemme puitteissa.

15.58 Timo Heinonen kok (ryhmäpuheenvuoro): Arvoisa rouva puhemies! Hyvät minis-
terit ja edustajakollegat ja muut paikalla olijat! Kun eduskunta edellisen kerran käsitteli
Suomen osallistumista Afganistanin vakauttamiseen vuonna 2014, oli tilanne vaikea, mut-
ta uskoa loi Afganistanin kasvava vastuu omasta turvallisuudestaan. Kansainvälinen yhtei-
sö uskoi ja luotti siihen, että kehitys kohti parempaa jatkuisi ja Afganistan pärjäisi jatkossa
kevyemmällä kannattelulla.

Valitettavasti pari viime vuotta ovat osoittaneet optimismimme vääräksi. Afganistan ei
ollut eikä ole vielä pitkään aikaan valtio, joka voisi seisoa tukevasti omilla jaloillaan. Tur-
vallisuustilanne on heikentynyt, ja uudet terroristiryhmittymät ovat saaneet jalansijaa.
Tämä ei kuitenkaan ole hetki, jolloin meidän tulisi luovuttaa ja jättää maa oman onnensa
nojaan. Nyt on hetki, jolloin kansainvälisen yhteisön, Suomi mukaan lukien, tulee vahvis-
taa tukeaan Afganistanille.

Suomi on ollut mukana Naton sotilaallisessa Resolute Support -kriisinhallintaoperaatios-
sa sen perustamisesta, vuodesta 2015, lähtien samoin kuin ISAF-operaatiossa sitä ennen.
Aluksi Suomi koulutti, tuki ja neuvoi Afganistanin turvallisuusviranomaisia noin 80 soti-
laan vahvuisilla joukoilla. Myöhemmin operaatio on supistettu, kun tilanne näytti valoi-
sammalta. Vaikeutuneen tilanteen takia Nato on päättänyt nyt jatkaa ja uudelleen vahvis-
taa operaatiota tarvepohjaisesti ennalta määräämättömäksi ajaksi. Myös Suomelta on pyy-
detty tähän tukea.

Tänään käsittelemässämme selonteossa Suomen ehdotetaan nostavan sotilaidensa mää-
rää nykyisestä noin 30:stä noin 60:een ensi vuoden alusta. Tämä on järkevä joukkokoko,
joka palvelee niin operaatiota kuin Suomen kansallisiakin intressejä. Se mahdollistaa Suo-
men osallistumiselle alueellisen ja toiminnallisen painopisteen, kun osallistuminen keski-
tetään Saksan johtamalle pohjoiselle komentoalueelle Mazar-i-Sharifiin. Operointi vaati-
vassa kriisinhallinnassa ja neuvontatehtävissä hyödyttää kiistatta myös kansallisia suori-
tuskykyjämme, vaikka tämän tavoitteen merkitys ei nyt ole yhtä merkittävä kuin aiemmin.

Kriisinhallinnan motiivit ovat kuitenkin aina moninaiset. Kokoomuksen mielestä Suo-
men tulee kuulua siihen joukkoon maita, jotka näyttävät ja kantavat vastuuta ja tukevat
hauraimpia valtioita. Kyse on arvoista. Yhtä lailla kyse on kumppanuuksien vahvistami-
sesta. Suomi on Naton edistynyt kumppanimaa, ja erityisasemasta seuraa myös tiettyjä vel-
5



Pöytäkirjan asiakohta PTK 64/2018 vp
vollisuuksia. Kolmanneksi kyse on Suomen omasta turvallisuudesta. Afganistanin alueen
vakaus on suoraan yhteydessä kansainväliseen terrorismiin ja pakolaisten määrään. Tali-
ban on uudelleen vahvistunut. Myös Isis-Daeshin Afganistanin-haara voimistuu. Yhteensä
alueella on yli 20 kansainvälistä terroristiryhmittymää. Vuonna 2015 saimme konkreetti-
sesti kokea, kuinka lähellä kriisi tosiasiassa on, kun Suomeen saapui yli 5 000 afgaanipa-
kolaista. Ääriajattelun vahvistuminen ja hallitsematon muuttoliike ei kumpikaan ole etum-
me.

Arvoisa puhemies! Vaikka näkymä on synkkä eikä turvallisuustilanteen odoteta lähiai-
koina kohenevan, on syytä nostaa esiin myös valopilkkuja: 15 vuodessa naisten ja lasten
asema on parantunut, imeväiskuolleisuus on vähentynyt huomattavasti, ja jo 40 prosenttia
koulun aloittavista lapsista on tyttöjä, kun he vielä 2000-luvun alussa eivät saaneet lain-
kaan osallistua koulunkäyntiin. Tiedämme hyvin, että naisten ja tyttöjen oikeudet ovat
avainasemassa rauhan ja kestävän yhteiskunnan luomisessa. Suomi on tehnyt tässä arvo-
kasta työtä.

Afganistanin vakauttaminen on Suomen ulko-, turvallisuus- ja kehityspolitiikan priori-
teetteja. Kokonaisvaltainen lähestyminen on tarpeen, sillä kehitystavoitteiden saavuttami-
nen edellyttää vakautta ja vakaus edellyttää toimivaa yhteiskuntaa, ihmisoikeuksien toteu-
tumista ja tulevaisuudennäkymiä. Prosessit ovat pitkiä, ja Afganistanin kaltaisessa maassa
on varauduttava myös takapakkeihin.

Arvoisa puhemies! Totuus on, että operaatiossa on riskinsä eikä niitä tule vähätellä.
Omasuojan ja myös vakuutusturvan tulee olla ajan tasalla. Suurempi riski olisi kuitenkin
jättää osallistumatta ja auttamatta. Suomen ja muiden maiden tuella on saavutettu tuloksia.
Ne osoittavat, että vaikeissakin olosuhteissa asiat voivat kehittyä kohti parempaa. Kärsi-
vällisyys on nyt valttia.

Aivan lopuksi on myös hyvä muistaa eräs asia: jos me toivomme solidaarisuutta kump-
paneiltamme, on meillä myös oltava oikeasti tahto ja valmius sitä kantaa. 

16.03 Eero Heinäluoma sd (ryhmäpuheenvuoro): Arvoisa puhemies! Suomi on osallistu-
nut vuodesta 2002 lähtien kansainvälisen yhteisön pyynnöstä Afganistanin vakauttami-
seen ja jälleenrakentamiseen. Viidentoista vuoden aikana saavutetuista edistysaskelista
huolimatta Afganistan on edelleen hauras valtio. Kansainvälisen ISAF-kriisinhallintaope-
raation päätyttyä ja turvallisuusvastuun siirryttyä paikallisille viranomaisille maan turval-
lisuustilanne on jälleen heikentynyt.

Afganistanin vakauttamisen vaikeuskerroin on korkea. Kriisin pitkittyessä ja turvalli-
suustilanteen heikentyessä on paikallaan palauttaa mieleen ne rajoitteet, jotka aina liittyvät
ulkomaiseen sotilaalliseen interventioon ja pysyvämpään läsnäoloon. Hyvistä pyrkimyk-
sistä huolimatta Afganistanin sisäisessä vakaudessa, toimivan kansanvaltaisen hallinnon ja
oikeusvaltion rakentamisessa, ei ole onnistuttu riittävällä tavalla. Afganistanissa ja sen lä-
hialueilla toimii edelleen useita kansainvälisiä terroristiryhmiä, joiden kukistaminen edel-
lyttäisi paitsi turvallisuudesta huolehtimista myös edistymistä taloudessa, tavallisten af-
gaanien hyvinvoinnissa. Tarvitaankin afgaaniyhteiskunnan omaa vastuuta niin koko maan
kehityksestä kuin myös sisäisestä vuoropuhelusta.

Arvoisa puhemies! Vierailin Afganistanissa puhemiehen roolissa vuonna 2012. Tuol-
loin eduskunnan valtuuskunnassa olivat mukana myös silloiset ulkoasiainvaliokunnan pu-
heenjohtaja Timo Soini ja puolustusvaliokunnan puheenjohtaja Niinistö. Tuon matkan ko-
kemukset olivat mieleen painuvia ja vaikuttavia, tänäänkin. Sotilaamme tekivät suurella
6



Pöytäkirjan asiakohta PTK 64/2018 vp
osaamisella ja taidolla oman osuutensa Afganistanin turvallisuuden hyväksi. Yhtä selväksi
kävi, että ulkomaisten joukkojen poistuessa turvallisuustilanne tulee heikentymään, ellei
maahan saada aikaan poliittista ratkaisua. Juuri näin on nyt käynyt. Selvää tuon matkan ko-
kemusten pohjalta oli myös se, että muutos Afganistanissa edellyttää paitsi turvallisuustoi-
mia myös näitä aitoja elämisen mahdollisuuksia, erityisesti työmahdollisuuksia nuorille, ja
myös maan hallinnon tervehtymistä. Korruption vastustamisen täytyy tapahtua aidosti, ei
vain sanoissa.

Eduskuntaryhmämme on vuosien varrella johdonmukaisesti korostanut Afganistan-po-
litiikassa hyvän hallinnon ja ihmisoikeuksien ensisijaisuutta. Jotta Afganistan voi nousta
jaloilleen, tulee sen hallinnosta kitkeä kaikkinainen korruptio ja rakentaa kestävät peruspi-
larit oikeusvaltion toiminnalle. Ihmisoikeuksia, erityisesti naisten ja tyttöjen asemaa paran-
tamalla tuetaan koko yhteiskunnan turvallisuutta ja kehitystä.

Suomi on antanut oman vahvan panoksensa Afganistanin vakauttamiseen ja kehityk-
seen. Kriisinhallintajoukoissa on palvellut lähes 2 000 suomalaista. Kriisinhallintaan ja ke-
hitysyhteistyöhön Suomi on käyttänyt yli 600 miljoonaa euroa. On rehellisesti tänään sa-
nottava, että saavutettuihin tuloksiin ei voi olla tyytyväinen. Katseet kääntyvät vahvasti
Afganistanin sisälle. Maassa lähivuosina käytävät parlamentti- ja presidentinvaalit ovat
seuraava koetinkivi kansallisen demokratian ja oikeusvaltion juurtumiselle ja afgaanien
oman vastuun korostamiselle.

Arvoisa puhemies! Tiedossa on, että sotilaallista, yksin voimaan perustuvaa ratkaisua ei
ole näköpiirissä. Viidentoista vuoden yhtämittaisten taistelujen jälkeen on syytä katsoa to-
tuutta silmiin. Suomen hallituksen tulee Euroopan unionissa ja laajemmalti tehdä työtä Af-
ganistanin sotilaalliseen voimankäyttöön perustuvan strategian muuttamiseksi. Sosiaalide-
mokraattinen eduskuntaryhmä tukee Suomen pyrkimyksiä Afganistanin vakauttamiseksi
ja hyväksyy vahvistetun läsnäolon Afganistanissa. Samalla toteamme painokkaasti, että
sotilaallista ratkaisua ei ole näköpiirissä. Tarvitaan vahva vuoropuhelu maan sisällä ja rau-
hanomainen ratkaisu kriisiin.

16.08 Tiina Elovaara sin (ryhmäpuheenvuoro):  Arvoisa puhemies! Afganistan on käy-
nyt sisällissotaa vuodesta 1979 asti. Maan tilanne on edelleen erittäin heikko. Sinisten
eduskuntaryhmän näkemys on, että turvallisuustilanteen parantaminen on Afganistanin
haasteista ensimmäinen ja suurin. 

Afganistanissa toimii Talibanin ohella monia muita aseellisia ryhmittymiä, jotka saavat
toimeentulonsa muun muassa kukoistavan huumebisneksen avulla. Etniset ja alueelliset
heimot kilpailevat vallasta keskenään. Keskushallinto on heikko. Hallitus kuitenkin pyrkii
rauhaan poliittisten neuvottelujen kautta. YK:n mukaan rauhan saavuttaminen vaatii Tali-
ban-liikkeen ottamista neuvotteluihin, mitä ei ole aikaisemmin tehty. Poisjättämisen on
katsottu lisänneen terrori-iskuja, joiden avulla liike pyrkii parantamaan neuvotteluase-
miaan.

Taliban toimii pääosin Pakistanin tuella. Pakistan ja Afganistan ovat vanhastaan alueel-
lisia kilpakumppaneita. Afganistanin sota ei tästä syystä ole pelkästään sisällissota vaan
myös alueellinen konflikti.

Naton johtama suuri sotilaallinen kriisinhallintaoperaatio ISAF päätettiin vuonna 2015.
Operaatio ei onnistunut tuomaan Afganistaniin rauhaa tai kukistamaan Taliban-liikettä.
Operaation tilalle asetettiin huomattavasti suppeampi, edelleen Naton johtama Resolute
Support -operaatio, johon Suomikin osallistuu. Operaation tarkoituksena on ollut koulut-
7



Pöytäkirjan asiakohta PTK 64/2018 vp
taa ja neuvoa Afganistanin turvallisuusjoukkoja, joille vastuu maan turvallisuudesta siir-
tyi. Taistelutoimintaan kansainväliset joukot eivät osallistu.

ISAF-operaation päättymisen jälkeen Afganistanin turvallisuustilanne on luisunut vuo-
si vuodelta huonompaan suuntaan. Kabulin toiseksi pahin terrori-isku koettiin vuosi sitten
toukokuussa. Yhdysvallat suunnittelee RS-operaation vahvistamista 16 000 sotilaaseen,
minkä toivotaan estävän sen, että maa ei ajaudu uudelleen Talibanin hallintaan. Suomi on
valmistautunut lisäämään operaatioon osallistumistaan 20 sotilaalla.

Arvoisa puhemies! Naisten asema Afganistanissa on huono. Vaikka Talibanin valtakau-
den päättyminen tarkoitti naisten aseman parantumista, on ennen kaikkea maaseudun nais-
ten asema edelleen heikko. Monin paikoin naisten toimintaa rajoittavat vanhoilliset, isla-
milaiseen oikeusjärjestelmään nojaavat säännöt. Lähes puolet naisista naitetaan alle 18-
vuotiaana, joka kymmenes alle 15-vuotiaana. Naisiin kohdistuvan perheväkivallan tiede-
tään olevan hyvin yleistä. Vain 19 prosenttia naisista osaa lukea, maaseudulla paikoitellen
alle 10 prosenttia väestöstä osaa lukea. Unicefin arvioiden mukaan neljä kymmenestä af-
ganistanilaislapsesta ei saa ollenkaan koulutusta.

Sinisten eduskuntaryhmä pitää naisten koulutusta yhtenä tärkeimmistä keinoista Afga-
nistanin tulevaisuuden kannalta. Väestökyselyn mukaan afganistanilaiset naiset kokevat
lukutaidottomuuden ja koulutuksen puutteen pahimmaksi ongelmakseen. Suurin osa Suo-
men kehitysavusta kohdistetaan tasa-arvotyöhön, jossa painotetaan opetussektorin vahvis-
tamista, tyttöjen koulunkäynnin turvaamista ja naisten lukutaidon edistämistä. Näissä on
saavutettu lupaavaa edistystä.

Arvoisa puhemies! Suomi on ollut rauhanturvaoperaatioiden pikkujättiläinen. Se on
määrätietoisella työllä yltänyt hyviin tuloksiin ja saanut ansaitusti kansainvälistä arvostus-
ta. Suomi rakentaa rauhaa, edistää lukutaitoa ja vähentää äitikuolleisuutta.

Miten Afganistanin tilanne heijastuu Suomeen, ja miksi Suomen kannattaa sijoittaa krii-
sinhallintaoperaation laajentuessa yhteensä noin 46 miljoonaa euroa vuodessa Afganista-
nin vakauttamiseen? Viime vuonna Afganistanista saapui Suomeen reilut 400 turvapaikan-
hakijaa. Maastamuuttoa ehkäistään ja alueellista vakautta edistetään parhaiten rauhaan täh-
täävillä ponnistuksilla. 

Suomi ylläpitää kansainvälisiä suhteitaan osallistumalla yhteiseen kriisinhallintaoperaa-
tioon. Sininen eduskuntaryhmä antaa tukensa Suomen osallistumiselle ja operaation kas-
vattamiselle.

16.13 Mika Raatikainen ps (ryhmäpuheenvuoro):  Arvoisa puhemies! Afganistan on ol-
lut kauan epävakaassa tilanteessa monella tavoin ja on edelleen. Suurimpia ongelmia ovat
epävarma poliittinen tilanne ja maassa ja sen lähialueilla olevat yli 20 terroristiryhmää. Jos
vakaus huononee, terrorismi vahvistuu ja hallitsematon maastamuutto kasvaa. Turvatto-
muutta lisäävät myös järjestäytynyt rikollisuus ja kidnappausten kasvu. 

Resolute Support -operaatio on auttanut Afganistanin viranomaisia vahvistamaan alu-
eellista vakautta ja torjumaan terrorismia. Tärkeimpiä tehtäviä ovat muun muassa Afganis-
tanin turvallisuusjoukkojen johtamisen laadun parantaminen, korruption vähentäminen,
mihin kannattaa aina kiinnittää huomiota, ja poliisivoimien siirtäminen taistelutoiminnas-
ta varsinaisiin poliisitehtäviin. Kansainvälinen tuki onkin tuottanut tuloksia: turvallisuus-
joukot ovat kyenneet estämään kapinallisia valtaamasta merkittäviä asutuskeskuksia. Täs-
sä yhteydessä on myös hyvä muistaa, että terroristijärjestöt ovat myös rikollisjärjestöjä,
jotka saavat varoja salakuljetuksesta, huumetuotannosta ja Talebanin kohdalla myös kai-
8



Pöytäkirjan asiakohta PTK 64/2018 vp
vostuotannosta. Afganistanissa on uutena ongelmana Isisin haaran ISKP:n vahvistuminen
ja sen iskut šiiamuslimeita vastaan ja muihin uskonnollisiin kohteisiin.

Arvoisa puhemies! Afganistanin ihmisoikeustilanne on YK:n mukaan parantunut tie-
tyillä alueilla 15 vuoden aikana. Kuitenkin naisiin ja lapsiin kohdistuva väkivalta, hyväk-
sikäyttö ja lapsiavioliitot ovat edelleen vakavia ongelmia. 

Afganistanissa on laaja huumetuotanto. Arvioiden mukaan maa tuottaa noin 80 prosent-
tia maailman raakaoopiumista. Suurin osa tuotosta päätyy laittoman aseellisen toiminnan
rahoittamiseen. Suomi on ollut mukana huumeiden vastaisessa toiminnassa tukemalla
vaihtoehtoisten elinkeinojen luomista viljelijöille ja lisäämässä viranomaisten kapasiteet-
tia.

Suomen Afganistan-politiikka on ollut varsin järkiperäistä, koska siinä yhdistyvät poliit-
tinen vaikuttaminen, kansainväliset suhteet, kehitysyhteistyö ja sekä sotilaallinen että si-
viilikriisinhallinta. 

Afganistanista tuli Suomeen 5 214 turvapaikanhakijaa vuonna 2015. Perussuomalaiset
katsovat, että erityisesti palautuksia koskeva yhteistyö on tärkeä osa Suomen Afganistan-
politiikkaa. Tavoitteena tulee olla edelleen paluu ja yhteistyötä tehostavat järjestelyt kiel-
teisen päätöksen saaneiden turvapaikanhakijoiden osalta.

Hallitus asetti vuonna 2015 turvapaikkapoliittisessa toimenpideohjelmassa, silloin kun
perussuomalaiset olivat vielä sitä laatimassa — jos joku muistaa — yhdeksi keskeiseksi ta-
voitteeksi palautussopimuksen solmimisen sekä tehokkaat palautukset Afganistaniin. So-
pimus on tehty, ja hyvä näin. Laittomasti maassa olevat ja kielteisen päätöksen saaneet
sekä rikoksiin syyllistyneet tulee saada palautettua kotimaahansa tehokkaasti kehittämällä
yhteistyötä Suomen ja Afganistanin viranomaisten välillä entistä toimivammaksi. 

Maahanmuuttovirasto päivitti Afganistanin turvallisuustilannetta joulukuussa 2017, jol-
loin todettiin, ettei maa ole sotatilassa kokonaisuudessaan eivätkä maan yleiset olosuhteet
ole peruste myöntää kansainvälistä suojelua. Tässä voisin muistuttaa, että Kabul taitaa olla
yksi maailman nopeiten kasvavista kaupungeista tällä hetkellä. Perussuomalaiset vaativat,
että toteutetaan myös täysimääräisesti mahdollisuus palauttaa henkilö kotimaansa toiseen,
rauhalliseen osaan, mikäli se osa, josta turvapaikanhakija on tullut, ei ole katsottavissa tur-
valliseksi.

Etniset jakolinjat jakavat Afganistania poliittisesti. Valtaosa väestöstä on paštuja, mutta
merkittäviä väestönosia ovat myös tadzhikit, hazarat ja uzbekit. Paikallisilla ja alueellisilla
voimahahmoilla on paljon valtaa. Myös hallitus on jakautunut eri etnisten ryhmien edusta-
jien mukaan, ja sen sisäiset ristiriidat ovat suuria. Tässä taas yksi esimerkki siitä, ettei niin
sanottu monikulttuurisuus aina ihan näytä toimivan. Joskus tulevaisuudessa voisikin olla
ehkä syytä pohtia entistä autonomisempien alueiden kehittämistä Afganistaniin. Jos ei nyt
1800-luvulta ole saatu mitään aikaiseksi, niin voitaisiin ehkä miettiä, kannattaisiko muut-
taa koko kuvio.

Perussuomalaiset pitävät tärkeänä osallistumista nyt kaavaillulla tavalla tähän Resolute
Support -kriisinhallintaoperaatioon. Tavoitteena tulee olla turvallisuusvastuun siirtäminen
Afganistanin omille turvallisuusjoukoille, armeijalle ja poliisille, siten että ne pystyvät lo-
pulta pitämään maan turvallisuustilanteen vakaana itsenäisesti ja uskottavasti hyvän hal-
linnon periaatteita noudattaen. Resolute Support -operaatiosuunnitelmassa korostuu terro-
rismin estäminen, ja se on aina kannatettavaa. Operaatioon osallistuvat maat ovat tulleet
johtopäätökseen, että RS-operaatiota on jatkettava, jotta päästään kestävämpään turvalli-
suustilanteeseen. Olemme samaa mieltä. Suomen Resolute Support -operaation painopiste
9



Pöytäkirjan asiakohta PTK 64/2018 vp
on neuvonantajatoiminnassa. Perussuomalaiset kannattavat osallistumisvahvuuden nosta-
mista 40:stä 60 sotilaaseen. Se mahdollistaa tarkoituksenmukaisten joukkokokonaisuuk-
sien muodostamisen sekä suomalaisen joukon johtamisen, omasuojan, huollon, hallinnan
ja kansallisen tuen järjestämisen olosuhteiden edellyttämällä tavalla. Suomen pitää pysyä
muiden demokraattisten maiden mukana Afganistanissa, sillä asiassa puhevalta on niillä,
jotka ovat mukana. — Kiitoksia.

16.19 Krista Mikkonen vihr (ryhmäpuheenvuoro):  Arvoisa puhemies! Suomi on tuke-
nut Afganistanin vakauttamista ja jälleenrakentamista vuodesta 2002 lähtien osana kan-
sainvälistä yhteisöä. Olemme osallistuneet työhön niin sotilaallisen ja siviilikriisinhallin-
nan, kehitysyhteistyön kuin humanitaarisen avun keinoin.

Huomattavista ponnisteluista huolimatta Afganistan on edelleen yksi maailman köy-
himmistä maista ja hyvin hauras valtio. Turvallisuusvastuu on nyt saatu siirrettyä Afganis-
tanin omille turvallisuusviranomaisille, mutta turvallisuustilanne ei ole kohentunut toivo-
tulla tavalla, päinvastoin. 

Kestävän rauhan ja vakauden saavuttamiseksi kansainvälistä tukea tarvitaan edelleen.
Vihreä eduskuntaryhmä katsookin, että Resolute Support -kriisinhallintaoperaation jatka-
minen on perusteltua, ja tuemme Suomen osallistumisen lisäämistä.

Arvoisa puhemies! Sodat eivät lopu sotimalla, eikä pysyvää rauhaa saavuteta asein. Ai-
noa tapa on rauhanneuvottelut. Afganistanissa tämä edellyttää, että neuvottelupöytiin ote-
taan mukaan kaikki asianosaiset, niin heimoneuvostot, talebanien johtohahmot, naisten
verkostot, nuoret kuin kansainvälinen yhteisö. Myös terroristien kanssa on pystyttävä neu-
vottelemaan. Afganistanin presidentti Ashraf Ghani on ollut halukas rakentamaan keskus-
teluyhteyttä. Sen tukeminen on Suomen ja koko kansainvälisen yhteisön keskeinen tehtä-
vä.

Arvoisa puhemies! Vaikka tilanne Afganistanissa on edelleen erittäin vaikea, ei Suo-
men siellä tekemä vuosien työ naisten ja tyttöjen aseman parantamiseksi sekä ihmisoikeuk-
sien ja oikeusvaltioperustaisuuden edistämiseksi ole mennyt hukkaan: Imeväiskuolleisuus
on vähentynyt, seksuaali- ja lisääntymisterveyden palvelut tavoittavat entistä useamman
naisen, ja koulun aloittavien tyttöjen osuus on noussut 40 prosenttiin. Sananvapaustilanne
on parantunut ja mediakenttä laajentunut. Yli puoli miljoonaa ihmistä on saanut ihmisoi-
keuskoulutusta. Mutta työ on kesken. Lisäksi esimerkiksi naisiin kohdistuva väkivalta ja
lapsiavioliitot ovat edelleen vakavia ongelmia. Vankien kidutus on systemaattista ja jatku-
vaa.

Arvoisa puhemies! Sotilaallisen kriisinhallinnan rinnalla siviilikriisinhallinnan, poliitti-
sen vaikuttamisen, humanitaarisen avun ja kehitysyhteistyön tulisi muodostaa kokonai-
suus. Tämä vaatii entistä parempaa vuoropuhelua samalla alueella toimivien eri tahojen
kanssa, jotta yhteiset ponnistelut rauhan, vakauden ja kehityksen eteen toteutuvat. 

Kriisinhallintaoperaatioihin ja sen rinnalla tehtävään kokonaisvaltaiseen kriisinhallinta-
työhön on pystyttävä sitoutumaan vuosiksi eteenpäin. Tämän tulee näkyä myös resursseis-
sa. Valitettavasti Sipilän hallitus leikkasi kehitysyhteistyörahojen lisäksi myös kriisinhal-
linnasta. Hallitusohjelmaan kirjattiin kriisinhallinnan radikaali vähentäminen. Onneksi
hallitusohjelma ei ole toteutunut, vaan eduskunta on hyväksynyt operaatiot erillisrahoituk-
sella yksi kerrallaan, ja osallistuminen on saatu pidettyä viime kauden tasolla. 

Kriisinhallinta on pitkäjänteistä työtä. Luottamuksen ja kestävän rauhan rakentaminen
vie aikaa. Siinä ei voi poukkoilla eestaas. Puolustusministeri Niinistön viimeaikaiset heitot
10



Pöytäkirjan asiakohta PTK 64/2018 vp
kriisinhallinnan leikkaamisesta olivat vastuuttomia. Vihreät katsovat, että turvataksemme
pitkäjänteisyyden tarvitsemme Suomelle parlamentaarisesti valmistellun kriisinhallin-
tastrategian. Siinä tulee määritellä toiminnan tavoitteet, painopisteet ja riittävät resurssit yli
vaalikausien.

Arvoisa puhemies! Vaikka Suomi ei enää ole samanlainen kriisinhallinnan suurmaa
kuin aikoinaan, olemme arvostettu toimija maailmalla. Sotilas- ja siviilikriisinhallintateh-
tävissä palvelevat sotilaat, reserviläiset, viranomaiset ja vapaaehtoiset ovat ammattitaitoi-
sia ja osaavia. Suuri kiitos heille.

Naiset, rauha ja turvallisuus -päätöslauselman edistäminen näkyy vahvasti sekä toimin-
nassamme kohdemaissa että myös yhä useamman suomalaisen naisen osallistumisena krii-
sinhallintatehtäviin. Näistä vahvuuksista on pidettävä kiinni.

Arvoisa puhemies! Kriisinhallintaan osallistuminen lisää kansallisen puolustuksen suo-
rituskykyä. Kriisinhallinta on tehokas keino tukea konfliktialueiden asukkaita paikan pääl-
lä. Sillä ennaltaehkäistään ongelmia ja puututaan pakolaisuuden juurisyihin. Silti kriisin-
hallinnan merkitys on ennen kaikkea siinä, että Suomi kantaa kansainvälisen vastuunsa.

16.23 Markus Mustajärvi vas (ryhmäpuheenvuoro):  Arvoisa puhemies! Afganistanissa
Iso-Britannia, Neuvostoliitto ja Yhdysvallat/Nato ovat kukin vuorollaan yrittäneet sotilaal-
lisella voimalla ratkaista sellaisia ongelmia, joihin ei ole sotilaallista ratkaisua. Neuvosto-
liitto yritti viedä aseilla ateismia ja kommunismia, Yhdysvallat vapautta ja demokratiaa —
kumpikin hanke epäonnistui yhtä surkeasti. Afganistan on tämän päivän Vietnam. 

Suomi on käytännössä sodan osapuoli Afganistanissa. Kun ISAF-operaatio muutettiin
Resolute Support -operaatioksi, annettiin kuva, että Afganistanin turvallisuusjoukkojen
kyky johtaa ja toteuttaa operaatioita eri puolilla maata on vahvistunut. Tällä hetkellä kapi-
nallisten hallussa on kuitenkin suurempi alue kuin ISAF-operaation alkaessa. 

Obaman aikana ei onnistuttu saamaan sotilaallista ratkaisua edes l00 000 sotilaalla.
Kuinka se nyt onnistuisi murto-osalla tuosta määrästä? Presidentti Trumpin pyyntö liitto-
laismailleen lisätä joukkoja Afganistanissa ei kerro uudesta strategiasta vaan vanhasta.
Hämmästyttävän nopeasti muun muassa ulkoasiainvaliokunnan puheenjohtaja Vanhanen
vastasi, että Suomenkin tulee lisätä joukkoja, jos pyyntö Yhdysvalloista lähtee.

Suomen tulee päinvastoin hallitusti irtaantua Nato-johtoisesta sotilaallisesta operaatios-
ta ja vetää joukkonsa pois. [Ilkka Kanerva: Vaikka se olisi YK:n mandatoima?] Se oli
myös Suomen linja aiemmin mutta ei enää. Ei voi olla niin, että Suomi seuraa Yhdysval-
tain presidentin mielenliikkeitä täysin kritiikittä. Maa, joka ei itse osallistu sotatoimiin, voi
parhaiten edistää poliittisen dialogin käynnistymistä ja rauhanprosessia. Suomalaisten so-
tilaitten määrän nostamista 40:stä 60:een ei voida perustella kansallisen suorituskyvyn ke-
hittämisellä, vaan se on poliittinen viesti operaation johtomaalle. 

Nyt Afganistanissa on nähty pieni valonpilkahdus, kun hallituksen joukkojen ja Taliba-
nin välille on solmittu muutaman päivän tulitauko. Tulitauko ei koske Isisiä tai al-Qaidaa
eikä myöskään Talibanin puolesta Nato-joukkoja.

Arvoisa puhemies! Suomi on maksanut Afganistanin operaatioista yli 800 miljoonaa eu-
roa sotilaallisen ja siviilikriisinhallinnan kautta, ja piikki on edelleen auki. Voi kysyä, oli-
siko valtavan rahasumman voinut käyttää paljon tehokkaammin. Sitä voisi pohtia myös
puolustusministeri Niinistö säästökohteita etsiessään. Jos Yhdysvaltain vuosittain maksa-
ma kymmenien miljardien eurojen summa ei riitä, niin kuinka sitten Suomen panostus? 
11



Pöytäkirjan asiakohta PTK 64/2018 vp
Afganistanin tie rauhaan on pitkä ja kivinen. Ulkomaisena vientituotteena rauhaa ei
maahan voi jalkauttaa. Kehityksen pitää lähteä yhteiskunnan sisältä. Välttämätön perusta
yhteiskunnan vakauttamiseksi on lukutaidon lisääminen, koulutus- ja sivistystason nosta-
minen sekä tasa-arvon edistäminen. Suomella olisi kehitysyhteistyössä ja siviilikriisinhal-
linnassa enemmänkin annettavaa, kuten myös miinanraivauksessa. 

Niin kauan kuin afgaaninuori liittyy muutamasta dollarista aseelliseen kapinallisryh-
mään, niin kauan kuin naisista osaa lukea vain viidesosa tai niin kauan kuin maan tärkein
vientituote on raakaoopiumi, toivoa paremmasta ei ole.

Arvoisa puhemies! Ulkoasiainvaliokunta oli omassa yleisarviossaan toukokuussa pal-
jon kriittisempi Afganistanin tilanteen suhteen kuin valtioneuvosto silloisessa selvitykses-
sään. Myös valiokunnan kuulemat asiantuntijat esittivät pessimistisempiä näkemyksiä. Ul-
koasiainvaliokunta vaati myös sitä, että eduskunnalle annetaan mahdollisimman oikea ja
realistinen kuva. Se onkin tarpeen, jotta Suomi asemoi itsensä oikein ja irtaantuu sellaisis-
ta toimista, jotka eivät ole edistäneet kuudentoista vuoden aikana päätavoitetta eli rauhaa ja
vakautta.

Kun Afganistanin väestöstä 10 prosenttia on humanitäärisen avun tarpeessa, olisi se pi-
tänyt huomioida selonteossa. Se osoittaa, ettei terrorismin juurisyihin, esimerkiksi äärim-
mäiseen köyhyyteen, ole kyetty puuttumaan.

16.29 Thomas Blomqvist r (ryhmäpuheenvuoro):  Ärade fru talman, arvoisa puhemies!
Maailmanpankki arvioi, että vuosittain jopa 15 miljoonaa alle 18-vuotiasta lasta maailmas-
sa pakotetaan naimisiin. Lapsiavioliitot ovat edelleen vahva perinne myös Afganistanissa.
Tämä on yksi suurimmista esteistä, joka vaikeuttaa myönteisen yhteiskuntakehityksen ai-
kaansaamista. Unicefin mukaan melkein puolet naisista Afganistanissa menee naimisiin
alle 18-vuotiaana ja useampi kuin joka kymmenes on alle 15-vuotias. Myös pojat ovat vaa-
rassa tulla pakotetuiksi avioliittoon alaikäisinä. Avioliittoon pakotetut tytöt keskeyttävät
usein koulunkäyntinsä, mikä heikentää heidän työllistymismahdollisuuksiaan. Lisäksi ai-
kaisten raskauksien aiheuttamat äitiyskuolleisuusluvut ovat maailman synkimmät juuri
Afganistanissa. 

Afganistan on tosiaan Suomen suurin kahdenvälinen kehitysyhteistyökumppani. Ruot-
salainen eduskuntaryhmä pitää koulutussektorin panostuksia tyttöjen koulunkäynnin tur-
vaamiseksi ja naisten lukutaidon parantamiseksi erityisen tärkeinä toimina. Hallituksen
avunantopanostusten painopiste on siis oikeassa paikassa. Samanaikaisesti on kuitenkin
todettava, että vaalikauden alussa tehdyt rajut leikkaukset ovat heikentäneet Suomen kehi-
tysyhteistyöpolitiikkaa tavalla, jota ei voi puolustaa.

Ärade talman! Statsrådets redogörelse om Afghanistan kan delas upp i två delar. Dels
handlar den om utvecklingssamarbetet och dels om Finlands deltagande i krishanterings-
insatsen Resolute Support. Även om utvecklingen är långsam och statistiken dyster i Af-
ghanistan är det skäl — precis som redogörelsen gör — att också peka på de framsteg som
trots allt har gjorts. Även om problemen är stora så har kvinnornas och barnens ställning
ändå förbättrats under de senaste åren. Spädbarnsdödligheten har minskat och, enligt un-
dervisningsministeriet, är redan cirka 40 procent av barnen som börjar i skolan flickor —
och då ska vi komma ihåg att i början av 2000-talet kunde flickorna i Afghanistan inte gå i
skola överhuvudtaget.
12



Pöytäkirjan asiakohta PTK 64/2018 vp
Den andra centrala punkten i statsrådets redogörelse är förslaget om ett ökat finländskt
deltagande i Natos militära krishanteringsinsats Resolute Support. Finland har hittills del-
tagit med en liten grupp på 30—40 soldater, för tillfället 30, i den internationella säkerhets-
styrkan. Resolute Support-insatsen har haft som målsättning att ge över ansvaret till Afgha-
nistans egna säkerhetsstyrkor, men på grund av det försämrade säkerhetsläget behövs RS-
insatsen för att förhindra terroristaktioner och för att skydda den lokala befolkningen. Ock-
så för Resolute Supports del kan vi konstatera att utvecklingen högst antagligen skulle ha
varit sämre utan den här insatsen. Därför behöver den nu få en fortsättning.

Arvoisa puhemies! RS-operaatiossa eli Resolute Support -operaatiossa on puute joukoista,
ja Naton pääsihteeri Stoltenberg on kirjeessään pyytänyt myös Suomea harkitsemaan pa-
noksensa vahvistamista Afganistanissa. Ruotsalainen eduskuntaryhmä katsoo, että 1. ke-
säkuuta tehtyä UTVAn päätöstä Suomen joukkovahvuuden nostamisesta 60 sotilaaseen
voidaan puoltaa. Suomen pitää myös tällä tavoin osoittaa tahtonsa edesauttaa rauhan saa-
mista Afganistaniin. 

Tie rauhaan voi tuntua pitkältä ja vaikealta, mutta myös myönteisiä merkkejä on, muun
muassa se, että talibanit ovat viime päivien aikana osoittaneet tahtoa ainakin väliaikaiseen
aselepoon. Suomen kasvattaessa läsnäoloaan Afganistanissa turvallisuusnäkökohtia on
painotettava. Teemme tämän päätöksen tietoisina siitä, että hanke ei ole riskitön. Tulee olla
itsestäänselvyys, että Afganistanin operaatioon osallistuvien turvallisuuden pitää olla hui-
pussaan. 

Finlands linje bör vara den att vi axlar vårt internationella ansvar, och att vi satsar på deras
trygghet som deltar i operationerna. Deras säkerhet är på vårt ansvar. Svenska riksdags-
gruppen anser att Finland ska fortsätta satsa på bistånd till Afghanistan och statsrådets re-
dogörelse ger intrycket att satsningarna på den civila och den militära sidan är i balans.

Meillä Suomessa on osaamista, jolla voimme edesauttaa turvallisuuden lisäämistä tässä sy-
västi haavoitetussa maassa. Haluan kuitenkin lopuksi painottaa, että on välttämätöntä, että
saavutetaan poliittinen ratkaisu Afganistaniin. Vain siten voidaan saada aikaan kestävää
rauhaa ja parempi, vakaampi yhteiskunta.

16.34 Antero Laukkanen kd (ryhmäpuheenvuoro):  Arvoisa rouva puhemies! Täällä on
kuultu aivan erinomaisia ryhmäpuheenvuoroja. Erityisesti edustaja Mustajärven pohdiske-
leva ja kyselevä puheenvuoro oli minusta mielenkiintoinen.

Afganistan on edelleen hauras valtio ja tarvitsee kansainvälisen yhteisön tukea. Kristil-
lisdemokraattinen eduskuntaryhmä jakaa tämän selonteossa esiin tulevan näkemyksen. Af-
ganistanin vakavasta tilanteesta todisteena ovat myös Suomeen viime vuosina tulleet afga-
nistanilaiset turvapaikanhakijat. Rauhan ja vakauden aikaansaaminen on meidän ja varsin-
kin maassa asuvien ja sieltä pakolaisiksi lähteneiden ihmisten kannalta äärimmäisen tär-
keää. Tästä syystä eduskuntaryhmämme antaa tukensa Suomen linjalle tukea maata talou-
dellisesti ja jatkaa osallistumista kansainväliseen kriisinhallintaoperaatioon. 

Vaikka ryhmämme antaa täyden tukensa kansainväliselle tuelle, kannamme huolta edis-
tymisen hitaudesta. Afganistan on edelleen poliittisesti erittäin jakautunut. Todellisen kes-
tävän rauhan aikaansaaminen vaikuttaa todella kaukaiselta. Poliittisia jännitteitä lisää laa-
jamittainen korruptio, kuten selonteossa hyvin tuodaan esille. Kansainvälisen yhteisön tu-
13



Pöytäkirjan asiakohta PTK 64/2018 vp
lee pyrkiä entistä vahvemmin vaikuttamaan korruption vastaiseen toimintaan. Annetun
avun tulee löytää perille ja tavoittaa kaikkein heikoimmassa asemassa olevat afgaanit.

Arvoisa puhemies! Demokratiaa, taloudellista vakautta ja toimivaa kansalaisyhteiskun-
taa ei voida luoda keskellä sotaa ja terrori-iskuja. Kuten selonteossa todetaan, levottomuu-
det ovat viime vuosina lisääntyneet kansainvälisen ISAF-operaation päätyttyä. Turvalli-
suusvastuun siirto Afganistanin omille turvallisuusviranomaisille ei ole siis kaikin osin ol-
lut onnistunut ratkaisu. Olisiko pitänyt toimia toisin? Tämä on kysymys, mikä varmasti as-
karruttaa monia tahoja. Se on ainakin selvää, että Afganistanin hallitus ja turvallisuusvi-
ranomaiset tarvitsevat kansainvälistä tukea vielä pitkään maan vakauttamiseksi.

Afganistanin oikeusvaltion ja poliisivoimien tukemiseen tulee jatkossakin panostaa.
Kristillisdemokraattinen eduskuntaryhmä pitää hyvänä Suomen linjaa Afganistanin polii-
sisektorin tukemisen jatkamisessa ja kannattaa asiantuntijoiden lähettämistä tukemaan tätä
arvokasta työtä. Afganistan on Suomen suurin kahdenvälinen kehitysyhteistyökumppani
tällä hetkellä. Pidämme tärkeänä, että naisten ja lasten aseman ja oikeuksien edistäminen
on tässä yhteistyössä keskiössä. Panostamalla naisten koulutukseen ja oikeuksiin voidaan
luoda pohjaa kestävälle tulevaisuudelle. Samoin tuemme panostamista ihmisoikeuskysy-
myksiin. 

Kristillisdemokraattinen eduskuntaryhmä pitää hyvänä hallituksen linjaa kahdenvälis-
ten palautussopimusten solmimiseksi sekä turvallisten ja tehokkaiden palautuskäytäntöjen
aikaansaamiseksi. Tarvitsemme toimivan järjestelmän niiden turvapaikanhakijoiden pa-
lauttamiseksi, jotka saavat kielteisen turvapaikkapäätöksen. Haluamme kuitenkin muistut-
taa hallitusta siitä, että jokaiselle turvapaikanhakijalle on taattava oikeudenmukainen ja yk-
silöllinen käsittely. Hallituksen kiristyneet toimet turvapaikanhakuprosessissa ovat hei-
kentäneet hakijoiden oikeusturvaa, mihin myös oikeusoppineet ovat kiinnittäneet huomio-
ta. Turvapaikanhakuprosessissa tulee huomioida myös henkilön uskonnollinen vakaumus
ja siitä johtuvat uhkatekijät turvapaikanhakijalle. Kristityksi kääntyminen voi merkitä mo-
nelle afgaanille lähes suoraa kuolemantuomiota, mikäli hänet palautetaan kotimaahan. 

Arvoisa puhemies! Suomi on osallistunut jo pitkään eri kriisinhallintaoperaatioihin Af-
ganistanissa. Suomalaisten panosta on arvostettu, ja samalla osallistuminen on lisännyt
Puolustusvoimien osaamista vaativissa toimintaolosuhteissa, ja pidämmekin tärkeänä, että
Suomi on mukana tukemassa Afganistanin turvallisuusviranomaisia neuvonantajana ja
suunnannäyttäjänä. Tämä on tärkeää työtä maan vakauttamiseksi ja kehittämiseksi. Kris-
tillisdemokraattinen eduskuntaryhmä antaa tukensa Suomen osallistumisen jatkamiselle
Resolute Support -operaatiossa. Kannatamme myös vahvuuden nostamista 60 sotilaaseen.

Arvoisa puhemies! Afganistanin vakauttamiseen tarvitaan laajaa, kokonaisvaltaista nä-
kemystä, tarvitaan lehmän hermoja, tarvitaan kykyä ja halua aloittaa uudestaan ja uudes-
taan.

Toinen varapuhemies Tuula Haatainen: Nyt ryhmäpuheenvuorokierroksen jälkeen an-
nan 3 minuutin mittaiset vastauspuheenvuorot ministereille.

16.39 Ulkoministeri Timo Soini:  Arvoisa rouva puhemies! Kiitos näistä ryhmäpuheen-
vuoroista, ne oli hyvin valmisteltu, niihin oli perehdytty. Se on iloinen asia, että kun vaka-
vista asioista puhutaan eduskunnassa ja ollaan lähettämässä meidän henkilöitämme, mie-
hiä ja naisia, näihin vakaviin ja vaativiin tehtäviin, se tehdään asianmukaisesti perustellen
ja perehtyen asiaan. Siitä kiitos kaikille ryhmille.
14



Pöytäkirjan asiakohta PTK 64/2018 vp
Sotilaallista ratkaisua tähän tilanteeseen ei ole, sen me tiedämme. Presidentti Ghani on
nyt helmikuussa tehnyt neuvottelualoitteen Talibanin suuntaan, ja ensimmäiset tulitau-
koesitykset ja tulitauot ovat ehkä ratkaisu eteenpäin. 

Muistan hyvin, kun edustaja Heinäluoma oli puhemiehenä ja kävimme siellä vuonna
2012. Silloin pystyttiin vielä asumaan hotellissa, nykyisin ei pystytä. Kävin siellä uudes-
taan ollessani ministerinä, ja tilanne ei kyllä parantunut ole. Mutta kuinka huono se olisi-
kaan ilman läsnäoloa siellä?

Täytyy muistaa, että Talibanilla on hallussaan lähes 40 prosenttia Afganistanin maa-alu-
eista ja sunnimuslimeihin lukeutuvia paštuja edustavan Talibanin tavoite on hallita Afga-
nistania islamilaisen lain, šarian mukaisesti. Keskusjohdon ja niin kutsuttujen ministerei-
den lisäksi Taliban on järjestäytynyt kuvernöörien johtamiin provinsseihin ja alueellisten
sotapäälliköiden johtamiin ryhmiin. Tämä hallintajärjestelmä on sirpaleinen, mutta se ei
ole heikentänyt Talibanin taisteluvoimaa.

Tämän lisäksi Afganistanissa toimii yli 20 kansainvälistä terroristiryhmää, jotka pyrki-
vät hyödyntämään tätä haurasta turvallisuustilannetta ja epävakautta. Kysymyksessä on
myös naapureiden toiminta, Pakistanin rooli on kaksijakoinen. On perusteltua epäilyä sii-
tä, että he auttavat tai muonittavat ja mahdollistavat myös Talibanin toiminnan. On hyvä
muistaa myös, että eräs kuuluisa terroristi Osama bin Laden kohtasi kohtalonsa nimen-
omaan Pakistanissa sitä ennen pakoiltuaan käsitykseni mukaan Afganistanissa.

Helppoa ei tule olemaan, mutta tämä on juuri sitä monenkeskistä kansainvälistä sääntö-
perusteista yhteistyötä, jota tässä tarvitaan. Toinen tapaus on kerätä kamppeensa ja pötkiä
pakoon. Muuten hyvä edustaja Mustajärven puheenvuoro, mutta johtopäätös oli teillä mie-
lestäni vastuuton. [Markus Mustajärvi: Täysin johdonmukainen!]

16.43 Puolustusministeri Jussi Niinistö: Arvoisa rouva puhemies! Kiitos minunkin puo-
lestani hyvistä ryhmäpuheenvuoroista ja tuesta hallituksen linjalle. Kritiikkiäkin tuli, niin
kuin demokratiassa kuuluukin, ja tällä kertaa vasemmalta.

Siinä olen samaa mieltä vasemmistoliiton eduskuntaryhmän kanssa, että Resolute Sup-
port -operaatiossa jatkamista ei kannata liikaa perustella kansallisen puolustuksen kehittä-
misellä. Kyllä kutakuinkin kaikki sotilaalliset opit on jo Afganistanin operaatiosta haettu,
saatu ja viety — monta myös käytäntöön, esimerkiksi jopa kenttälääkinnän koulutukseen
varusmieskoulutuksessa. Ja hyvä niin.

RS-operaatiossa on siis kyse Suomen ulko- ja turvallisuuspolitiikasta, ja epäilemättä ke-
hittäisimme Suomen kansallista puolustusta varmasti tehokkaammin laittamalla nämä sa-
mat rahat vaikka reserviläisten kertausharjoituksiin, en sitä kiistä ollenkaan, kuin osallis-
tumalla RS-operaatioon. Mutta niin kuin sanoin, tämä on osa Suomen ulko- ja turvallisuus-
politiikkaa, ja siihen kuuluu kriisinhallinnan lisäksi Afganistanin osalta myös kehitysyh-
teistyö ja poliittinen vaikuttaminen.

Mitä tulee kriisinhallintaoperaatioiden karsimiseen, niin niitä on tällä vaalikaudella,
edustaja Mustajärvi, tehty hallitusohjelman mukaisesti. Niin sanotuista sirpaleoperaatiois-
ta ollaan karsittu jo nyt esimerkiksi UNMOGIP, UNDOF ja Althea. Me olemme hallitus-
ohjelman mukaisesti keskittäneet osallistumistamme vaikuttavampiin ja isompiin operaa-
tioihin, kuten nyt tähän RS:ään ja Irakin OIR-operaatioon ja suurimpana Libanonin UNI-
FIL-operaatioon, jossa olemme jo neljättä vuosikymmentä ja tällä hetkellä 340 sotilaalla.
Eli Suomi jatkaa edelleen aktiivista osallistumistaan kansainväliseen kriisinhallintaan.
15



Pöytäkirjan asiakohta PTK 64/2018 vp
Toinen varapuhemies Tuula Haatainen:  Avaan debattikeskustelun. Pyydän niitä edus-
tajia, jotka haluavat käyttää vastauspuheenvuoron, painamaan V-painiketta ja nousemaan
seisomaan. Myönnän aluksi 2 minuutin mittaisia puheenvuoroja.

16.45 Ilkka Kanerva kok (vastauspuheenvuoro):  Arvoisa puhemies! Ensin hyvät uuti-
set: Muistan vaiheen, jolloin Kabulin stadionilla tehtiin joukkomurhia. Pojat pelasivat uh-
rien pääkalloilla jalkapalloa. 

Huonot uutiset ovat tietysti siinä, että tänään korruptio, edelleen köyhyys, väkivalta, ih-
misoikeusloukkaukset, huumeet ja niin edelleen ja niin edelleen jellaavat Afganistanissa,
ja kaikkeen on sekaantunut, niin kuin täällä todettiin, ydinasevaltio Pakistan monella eri ta-
valla.

Kaikkein suurin virhe, arvoisa puhemies, olisi nyt se, että annettaisiin talibaneille perik-
si ja vetäydyttäisiin noilta alueilta. Me tarvitsemme monella tapaa tukitoimia. Me tarvit-
semme luonnollisesti alueellista poliittista ratkaisua. Se, mikä tässä on jäänyt vähemmälle
huomiolle, on se, että taustalla on kuitenkin YK:n ratkaisema mandaatin antaminen Natol-
le, joka tekee vain sille määrättyä tehtävää. On turha ottaa Natoa ikään kuin syylliseksi sii-
hen, mitä Afganistanissa on tapahtunut tai ei ole tapahtunut. Sen sijaan kysyn: samalla kun
on tärkeää, että kannetaan kansainvälisen yhteisön nimissä vastuuta, niin eikö olisi mah-
dollista, että tämän YK:n mandatoiman Nato-operaation ohella myös Euroopan unioni,
josta äskeisessä päiväjärjestyksen kohdassa puhuttiin laajasti ja sen tarpeesta ottaa lisään-
tyvää vastuuta roolissaan kansainvälisenä toimijana, tekisi jotakin siviilikriisinhallinnan
puolella, niin että tilannetta kyettäisiin vakiinnuttamaan Afganistanissa.

16.47 Markku Pakkanen kesk (vastauspuheenvuoro):  Arvoisa rouva puhemies! Täällä
on käyty ansiokasta keskustelua Afganistanin tilanteesta, ja keskusta omassa ryhmäpu-
heenvuorossaan halusi erityisesti korostaa tätä poliittisen ratkaisun löytämisen välttämät-
tömyyttä ja tulevaisuuden tiekarttaa, jolla Afganistanin operaatio pystytään mielestämme
— ja ainoastaan niin — ratkaisemaan. Sotilaallinen ratkaisu, lopullinen ratkaisu, ei ole Af-
ganistanissakaan mahdollista. Tiekartta täytyy siis löytyä.

Mutta itsekin haluaisin nostaa vielä kysymyksen: mikä on aidosti YK:n rooli tässä ope-
raatiossa, onko YK tehnyt kaikkensa, ja niin kuin tuossa edellisessä puheenvuorossa, onko
EU:lla tämmöisiä resursseja ja kykyjä ja taitoja ratkaista tällaisia kansainvälisiä operaati-
oita?

Afganistanin tilanteesta olen todellakin huolissani. Siellä on naisten ja lasten tilanne toki
parantunut, mutta edelleen työtä sen eteen täytyy tehdä, että lapset pääsisivät kouluun, ja
naisten tasa-arvokysymyksissä erityisesti. Täällä on noussut myös esiin huumekauppa,
millä Afganistanissa rahoitetaan merkittäviä toimia. Pitäisikö meidän eurooppalaisten kat-
soa myös itseämme peiliin, sillä kun me ostamme niitä huumeita, niin olemmeko me tällä
lailla edistämässä Afganistanin huonoa kehitystä? Mielessäni haluaisin myös näihin kysy-
myksiin kenties vastauksen.

Mutta erityisesti tästä tiekartasta kysyn asianomaiselta ministeriltä: onko tällaista tie-
karttaa, ja onko se käytännössä mahdollista tehdä?

16.49 Timo Heinonen kok (vastauspuheenvuoro): Arvoisa rouva puhemies! ”Suomalais-
sotilas kuoli Afganistanissa” — otsikko 15. helmikuuta 2011. Yliluutnantti Jukka Kanso-
nen menetti henkensä panssarimiinassa, tienvarsipommissa. Pekka Jylhä oli samassa vau-
16



Pöytäkirjan asiakohta PTK 64/2018 vp
nussa, ja hän loukkaantui vakavasti, sai loppuelämänsä vauriot ISAF-kriisinhallintaope-
raatiossa.

Afganistanin ja Kabulin turvallisuustilanne on edelleen heikko, niin kuin ministerit
omissa puheenvuoroissaan läpi kävivät, ja olemme lukuisia kertoja pitäneet tätä asiaa esil-
lä myös puolustusvaliokunnassa. Silloin kun nykyinen puolustusministeri Niinistö oli va-
liokunnan puheenjohtaja, nostimme esille muun muassa tämän Pekka Jylhän tapauksen ja
huolen siitä, miten Valtiokonttori ei asiaa hoitanut. Kruunu kyllä lähetti poikiaan mutta ei
kantanut pojistaan loppuun asti huolta. Teidän aikananne, ministeri Niinistö, asia on kor-
jaantunut ja paremmassa tilanteessa ja meillä on kriisinhallintaveteraaniohjelma, jossa
huolehdimme näistä miehistä ja naisista, jotka tehtäviin lähtevät, mutta kysyisin teiltä: mil-
lä tavalla tämä ohjelma on nyt toiminut, minkälainen on vakuutusturva, ja käydäänkö edel-
leen tätä keskustelua? Myös omasuojasta olisi mielenkiintoista kuulla tämänkin operaa-
tion kohdalta.

Lopuksi, arvoisa puhemies: pidän tärkeänä sitä, että me mietimme tarkasti, missä ope-
raatioissa olemme mukana ja kuinka moneen operaatioon osallistumme vai etsimmekö ni-
menomaan sellaisia operaatioita, missä pystymme olemaan entistä vaikuttavampia.

16.51 Eero Heinäluoma sd (vastauspuheenvuoro):  Arvoisa puhemies! Tosiasia on, että
tulokset tähänastisesta Afganistanissa läsnäolosta eivät ole ollenkaan sellaisia kuin mitä 15
vuotta sitten ajateltiin. Tämä operaatio on pitkittynyt, tullut paljon kalliimmaksi, vaatinut
paljon enemmän joukkoja, ja Afganistanin sisäinen kehitys ei ole sitä, mitä 2000-luvun
alussa ajateltiin.

Niin kuin täällä on tuotu esille, nyt vielä kerran ajatellaan, että lisäämällä voimaa voi-
daan saada jotain edistystä. Todennäköisesti tilanne voidaan uudelleen vakauttaa, mutta
tämä sama dilemma, jonka takia sinne nyt mennään lisävoimalla, on sitten hetken päästä
uudelleen esillä. Tämä oli ainakin se oma johtopäätökseni käytyäni tässä maassa ja kuun-
neltuani sekä maan kansalaisia ja poliittisia vaikuttajia että sitten sotilaita, jotka siellä ovat. 

Tämä laittaa miettimään koko tätä sisäänmenon logiikkaa. Länsimainen sotilaallinen
voima ja teknologiahan on aivan ylivertainen, ja kyllä maahan päästään sisään, se ei ole on-
gelma, mutta sitten kysymys kuuluu: mitäs sen jälkeen tapahtuu? Yhdysvallat on tämän sa-
man kysymyksen edessä ollut Irakissa nyt tämän saman ajan, ja tämä on tämä Afganista-
ninkin kysymys, että on helppo sanoa ne hyvät tavoitteet, jotka meillä on, mutta jos sen
maan sisäinen kehitys ei lähde liikkeelle eikä löydy kansallista vuoropuhelua eikä sopua
sen pohjalle, sitten nämä hyvät tarkoitukset jäävät ilmaan. Tai sitten meidän täytyy hyväk-
syä se, että olemme pysyvästi läsnä ja maksamme pysyvästi sekä joukoista että kehitys-
avun kautta. Joten kyllä päädyn siihen, että kansainvälisen yhteisön pitäisi miettiä tämä Af-
ganistan-strategiansa uusiksi ja laittaa voimakkaasti panokset tähän vuoropuhelun aikaan-
saantiin ja että tämä sotilaallisen voiman lisäys voi toimia vain niin, että se osaltansa roh-
kaisee ja edesauttaa afgaaniosapuolia yhteisen pöydän ääreen.

16.53 Tiina Elovaara sin (vastauspuheenvuoro):  Tästä edustaja Heinäluoman puheen-
vuorosta jatkaakseni: Afganistanilainen kuorma-automekaanikko ja runoilija Matiullah
Turab kirjoittaa: ”Oi, te maailman lipunkantajat, jotka olette lisänneet kärsimystämme tur-
vallisuuden nimissä ja itkette rauhan ja turvallisuuden puolesta samalla, kun lähetätte meil-
le aseita ja ammuksia.” — Iskee aika suoraan kansainvälisen yhteisön ytimeen, juuri sii-
17



Pöytäkirjan asiakohta PTK 64/2018 vp
hen puheeseen, mitä täällä on onneksi tänään käyty siitä, mitä voimme tehdä kriisinhallin-
taoperaatiolla, jos meillä ei ole samanaikaisesti vaikuttavaa rauhanprosessia käynnissä. 

Me tarvitsemme sotilaallisten kriisinhallintaoperaatioiden rinnalle vahvan rauhanpro-
sessin ja me tarvitsemme siviilikriisinhallintaa voimakkaasti tukemaan sitä turvallisuusti-
lannetta, joka Afganistanissa on tällä hetkellä hyvin heikko. Kysyisinkin ministereiltä: mi-
ten näette tämän, kuinka voisimme tuoda kriisinhallintaoperaation rinnalle aidosti vah-
vemman rauhanprosessin, sillä oli kyse talibanista tai afgaanista, niin sota ei ratkaisua tuo?
Rauha ja rauhanprosessi, poliittinen ratkaisu, on ainoa tie. 

16.54 Krista Mikkonen vihr (vastauspuheenvuoro): Arvoisa puhemies! Hallituksella oli
kautensa aluksi tavoitteena vähentää kriisinhallintaan osallistumista merkittävästi. Suunni-
telma oli, että joukkoja olisi vähennetty niin, että vuonna 2017 meillä olisi ollut vain 90—
120 sotilasta sotilaallisissa kriisinhallintatehtävissä. No, kuten tiedämme, näin ei ole kui-
tenkaan käynyt, onneksi. Eduskunta on päättänyt lisärahoituksesta ja sotilaallinen kriisin-
hallinta on säilynyt vuoden 2015 tasolla noin 500 sotilaassa. Tänäänkin olemme yhdessä
valmiita lisäämään sotilaiden määrää Afganistanin operaatiossa. 

Näyttää siltä, että hallitus on ymmärtänyt sotilaalliseen kriisinhallintaan osallistumisen
merkityksen osana Suomen ulkopolitiikkaa. Tosin puolustusministeri Niinistö väläytti pa-
risen viikkoa sitten kriisinhallinnasta leikkaamista.

Kysynkin ulko- ja puolustusministereiltä: mikä hallituksen linja nyt oikein on? Onko se
muuttanut mieltänsä sitten hallitusohjelman ja haluaa säilyttää sotilaallisen kriisinhallin-
nan tason korkealla, miltä käytännössä on näyttänyt, vai aikooko se vähentää osallistumis-
ta nykyisestä merkittävästi, kuten puolustusministeri taannoin lausui? Ja olisiko teidän
mielestänne järkevää luoda parlamentaarisella yhteistyöllä kriisinhallinnan strategia, jotta
voimme välttää poukkoilua ja voimme toimia pitkäjänteisesti yli vaalikausien ja yhdessä
määritellä, minkä tyyppisiin operaatioihin osallistumme?

16.56 Markus Mustajärvi vas (vastauspuheenvuoro):  Arvoisa puhemies! Jotenkin osa-
sin odottaa tämmöistä vahvaa syyllistämisen makua, mutta ei se haittaa. Minä olen sosiaa-
lisen paineen sietokykyä testannut ennenkin, niin että se on kyllä ihan tuttua. 

Kannattaisi miettiä sitä, minkä takia nämä kansainvälisten konfliktien ongelmat ovat
niin syvät. On vauraita maita ja on hauraita maita. Aika usein nämä vauraat maat ovat sot-
keutuneet hauraitten maitten tilanteeseen, eikä siitä niin kauhean kauan ole. Ajatellaanpa
vaikka Afrikkaa, Pohjois-Afrikkaa, Lähi-itää, sieltä vaikkapa Irakia tai sitten Afganista-
nia, jossa monella maalla on hyvin kyseenalainen perintö, niin itäisillä mailla kuin läntisil-
lä mailla. Jos ajatellaan, että tuolla Afganistanissa on sodittu ainakin viimeiset 40 vuotta,
niin voi kai sen kiteyttää niinkin, että ulkomaalaisilla sotilailla on kello mutta talibanilla on
aikaa, ja sitä näyttää olevan.

Kun ajatellaan, että kirjataan hyviä, sinällään hyväksyttäviä tavoitteita, ja kun kerta toi-
sensa jälkeen on osoitettu, että asetettuja tavoitteita ei ole saavutettu, niin sitten asetetaan
uusia tavoitteita ja perustellaan aikaisempia virheitä uusilla virheillä. Ja tässä kohtaa käy-
tän kyllä sitä muotoilua, minkä olen sanonut aiemmin muissakin yhteyksissä, että naivismi
ei ole aate, vaikka siellä ismi onkin sanan lopussa. Ei kannata loputtomiin hämätä itseään
sillä, että jos julistaa kaikkia mahdollisia hyviä asioita, ne sinällään muuttuvat todeksi.
Kyllähän tuolla kuitenkin Afganistanissa sotivat. Toisella puolella eivät ole YK-joukot,
vaan ne ovat Nato-johtoiset joukot, vaikka siellä YK:n päätös onkin perustana. 
18



Pöytäkirjan asiakohta PTK 64/2018 vp
Mutta muistutan siitä, mitä puolustusvaliokunta on neljä vuotta sitten omassa lausun-
nossaan sanonut. Siellä sanotaan: ”Valiokunta pitää tärkeänä, että Suomen sotilaallisen
läsnäolon päätyttyä Afganistanissa tehdään arviointiprosessi, jossa käydään perinpohjai-
sesti läpi viimeisen 12 vuoden aikaista tavoitteenasettelua [Puhemies koputtaa] sekä arvi-
oidaan sitä, miten tavoitteet on saavutettu.”

16.58 Thomas Blomqvist r (vastauspuheenvuoro):  Värderade fru talman! Trots att pro-
cessen är utdragen och har stött på många motgångar är det nu skäl att dra sig till minnes de
massmord och den barbari som hotade Afghanistan, och säkert större områden, med tali-
banerna i spetsen när det begav sig. 

On tietysti totta, että kehitys on ollut hidasta ja turvallisuustilanne on edelleen heikko. Täs-
sä selonteossa todetaan myös, että hallituksen valta-asema on rajallinen ja että myös presi-
dentti Ghanin tavoitteet sosiaalisista ja taloudellisista uudistuksista ovat edenneet hitaasti
hauraiden valtiorakenteiden, hitaan talouskehityksen ja huonon turvallisuustilanteen vuok-
si.

Samalla Euroopan unioni on myös uudistanut Afganistan-strategiaansa. Se sisältää nel-
jä laajaa painopistealuetta, ja ensimmäinen niistä on rauha, vakaus ja alueellinen turvalli-
suus. Ulkoministeri Soini vähän kertoi tästä, muun muassa mietti Pakistanin roolia, ja ky-
synkin hallitukselta, ehkä ulkoministeri Soinilta lähinnä: Mikä vaikeuttaa tätä alueellista ti-
lannetta juuri tällä hetkellä, ja onko valoa näkyvissä? Mitä olisi syytä tehdä, jotta tähän joi-
tain valon pilkahduksia olisi tulossa?

17.00 Paavo Väyrynen PV (vastauspuheenvuoro):  Arvoisa puhemies! Vastauspuheen-
vuorossani otan puheeksi kehitysyhteistyön ja kehityspolitiikan, ja varsinaisessa puheen-
vuorossani aion puhua sotilaallisesta kriisinhallinnasta.

Tämä hallituksen selontekohan osoittaa sen, että Afganistanista on tullut Suomen kehi-
tysyhteistyön tärkein kumppani. Muistan hyvin Vanhasen kakkoshallituksen päätöksente-
on. Silloin oli esillä joukkojen lisääminen Afganistanissa, ja siihen liittyen ulkoministeri ja
puolustusministeri painostivat silloista kehitysministeriä, että täytyy antaa enemmän rahaa
myös kehitysyhteistyöhön. Silloinen kehitysministeri ei tähän suostunut, koska todettiin,
että kehitysyhteistyön laadun kannalta katsottuna tämä ei ollut perusteltua. Afganistan on
erittäin hankala ympäristö kehitysyhteistyön toteuttamiselle. Sinne on vaikea lähteä suo-
malaisvoimin mukaan, ja annetaan rahaa kansainvälisille järjestöille. On vaikea edes val-
voa, mitä siellä tapahtuu. Tuloksellisuus on heikkoa. Tästä syystä vastustin varojen lisää-
mistä, eikä niitä lisätty. Mutta sen jälkeen näkyy tulleen toinen linja, ja on annettu myötä
näille poliittisille paineille.

Minusta tämä ei ole hyvää kehitysyhteistyötä, että näin suuri osa Suomen varoista käy-
tetään Afganistanissa sillä tavalla kuin käytetään. Toivon, että selonteon käsittelyn yhtey-
dessä tarkasteltaisiin tätä Afganistan-apua osana Suomen laajempaa kehitysyhteistyötä ja
kehityspolitiikkaa ja pohditaan, onko tällä tavalla nyt syytä toimia ja miten jatkossa toimi-
taan.

Toinen varapuhemies Tuula Haatainen: Vastauspuheenvuoro, ministeri Soini, 3 mi-
nuuttia.
19



Pöytäkirjan asiakohta PTK 64/2018 vp
17.02 Ulkoministeri Timo Soini: Arvoisa rouva puhemies! Edustaja Pakkanen kysyi Eu-
roopan unionin roolista ja siitä, mitä siellä on tehty ja ajateltu. Euroopan unioni on uudis-
tanut Afganistan-strategiansa vuonna 2017 sisältäen neljä painopistealuetta: ensimmäisek-
si rauha, vakaus ja alueellinen turvallisuus, toiseksi demokratia, oikeusvaltiokehitys ja ih-
misoikeudet, kolmanneksi talous ja koulutus ja neljänneksi siirtolaisuus. EU:n vuosittai-
nen rahoitus on 200 miljoonaa euroa. Tämä on tämä faktapuoli. 

Mutta sitten, jos me ajattelemme tätä isoa kuvaa, niin se on tietysti alueellinen kuva. Se
on myös kuva muslimimaailmasta. Sunnimuslimijohtoinen Taliban. Kysymys on vallasta.
Kysymys on myöskin siitä, että monet tahot — huumekauppiaat, asekauppiaat — hyötyvät
tästä tilanteesta. On iso joukko toimijoita, jotka haluavat, että tämä jatkuu, koska he hyö-
tyvät siitä, he rahastavat sillä, he käyttävät väkivaltaa apuna. 

Mutta jos me täällä olemme puhuneet ennen tätä siitä, mikä on kansainvälinen sääntö-
pohjainen yhteistyö, niin en voi tulla muuhun käsitykseen kuin kokenut kansanedustaja
Ilkka Kanerva, joka täällä totesi: YK on antanut mandaatin tälle toiminnalle. Mikä on suu-
rempi mandaatti kuin maailmanjärjestön antama mandaatti tälle toiminnalle? Ja todella,
Afganistanin jalkapalloareenalla on järjestetty joukkoteurastuksia. Sitäkö pitäisi katsoa
vaieten sivusta, kun meillä on kansainvälinen mandaatti? Emme me sillä tavalla voi mene-
tellä. Emme me voi olla tunnottomia tämän katastrofin edessä.

Mutta maailma on paha, optimiratkaisuja ei aina ole, ja silloin kun sellaisia ei ole, on ol-
tava mukana kuitenkin tekemässä asioita siedettävämmiksi, ja se on tämän hallituksen lin-
ja. 

Täytyy myöskin ajatella niin, että jokainen kouluun päässyt tyttö, jokainen lukemaan
oppinut lapsi on parempi kuin se, että kukaan ei olisi oppinut ja kukaan ei olisi päässyt kou-
luun.

Toinen varapuhemies Tuula Haatainen: Jatkamme ministeri Niinistön vastauksella, 3
minuuttia.

17.04 Puolustusministeri Jussi Niinistö:  Arvoisa rouva puhemies! Edustaja Heinonen
nosti esille surullisen muiston ISAF-operaation ajoilta, kun Jukka Kansonen kuoli tienvar-
sipommiin ja Pekka Jylhä loukkaantui vakavasti. Emme saa unohtaa näitä uhrauksia, mitä
tässä operaatiossa ja muissakin operaatioissa on tehty. Ja on totta, että Valtiokonttori oli
nihkeänä tuolloin. Nyt tilanne on parempi, ainakin, mitä tulee järjestöjen mielipiteeseen.
Ymmärtääkseni ne ovat olleet tyytyväisiä tähän kriisinhallintaveteraaniohjelmaan, ja myös
tämän vakuutusturvan tasoon ollaan oltu kohtuullisen tyytyväisiä. [Timo Heinonen: Hy-
vä!]

Mitä tulee tähän omasuojaan, minkä myös edustaja Heinonen mainitsi, niin suomalais-
ten joukkojen omasuojaan on kiinnitetty huomiota niin koulutuksessa Suomessa kuin toi-
minnassa Afganistanissa. Ja nyt meillä olisi ensi vuoden alusta sitten toimiva konsepti: jää-
kärijoukkue tukiosineen. Osallistumisvahvuus, noin 60, on kohdillaan. Se osaltaan turvaa
omasuojaa ja mahdollistaa kierrättämisen tehtävien ja levon välillä entistä paremmin. Mut-
ta riskitönhän tämä RS-operaatio ei suinkaan ole, ja toivokaamme siksi parasta, mutta va-
rautukaamme myös pahemman varalle. Toivottavasti kriisinhallintasotilaamme palaavat
terveinä takaisin.

Edustaja Mikkonen kysyi kriisinhallintaoperaatioista yleensä: Niiden suhteen nouda-
tamme hallitusohjelmaa, kuten edellisessä puheenvuorossani totesin. Mitä rahoitukseen tu-
20



Pöytäkirjan asiakohta PTK 64/2018 vp
lee, niin operaatiota on ilman kristallipalloa vaikea ennustaa. Siksi niitä myös on vuosien
varrella rahoitettu paljon lisäbudjettien kautta.

Toinen varapuhemies Tuula Haatainen: Jatkamme debattia 1 minuutin mittaisilla vas-
tauspuheenvuoroilla. 

17.06 Seppo Kääriäinen kesk (vastauspuheenvuoro):  Arvoisa puhemies! Varmasti on
perusteltua lähettää neuvonantajajoukkoja ja omasuojaa Mazar-i-Sharifiin, suomalaisille
tutulle alueelle. Afganistanin perspektiivihän ei ole kovin mairitteleva. Turvallisuustilan-
ne on heikentynyt valitettavasti koko ajan. Jos ajattelee asiaa Suomen ja eurooppalaisten
kannalta, niin tietysti pakolaisuusriski ja huumeitten kulkeutuminen näille alueille on ihan
selvä syy, jonka takia meillä on myös omakohtaista intressiä saada asiat kuntoon sillä
alueella.

Kriisinhallintaa tarvitaan, siviili- ja sotilaskriisinhallintaa, molempia puolia tarvitaan.
Mutta samalla on kyllä haettava poliittista ratkaisua entistä voimakkaammin, lähtien siitä,
ettei se vientituote sinne ehkä tuota tulosta, vaan kyllä ratkaisun täytyy löytyä omalta poh-
jalta alueellisena poliittisena ratkaisuna. Se, mikä se tarkkaan ottaen on, on eri asia. Se on
paikallisesti neuvoteltava juttu. Mutta tuettava on joka tapauksessa poliittista ratkaisua,
koska se on pitemmän päälle ehkä kestävämpää kuin se, että aseitten varassa eletään.

17.08 Jaana Pelkonen kok (vastauspuheenvuoro):  Arvoisa rouva puhemies! Kriisinhal-
linta on erittäin tärkeää työtä vakaamman yhteiskunnan eteen, mutta kuten täällä on tänään
huomautettu, tämä ei yksin kuitenkaan riitä. On huolehdittava siitä, että vakaus on tukeval-
la ja kestävällä pohjalla. Ja näin ei koskaan ole, ellei kiinnitetä riittävän painavaa huomiota
nimenomaan tyttöjen ja naisten asemaan, ja on ilahduttavaa, että moni edustaja on tänään
täällä juuri tästä näkökulmasta puhunut.

On tärkeää, että ihmisoikeuksien kunnioitus on Afganistanissa joiltain osin viime vuo-
sina parantunut, mutta myös tiedämme ja ymmärrämme sen, että lapsiin ja naisiin kohdis-
tuva hyväksikäyttö ja väkivalta ja lapsiavioliitot ovat edelleen erittäin vakavia ongelmia
Afganistanissa, ja näitä ei tule missään nimessä katsoa läpi sormien. Siitä syystä Suomen
on oltava jatkossakin erittäin tiiviisti mukana kantamassa kortensa kekoon. Ja näistä asiois-
ta ei missään olosuhteissa Suomen tule tinkiä.

17.09 Mika Kari sd (vastauspuheenvuoro):  Arvoisa rouva puhemies! Sain puolustusva-
liokunnan varapuheenjohtajana vierailla valiokunnan puheenjohtaja edustaja Kanervan
kanssa Libanonissa, Beirutissa ja Etelä-Libanonissa vapun aikoihin, ja kyllä sen matkan
opetus on edelleenkin se, että tällaiset konfliktit voivat venyä vuosikymmenien mittaisiksi
ja sotilaallisten ratkaisukeinojen sijaan pitää etsiä poliittisia ratkaisuja. Ja pitääkin sanoa
ääneen, että jos ei olisi menty väliin aikanaan, taistelevien osapuolien väliin, tällaista po-
liittista ratkaisua myöskään Libanonin alueella ei olisi löytynyt — olisi löytynyt ainoas-
taan hylsyjä, joita kansainvälinen yhteisö olisi tullut paikalle keräämään. Oli mieluisaa
kuulla ulkoministerin puheenvuorosta myös se, että laajasti jaamme eduskunnassa tämän
kansainvälisen monenkeskisen yhteistyön merkityksen.

Kysyn kuitenkin nopeasti puolustusministeriltä: onko omasuoja-asiat mietitty Afganis-
tanissa? Libanonissakin tuli esiin se, että Afganistan-operaatio on luonteeltaan huomatta-
vasti, huomattavasti vaikeampi. — Kiitos.
21



Pöytäkirjan asiakohta PTK 64/2018 vp
17.10 Lea Mäkipää sin (vastauspuheenvuoro):  Arvoisa puhemies! Viime vuonna EU uu-
disti myös tämän Afganistanin strategian, ja siinä olivat pääkohtina juuri nämä rauhan ja
alueen turvallisuuden ja demokratian saavuttaminen, talouden kohentaminen ja siirtolai-
suuden ratkaiseminen. Mutta jotta näihin päästään, uskon, että meillä on kivikkoinen tie
edessä, koska tänä päivänä moni tavallinen kansalainen asuu siellä köyhyyden ja terroris-
min keskellä, eli monta vaikeutta on ihan sillä tavallisella ihmisellä, jolla ei ole mitään te-
kemistä esimerkiksi sen tilanteen kanssa.

Mutta jos puhutaan myös kehitysyhteistyöstä, niin Suomi on ollut mukana ihan hyvissä
hankkeissa: on tämä oikeussektorin uudistaminen, koulutus, kymmenettuhannet naiset
ovat saaneet lukutaitoa, ja miinanraivausta on tuettu yli 20 vuotta. Ja siellähän on suuret
mineraalivarannot, ja Suomen Geologian tutkimuskeskus tekee yhteistyötä, antaa osaamis-
ta siellä malminetsintätekniikassa. Hyvääkin on ollut, mutta meidän tulee [Puhemies ko-
puttaa] jatkaa tätä työtä, niin että tosiaan [Puhemies koputtaa] myös afgaani joskus näkisi
sen vakauden ja demokratian maassaan.

17.11 Pekka Haavisto vihr (vastauspuheenvuoro): Arvoisa puhemies! Kävin viime kesä-
nä Kabulissa ja tapasin paitsi presidentti Ghanin myös sissipäällikkö Hekmatyarin ja
myöskin Talebanin entisen ulkoministerin herra Muttawakilin. Oli kyllä kiinnostavaa käy-
dä heidän kanssaan läpi sitä, mitä näiden vuosien aikana on tapahtunut, ja kyllähän heidän
käsityksensä oli se, että Yhdysvallat ei ole sallinut tämmöistä rauhanprosessia, joka olisi
inklusiivinen, jossa näitä eri tahoja aidosti otettaisiin mukaan, vaan on pyrkinyt ehkä toi-
senlaiseen, sotilaalliseen ratkaisuun ISAFin johdolla. Ja tästä samasta asiastahan on seu-
rannut paitsi aitojen rauhanneuvottelujen puute myös se, että YK:ta on pidetty taustalla.
YK ei ole ollut sellaisessa koordinoivassa roolissa, missä se yleensä konfliktin jälkeen on,
vaan sitä on vähän työnnetty sivuun, koska on haluttu tavallaan löytää tällainen toisentyyp-
pinen ratkaisu. Nyt toivottavasti aika on kypsynyt siihen, että lähdettäisiin etsimään koko-
naisvaltaista rauhanratkaisua, annettaisiin YK:lle keskeinen rooli tässä Afganistanin avun
koordinaatiossa ja mentäisiin tällä tavalla eteenpäin. Minusta tältä pohjalta pitäisi löytyä,
afgaanien omasta rauhanhalusta, se pysyvä ratkaisu.

17.12 Eero Heinäluoma sd (vastauspuheenvuoro):  Arvoisa puhemies! Edustaja Haavis-
to sanoi tässä kyllä totuuden sanoja. Kyllä meillä täytyy olla valmius tarkastella kriittisesti
myös tämän läntisen leirin omaa toimintaa ja keskeisiä valintoja. Afganistanin aikaisempi
presidentti, presidentti Karzai, jonka matkallamme 2012 tapasimme, on nyt tällä viikolla
sanonut ääneen tämän tosiasian: hän on syyttänyt länttä siitä, että ei oltu valmiita siihen,
että olisi suuntauduttu vuoropuheluun talibanien kanssa ja olisi sallittu siihen liittyen uu-
den järjestelmän rakentaminen. Ja hän myös sanoi suoraan, että kun aikoinaan Bonnin ko-
koukseen kokoonnuttiin suunnittelemaan Afganistanin tulevaisuutta tuon Yhdysvaltain
johtaman koalition iskujen jälkeen, jo silloin olisi pitänyt talibanit ottaa tuohon kokouk-
seen mukaan eikä sulkea heitä ulos. Tässä palataan siihen, että kun johonkin maahan men-
nään sotilaallisella voimalla, niin se meno on helppoa, mutta sitten on se kysymys, onko
sellaista toimintalinjaa, joka mahdollistaa maan sisäsyntyisen oman kehityksen, [Puhe-
mies koputtaa] vai juututaanko siihen, mihin nyt [Puhemies koputtaa] Afganistanissa on
juututtu.
22



Pöytäkirjan asiakohta PTK 64/2018 vp
17.13 Aila Paloniemi kesk (vastauspuheenvuoro): Arvoisa rouva puhemies! Tiekartta pi-
tää ilman muuta voida luoda Afganistanin vakauttamiseksi, mutta ensin olisi tietenkin
hyvä löytää kaikki ne osapuolet, joita pöydän ympärille tarvitaan. Talibanit eivät ole yksi
yhtenäinen ryhmä, vaan siellä on hyvin monenlaisia alaryhmiä ja muita terrorijärjestöjä
myös, kuten me kaikki tiedämme.

Olen sitä mieltä, että pelkästään Afganistanin keskushallinnon vahvistaminen ja vaalien
pitäminen ei tule klaaniyhteiskunnassa koskaan vakautta ja turvallisuutta lisäämään. Jos
provinsseissa ihmiset eivät näe, että heidän elämänsä paranee ja hekin saavat oikeutta,
myös köyhät ja naiset, niin minä en usko, että pelkästään vaalien pitämisellä tilanne siellä
kovin paljon muuttuu. Tähän pitäisi kiinnittää kyllä huomiota.

Sitten itsekin voin kertoa, että kävin 2004 Afganistanissa ja näin erittäin hyvin toimivia
hankkeita. Marie Stopes -järjestö tekee keskellä ei mitään köyhissä kylissä seksuaaliter-
veys-, lisääntymisterveys- ja perhesuunnitteluhankkeita. Siellä ovat mukana uskonnolliset
johtajat ja kylän vanhimmat, ja ne hankkeet toimivat erittäin hyvin.

17.15 Hanna Sarkkinen vas (vastauspuheenvuoro): Arvoisa puhemies! On kestämätön-
tä, että samaan aikaan, kun täälläkin puhutaan Afganistanin turvallisuustilanteen viimeai-
kaisesta heikkenemisestä, turvapaikanhakijoita pakkopalautetaan väkivaltaisuuksien kes-
kelle. Samaan aikaan, kun Afganistanin turvallisuustilanne on viime aikoina osoittanut
heikkenemisen merkkejä, on Suomi pyrkinyt tehostamaan kielteisen turvapaikkapäätök-
sen saaneiden turvapaikanhakijoiden palautuksia maahan muun muassa kahdenvälisin ja
monenvälisin palautussopimuksin. Muun muassa Amnesty International on vedonnut Suo-
men hallitukseen palautusten keskeyttämisestä Afganistaniin. Afganistaniin ei tällä hetkel-
lä tulisi palauttaa varsinkaan lapsia tai lapsiperheitä.

Arvoisa puhemies! Sisäisen paon mahdollisuutta tulisi soveltaa vain rajatuin edellytyk-
sin huomioiden muun muassa henkilöiden siteet ja turvaverkot alueella, mutta paikoin
Maahanmuuttovirasto on vaikuttanut soveltavan sisäisen paon perustetta lähes säännön-
mukaisesti, ja YK:n pakolaisjärjestö onkin joutunut ottamaan kantaa Maahanmuuttoviras-
ton tapaan arvioida sisäisen paon mahdollisuutta. Käytännössä Suomi ei pysty mitenkään
varmistamaan, mitä Afganistaniin palautetuille ihmisille tapahtuu heidän laskeuduttuaan
[Puhemies koputtaa] maankamaralle. Eli tämä turvallisuustilanne tulisi kyllä ottaa huo-
mioon [Puhemies: Aika!] myös tässä palautuskeskustelussa.

17.16 Markku Pakkanen kesk (vastauspuheenvuoro):  Arvoisa rouva puhemies! Rau-
hanturvaajana haluaisin huomauttaa, että tämä keskustelu siirtyy välillä vähän sentyyppi-
seksi, että kun Suomi lähettää jonnekin kriisinhallintaoperaatioon sotilaita, niin sotilaat
menisivät sinne taistelemaan. Eihän se niin ole, vaan ne menevät sinne neuvottelijoiden vä-
liin turvaamaan sitä neuvottelutilannetta, että se keskusteluyhteys säilyy. Rauhanturvaajan
tehtävä on olla siinä operaatiossa mukana. Ei se taistele siellä niitä osapuolia vastaan, niin
kuin täällä on annettu ymmärtää, että sinne lähdetään taistelemaan. Rauhanturvaoperaati-
oissa on hyvä muistaa se vanha viisaus, että voimaa pitää näyttää, jotta sitä ei tarvitse käyt-
tää. Se on rauhanturvaajan tehtävä, ei taistella, eikä täällä pidä antaa sellaista kuvaa, että
Suomi lähettää sotilaita taistelemaan sinne. Ei se näin ole, hyvä ystävät.

17.17 Tiina Elovaara sin (vastauspuheenvuoro): Arvoisa puhemies! Valiokuntakuulemi-
sessa kysyin asiantuntijoilta, mikä on Afganistanin syvin ongelma. Sain kaksi vastausta.
23



Pöytäkirjan asiakohta PTK 64/2018 vp
Ensimmäinen oli se, että Afganistan ei ole valtio ilman kansainvälisen yhteisön tukea, vaan
se romahtaa. Toinen vastaus oli Pakistan. Miten me vaikutamme Pakistaniin ja tähän alu-
eelliseen konfliktiin, joka on käsissämme?

Sitten kysyin, missä on Afganistanin toivo, missä se lepää. Sain vastaukseksi, että ty-
töissä — ja olen siitä erittäin iloinen — ja koulutuksessa. On erinomaista, että tämä on tuo-
tu voimakkaasti esiin tänään tässä keskustelussa. 

Mutta haluaisin vielä kysyä ministereiltä: miten katsotte tätä Pakistan-kysymystä, mitä
voimme tehdä sille, sillä se vaikuttaa Afganistaniin niin syvästi?

17.18 Markus Mustajärvi vas (vastauspuheenvuoro):  Arvoisa puhemies! Palaan tuo-
hon, mitä edustaja Heinäluoma sanoi sotilaallisesta väliintulosta, ja on todellakin näin, että
mitä nopeampi lähtö, sitä hitaampi paluu, ja se on nähty aivan liian monta kertaa. Tähän
liittyen löysin vanhoja juttuja, jotka on näytetty Ylen kanavilla ja jotka ovat olleet Iltaleh-
dessä, ja siinä on haastateltu Venäjän ja Neuvostoliiton entisiä Afganistan-veteraaneja.
Heidän mukaansa Neuvostoliitto teki aikoinaan kaksi virhettä Afganistanissa. Ensimmäi-
nen oli se, että maahan ylipäätään tunkeuduttiin. Toinen oli se, että asevoimalla yritettiin
muuttaa paikallisten ihmisten elämäntapaa aivan toiseksi. Tuo opetus kannattaisi varmaan
muistaa tänäkin päivänä. Pahin yhdistelmähän tässä on se, jos me kuvittelemme, että viem-
me Afganistaniin rauhaa, ja se ei toteudukaan. Se on meidän vientitavaramme, ja tuontita-
vara on sitten kansainvälinen terrorismi, joka kohdistuu mahdollisesti myöskin Suomeen.
Suomi voi olla, niin yllättävältä kuin se kuulostaakin, erittäin kiinnostava kohde niille, jot-
ka tällaisia asioita miettivät. 

17.19 Mika Kari sd (vastauspuheenvuoro): Arvoisa rouva puhemies! Vielä kysyisin täs-
tä, kun ministeri tähän oman suorituskyvyn kehittämiseen ehkä suhtautui sillä asenteella,
että oman suorituskyvyn kehittämistä eivät enää tämäntyyppiset harjoitukset suoraan tue.
Mutta eivätkö ne tue kuitenkin sitä suorituskyvyn, osaamisen ylläpitämistä? Varmaankaan
vaativampaa kansainvälistä kriisinhallintaoperaatiota ei ole kuin meidän operaatiomme
Afganistanissa viime vuosina. Mielelläni kuulisin ministerin arvioita siitä, millä tavalla
tätä osaamisen ylläpitämistä puolustushallinnon sisällä on mietitty liittyen näihin nyt käyn-
nissä oleviin kriisinhallintaoperaatioihin. Myös on tätä pohdintaa näistä poliittisista ratkai-
suista näiden operaatioiden yhteydessä. Tässä selonteossakin korostetaan tätä monenkes-
kistä yhteistyötä ja kokonaisvaltaisuutta. Miten puolustusministerinä näette yhteistyön ul-
koministeriön kanssa tässä kokonaisuuden ylläpitämisessä, [Puhemies koputtaa] mitä krii-
sinhallintaoperaatioihin tulee, myös siviilitoiminnan osalta?

Toinen varapuhemies Tuula Haatainen:  Vastauspuheenvuorot ministereille, 2 minuut-
tia. 

17.20 Ulkoministeri Timo Soini (vastauspuheenvuoro):  Arvoisa rouva puhemies! Tämä
on ollut hyvä keskustelu, koska tämä on vakava asia ja se on hyvin perusteellisesti nyt täs-
sä käyty läpi. Nyt asia lähtee sitten ulkoasiainvaliokuntaan ja palaa sitten sieltä vielä tähän
saliin. Se on minun mielestäni hyvä, että se näin todella tehdään. 

Oikeastaan ihan loppuun haluaisin sanoa minun mielestäni sen olennaisen asian, jonka
edustaja Kanerva sanoi. Miksi Afganistanissa ollaan? Se on kansainvälisen yhteisön,
YK:n, tahto tällä hetkellä. Sen takia siellä ollaan. Ratkaisut ovat olleet vaikeita, ja osaan
24



Pöytäkirjan asiakohta PTK 64/2018 vp
asioita ei ole saatu ratkaisuja lainkaan, mutta en usko, että ratkaisu tällä hetkellä on se, että
jätetään sinne sotilaallinen, poliittinen, toiminnallinen, kehitysyhteistyöpoliittinen tyhjiö.
Kuka sen täyttää? Minä luulen, että se vaihtoehto olisi vielä huonompi. Olennainen asia on
alueellinen ratkaisu: Pakistan, Iran, naapurit, kansainvälinen yhteistyö. Mutta jos tässä nyt
voisi sitten olla hieman optimistinen, kukapa luuli, että Pohjois-Korea ja Yhdysvallat ovat
jonain päivänä neuvottelupöydässä? Jospa sitten tässäkin tapahtuisi jotain myönteistä ke-
hitystä. On ainakin yrittämisen väärti.

Kiitän kuitenkin eduskuntaa kaikista puheenvuoroista, myös kriittisistä. Se on demokra-
tiaa. Mutta katson, että hallitus on saanut tässä esitykselleen eduskunnan vankan tuen, jos-
ta eduskunnalle kiitos.

17.22 Puolustusministeri Jussi Niinistö (vastauspuheenvuoro):  Arvoisa rouva puhe-
mies! Tunnistin tästä loppukeskustelusta puolustusvaliokunnan varapuheenjohtajalta,
edustaja Karilta, pari kysymystä, joihin yritän vastata vielä.

Tämä Resolute Support -operaatio on riskitasoltaan varmasti haastavin kriisinhallin-
taoperaatiomme, joten on aivan oikein kiinnittää huomiota joukkojen omasuojaan, kuten
edustaja Kari teki. Saamieni tietojen mukaan kuitenkin varusteet ovat koko lailla hyvät, ne
ovat verraten hyvät, ja lisätietoa voi toki kysyä vielä valiokuntakäsittelyssä, ja itse asiassa
kannattaakin kysyä aina tällaisissa tapauksissa.

Ja todellakin, kuten edellisessä puheenvuorossani sanoin, tämä osallistumisvahvuuden
lisääminen 60:een lisää tässä tapauksessa omasuojaa, ja sen lisäksi joukkojen painopiste
siirtyy selkeästi pääkaupunki Kabulia rauhallisemmalle ja suomalaisille myös tutummalle
alueelle, pohjoiselle komentoalueelle, Saksan alaisuuteen, Mazar-i-Sharifiin, kuten edus-
taja Kääriäinenkin taisi todeta. Mazar-i-Sharifin kaupungissa kapinalliset ovat pystyneet
toteuttamaan vain yksittäisiä iskuja, mutta totta kai riski on aina mahdollinen.

Osaamisen ylläpidosta olen samaa mieltä edustaja Karin kanssa. 
Ja mitä ulkoministeriön kanssa tehtävään yhteistyöhön tulee liittyen kriisinhallintaope-

raatioihin, oikeastaan se on toiminut paremmin kuin miesmuistiin, joten kiitos siitä minis-
teri Soinille. 

Toinen varapuhemies Tuula Haatainen: Nyt menemme puhujalistaan.

17.24 Lea Mäkipää sin: Arvoisa puhemies! Lehtitietojen mukaan Afganistanin hallitus ja
Taliban-liike sopivat tulitauosta viime lauantaina. Taliban ilmoitti, että se pitää kolmen
päivän tulitauon, jotta uskonnollista eid-juhlaa voidaan viettää rauhassa ramadan-paasto-
kauden jälkeen, mutta Nato-johtoiset rauhanturvajoukot eivät kuulu tulitauon piiriin. Hal-
litus puolestaan ilmoitti, että se aikoo lopettaa sotatoimet ainakin viikoksi, mutta rajasi Isis-
taistelijat sen ulkopuolelle. Hauras oli tulitauko: Eilen itsemurhapommittaja räjäytti itsen-
sä maaseudun kehittämisministeriön portilla ja surmasi yli kymmenen siviiliä ja haavoitti
yli 30:tä ihmistä, joukossa lapsia ja naisia. Isis on ilmoittautunut iskun tekijäksi.

Pakosta herää kysymys, mihin tahoon voidaan luottaa. Kun luottamusta ei ole, rauhan-
rakentamisprosessi on edelleen vaikea, vaikka kehitystä on tapahtunut myönteiseen suun-
taan, niin tyttöjen kouluunpääsyssä kuin yleensäkin naisten aseman kohentumisessa.

Meidän täällä salissa olevien on hyvä tiedostaa ne riskit, joita suomalaiset rauhanturvaa-
jat joutuvat Afganistanissa kohtaamaan. Afganistaniin komennettavat sen tietävät. Heillä
kaikilla on aikaisempaa rauhanturvaamiskokemusta. Nyt ei saa perääntyä, koska sitä Tali-
25



Pöytäkirjan asiakohta PTK 64/2018 vp
ban-liike haluaa, vaan ponnisteluja Afganistanin hallituksen, julkisen hallinnon, poliisin ja
armeijan kouluttamiseksi tulee tehostaa, jotta demokratia ja yhteiskunnan rakenne vahvis-
tuisivat. Vahva ja yhtenäinen Afganistan kykenee taistelemaan kapinallisia rikollisia vas-
taan. Työtä on paljon, ja se vaatii paljon aikaa. Ilman kansainvälistä ja monenlaista apua
Afganistan ei tule selviämään. Sen jättäminen oman onnensa nojaan ei ole ratkaisu, vaan
niin tehden autamme terrorismin leviämistä sen naapurimaihin ja ehkä kauemmaksikin.

Afganistan on siis edelleen hauras valtio. Näin ollen turvallisuustilanteen parantaminen
on maan kehityksen kannalta ykkösasioita. Kehitysyhteistyön avulla on saavutettu merkit-
täviä tuloksia, kuten täällä on puhuttu: eliniän odote on noussut ja imeväiskuolleisuus on
vähentynyt huomattavasti. Suomi on panostanut ennen kaikkea peruspalvelujen kehittämi-
seen erityisesti opetussektorilla, mukaan lukien tyttöjen koulunkäynnin turvaaminen sekä
naisten lukutaito. Afganistan saakin Suomen kehitysyhteistyökumppaneista eniten tukea.

Afganistanissa ja sen lähialueilla arvioidaan toimivan 20 aseellista ryhmittymää, jotka
rahoittavat toimintaansa etupäässä huumetaloudella. Afganistan on maailman merkittävin
oopiumintuottajamaa. Monet aseelliset ryhmittymät kilpailevat vallasta keskenään. 

Naton johtama ISAF-operaatio päättyi vuonna 2014, jonka jälkeen Afganistanin turval-
lisuustilanne on luisunut vuosi vuodelta huonommaksi. ISAF-operaation jälkeen perustet-
tiin Naton johtama Resolute Support -operaatio, johon osallistuu noin 13 000 sotilasta. RS-
operaation myötä vastuu turvallisuudesta siirtyi Afganistanin omille turvallisuusjoukoille.
Nyt Yhdysvallat ehdottaa operaation vahvistamista 16 000 sotilaaseen. Suomen osuus
nousisi 40:stä 60 sotilaaseen. Taustalla joukkojen vahvistamiseen on muun muassa Taliba-
nin vahvistuminen ja aktivoituminen parlamentti- ja presidentinvaalien alla. Suunnitelmis-
sa on, että RS-operaatiota jatkettaisiin heinäkuun Naton huippukokouksen päätöksellä
vuoteen 2024 saakka.

Tällä hetkellä Suomella on Afganistanissa 30 sotilasta. Heistä 20 on Kabulissa ja kym-
menen pohjoisella alueella Saksan johdossa. Nyt esitetään, että suomalaisten sotilaiden
määrä nostettaisiin 60:een ja pääosa heistä sijoitettaisiin pohjoiseen Mazar-i-Sharifiin. Ka-
buliin jäisi muutama esikuntaupseeri. Joukkoina olisi yksi jääkärijoukkue, sotilasneuvon-
antajia ja kouluttajia sekä esikuntahenkilöstöä. Ratkaisu on mielestäni hyvä, sillä suoma-
laisilla on aikaisempaa kokemusta alueesta ja yhteistyö alueesta vastaavan saksalaisen jou-
kon kanssa on sujunut tähän saakka kitkatta.

Afganistanissa ollaan siis šakkitermillä ilmaistuna pattitilanteessa. Sotilaallista ratkai-
sua epävakauteen ei ole nähtävissä, vaan tarvitaan poliittinen ratkaisu. Se ei kuitenkaan on-
nistu ilman kansainvälisten joukkojen läsnäoloa, jotta kehitysyhteistyön ja siviilikriisinhal-
linnan toimet [Puhemies koputtaa] voidaan turvata terrori-iskuilta. 

Arvoisa puhemies! Siitäkin huolimatta, että operaatiossa saavutettavat tulokset ovat
epävarmoja, kannatan suomalaisten panostuksen lisäämistä esitetyllä tavalla Afganistanin
alueella olevan vakauden turvaamiseksi ja edelleen rakentamiseksi.

17.30 Paavo Väyrynen PV: Arvoisa puhemies! Minä olen täällä nyt ensimmäistä päivää
jatkamassa kansanedustajan tehtävää ja opettelemassa talon tavoille. Sain juuri sen opetuk-
sen, että on aivan turha pyytää varsinaisia puheenvuoroja tällaisiin keskusteluihin, koska
ryhmäpuheenvuorojen jälkeen tulee debatti ja debatin jälkeen ministerit ja valiokunnissa
asioista vastaavat poistuvat salista. Me voimme täällä nyt sitten kolmisin keskustella. Ehkä
joku työhuoneessa vielä kuuntelee. Kaiken aikaa oppii uusia asioita.
26



Pöytäkirjan asiakohta PTK 64/2018 vp
Puhuin tuossa vastauspuheenvuorossani kehitysyhteistyöstä. Siihen ei ole mitään lisät-
tävää. Kun Vanhasen kakkoshallituksen aikana tämä asia oli esillä, niin silloinhan päätet-
tiin joukkojen määrän kasvattamisesta. Vastustin sitä, en pitänyt sitä perusteltuna, mutta
jäin vähemmistöön, ja tuo päätös tehtiin, mutta kehitysyhteistyövarojen osalta pidin pinta-
ni.

Tämä Afganistanin operaatiohan osoittaa, kuinka ratkaiseva on se vaihe, kun päätetään
mennä johonkin operaatioon mukaan. Jos minä oikein muistan, niin Afganistaniin menoon
liittyi sellainen asetelma, että muutamat Nato-maat eivät osallistuneet Irakin sotaan ja ne
osoittivat sitten solidaarisuutta Yhdysvalloille ja suurille Nato-maille lähtemällä mukaan
tähän Afganistan-operaatioon. Norja oli yksi näistä maista, ja kun Norjalla, Suomella ja
Ruotsilla oli läheiset yhteydet keskenään, niin me lähdimme tavallaan tässä Norjan vana-
vedessä liikkeelle. Ruotsilla oli silloin uusi sotilasdoktriini, jonka mukaan alueellinen
maanpuolustus oli jätetty aika lailla sivuun ja keskityttiin kriisinhallintaan. Heille sopi hy-
vin lähteä kriisinhallintaoperaatioon mukaan, ja Suomi lähti sitten siihen myös. 

Tässähän tapahtui niin, että puolueettomien maiden leiri tai ryhmittymä jakautui. Itäval-
ta ja Irlanti, muistaakseni molemmat, lähettivät vain esikuntatehtäviin muutamia ihmisiä ja
lipun paikalle. Sen sijaan Suomi ja Ruotsi lähtivät mukaan näihin joukkoihin. Myöhempi
kehitys on osoittanut, että on erittäin vaikea irrottautua, jos kerran lähtee mukaan. Siinä
mielessä tuo harkinta aikanaan olisi pitänyt tehdä toisella tavalla.

No, nyt joka tapauksessa minun mielestäni on tärkeää, että tämän selonteon käsittelyn
yhteydessä pohditaan laajemmin Suomen sotilaallisen kriisinhallinnan kokonaisuutta.
Mauno Koivisto kirjoitti Venäjän idea -kirjassaan jo vuonna 2001, että Suomi on astunut
Kaarle XII:n tielle: me käytämme liian paljon sotilaallisia voimavaroja maan rajojen ulko-
puolella emmekä kykene riittävästi panostamaan oman maan puolustamiseen. Kaarle
XII:han hävitti Ruotsin armeijan Pultavassa eikä kyennyt sen jälkeen puolustamaan Suo-
mea. 

Sotilaallisen kriisinhallinnan laajuus ja laatu on tärkeä kysymys pohdittavaksi myös sii-
nä mielessä, että Euroopan unionissahan koko ajan suunnitellaan ja kehitetään uutta toi-
mintaa. Jostakin käsittämättömästä syystä Suomi on ryhtynyt Ranskan kanssa kärkijouk-
kona ajamaan puolustusyhteistyön ja yhteisen puolustuksen kehittämistä, ja siellähän ke-
hitetään yhä kovempaa kriisinhallintaa.

Viime vuonna järjestettiin Lapissa kriisinhallintaharjoitus, johon osallistui 100 hävittä-
jälentokonetta eri maista. Mitähän siellä harjoiteltiin, muuta kuin sotilaallisia iskuja Euroo-
pan unionin ulkopuolisiin kohteisiin? Muutoinkin Euroopan unionin kriisinhallintatoimin-
nassa on tavoitteena pääsy yhä kovempaan kriisinhallintaan. Nyt kun Ranska teki aloitteen
tällaisen kovemman toiminnan valmiusjoukon kehittämiseksi, Suomikin jo ymmärsi ryh-
tyä epäröimään, kannattaako tähän mennä. 

Suomen täytyy minun mielestäni nyt huolellisesti pohtia ensinnäkin, minkä verran me
voimavaroja käytämme sotilaalliseen kriisinhallintaan, ja sitten harkita, miten se jaetaan
YK-operaatioitten kesken, missä määrin ollaan mukana Nato-vetoisissa operaatioissa, ja
ennen muuta on syytä pohtia, mihin ollaan sitoutumassa Euroopan unionin puitteissa ja
mitä siellä ajetaan. Minun mielestäni on hyvin outoa, että Suomi on tässä todella Ranskan
rinnalla näitä kovan kriisinhallinnan hankkeita ajamassa ja yhteistä puolustusta jopa Eu-
roopan unionille ajamassa. 
27



Pöytäkirjan asiakohta PTK 64/2018 vp
17.35 Aila Paloniemi kesk:  Arvoisa rouva puhemies! Suomi on siviilikriisinhallinnan
suurvalta. Se voi kuulostaa kuluneelta hokemalta, mutta se ei ole suinkaan sattumaa. Ke-
väällä julkaistun tutkimuksen mukaan Suomi lähettää siviilikriisinhallinnan tehtäviin yh-
deksän henkilöä miljoonaa ihmistä kohden. Tämä on vienyt meidät EU-maiden kärkeen.
Suurvalta-asemamme on hieno saavutus, ja se perustuu johdonmukaiseen työhön. Meidän
on syytä olla ylpeitä tekemästämme työstä. Siviilikriisinhallinta on ulko- ja turvallisuuspo-
litiikkamme lohkoista sellainen, jossa Suomella on kokoaan suurempi painoarvo kansain-
välisissä pöydissä. 

Toinen meille varsin itsestäänselvä hokema on kokonaisvaltaisuus. Suomi on valinnut
kokonaisvaltaisuuden kriisinhallintatoimintansa lähtökohdaksi jo aikaa sitten. Kokonais-
valtaisuus taipuu moneksi. Se on poliittinen linjaus, jota Suomi edistää oman toimintansa
lisäksi myös kansainvälisessä yhteistyössä. Kokonaisvaltaisuus on myös tapa toimia.
Kaikki olemassa olevat keinot — olivatpa ne sitten sotilaallisen kriisinhallinnan tai siviili-
kriisinhallinnan, kehitysyhteistyön, humanitaarisen avun tai rauhanvälityksen keinoja —
täydentävät toisiaan, ja niitä käytetään samaan päämäärään, tukemaan vakautta ja rauhaa.
Uskon, että kokonaisvaltaisuuden merkitys tulevaisuudessa vain vahvistuu. Valitettavasti
kriisit eivät ole vähenemässä, mutta käytettävissä olevat resurssit, niin henkilöt kuin talou-
dellisetkin, voivat näin tehdä. Kokonaisvaltaisuus on kustannustehokasta toimintaa. Käsi-
tykseni on, että kokonaisvaltaisuudessa on vielä Suomellekin paljon mahdollisuuksia, joil-
la voimme kehittää toimintaamme.

Afganistanin turvallisuustilanne, josta tänään on puhuttu, on heikentynyt todellakin sen
jälkeen, kun useamman vuoden ajan käynnissä ollut turvallisuusvastuun siirto Afganista-
nin omille viranomaisille saatiin päätökseen ja kansainvälinen ISAF-operaatio lopetettiin
vuoden 2014 lopussa. Oli odotettavissa, että iskut lisääntyvät, ja näin on käynytkin. Väki-
valtaisuuksien jatkuessa taistelut ovat laajentuneet maan etelä- ja itäosista muualle maa-
han. Turvattomuutta lisäävät tavanomaisen ja järjestäytyneen rikollisuuden sekä kidnap-
pausten kasvu. Turvallisuustilanteessa ei arvioida tapahtuvan oleellista kohentumista lähi-
tulevaisuudessa. 

Vaikka päävastuu Afganistanin turvallisuudesta onkin maan omilla turvallisuusjoukoil-
la, on kansainvälinen tuki Afganistanin vakaudelle ja turvallisuusviranomaisille yhä mer-
kittävässä roolissa. Kriisinhallinnan ja Afganistanin turvallisuussektorin tukemisella vai-
kutetaan myös alueelliseen vakauteen sekä kansainvälisiin pyrkimyksiin terrorismin torju-
miseksi.

Muutama sana Afganistanin naisista, vaikka heistä onkin, ja onneksi heistä on, puhuttu
tässä keskustelussa tosi paljon, ja pitääkin puhua: Human Rights Watchin mukaan Afga-
nistanin aikuisista naisista vain 19 prosenttia on lukutaitoisia, miehistä 49 prosenttia. Liki
puolet naisista avioituu alle 18-vuotiaana. Varhaisten raskauksien seuraukset ovat tuhoi-
sia, tilastollisesti yksi nainen 50:stä kuolee synnytykseen. Kouluikäisenä naitetut tai kihla-
tut tytöt joutuvat usein keskeyttämään koulunkäynnin. Ja taustalla ovat paitsi kulttuuriset
asenteet tietenkin myös valtava köyhyys.

Verrattuna 2000-luvun alkuun elinolosuhteet Afganistanissa ovat parantuneet, mutta
nopean edistymisen jälkeen kehitys on hidastunut. YK:n kehitysohjelma UNDP:n inhimil-
listä kehitystä mittaavan raportin mukaan elinajanodote on 60,7 vuotta, joka on merkittä-
västi enemmän kuin 2000-luvun alun arvioitu 44 vuotta. Erityisesti alle viisivuotiaiden las-
ten kuolleisuus on vähentynyt, ja yli puolessa synnytyksistä on mukana ammattitaitoista
henkilökuntaa.
28



Pöytäkirjan asiakohta PTK 64/2018 vp
Afganistanin tilastokeskuksen mukaan lähes 40 prosenttia väestöstä elää köyhyysrajan
alapuolella. Bruttokansantuote oli vuonna 2016 vain 562 dollaria henkeä kohden, millä Af-
ganistan sijoittui maailman viidentoista köyhimmän maan joukkoon.

Täällä on puhuttu paljon oopiumin tuotannosta, ja tietenkin toivotaan, että se loppuisi,
mutta se ei lopu koskaan, ellei löydetä Afganistanin olosuhteisiin sopivia muita viljelykas-
veja. Oopiumista köyhät viljelijät saavat nopeasti hyvän tulon, mutta esimerkiksi viljakas-
vien kasvattamisesta ei tahdo tulla heille elinkeinoa, eli pitäisi kerta kaikkiaan kehittää nii-
hin olosuhteisiin sopivia lajeja.

Mutta ihan lopuksi, kun aikakin näyttää nyt loppuvan, haluan sanoa, että me emme voi
jättää Afganistania yksin talibanien tai muittenkaan terrorijärjestöjen armoille, vaan mei-
dän tulee jatkaa apua heille.

Keskustelu päättyi.

Asia lähetettiin ulkoasiainvaliokuntaan, jolle puolustusvaliokunnan on annettava lausunto.
29


	5
	15.41
	15.47
	15.52
	15.58
	16.03
	16.08
	16.13
	16.19
	16.23
	16.29
	16.34
	16.39
	16.43
	16.45
	16.47
	16.49
	16.51
	16.53
	16.54
	16.56
	16.58
	17.00
	17.02
	17.04
	17.06
	17.08
	17.09
	17.10
	17.11
	17.12
	17.13
	17.15
	17.16
	17.17
	17.18
	17.19
	17.20
	17.22
	17.24
	17.30
	17.35


