















































DEMF123.tmp.xml


Pöytäkirjan asiakohta PTK 58/2017 vp
Pöytäkirjan asiakohta 

PTK 58/2017 vp

Täysistunto

Tiistai 23.5.2017 klo 14.01—16.08

5. Hallituksen esitys  eduskunnalle laeiksi aluevalvontalain ja  rikoslain  17  luvun 7 b §:n 
muuttamisesta

Hallituksen esitys HE 56/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään puolustusvaliokuntaan, jolle perustuslaki-
valiokunnan on annettava lausunto.

Keskustelu

15.28 Puolustusministeri Jussi Niinistö (esittelypuheenvuoro):  Arvoisa rouva puhe-
mies! Tällä hetkellä voimassa oleva aluevalvontalaki on laadittu aikana, jolloin lähtökoh-
tana oli, että Suomen alueellista koskemattomuutta loukkaisivat vieraat valtiot ja sotilas-
joukot, jotka kantaisivat vieraan valtion asevoimien sotilastunnuksia. Laki oli siis laadittu
varsin perinteisten uhkakuvien varalta. Rikoslain mukaan alueloukkauksiin voivat syyllis-
tyä vieraan valtion asevoimien sotilaat ja vieraan valtion valtionaluksen tai valtionilma-
aluksen päälliköt — puhutaan siis nimenomaan toisen valtion laivoista ja toisen valtion
lentokoneista.

Turvallisuustilanne on viime vuosina muuttunut merkittävästi, valitettavasti huonom-
paan suuntaan, kuten ulko- ja turvallisuuspoliittisessa selonteossa ja puolustusselonteossa
todetaan. Krimin laittomassa valtauksessa, kuten myös Itä-Ukrainassa on käytetty tunnuk-
settomia mutta selvästi järjestäytyneitä valtiollisia aseellisia toimijoita ja välineitä, jotka
ovat rinnastettavissa vieraan valtion sotilaisiin. Niiden taustalla olevaa valtiollista toimijaa
oli kuitenkin vaikea tunnistaa ulkoisten tunnusmerkkien puuttuessa. Tällainen toiminta on
omiaan aiheuttamaan kohdevaltiossa sekaannusta. Se on omiaan hidastamaan valtion pää-
töksentekokykyä. Kyse on suuren mittakaavan systemaattisesta hämäämisestä, kyse on il-
miöstä, joka tunnetaan hybridivaikuttamisena tai hybridisodankäyntinä. Hämää ja harhau-
ta, siinä hybridisodankäynnin idea pähkinänkuoressa.

Asiaintilan näin ollessa aluevalvontalaissamme on todettu olevan niin sanottu hybridin
mentävä aukko tai niin sanottujen vihreiden miesten mentävä aukko. Tämä aukko on syytä
tukkia. Aluevalvontalakia on täsmennettävä. On tärkeää, että lainsäädäntömme on ajan ta-
salla. Sen tulee antaa viranomaisille sekä poliittisille päätöksentekijöille vaikeissakin tilan-
teissa tarvittavat perusteet ratkaisuille.

Arvoisa puhemies! Hybridiporsaanreikä on tukittava. Aluevalvontalakia ehdotetaankin
muutettavaksi siten, että lain soveltamisalan piiriin kuuluisi myös sellainen sotilaallinen
uhka, jonka valtiollista alkuperää ei voida suoraan tunnistaa esimerkiksi puuttuvien soti-
lastunnusten vuoksi. Keskeiset kaksi lakimuutosehdotusta ovat seuraavat:
 Tarkistettu
4.1



Pöytäkirjan asiakohta PTK 58/2017 vp
Ensinnäkin lakiesityksen mukaan aluevalvontalain toimivaltuuksia voitaisiin kohdistaa
myös tunnuksettomaan sotilaalliseen ryhmään. Lakiesityksessä ehdotetaan lisättäväksi
aluevalvontalakiin kokonaan uusi tunnuksettoman sotilaallisen ryhmän määritelmä ja täs-
mennetään sotilasajoneuvon määrittelyä. Toiseksi aluevalvontalaissa säädettäisiin tällai-
sille ryhmille ehdoton kielto saapua maahan ja olla maassa. Tämä olisi kriminalisoitu ri-
koslaissa.

Kaiken kaikkiaan kyse on siis aluelainsäädännön muuttamisesta vastaamaan nykyai-
kaista turvallisuustilannetta ja uhkakuvaa.

Arvoisa puhemies! Lopuksi haluan vielä todeta, että päätöksentekojärjestelmään ei esi-
tetä muutoksia. Lain nojalla voitaisiin antaa ääritilanteessa käsky käyttää sotilaallista voi-
maa tunnuksettomia sotilaallisia ryhmiä vastaan. Se on Suomen valtion ja kansalaisten etu.
Osaltaan tämä lakiesitys kuuluu kokonaisuuteen, jolla hallitus pyrkii määrätietoisesti pa-
rantamaan maanpuolustuksen uskottavuutta muuttuneessa turvallisuusympäristössä.

15.32 Timo Heinonen kok: Arvoisa rouva puhemies! Hyvä ministeri ja edustajakollegat!
Kiitos ministeri Niinistölle hyvästä asian esittelystä ja ennen muuta siitä, että tällä hallitus-
kaudella tilanteiden nopeasti muuttuessa on myös pystytty ja ryhdytty nopeasti tekemään
uudistuksia. Niin kuin ministeri totesi, maailman turvallisuustilanne on muuttunut nopeas-
ti. Viime vaalikaudella nämä muutokset alkoivat — ehkä jonkinlaisena taitekohtana voi-
daan jo puhua vuodesta 2008 mutta viimeistään Sotšin olympialaisten jälkeisestä aikakau-
desta — ja sen jälkeen maailmassa on tapahtunut monenlaista. Tähän lisäksi sitten arabi-
kevään tapahtumat, jotka osittain näkyvät näiden muuttuneiden ja modernienkin uhkien
myötä, mistä tänäänkin surullisia uutisia olemme saaneet maailmalta. Vielä tarkkaa tietoa
ei Englannin tapahtumista ole, mutta näyttää siltä, että niissäkin on kyse järjestäytyneestä
terrorismista.

Meillä on turvallisuustilanne siis hyvin erilainen kuin aikanaan. Uudenlaisia uhkia ja uu-
denlaisia toimiakin kohdistuu maiden turvallisuuteen. Kyber on yksi kokonaisuus, sitten
nämä hybridiuhat, mihin nyt vastataan, vihreät miehet ja niin poispäin. Venäjä käytti ilman
tunnuksia liikkuneita hyökkääjiä eli näitä niin sanottuja vihreitä miehiä vallatessaan Kri-
min Ukrainalta alkuvuonna 2014. Aluksi näiden sotilaiden väitettiin olevan vain lomaile-
massa Krimillä.

Nyt on aika siis uudistaa meidän lainsäädäntöä myös tältä osin vastaamaan muuttunutta
turvallisuustilannetta ja uudenlaisia uhkia. Näitä toimenpiteitä on ministeri Niinistön joh-
dolla tehty lukuisia. Kansainvälisen avun vastaanottamisen ja avun antamisen lainsäädän-
nön päätöksentekojärjestelyt ovat paraikaa eduskunnan käsittelyssä. Joukkojen reagointi-
kykyä on parannettu. Tiedustelulainsäädäntöä ollaan uudistamassa ja montaa muuta palas-
ta ollaan laittamassa uuden ajan ja tämän hetken turvallisuustilanteen asentoon.

Nyt siis käsittelyssä ovat aluevalvontalain ja rikoslain 17 luvun 7 b §:n muutokset. Täs-
sä on siis kyse siitä, että lakiesityksellä on tarkoitus tilkitä meidän nykyisessä laissa oleva
hybridiuhan eli vihreiden miesten kokoinen aukko. Esityksessä ehdotetaan aluevalvonta-
lakia muutettavaksi siten, että lain soveltamisalan piiriin kuuluisi myös sellainen sotilaal-
linen uhka, jonka valtiollista alkuperää ei voida suoraan tunnistaa esimerkiksi sotilastun-
nusten perusteella. Myös rikoslain alueloukkausta koskevaa säännöstä muutettaisiin katta-
maan nämä vihreät miehet eli tunnuksettomat sotilaat.

Nykyisessä voimassa olevassa aluevalvontalaissa sotilaalla tarkoitetaan siis vain sotilas-
pukuista, valtion asevoimiin kuuluvaa aseistettua tai aseistamatonta henkilöä. Lain lähtö-
2



Pöytäkirjan asiakohta PTK 58/2017 vp
kohta on siis ollut perinteisempi, että vieraan valtion sotilas käyttää valtionsa tunnuksia ja
on selvästi tunnistettavissa edustamansa valtion sotilaaksi. Tässä uudessa esityksessä eh-
dotetaan, että voimatoimia saisi käyttää koko Suomen alueella myös tunnuksettomaan so-
tilaaseen, sotilasosastoon tai näille kuuluvaan ajoneuvoon. Aluevalvontalaissa lakia täy-
dennettäisiin siis erityisesti tällä sotilaan määritelmällä. Voimakeinoja voitaisiin jatkossa
käyttää myös sellaisiin hyökkääjiin, joita ei siis voida suoraan tunnistaa ulkoisten tunnus-
merkkien perusteella.

Hallituksen esityksen mukaan tunnuksettomalla sotilaallisella ryhmällä tarkoitettaisiin
aluevalvontalain näkökulmasta sotilasosastoon rinnastettavaa, vieraan valtion lukuun,
puolesta tai suostumuksella toimivaa joukkoa, joka on sotilaallisesti järjestäytynyt, varus-
tettu tai aseistettu ja jonka valtiollista alkuperää ei voida tunnistaa. Laissa säädettäisiin täl-
laisille ryhmille ehdoton saapumiskielto maahan ja maassaolokielto, joiden rikkominen
olisi siis jatkossa rikoslaissa kriminalisoitua. Jatkossa siis aluevalvontalain toimivaltuuk-
sia voitaisiin kohdistaa myös tunnuksettomiin sotilaallisiin ryhmiin koko maamme alueel-
la viranomaisten vastuiden ja tehtävien pysyessä ennallaan.

Arvoisa puhemies! Tämä on tärkeä asia, että tämäkin nyt laitetaan kuntoon, siihen asen-
toon, mitä meidän muuttunut turvallisuustilanne vaatii, ja asia tullaan varmasti käsittele-
mään mahdollisimman ripeästi mutta perusteellisesti puolustusvaliokunnassa.

15.38 Pauli Kiuru kok: Arvoisa rouva puhemies! Aluevalvontalaki on tarpeellinen siinä
tilanteessa, missä Suomi tällä hetkellä on. Turvallisuusympäristö on muuttunut, kuten mi-
nisteri Niinistö ja edustaja Heinonen tässä ovat todenneet. Suomen pitää reagoida myös
lainsäädännön kautta niihin turvallisuusuhkiin, joita ympäristössä tapahtuu, riippumatta
siitä, ovatko ne hybridiuhkia, kyberuhkia, tunnuksettomia sotilaita tai tahoja tai ajoneuvo-
ja, näin poispäin. Lainsäädännön pitää elää ajassa. 

Yksi asia, joka koskee myös Puolustusvoimia ja sisäistä turvallisuutta — ei aivan suo-
raan tähän lakiin mutta kuitenkin turvallisuusasia — on lennokkeihin liittyvät asiat. Tilan-
ne on tällä hetkellä se, että kuka tahansa ilman mitään ikärajaa, ilman mitään erityistä kou-
lutusta voi käydä ostamassa itselleen lennokin ja lennättää sitä käytännössä missä haluaa,
vaikka siis Trafi on tehnyt ohjeet, mutta harva niitä ohjeita on todennäköisesti lukenut, kos-
ka minkäänlaista rekisteröintiä tai oikeutusta näiden laitteiden käyttöön ei ole. Lähellä len-
tokenttiä sallittu korkeus on 50 metriä ja muualla 150 metriä, ja nyt viime sunnuntaina kävi
niin, että Pirkkalassa lääkärihelikopteri oli törmätä 400 metrin korkeudella olevaan lennok-
kiin. Siinä ei ole pelkästään vaarassa helikopterissa oleva potilas, siinä ovat vaarassa myös
helikopterin henkilökunta ja ulkopuoliset kansalaiset alapuolella. Kysyn ministeriltä: onko
tämän suhteen Puolustusvoimilla tarpeita ja onko lainsäädäntöhankkeita, ja miten tätä
asiaa viedään eteenpäin? Tiedän esimerkiksi, että Niinisalon Arrow 17 -harjoituksessa oli
nähty tämmöistä lennokkitoimintaa — vähäisessä määrin kuitenkin, mutta oli nähty.

15.41 Tiina Elovaara ps: Arvoisa puhemies! Ministeri! Hyvät edustajat! Ukrainan kriisi
paljasti uudenlaisia uhkia ja toimintatapoja. Näitä ovat esimerkiksi tunnuksettomat taiste-
luvarusteiset joukot, aseistetut siviilit ja vallansiirtoon rakennetut organisaatiot. Kriisin
vaiheet voivat edetä hyvinkin nopeasti, ja niin sanotun hybridivaikuttamisen torjunta voi
osoittautua haastavaksi. 

Suomessa näitä uhkia torjuvat Rajavartiolaitos, Puolustusvoimat ja poliisivoimat. Uhan
muuttuessa todelliseksi tulee ensimmäiseksi ongelmaksi sen määrittely. Kuuluuko ongel-
3



Pöytäkirjan asiakohta PTK 58/2017 vp
man hoitaminen poliisin vai Puolustusvoimien vastuulle? Jos aseilla varustautuneet henki-
löt ovat tunnuksettomia, asia kuuluu edellisen lainsäädännön mukaan poliisille. Voi osoit-
tautua, että kyseessä ovatkin koulutetut erikoisjoukot ja että niiden interventio kuuluu laa-
ja-alaisen operaation ensimmäiseen vaiheeseen. Tällöin ongelman hoito tosiasiallisesti
kuuluisi Puolustusvoimille. 

Suomen haasteet liittyvät vastatoimien käynnistämiseen ja päätöksenteon nopeuteen.
On valtava riski, jos tulivoimainen ja tuntematon uhka jää vain poliisin hoidettavaksi sii-
hen saakka, että uhan todellinen luonne paljastuu. Uhan torjunnassa vastatoimien nopeus ja
tehokkuus ovat siis ratkaisevia. Valmiuslain mukainen päätöksentekovastuu on valtioneu-
vostolla yhdessä tasavallan presidentin kanssa. Oikean ja riittävän tiedon kulku ja päätök-
senteon hitaus ovat haasteinamme. 

Nyt säädettävä muutos vastaa näihin kysymyksiin hyvin. Tasavallan presidentti on tois-
tuvasti ulkoasiainvaliokunnan kanssa keskustellut aiheesta, ja olemme myös kansanedus-
tajien kesken vieneet asiaa muun muassa kirjallisin kysymyksin eteenpäin. Haluankin siis
kiittää puolustusministeriä asian kiirehtimisestä, sillä tämä on edennyt kiitettävällä nopeu-
della. Olemme nähneet viime päivinä jälleen vakavia tilanteita kansainvälisillä kentillä,
missä koko ajan kohtaamme uusia väkivallan muotoja, viimeisimpänä Afganistanissa ta-
pahtunut sieppaus ja Manchesterin valitettavat terroristi-iskut. Toivon, että ministeriö tut-
kii laaja-alaisesti keinovalikoimaamme ja jatkaa hyvää työtään lainsäädännön päivittämi-
seksi. 

15.43 Mika Kari sd: Arvoisa rouva puhemies! On aivan äärimmäisen tarpeellinen laki-
esitys meillä tällä hetkellä eduskunnassa käsittelyssä. Tämän asian ajankohtaisuus tuli
eteen jo vuonna 2014 eli kohta kolmisen vuotta sitten, jolloin ministerinkin aikaisemmin
hyvin kuvaama ja lakiesityksen pohjassa kuvattu todellisuus tapahtui Krimillä niin sanot-
tujen vihreiden miesten, tunnuksettomien sotilaiden, saapuessa. 

Olen saanut toimia vuodesta 2011 alkaen hallintovaliokunnassa ja puolustusvaliokun-
nassa, molemmissa jäsenenä ja varapuheenjohtajana. Tämän hybridisodankäynnin ikään
kuin heikon sauman etsimisen realiteetti on tullut tässä eduskuntatyössäkin jo itselle vas-
taan. Puolustuksen ja sisäisen turvallisuuden eli siviiliviranomaisten väliin jää tämä kysei-
nen hybridivaikuttamisen osa, jossa tätä pehmeätä rajapintaa kahden eri toimijan välillä on.

Kun ministeri on paikalla, kysyisinkin YK:n peruskirjasta, johonka ministeri ansiok-
kaasti viittasi: 14. päivänä joulukuuta 1974 hyväksytty määritelmä hyökkäyskäsitteestä pi-
tää sisällään valtion ja täällä yhdessä alakohdassa myös muun toimijajoukon, jota voi olla
vaikea ennalta määritellä, "valtio tai joku muu joukko, joka lähettää aseistautuneita jouk-
koja", kuuluu kohta. Miten ministerinä näette tähän valiokuntakuulemiseen liittyen, pitäi-
sikö vielä syvemmälle pystyä tätä hybriditodellisuutta kuvaamaan kuin on se kuva, joka
meillä Krimin tapausten jälkeen ja tässä parlamentaarisessa ja valmistelukeskustelussa on
esille tullut? Onko meillä tämän lainsäädännön uudistamisen jälkeen vielä tilausta ja tar-
vetta syvemmälle keskustelulle?

15.46 Antero Laukkanen kd: Arvoisa rouva puhemies! Tämä lakiesitys osoittaa sen, että
Suomi suhtautuu vakavasti muuttuneeseen turvallisuustilanteeseen koko Euroopan alueel-
la. Tämä esitys kertoo myös ketteryydestä ja nopeudesta, jolla on haluttu tiettyjä epäkohtia
viimeisen puolustusselonteon jälkeen laittaa nopeasti käytäntöön, ja on hienoa, että täällä
on luvattu, että se myös valiokunnassa käsitellään nopeasti.
4



Pöytäkirjan asiakohta PTK 58/2017 vp
Esityksessä sanotaan: "Selonteoissa todetaan, että Suomen on turvallisuutensa kannalta
seurattava tarkasti erityisesti lähiympäristöömme vaikuttavien toimijoiden sotilaallisia ky-
kyjä ja aikomuksia. Puolustusselonteon mukaan puolustusta kehitetään vastaamaan toi-
mintaympäristön kasvaneita vaatimuksia. Perinteisten sotilaallisten uhkien lisäksi Suomi
varautuu vastaamaan entistä monitahoisempiin uhkiin, joissa yhdistyvät sotilaalliset ja ei-
sotilaalliset keinot."

Nyt, kun me kaikki luemme lehdistä noita viime yön tapahtumia tuolla Manchesterissä,
joutuu vaan toteamaan sen, että Suomi voi sillä, että on huolellinen omassa sisäisessä tur-
vallisuudessaan ja ulkoisessa turvallisuudessaan, välttyä tällaisilta hirmuteoilta. Tiedäm-
me kaikki, että noin hieman alle 300 henkilöä Suomessakin on jatkuvassa tarkkailussa ja
seurannassa sen suhteen, että voisimme välttyä näiltä vastaavilta teoilta. On oikeastaan sel-
lainen kiitoksen aihe myös valtioneuvostolle ja puolustusministerille, joka paneutuu asioi-
hinsa hyvin, että olette jatkuvasti ajan tasalla ja myös tämä lainsäädäntö päivittyy.

15.47 Sirpa Paatero sd: Arvoisa rouva puhemies! Näitten tunnuksettomien osalta siis täl-
lä hetkellä lentokoneet ja laivat ovat jo olleet lainsäädännön parissa ja nyt sitten ollaan tuo-
massa tähän myöskin henkilöt ja kulkuneuvot. Se on varmaan pitkälti hyvin perusteltua,
mutta tähän tietenkin tulee kysymys, mitenkä tämä yhteistyö poliisien ja rajavalvonnan
kanssa sujuu, koska olettaisin, että näissä tapauksissa, mihin tässäkin on laajasti viitattu tä-
män keskustelun aikana, tilanteisiin terrorismista ja muusta, tuskin on ollut kyseessä sillä
tavalla tunnuksettomat aseistetut joukot, Puolustusvoimiin verrattavat. Kyllä ne ovat
enemmän olleet tämmöisiä yksittäisiä ihmisiä, jotka syystä tai kolmannesta ovat tehneet
tämmöisiä ikäviä ja todella järkyttäviä tekoja, ja sen takia minun mielestäni se ensimmäi-
nen kohta on kyllä se rajavalvonta ja poliisi, joiden niihin pitäisi puuttua, ja sen takia minä
olen vähän kysymässä tässä samalla, mitenkä tämä yhteistyö tai sitten myöskin toimival-
tuudet niitten kanssa menevät, koska toimivaltuuksia on lisätty.

Sitten tähän yleisempään kuvaan tietysti, että kun nyt me olemme lisäämässä toimival-
tuuksia, on lisätty poliiseille, muutamissa kohdin rajavalvonnalle ja nyt sitten Puolustus-
voimille, niin hallituksen sisältä olisi kiva tietää, mitä muuta, koska oman ajatteluni kan-
nalta pelkästään voimakeinojen lisääminen ja niiden mahdollistaminen ei paranna yleistä
ihmisten turvallisuudentunnetta vaan yleisesti siihen tarvitaan kansainvälisiin sopimuksiin
lisää maita mukaan, niitten vahvistamista, niitten toimeenpanemista, tarvitaan lisää rau-
hanneuvotteluja, tarvitaan lisää kehitysyhteistyötä, tarvitaan lisää kahdenvälistä vuorovai-
kutusta ja näillä keinoilla itse asiassa paljon nykyistä paremmin turvataan sitä meidän rau-
hallista ja Suomen omaa itsenäisyyttä. 

Siitä syytä nämä kaksi kysymystä: miten poliisit ja rajavalvonta, ja millä muilla keinoil-
la, rauhanomaisin keinoin, lisätään ihmisten turvallisuudentunnetta?

15.50 Hannu Hoskonen kesk: Arvoisa rouva puhemies! Tämä hallituksen esitys on erit-
täin hyvä ja kannatettava. Aluevalvonta- ja rikoslain muuttaminen ajankohtaa vastaavalle
tasolle on erittäin hyvä asia.

On muistettava koko ajan, että turvallisuusolosuhteet meidän rajoillamme ja yleensä Eu-
roopassa ja myös kaikkialla muuallakin maailmassa ovat muuttuneet rajusti. Meidän on
varauduttava kaikkiin sellaisiin riskeihin, jotka voisivat tulevaisuudessa olla meidän uh-
kiamme, niin että kun sitten joskus se mahdollinen tilanne on syntymässä — toivon mu-
kaan se ei koskaan kuitenkaan synny — meillä pitää olla lainsäädäntöpohja kunnossa, kos-
5



Pöytäkirjan asiakohta PTK 58/2017 vp
ka viranomainenhan ei voi toimia koskaan mitenkään muuten, hänen toimintansa tulee aina
perustua lakiin. Hän ei saa lähteä säveltämään uudessa tilanteessa, että tekisikö niin tai
näin, vaan kun lainsäädäntöpohja on kunnossa, niin nimenomaan nämä tunnuksettomat so-
tilaat ja mahdolliset sotilasajoneuvot, niihin varautumista vartenhan tässä tätä lakia ollaan
muuttamassa.

On erittäin hyvä, että puolustusministeri on ottanut tämän asian vakavasti. Tämä on ym-
märrykseni mukaan tullut kohtuullisen nopeassa aikataulussa, jolloin saadaan syntymään
meiltä Suomesta myös viesti muille, meidän naapureillemme ja muualle maailmalle, että
me olemme valmiina siihen tilanteeseen, mihin tämä nykyinen maailma on johtanut. Eihän
tämä kenenkään vika ole, mutta on viisautta varautua ja sitten ennen kaikkea luoda meidän
viranomaisille Puolustusvoimissa ja Rajavartiolaitoksessa ja muillekin viranomaisille sel-
keä tausta, jonka voimin he voivat toimia, jos tilanne niin vaatii.

15.51 Pauli Kiuru kok: Arvoisa rouva puhemies! Edustaja Paatero toi esiin nämä peh-
meät keinot tässä rinnalla, muun muassa kansainväliset sopimukset ja tietysti sisäiseen tur-
vallisuuteen muuten vaikuttavat asiat, joihin liittyvät esimerkiksi koulutus, sosiaaliturva ja
tämän tyyppiset asiat. Ne ovat todella tärkeitä, mutta tietysti tässä nyt täytyy muistaa koko
ajan se, että näitä kansainvälisiä sopimuksia eivät kaikki osapuolet kaikissa tilanteissa nou-
data, mikä on tässä esimerkiksi vuonna 2014 nähty. Jos Geneven sopimusta ja muita kan-
sainvälisiä sopimuksia olisi noudatettu, niin emme olisi nähneet tunnuksettomia sotilaita
siellä, missä olemme heitä nähneet. Siinä mielessä yhdyn tietysti Paateron näkemykseen
tällaisella yleisellä tasolla, että sisäisen turvallisuuden kannalta pitää sisäisesti yhtenäises-
tä valtiosta pitää huolta. Toisen maailmansodan jälkeen ei ole hyökätty yhteenkään maa-
han, mikä on sisäisesti yhtenäinen. Sellaisesta kansasta, joka kokee maansa puolustamisen
arvoiseksi, pitää pitää kiinni kaikissa tilanteissa.

15.52 Mika Kari sd: Arvoisa rouva puhemies! Äsken en ehtinyt ihan kaikkea tuomaan
esiin tai kysymään ministeriltä. Nämä hybridinmentävät aukot on uudella lainsäädännöllä
tilkittävä, näin asian laita on, ja hyvä, että tähän työhön on ryhdytty. Kysyn kuitenkin, kun
tässä hallituksen esityksessä on myös tämä Ahvenanmaan asema nostettu esiin ja tämän
Ahvenanmaa-kohdan loppu on, että "esityksen ei arvioida olevan ristiriidassa Ahvenan-
maan erityisasemaa" ja niin edelleen. Olisin vielä ministeriltä mielelläni kuullut arviota tä-
hän Ahvenanmaan itsemääräämisoikeuteen ja suhteessa siihen YK:n peruskirjaan, josta ai-
kaisemminkin jo mainitsin.

15.53 Sami Savio ps:  Arvoisa puhemies! Haluan esittää puolustusministeri Niinistölle
kiitokseni tästä hyvästä lakiesityksestä, jolla edelleen kohennetaan Suomen turvallisuutta.
Sotilaallinen uhka on laajentunut viime aikoina myös sellaisiin toimiin ja toimenpiteisiin,
joihin emme ole aiemmin osanneet täysin varautua. Tämä Krimin valtaus vuonna 2014
osoitti, että sotilaallinen toiminta voi edetä hyvinkin nopeasti ja yllätyksellisesti siten, ettei
siihen voida eikä ehditä perinteisin keinoin välttämättä riittävästi varautua, vaikkakin meil-
lä Puolustusvoimat on hyvin koulutettu ja meillä on hyvä maanpuolustustahto. Puolustus-
ministeriössä on tehty myös muita toimenpiteitä ja niihin on varauduttu. Niillä voidaan
Suomen turvallisuutta edelleen parantaa.

Arvoisa puhemies! Käsittääkseni nyt on tehty esiselvitys maa- ja kiinteistöhankintoja
säätelevän lain pohjaksi maanpuolustuksen ja huoltovarmuuden kannalta tärkeissä koh-
6



Pöytäkirjan asiakohta PTK 58/2017 vp
teissa. Viime hallituskaudellahan monien maanpuolustuksen kannalta tärkeiden strategis-
ten alueiden valumisesta ulkomaalaisomistukseen käytiin paljon keskustelua, mutta vasta
nykyinen hallitus ja erityisesti puolustusministeri Niinistö on tehnyt paljon työtä ja edistä-
nyt hyvin kiitettävästi asiaan varautumista ja vastaamista. Kysyisinkin tässä yhteydessä
puolustusministeriltä, milloin näitä maakauppoja koskeva lakiesitys on näillä näkymin tu-
lossa eduskunnan käsittelyyn. Sillähän parannettaisiin tosiaan merkittävästi turvallisuusvi-
ranomaisten toimintaedellytyksiä nykyiseen verrattuna.

Puhemies Maria Lohela: Ministeri Niinistö, 3 minuuttia puhujakorokkeelta.

15.55 Puolustusministeri Jussi Niinistö: Arvoisa puhemies! Ensinnäkin kiitos edustajil-
le kiitoksista ja rakentavasta lähetekeskustelusta.

Edustaja Heinonen antoi varsin kattavan katsauksen lakiesityksen taustojen sisältöön, ja
yhdyn hänen toiveeseensa esityksen ripeästä käsittelystä.

Edustaja Kiuru kysyi lennokeista. Tämä on ajankohtainen kysymys. Lennokkien osalta
lainsäädäntöä on tosiaan syytä tarkistaa. Puolustushallinnon osalta voin sanoa, että ongel-
ma on tiedostettu ja toimeen on jo tartuttu. Olen jo viime vuoden puolella asettanut hank-
keen, jossa lennokkitoimintaa ja yleensä miehittämätöntä ilmailua koskevaa lainsäädäntöä
on tarkoitus kehittää nimenomaan turvallisuuden näkökulmasta. Tarkoitus on estää luva-
ton toiminta Puolustusvoimien kohteissa ja varmistaa sotilasilmailun lentoturvallisuus niin
sanotussa alailmatilassa. Toivottavasti lähitulevaisuudessa pääsen eduskunnalle esittele-
mään säädösmuutoksia.

Edustaja Elovaaran kanssa olen yhtä mieltä siitä, että selkeä vastuunjako mutta myös su-
juva yhteistyö ja tiedonvaihto viranomaisten välillä takaavat kansallisen kyvyn vastata eri-
laisiin uhkatilanteisiin.

Edustaja Kari viittasi YK:n peruskirjaan. Olen antanut itselleni lakiosastomme puolesta
kertoa, että Yhdistyneitten kansakuntien peruskirjan 51 artikla ei sanamuotonsa mukaan
edellytä, että hyökkäyksen tekee toinen valtio. Puolustautumisoikeuden käyttö edellyttää,
että hyökkäys mittasuhteiltaan ja vaikutuksiltaan vastaa valtion asevoimien tekemää hyök-
käystä. Tunnuksettomuudella ei ole teon oikeudenvastaisuutta poistavaa vaikutusta. Tämä
on varmasti sellainen asia, mitä kannattaa valiokuntakäsittelyssä juristeilta enemmän ky-
syä, samoin kuin tätä Ahvenanmaan asemaa, mutta ainakin meidän juristiemme tulkinta
oli, että Ahvenanmaan kansainvälisoikeudelliseen asemaan tällä lainsäädännöllä ei ole
muutosta.

Edustaja Paatero pohti laajemminkin sitä, miten voidaan keinoja käyttää alueloukkaajia
vastaan ja mitä sitten esimerkiksi terroristeja vastaan, jos oikein ymmärsin. Se on tietenkin
lähtökohta, että Puolustusvoimilla ei ole toimivaltaa yleisen järjestyksen ja turvallisuuden
tehtävien osalta, vaan toimivalta kuuluu lain mukaan poliisille, jota Puolustusvoimat voi
tukea pyynnöstä virka-avulla, ja virka-avun laajuudesta päätetään aina tapauskohtaisesti.

Edustaja Savio viittasi tähän maa- ja kiinteistökaupan mahdolliseen kieltoon tai luvan-
varaistamiseen EU- ja Eta-maiden ulkopuolelta tuleville kansalaisille. Tästähän tehtiin
puolustusministeriön toimesta selvitys, ja nyt sitten asia on etenemässä lakivalmisteluun.
Tämä on siitä haastava harjoitus, että kyse on muistaakseni kahdeksan ministeriön alalle
ulottuvasta lainsäädännön muutoksesta, joten aivan yksinkertaisesta asiasta ei ole kyse.
Mutta sen sanon, että jos tämä asia olisi puolustusministeriön vastuulla, se olisi jo edus-
kunnassa.
7



Pöytäkirjan asiakohta PTK 58/2017 vp
Keskustelu päättyi.

Asia lähetettiin puolustusvaliokuntaan, jolle perustuslakivaliokunnan on annettava lausun-
to.
8


