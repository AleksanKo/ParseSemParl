















































DEM390E.tmp.xml


Pöytäkirjan asiakohta PTK 151/2018 vp
Pöytäkirjan asiakohta 

PTK 151/2018 vp

Täysistunto

Torstai 31.1.2019 klo 16.00—19.25

2.6. Suullinen kysymys epäkohtien korjaamisesta vanhustenhoidossa (Sari Tanus  kd)
Suullinen kysymys SKT 247/2018 vp

Suullinen kyselytunti

Puhemies Paula Risikko: Sitten mennään seuraavaan ryhmään. Kristillisdemokraattinen
eduskuntaryhmä, edustaja Tanus.

Keskustelu

16.42 Sari Tanus kd: Arvoisa rouva puhemies! Vanhustenhoidon monin paikoin katast-
rofaalinen tilanne ei ole uusi ongelma, vaan tätä on nostettu toistuvasti esiin. Kysynkin:
joko nyt on se hetki, jolloin asia oikeasti otetaan vakavasti ja korjausliikkeeseen ryhdytään
välittömästi?

Vanhustenhoidossa on räikeitä puutteita niin laitoksissa kuin kotihoidossa. Hoitajami-
toitukseen liittyen on todella iso huoli myös hoitajien jaksamisesta. Hallituksella olisi ollut
mahdollisuus panostaa vanhustenhoitoon tämän vuoden budjetissakin, mutta tuntuu, että
vanhukset jäivät sivuun. Valtionosuuksiin tehdyt rajut leikkaukset vaikuttavat väistämättä
kuntien mahdollisuuksiin vastata kasvavaan hoitotarpeeseen. Myös kilpailuttamiseen vaa-
ditaan osaamista ja lainsäädännöllisiä muutoksia hyvän hoitotason takaamiseksi. Kysyisin-
kin asianomaisilta ministereiltä: mihin välittömiin toimiin te, arvon ministerit, omalta osal-
tanne ryhdytte vanhustenhoidon tilanteen parantamiseksi nopeasti ja riittävän inhimillisen
hoidon ja hoivan takaamiseksi?

Puhemies Paula Risikko: Ministeri Orpo, ja sen jälkeen ministeri Vehviläinen.

16.43 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Ei ole tehty rajuja leikkauksia valtionosuuksiin, ei ole leikattu valtionosuuksia. In-
deksi on jäädytetty, mutta se ei ole raju leikkaus. [Välihuuto vasemmalta] Viime kaudella,
edellisessä hallituksessa yhdessä kristillisdemokraattien ja sosiaalidemokraattien kanssa
— vasemmistoliittokin taisi olla mukana ja vihreät — leikkasimme kuntien valtionosuuk-
sista rajusti. Nyt me teimme tällä kaudella päätöksen, että kuntien valtionosuuksia ei leika-
ta, koska kunnat ovat ne, jotka käyvät sen todellisen taistelun meidän ihmisten lähipalve-
luiden, vanhusten hyvien palveluiden, inhimillisten palveluiden puolesta. Ja jälleen ker-
ran: kun me olemme saaneet talouden kasvuun ja kun verotuloja kertyy myöskin kuntiin
enemmän, niin meillä on paljon paremmat edellytykset — kunnes päästään sote-uudistuk-
sessa eteenpäin — kunnissa huolehtia meidän vanhusten palveluista. Viime kädessä kaikki
on kiinni siitä, että Suomessa ovat ihmiset töissä ja useampi töissä ja meillä on veroeuroja,
millä me pystymme hoitamaan näitä asioita. Me olemme kymmenen vuotta — ennen vii-
 Tarkistettu
4.0



Pöytäkirjan asiakohta PTK 151/2018 vp
meisten parin vuoden talouskasvua — eläneet maassa, joka eli velaksi ja joutui kituutta-
maan. [Puhemies koputtaa] Nyt on parempi tilanne tässäkin asiassa.

16.45 Kunta- ja uudistusministeri Anu Vehviläinen (vastauspuheenvuoro): Arvoisa
puhemies! Ensinnäkin haluan todeta painavasti tässä näin, että kuntatalous ei ole heiken-
tynyt tämän hallituskauden aikana, päinvastoin. Kun katsotaan saldoa tästä näitten muuta-
man vuoden ajalta, niin se on itse asiassa plussalla 33 miljoonaa euroa — tämä on fakta. Ja
sitten on ehkä hyvä muistaa se, että jos tämän hallituksen aikana kunnille on annettu uusia
tehtäviä tai velvoitteita, niihin on ollut sataprosenttinen valtionosuus.

Mutta sitten haluan todeta kyllä sen, että totta kai valtionosuuksilla on valtavan suuri
merkitys kunnan peruspalveluille, kuinka ne pystytään siellä järjestämään ja rahoittamaan,
mutta sitten on totta kai se muu rahoitus, mitä kunnalla on — lähinnä verotulojahan ne kun-
nan muut rahoitustulot ovat. Selvitin, että meillä on vain aivan muutama kunta, jotka saa-
vat omista tuloistaan valtionosuuksien kautta 40 prosenttia tai enemmän. Eli jokainen kun-
ta vastaa peruspalveluistaan, mukaan lukien vanhustenpalvelut, [Puhemies koputtaa] yli
50-prosenttisesti, ja tämä on hyvä muistaa tässä keskustelussa.

16.46 Päivi Räsänen kd (vastauspuheenvuoro): Arvoisa rouva puhemies! Ministeri Or-
po, palaan näihin desimaaleihin. Kun puhutaan desimaaleista, niin siinä on kysymys hoi-
tavien käsien määrästä. [Sosiaalidemokraattien ryhmästä: Juuri näin!] Te olitte viime vaa-
likaudella yhdessä sopimassa lausumaa, joka myös eduskunnassa hyväksyttiin ja jossa to-
detaan, että hoitajien vähimmäismitoituksesta on säädettävä laki, mikäli yksikin vanhus-
ten ympärivuorokautisen hoidon toimintayksikkö jää hoitajamitoituksessa, eli näissä desi-
maaleissa, alle tavoitetason.

Nyt ilmi tulleiden pahojen ongelmien ja puutteiden vuoksi useat puolueet, myös keskus-
ta ja siniset, ilahduttavasti ovat muuttaneet aiempaa kantaansa ja kannattavat tätä lakisää-
teistä mitoitusta. [Välihuutoja] Kun tässä on kysymys aivan vanhuspalveluiden ydinongel-
masta, eli tästä henkilöstömitoituksesta, niin kysyn vielä teiltä, ministeri Orpo, joka olette
nyt myös pääministerin sijaisena: [Puhemies koputtaa] voisitteko tekin pyörtää tämän ai-
emman kantanne?

Puhemies Paula Risikko: Ministeri Orpo, ja sitten lyhyesti vielä ministeri Vehviläinen.

16.47 Valtiovarainministeri Petteri Orpo (vastauspuheenvuoro): Arvoisa puhemies!
Tämä ei ole siis puolueiden kyselytunti. — Hallitus on tehnyt määrätietoisesti — samoin
kuin edellinen hallitus — töitä suomalaisten vanhuspalveluiden parantamiseksi, ja pääpai-
no erityisesti on ollut nyt kotipalveluissa, koska 60 000 vanhusta on kotipalveluiden piiris-
sä. Siellä on tehty erittäin hyvää työtä. Me olemme nähneet sen, että hoitajamäärät ovat
lähteneet nousuun, kiitos hyvän vanhuspalvelulain, joka on tehty. Meidän kaikkein tärkein
asia on huolehtia, että siellä hoivapaikoissa on riittävästi hoitajia, mikä lähtee niiden van-
husten tarpeista. [Sosiaalidemokraattien ja kristillisdemokraattien ryhmästä: Ei ole!] Riit-
tävästi hoitajia, mikä lähtee vanhusten tarpeista.

Meillä on ongelmia, joita ei pidä hyväksyä, ja ne ovat vastoin vanhuspalvelulakia ja nii-
hin pitää puuttua. Jos se on yksityinen tuottaja, niin silloin se sopimus pitää irtisanoa ja pi-
tää sanktioida. Ja sama koskee julkista puolta: jos ei olla tyytyväisiä, jos ei se hoito ole riit-
2



Pöytäkirjan asiakohta PTK 151/2018 vp
tävää, niin silloin siihen pitää puuttua. Tämän pitäisi olla päivänselvä asia, että näin pitää
toimia. [Puhemies koputtaa] Ei minulla ole mitään sitä vastaan, että hoitajia on enemmän.

16.48 Kunta- ja uudistusministeri Anu Vehviläinen (vastauspuheenvuoro): Arvoisa
puhemies! Tässä mennään vähän arkeologian puolelle, jos näin voi sanoa. Olin silloin itse
sosiaali- ja terveysvaliokunnan jäsen, kun tätä vanhuspalvelulakia, joka meille kaikille oli
tärkeä, silloin säädettiin, ja siellä oli paljon erilaisia ponsia. Jos tutustuu siihen mietintöön,
niin se sisälsi paljon ponsia ja hyviäkin ponsia. Mutta eihän tämä mitoituskysymys sitten
kuitenkaan siellä hallituksen piirissä edennyt, kuten silloinen ministeri Räsänen tietää.
[Välihuutoja vasemmalta]

Totean edelleenkin sen, että nyt kun olemme tässä tilanteessa, että vanhuspalvelulaki on
ollut muutaman vuoden voimassa ja me kaikki tiedämme, että paikoitellen, sekä yksityi-
sellä puolella että julkisella puolella, on palveluissa ongelmia, niin se täytyy tietysti mei-
dän itse katsoa yhdessä, mitä kohtia siellä voidaan tehdä. Ministeri Saarikolla on huomen-
na työkokous, jossa laajasti on asiantuntijoita paikalla, ja ainakin itse ajattelen niin, että
kun laajat tahot ovat koolla, sieltä saadaan myös eväitä tähän keskusteluun, mitä tulisi
konkreettisemmin jatkossa tehdä.

Kysymyksen käsittely päättyi.
3


