















































DEMF9EF.tmpSave.xml


Pöytäkirjan asiakohta PTK 102/2016 vp
Pöytäkirjan asiakohta 

PTK 102/2016 vp

Täysistunto

Tiistai 18.10.2016 klo 13.59—17.23

8. Hallituksen esitys eduskunnalle laiksi puolustusvoimista annetun lain muuttamisesta 
sekä eräiksi siihen liittyviksi laeiksi

Hallituksen esitys HE 187/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään puolustusvalio-
kuntaan, jolle perustuslakivaliokunnan on annettava lausunto.

Keskustelu

16.56 Puolustusministeri Jussi Niinistö (esittelypuheenvuoro): Arvoisa herra puhe-
mies! Hallituksen esityksessä säädetään Puolustusvoimien turvaamistehtävistä eli Puolus-
tusvoimien suorittamista henkilösuojaustehtävistä sekä Puolustusvoimien erityisen omai-
suuden kuljetusten koskemattomuuden suojaamisesta muualla kuin Puolustusvoimien hal-
linnassa olevalla alueella. Tarpeen tälle esitykselle asettavat Suomen muuttunut turvalli-
suusympäristö sekä tiivistynyt kansainvälinen puolustusyhteistyö.

Puolustusvoimilla on kyllä riittävät valtuudet suojata toimintaansa omilla, Puolustusvoi-
mien hallussa olevilla alueillaan. Tällä hetkellä ongelma on se, että kun Puolustusvoimat
esimerkiksi siirtää materiaaliaan toimipisteiden välillä tai valmiuden tehostamistilanteessa
hajauttaa materiaalia, niin Puolustusvoimien tulee turvautua joko poliisin virka-apuun tai
äärimmäisessä tapauksessa siviiliyritysten turvallisuuspalveluihin. Tällä hetkellä Puolus-
tusvoimilla ei ole mahdollisuutta suorittaa Puolustusvoimien alueiden ulkopuolella turvaa-
mistehtäviä ilman nimenomaista virka-apupyyntöä poliisille. Tämä kaipaa muutosta.

Hallituksen esityksen mukaan Puolustusvoimien suorittamaa turvaamistehtävää koske-
vaa toimivaltasääntelyä täsmennettäisiin sekä laajennettaisiin Puolustusvoimien hallinnas-
sa olevien alueiden ulkopuolella. Lisäksi puolustusministeriölle säädettäisiin toimivalta
antaa asetus Puolustusvoimien erityissuojattavista kohteista. 

Voimassa olevan lainsäädännön mukaan Puolustusvoimat huolehtii kansainvälisten jär-
jestöjen edustajien sekä muiden valtioiden korkeimman sotilasjohdon vierailujen turvajär-
jestelyistä mutta vain Puolustusvoimien hallussa olevalla alueella. Nykyisen lain perus-
teella Puolustusvoimien virkamiehillä on turvaamistehtävän edellyttämät toimivaltuudet
vain Puolustusvoimien pysyvässä hallinnassa olevilla alueilla. Puolustusvoimien alueiden
ulkopuolella toimivaltainen viranomainen turvaamistehtävissä on pääosin poliisi ja tietyis-
sä tilanteissa Rajavartiolaitos.

Puolustusvoimien henkilösuojaustehtävällä tarkoitetaan Puolustusvoimien henkilöstön,
Puolustusvoimien vieraana olevien toisen valtion sotilasjohtoon kuuluvien tai kansainvä-
lisiä järjestöjä edustavien erityistä suojelua tarvitsevien henkilöiden turvallisuuden suojaa-
 Tarkistettu
4.1



Pöytäkirjan asiakohta PTK 102/2016 vp
mista. Kansankielellä henkilösuojaustehtävä sisältää henkivartijatehtävän sekä suojelta-
van henkilön turvallisuuden takaamisen majoituspaikassa vuorokauden ympäri.

Puolustusvoimien erityisen omaisuuden kuljetusten koskemattomuuden suojaamisella
tarkoitetaan normaalia korkeampaa suojaa edellyttävän materiaalin siirtojen suojaamista
Puolustusvoimien alueiden välillä. Kuljetettava materiaali on Puolustusvoimien materiaa-
lia, joka on määritelty erikoiskäsiteltäväksi maanpuolustuksen, operatiivisen käytettävyy-
den, rahallisen arvon, vaikean saatavuuden, rikolliseen käyttötarkoitukseen soveltuvuu-
den, julkisuuskuvan, maineenhallinnan tai vaarallisuuden johdosta. Kuljetuksen suojele-
mistehtävään kuuluvat myös kuriiritehtävät, joilla tarkoitetaan tiettyjen asiakirjojen kuljet-
tamista.

Hallituksen esityksen mukaan Puolustusvoimien turvaamistehtäviä suorittaisi erityisen
koulutuksen saanut Puolustusvoimien virkamies, josta käytetään nimitystä turvamies.
Henkilösuojaustehtävässä turvamiehellä olisi käytössään hätävarjelun kaltainen toimival-
tuus. Puolustusvoimien erityisen omaisuuden kuljetusten suojaamisessa käytössä olisivat
kuljetusten välittömässä läheisyydessä ensinnäkin oikeus eristää, sulkea tai tyhjentää ylei-
sesti käytetty paikka tai alue taikka kieltää tai rajoittaa liikkumista siellä, jos se on välttä-
mätöntä erityisen omaisuuden koskemattomuuden suojaamiseksi, toiseksi oikeus poistaa
paikalta henkilö, jos hänen uhkaustensa tai muun käyttäytymisensä perusteella on toden-
näköistä, että hän syyllistyisi Puolustusvoimien erityiseen omaisuuteen kohdistuvaan ri-
kokseen, ja kolmanneksi oikeus ottaa kiinni henkilö, jos paikalta poistaminen on todennä-
köisesti riittämätön toimenpide eikä Puolustusvoimien erityiseen omaisuuteen kohdistu-
vaa rikosta voida muuten estää taikka häiriötä tai vaaraa muuten poistaa. Kiinniottamisesta
olisi välittömästi ilmoitettava poliisille.

Materiaalikuljetusten suojaamistehtävissä turvamiehellä olisi käytössään kulloisenkin
tehtävän kannalta riittävät voimankäyttövälineet sekä suojavarusteet. Puolustusvoimien
suojaamistehtävien suorittamista edeltäisi yhteistoiminta poliisin kanssa. Puolustusvoimil-
le on säädetty tietyissä tapauksissa poikkeustoimivalta suorittaa hallinnonalan sisäisesti vi-
ranomaistarkastuksia kohteissa, jotka on määritelty maanpuolustuksen kannalta salassa pi-
dettäviksi. Vastaisuudessa maanpuolustuksen kannalta salassa pidettävistä kohteista käy-
tettäisiin nimitystä "maanpuolustuksen kannalta erityissuojattavat kohteet", mikä kuvaisi
paremmin kohteiden suojaamiseksi tehtävää toimintaa. Kohteista ja niihin sovellettavista
käytännöistä säädettäisiin puolustusministeriön asetuksella, mikä selkeyttäisi toimivallan
jakoa yleistoimivallan nojalla kohteita tarkastavien viranomaisten ja Puolustusvoimien vi-
ranomaisten välillä nykyisestä. Tämä selkeyttää Puolustusvoimien ja muiden viranomais-
ten välistä toimivallan jakoa.

Arvoisa puhemies! Kaikkiaan tällä hallituksen esityksellä parannetaan Puolustusvoimi-
en suoriutumista sen lakisääteisistä tehtävistä. Suureen reserviin perustuva puolustusrat-
kaisu edellyttää, että tarvittaessa jo normaalioloissa joukkoja voidaan perustaa hajautetus-
ti. Olisi viranomaisen resurssien väärinkäyttöä, mikäli siinä tilanteessa edellytettäisiin po-
liisin virka-apua Puolustusvoimien materiaalin suojaamiseksi.

17.02 Lea Mäkipää ps: Arvoisa puhemies! Käsittelyssä on hallituksen esitys eduskunnal-
le laiksi puolustusvoimista annetun lain muuttamisesta sekä eräiksi siihen liittyviksi laeik-
si. Muutamia asioita, koska kovin tarkkaan en ole vielä tätä esitystä edes perehtynyt luke-
maan:
2



Pöytäkirjan asiakohta PTK 102/2016 vp
Esityksen tavoitteena on parantaa Puolustusvoimien mahdollisuutta Puolustusvoimien
alueiden ulkopuolella suojata Puolustusvoimien henkilöstöön kuuluvien, Puolustusvoimi-
en vieraana olevan vieraan valtion sotilasjohtoon kuuluvien tai kansainvälistä järjestöä
edustavien erityistä suojelua tarvitsevien henkilöiden turvallisuutta sekä suojata Puolustus-
voimien erityisen omaisuuden kuljetukset riittävällä tavalla niin, ettei muille viranomaisil-
le aiheutettaisi turvaamistehtävillä tarpeetonta rasitusta. Maanpuolustuksen kannalta lisä-
tään maininta erityissuojattavista kohteista, mitkä lähinnä sijaitsevat Puolustusvoimien
alueilla. Turvaamistehtäviä voi suorittaa uuden esityksen myötä Puolustusvoimien erityi-
sen koulutuksen saanut virkamies nimeltä turvamies, joka suojaisi edellä mainittujen hen-
kilöiden turvallisuutta. Lisäkoulutusta tulisi antaa esityksen mukaisesti noin 50 henkilölle.
Tälle henkilöstölle olisi järjestettävä koulutustilaisuuksia lainmuutoksesta johtuen. Koulu-
tuksesta aiheutuu noin 100 000 euron kertakustannukset kohdistuen pääasiassa koulutuk-
seen osallistuvien virkamatkakuluihin. Lisäksi koulutusta olisi täydennettävä työpaikka-
kohtaisella lisäkoulutuksella, mikä ei aiheuta merkittäviä lisäkustannuksia.

Yleisellä paikalla yleisen turvallisuuden ja järjestyksen ylläpito kuuluu tietysti ensisijai-
sesti poliiseille. Esityksessä tuodaankin selkeästi esille se, ettei turvaamistehtävä ole ylei-
seen turvallisuuteen liittyvä toimi. Poliisin päällystölle tai kenttäjohtajalle ilmoitettaisiin
aina ennakolta turvaamistehtävien aloittamisesta. Hallituksen esityksessä otetaan kaiken
kaikkiaan yhteistyö poliisin kanssa erittäin hyvin huomioon. Esimerkiksi henkilön turvaa-
mistehtävät yleisellä paikalla siirretään Puolustusvoimilta poliisille mahdollisimman pian
näiden tehtävien aloittamisen jälkeen. Hallituksen esitys siis mahdollistaa henkilöiden ja
kuljetusten suojaamisen myös Puolustusvoimien turvamiesten toimesta mutta ottaa huo-
mioon mahdollisimman pitkälle poliisille myönnetyt tehtävät yleisen järjestyksen ja tur-
vallisuuden ylläpitäjänä. Ongelmallisena nykytilanteessa on nähty se, että Puolustusvoi-
milla ja poliisilla voi olla eri seikoista johtuen erilainen käsitys johonkin henkilöön kohdis-
tuvasta turvallisuusuhasta. Lisäksi virka-apupyyntöön ei välttämättä tietyissä kohotetun
valmiuden tilanteissa olisi aikaa tai poliisilla ei olisi resursseja antaa apua.

Mitä tulee esityksen kohtaan Puolustusvoimien kuljetusten koskemattomuuden suojele-
misesta, annetaan siinä nyt turvamiehelle oikeudet ottaa kiinni kuljetuksia mahdollisesti
vaarantava henkilö. Turvamiehellä on oikeus poistaa esimerkiksi henkilö, joka käyttäytyy
uhkaavasti siten, että hän voisi syyllistyä omaisuuteen kohdistuvaan rikokseen. Henkilö
voidaan ottaa myös kiinni, ja siitä on ilmoitettava, ja hänet on viipymättä luovutettava po-
liisille. Tässähän astutaan perusoikeuden henkilön koskemattomuudesta alueelle. Tämän
perusoikeuden rajoittamiseen on kuitenkin hyvät perusteet. Puolustusvoimien erityinen
omaisuus on yleisesti vaarallista ja voi vaarantaa yhteiskunnan turvallisuuden ja aiheuttaa
laajaa vahinkoa. Henkilön koskemattomuuteen puuttuvilla toimivaltuuksilla on siten niin
sanotun painavan yhteiskunnallisen tarpeen edellyttämät ja perusoikeusjärjestelmän kan-
nalta hyväksytyt rajoitusedellytykset.

Arvoisa puhemies! Tämän lakipaketin yhteydessä tehdään paremminkin täsmennykset
muutamiin lakeihin: vaarallisten kemikaalien ja räjähteiden käsittelyn turvallisuudesta an-
nettuun lakiin, terveyssuojelulakiin, kemikaalilakiin ja sitten vielä majoitus- ja ravitsemus-
toiminnasta annettuun lakiin. — Tämä lyhyesti.

17.07 Reijo Hongisto ps: Arvoisa herra puhemies! Kansainvälisen yhteistyön lisääntymi-
sen ja puolustusmateriaalihankintojen takia Suomessa vierailee lähes päivittäin eri maiden
sotilashenkilöstöä ja muita asiantuntijoita. Näiden henkilöiden turvallisuuden varmistami-
3



Pöytäkirjan asiakohta PTK 102/2016 vp
nen ja myös usein tiukasti salassa pidettävän materiaalin suojaaminen teollisuus- ynnä
muulta vakoilulta on muodostunut puolustushallinnossa Puolustusvoimain alueella jo ar-
kirutiiniksi.

Puolustusvoimilla on jo henkilö- ja materiaalisuojaamiseen liittyvä osaaminen, henki-
löstö ja varusteet. Poliisillakin on samanlaiset varusteet ja osaaminen, mutta valitettavasti
henkilöresursseista alkaa olla huutava pula — lienemme kaikki siitä samaa mieltä. Tämän
takia on tärkeää ja mielestäni myös valtionhallinnon resurssien järkevää käyttöä mahdol-
listaa puolustushallinnon käyttää omia resurssejaan nykyistä tehokkaammin ja laajemmin.
Mitä laajemmin puolustushallinto omia resurssejaan käyttää, sitä vähemmän poliisin tar-
vitsee antaa puolustushallinnolle virka-apua. Näin vähennetään osin päällekkäisiä toimin-
toja ja vapautetaan poliisin resursseja poliisin varsinaisiin päätehtäviin: yleisen järjestyk-
sen ja turvallisuuden ylläpitämiseen ja jo tapahtuneiden oikeudenloukkausten esitutkin-
taan.

Arvoisa herra puhemies! Näillä lyhyillä lauseilla ja lyhyillä mietteillä kannatan tämän
lakiesityksen hyväksymistä.

17.09 Puolustusministeri Jussi Niinistö: Arvoisa puhemies! Kiitoksia edustajille tuesta
hallituksen esitykselle. Niin kuin edustaja Mäkipää oikein totesi, tässä esityksessä yhteis-
työ poliisin kanssa otetaan mielestäni hyvin huomioon. Poliisi on vastuussa yleisestä jär-
jestyksestä ja turvallisuudesta, ja aivan kuten edustaja Hongisto totesi, poliisilla on rajalli-
set resurssit ja niiden kohdistamista Puolustusvoimien käyttöön ei voida katsoa poliisin
pääasiallisen tehtävän kannalta tarkoituksenmukaiseksi. Etenkin Puolustusvoimien kulje-
tusten suojaamiseen liittyviä tehtäviä on kuitenkin määrällisesti paljon, eikä voida katsoa
tarkoituksenmukaiseksi todellakaan näihin poliisin resursseja käyttää.

Esityksessä on varmistettu myös tiivis yhteistyö muiden viranomaisten kanssa, jos Puo-
lustusvoimien turvamiesten on ryhdyttävä käyttämään esitettyjä toimivaltuuksia. Poliisi
voi edelleen hoitaa turvaamistehtäviä yleisellä alueella, mutta tilanteessa, jossa poliisi ei
katso voivansa suorittaa tehtävää, Puolustusvoimien turvamiehet voisivat tehtävän hoitaa.

Keskustelu päättyi.

Asia lähetettiin puolustusvaliokuntaan, jolle perustuslakivaliokunnan on annettava lausun-
to.
4


