















































DEM7852.tmp.xml


Pöytäkirjan asiakohta PTK 122/2018 vp
Pöytäkirjan asiakohta 

PTK 122/2018 vp

Täysistunto

Keskiviikko 28.11.2018 klo 14.01—16.31

14. Hallituksen esitys eduskunnalle laiksi vaalilain muuttamisesta ja väliaikaisesta muutta-
misesta

Hallituksen esitys HE 162/2018 vp
Valiokunnan mietintö PeVM 7/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 14. asia. Käsittelyn pohjana on perustuslakivaliokunnan mietintö PeVM 7/2018
vp. Nyt päätetään lakiehdotuksen sisällöstä.

Keskustelu

16.07 Annika Lapintie vas (esittelypuheenvuoro): Arvoisa rouva puhemies! Kyse on
hallituksen esityksestä vaalilain muuttamisesta, ja hallituksen esityksessä asiaa luonnehdi-
taan muutamaksi tekniseksi tarkistukseksi kevään 2019 vaaleihin liittyen.

Keskeisiä tarkistuksia on neljä, joista ensimmäinen koskee Euroopan komission vaali-
direktiivin implementoinnin sanamuodon tarkistamista, jota minäkin luonnehdin teknis-
luonteiseksi. Toinen koskee vuoden 2019 europarlamenttivaalien ehdokashakemusten jät-
töpäivän myöhentämistä, ja tätä nyt itse en näe pelkästään teknisenä. Kyse on teknisesti sii-
tä, että lakisääteiset määräajat eivät menisi päällekkäin ja puolueet ja muut ehdokasasetta-
jat voisivat paremmin hallinnoida omia ehdokasasettelujaan. Tämä on perustelu sille, että
Euroopan parlamentin vaalien ehdokashakemusten jättöpäivää siirretään niin, että se on
18.4. ensi vuonna, eli kaksi päivää eteenpäin. Muutos on kertaluonteinen ja koskee vuoden
2019 europarlamentin vaaleja. Kyse on siis siitä, että koska eduskuntavaalit ovat tuolloin
huhtikuussa, odotetaan siihen asti, että eduskuntavaalien tulos on vahvistettu, ja vasta sen
jälkeen niin ehdokkaat kuin puolueet voivat tehdä päätöksensä siitä, ketkä ovat ehdolla Eu-
roopan parlamenttiin. Tämä muutos siis toteuttaa sen mahdollisuuden, että vasta eduskun-
tavaalien lopputuloksen vahvistamisen jälkeen lyödään lukkoon Euroopan parlamentin
vaalien ehdokasasettelu.

Kaksi muuta esitystä ovat enemmän teknisluonteisia:
Eli kuntien äänestysaluejakopäätösten aikataulumuutos liittyy siihen, että vuonna 2015

siirrettiin kuntavaalit pidettäviksi lokakuusta huhtikuuhun. Jatkossa sitten kuntien äänes-
tysaluejakopäätökset tulevat voimaan aina kalenterivuoden alussa. Neljäs muutos koskee
ilmoituskorttien sähköisen jakelun mahdollistamista. Jos äänioikeutettu on Suomi.fi-vies-
tipalvelussa antanut vahvaa tunnistautumista käyttäen suostumuksensa ottaa vastaan kaik-
ki viranomaisten lähettämät tiedotteet sähköisesti, niin jatkossa myös vaalien ilmoituskort-
ti toimitetaan vain sähköisesti. Tämänkin ehkä sinänsä voidaan ajatella olevan teknisluon-
toinen muutos, mutta se liittyy uuteen maailmaan ja yhteiskuntaan siinä, että yhä useam-
 Tarkistettu
4.0



Pöytäkirjan asiakohta PTK 122/2018 vp
mat palvelut siirtyvät verkkoon. Mutta kuten sanottua, jotta kansalainen saisi vaalien il-
moituskortin ainoastaan sähköisenä, se on edellyttänyt hänen omaa suostumustaan, joten
oletettavissa on, että kansalainen myös tietää, mihin on suostumuksensa antanut.

Tämän esityksen osalta merkittävin muutos koskee tätä periaatetta, että vasta eduskun-
tavaalien tuloksen vahvistamisen jälkeen lyödään lukkoon ehdokkaat Euroopan parlamen-
tin vaaleihin.

Perustuslakivaliokunta pitää esitystä perusteltuna ja puoltaa sen hyväksymistä muutta-
mattomana.

Yleiskeskustelu päättyi.

Eduskunta hyväksyi hallituksen esitykseen HE 162/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


