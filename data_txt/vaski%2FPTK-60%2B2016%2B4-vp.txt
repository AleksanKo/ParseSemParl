















































DEMBB08.tmpSave.xml


Pöytäkirjan asiakohta PTK 60/2016 vp
Pöytäkirjan asiakohta 

PTK 60/2016 vp

Täysistunto

Perjantai 27.5.2016 klo 12.58—13.30

4. Eduskunnan pankkivaltuuston kertomus 2015 
Kertomus K 16/2016 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 4. asia. Puhemiesneuvosto ehdottaa, että asia lähetetään talousvaliokuntaan.

Keskustelu

13.02 Matti Vanhanen kesk (esittelypuheenvuoro): Arvoisa puhemies! Eduskunnalla on
nyt käytettävissään pankkivaltuuston kertomus vuodelta 2015, ja vuosihan jakautuu pank-
kivaltuuston osalta kahteen eri kokoonpanoon, ennen... (Hälinää — Puhemies koputtaa)

Toinen varapuhemies Paula Risikko: Arvoisat edustajat, saanko pyytää rauhoittumaan,
ja mikäli teillä on kokouksia, menkää ulos. — Olkaa hyvä, edustaja Vanhanen.

Arvoisa puhemies! Kuten olin sanomassa, viime vuonna oli kaksi pankkivaltuustoa, ja
tämä kertomus kattaa luonnollisesti molempien pankkivaltuustojen ajan. Kertomuksen si-
sältöä on nyt myös uudistettu, ja on varmaan paikallaan heti kertoa muutama sana itse tästä
uudistuksesta. Sillä on ollut neljä tavoitetta:

Ensinnäkin, kertomuksen painopistettä on pyritty siirtämään aikaisempaa selvemmin
pankkivaltuuston aseman ja toiminnan kannalta keskeisiin asioihin. Tämä tarkoittaa, että
kertomusta on pyritty tiivistämään erityisesti niiltä osin, kun tieto on jo saatavissa muista
lähteistä, kuten Suomen Pankin vuosikertomuksesta ja Finanssivalvonnan vuosikertomuk-
sesta. Myös Finanssivalvonnan johtokunnan kertomus pankkivaltuustolle on julkisesti saa-
tavilla.

Toiseksi, kertomuksen rakennetta on pyritty uudistamaan siten, että kertomuksessa voi-
taisiin aikaisempaa joustavammin käsitellä pankkivaltuuston tärkeinä pitämiä kysymyk-
siä. Kertomukseen on tätä varten lisätty Erityisteemat-niminen osio.

Kolmanneksi, uudistuksella on pyritty mahdollistamaan kertomuksen sähköinen jakelu.
Kertomuksen uusi ulkoasu on sähköisen jakelun kannalta toimivampi.

Ja neljänneksi, uudistus tuo joustavuutta kertomuksen laatimisaikatauluun. Tavoitteena
siis on ollut varmistaa, että kertomus saadaan myös jatkossa tänne eduskunnan käsiteltä-
väksi kevätistuntokauden kuluessa.

Kuten aiempina vuosina, kertomus sisältää erilliset osat Suomen Pankin ja Finanssival-
vonnan toiminnasta ja hallinnosta. Pankin riskejä käsitellään kootusti omassa erillisessä
alaluvussaan, samoin pankkivaltuuston käsittelemät asiat ja sen arviot Suomen Pankin ja
Finanssivalvonnan toimista löytyvät omista alaluvuistaan. Kertomus keskittyy kertomus-
 Tarkistettu
4.0



Pöytäkirjan asiakohta PTK 60/2016 vp
vuoden tapahtumiin, ja sen tiedot perustuvat laadintavaiheessa keväällä 16 käytettävissä
olleisiin tietoihin.

Arvoisa puhemies! Vuoden 15 alussa euroalueen elpyminen oli epävarmaa ja hidasta,
kokonaistuotanto kehittyi vaimeasti ja inflaatio säilyi hitaana. Erityisesti öljyn ja muiden
raaka-aineiden hintojen lasku hidasti inflaatiota. Euroalueen kasvunäkymät vahvistuivat
hieman pitkin vuotta. Loppuvuotta kohden tosin inflaatio-odotukset vaimenivat jälleen.
Tämä johtui muun muassa maailmantalouden näkymien hiipumisesta, epävarmuuden kas-
vusta ja öljyn halpenemisesta. Rahapolitiikan keventäminen jatkui euroalueella vuoden 15
kuluessa. Vuonna 15 rahapolitiikan keskeisiä toimia olivat laajennetun omaisuuserien
osto-ohjelman käynnistäminen, talletuskorkojen laskeminen yhä enemmän negatiivisiksi
sekä ennakoiva viestintä rahapolitiikan tulevasta mitoituksesta.

Laajennetusta osto-ohjelmasta päätettiin tammikuussa 15, ja ohjelma käynnistettiin
maaliskuussa. Tämä päätös tarkoitti, että EKP:n suorat arvopaperiostot kohdistuivat myös
euroalueen valtioiden, valtiosidonnaisten laitosten ja yhteiseurooppalaisten laitosten liik-
keeseen laskemiin joukkolainoihin. Tämän osto-ohjelman käynnistymisen myötä eurojär-
jestelmä teki suoria arvopaperikauppoja valtion velkakirjojen, katettujen joukkolainojen ja
omaisuusvakuudellisten arvopapereiden markkinoilla. Myös perinteisiä rahapoliittisia
operaatioita eli eripituisia vakuudellisia luotto-operaatioita jatkettiin.

Joulukuussa vuonna 15 EKP:n neuvosto kevensi edelleen rahapolitiikkaansa laskemalla
talletuskorkoa vielä negatiivisemmaksi, pidentämällä laajennetun omaisuuserien osto-oh-
jelman kestoa. Tuolloin myös laajennetun osto-ohjelman kestoa pidennettiin ja kohdenta-
mista laajennettiin. Kuukausittaisia 60 miljardin euron ostoja päätettiin jatkaa kuudella
kuukaudella ainakin maaliskuuhun vuoteen 17 saakka. Osto-ohjelma ulotettiin kattamaan
alueen paikallishallinnon liikkeeseen laskemat jälkimarkkinakelpoiset arvopaperit. Näitä
EKP:n keskeisiä rahapoliittisia toimia vuonna 15 on kuvattu tarkemmin paitsi pankkivuo-
sikertomuksessa, myös käsillä olevassa kertomuksessa ensimmäisessä teemakirjoitukses-
sa. Rahapolitiikan keventämistä on jatkettu myös kertomusvuoden jälkeen. Näitä alkuvuo-
den 16 kuluessa päätettyjä toimia käsitellään lyhyesti pankkivaltuuston kertomuksen ker-
tomusvuoden jälkeisiä tapahtumia koskevassa osassa.

Arvoisa puhemies! EU-maiden pankkiunioni koostuu kolmesta niin sanotusta pilarista
eli yhteisestä valvontamekanismista, yhteisestä kriisinratkaisumekanismista sekä euroop-
palaisesta talletussuojajärjestelmästä.

Kertomusvuosi oli yhteisen valvontamekanismin ensimmäinen toimintavuosi. Euroo-
pan keskuspankin suorassa valvonnassa ovat kaikki euroalueella toimivat merkittävät luot-
tolaitokset Suomesta: Nordea Pankki Suomi, OP-ryhmä ja Danske Bank. Suomessa Fi-
nanssivalvonta osallistuu merkittävien luottolaitosten valvontaan, valvontamekanismin
päätöksentekoon sekä vastaa vähemmän merkittävien pankkien suoranaisesta valvonnasta.

Yhteinen kriisihallintamekanismi koostuu EU:n yhteisestä kriisinratkaisuneuvostosta,
yhteisestä kriisinratkaisurahastosta sekä kansallisista kriisinratkaisuviranomaisista. Krii-
sinratkaisumekanismi aloitti toimintansa täydessä laajuudessaan juuri kertomusvuoden
päätyttyä, tammikuun 16 alusta. Yhteisen ratkaisurahaston varat kartutetaan pankeilta ke-
rättävillä vakausmaksuilla asteittain vuoteen 24 mennessä. Tämä kriisinratkaisumekanis-
mi mahdollistaa pankkien ja sijoituspalveluyritysten kriisinratkaisun tilanteissa, joissa
pankit joutuisivat vakaviin taloudellisiin vaikeuksiin yhteisestä pankkivalvonnasta huoli-
matta. Keskeisen periaatteen mukaan vaikeuksiin ajautuneen pankin taakanjaosta vastaa-
vat ensisijaisesti pankin omistajat ja velkojat. Suomen uusi kriisinratkaisuviranomainen
2



Pöytäkirjan asiakohta PTK 60/2016 vp
Rahoitusvakausvirasto aloitti toimintansa kesällä 2015. Valtiovarainministeriö vastaa vi-
raston tulosohjauksesta ja valvonnasta.

EU:n komissio teki marraskuussa 15 esityksen uudeksi Euroopan laajuiseksi talletus-
suojajärjestelmäksi. Tämä käsittelyprosessi on kesken.

Arvoisa puhemies! Mitä tulee Suomen Finanssivalvonnan toimintaan, sen johtokunta on
antanut pankkivaltuustolle kertomuksen Finanssivalvonnan toiminnasta vuodelta 15 sekä
julkaissut Finanssivalvonnan toimintakertomuksen. Näiden kertomuksien, pankkivaltuus-
tokokouksessa käytyjen keskustelujen ja muiden saamiensa tietojen pohjalta pankkival-
tuusto arvioi, että Finanssivalvonnan toiminnalle laissa säädetty tavoite on toteutunut. Fi-
nanssivalvonnan toiminnan yleisen tehokkuuden näkökulmasta pankkivaltuusto arvioi,
että Finanssivalvonta on hoitanut valvonnan jatkuvasti muuttuvaa tehtäväkenttää tehok-
kaasti ja kustannuskehityksen kannalta tarkoituksenmukaisesti.

Finanssimarkkinoiden rakennemuutos — se on syytä mainita tässä. Nordea on ilmoitta-
nut, että se muuttaa konserninsa rakenteen siten, että Suomessa, Tanskassa ja Norjassa toi-
mivat tytäryhtiöt muuttuisivat sivuliikkeiksi. Tämänkaltaiset finanssimarkkinoiden raken-
nemuutokset sekä euroalueen yhteinen pankkivalvonta luovat painetta sopeuttaa Finanssi-
valvonnan toimintaa, ja muutokset voivat pienentää valvontamaksukertymää. Valtiova-
rainministeriössä onkin käynnissä lainsäädäntöhanke, jossa arvioidaan finanssimarkkinoi-
den valvontaa ja Finanssivalvonnan toiminnan rahoittamista koskevan lainsäädännön
muutostarpeita. Pankkivaltuusto odottaa, että tämän VM:n käynnistämän lainsäädäntö-
hankkeen myötä finanssimarkkinoiden valvonnan ja Finanssivalvonnan toiminnan tarkoi-
tuksenmukainen rahoitus turvataan jatkossakin. Pankkivaltuusto pitää tärkeänä, että kukin
finanssisektorin toimija osallistuu tasapuolisella tavalla niiden valvontakustannusten kat-
tamiseen, joita sen toiminnan valvonta edellyttää.

Arvoisa puhemies! Pankkivaltuusto seuraa säännöllisesti Suomen Pankin riskiprofiilin
ja taseen kehitystä. Näin tehtiin myös kertomusvuonna. Keskuspankkitehtävien hoitami-
nen ja oman rahoitusvarallisuuden sijoittaminen tuottaa pankille tuloja mutta toisaalta ai-
heuttaa sille myös erilaisia riskejä. Pankilla on noin 16,9 miljardin euron suuruinen rahoi-
tusvarallisuus. Sijoitettaessa tätä rahoitusvarallisuutta Suomen Pankki altistuu sekä luotto-
ja likvidiysriskeille että markkinariskeille. Markkinariskejä ovat muun muassa valuutta-
kurssiriski ja korkoriski. Kun kaikki Suomen Pankin taseen riskit lasketaan yhteen ilman
kultaa, kokonaisriskin arvioidaan olevan noin 2 miljardia euroa. Toisaalta Suomen Pankil-
la on omaa pääomaa ilman kullan arvomuutostilejä: se on hieman vajaat 8 miljardia euroa.
Suomen Pankin riskipuskurit siis vahvistuivat kertomusvuonna. Pankkivaltuuston näke-
mys on, että Suomen Pankin vakavaraisuus oli kertomusvuoden lopulla riittävä kattamaan
pankin tehtävien hoitamisesta johtuvat riskit.

Arvoisa puhemies! Lopuksi kaksi asiaa:
Ensinnäkin Suomen Pankin voitto kertomusvuodelta 2015 oli noin 146 miljoonaa eu-

roa. Pankkivaltuusto päätti keväällä, että voitosta 48 miljoonaa euroa käytetään Suomen
Pankin vararahaston kartuttamiseen. Loppuosa eli 98 miljoonaa euroa siirrettiin valtion
tarpeisiin.

Toiseksi voidaan perustellusti todeta, että vuosien 2008 ja 2009 finanssikriisin jälkeen
rahapolitiikan maailma on todella muuttunut. Pankkien sääntelyä kiristettiin ymmärrettä-
vistä syistä, ja se on rajannut pankkien mahdollisuuksia riskirahoittaa yrityksiä ja niiden
kasvua. Osana tätä kehitystä markkinoille on tullut niin sanottuja varjopankkeja. Toinen
uusi ilmiö on negatiivinen korko, jonka merkitystä ja vaikutusta talouden toimintaan on en-
3



Pöytäkirjan asiakohta PTK 60/2016 vp
nenaikaista arvioida. Ylipäätään eläminen lähellä nollaa olevan inflaation oloissa on uusi,
talouskasvun kannalta ongelmallinen tilanne.

13.14 Pia Viitanen sd (vastauspuheenvuoro): Arvoisa puhemies! Kiitos puheenjohtajalle
kertomuksen esittelystä. Tässä mainittiin myös riskit. Tämän kertomuksen mukaan riski-
puskurit vahvistuvat, ja hyvä niin. Aina, kun eduskunta käy näitä keskusteluja, on myös
tärkeää katsella näitä Suomen erilaisia riskejä maailmassa, jossa elämme velkakriisissä.
Valitettavasti hyvin ajankohtaista se on taas tänä päivänä siksi, että jälleen kerran Kreikka
on käsillä ja hyvin akuutti aihe. Siksi minua hieman hämmentääkin se, että jälleen kerran
Suomen hallitus on mennyt päättämään ihan yksimielisesti siitä, että Kreikalle maksetaan
lisäerä ja annetaan lisää huojennuksia, velkaehtojen huojennuksia. Se hämmentää minua
siinä suhteessa, että tämähän on perussuomalaisten näkökulmasta hyvin ristiriitaista poli-
tiikkaa. Ennen vaaleja luvattiin, että millään tavalla Kreikka ei saa enää tukea. Viime ke-
sänä tehtiin liki 100 miljardin tukipaketti ministeri Soinin kuittauksella, ja nyt sitten kes-
kustellaan vakavasti jo lainaehtojen huojennuksesta. Miten tähän perussuomalaiset vastaa-
vat?

Toinen varapuhemies Paula Risikko:  Nyt mennään puhujalistalle, edustaja Heinonen.

13.15 Timo Heinonen kok:  Arvoisa rouva puhemies! Hyvät edustajakollegat! Edustaja
Vanhanen kävi erinomaisella tavalla läpi tätä pankkivaltuuston kertomusta, ja tämä on
hyödyllistä luettavaa meille kaikille kansanedustajille. Se antaa hyvää kuvaa siitä, millä ta-
valla meillä tilannetta seurataan, ja muun muassa tämän liitteenä olevat teemakirjoitukset,
esimerkiksi "Teemakirjoitus 2 — Rahapolitiikan välittyminen Suomen talouteen", kuvaa-
vat mielenkiintoisella tavalla sitä, mitä vaikutuksia kansainvälisillä tapahtumilla voi olla ja
onkin meidän omaan talouteemme.

Tässä teemakirjoituksessa käydään läpi esimerkiksi sitä, että jos 3 kuukauden euribor-
korko nousee 25 peruspistettä eli 0,25 prosenttiyksikköä, mitkä ovat sen vaikutukset Suo-
meen. Meille ne vaikutukset ovat suuremmat kuin monelle muulle EU-maalle. Havaitaan,
että koronnousun vaikutus bruttokansantuotteeseen on Suomessa hieman suurempi kuin
euroalueella: jos lyhyet korot nousevat oletetulla tavalla 0,25 prosenttiyksikköä, bkt:n kas-
vu hidastuu Suomessa tämän seurauksena noin 0,5 prosenttiyksikköä. Eli näillä on oikeasti
iso merkitys, ja tämä on itse asiassa sitä, mistä olemme täällä salissa puhuneet, ja olen tyy-
tyväinen nykyhallitukseen siinä, että tämä velkaantuminen ollaan nyt taittamassa ja laitta-
massa talous tasapainoon.

Maamme talouskasvu on ollut historiallisesti sekä kansainvälisesti vertailtuna pitkään
erittäin hidasta. Talouskasvua ovat viime vuosina hidastaneet heikon kansainvälisen suh-
danteen lisäksi toimialakohtaiset mutta ennen muuta myös maamme sisäiset rakenteelliset
ongelmat, kuten väestön ikääntyminen ja tuottavuuden vaatimaton kehitys. Myös sitä täy-
tyy seurata, mitä kotitalouksissa tapahtuu, ja yksi huomio, mikä täälläkin nousee esille, on
meidän kotitalouksiemme jo ennestään suuri velkaantuneisuus suhteessa käytettävissä ole-
viin tuloihin. On hyvä, että näissäkin toimenpiteisiin on ryhdytty. Tämän vuoden heinä-
kuussahan Suomessa tulee käyttöön asuntolainojen niin sanottu lainakatto ja muita toimen-
piteitä, joilla pyritään toimimaan niin, että emme olisi samassa tilanteessa kuin missä Ruot-
si jo nyt näyttää joidenkin arvioiden mukaan olevan — Ruotsissa on puhuttu jo asuntokup-
lan puhkeamisesta ja sen vaikutuksista taas maan omaan talouteen.
4



Pöytäkirjan asiakohta PTK 60/2016 vp
Maamme talouden tilanne on siis edelleen hankala. Kasvu käynnistyy tulevina vuosina
vain vaivoin, toivottavasti näin, ja on selvästi hitaampaa kuin muualla euroalueella, eli kas-
vunäkymät eivät ole siis kovin toiveikkaita. Sen takia täytyy toivoa, että yhteiskuntasopi-
musneuvottelut, kilpailukykysopimusneuvottelut, jotka nyt ovat loppumetreillä, tuottavat
tulosta ja saamme siitä mahdollisimman kattavan. Se on nopea tapa ja nopea keino laittaa
meidän maamme rattaita pyörimään. Itse toivon, että myös paikallisessa sopimisessa löy-
tyy etenemiskeinot aidolla tavalla, niin että siitä hyötyvät ennen muuta työntekijät ja myös
työttömät sitä kautta, että maa saadaan kasvu-uralle ja uusia työpaikkoja syntymään. Pai-
kallinen sopiminen tässä on iso juttu.

Kun paikalla on pankkivaltuuston useita jäseniä, puheenjohtaja Vanhasen ja edustaja
Zyskowiczin johdolla, niin olisi mielenkiintoista kuulla, minkälaista keskustelua olette
käyneet esimerkiksi Britannian tulevasta EU-äänestyksestä ja sen vaikutuksista esimerkik-
si Suomen talouden kehitykseen. Britanniahan järjestää 23. kesäkuuta kansanäänestyksen
EU:sta eroamiseksi, ja mielipidemittausten valossa äänestyksen tulos on epävarma. Koska
yksikään maa ei ole koskaan vielä eronnut EU:sta, niin eroamisen vaikutuksista ei ole ko-
kemuksia, mutta uskoisin, että tästä myös on pankkivaltuustossa asiantuntijoiden ja asian-
tuntevien jäsenten kanssa käyty keskustelua. Olisi mielenkiintoista kuulla jossain vaihees-
sa tämän keskustelun aikana myös ajatuksianne tästä.

Toinen varapuhemies Paula Risikko: Otetaan tähän muutama vastauspuheenvuoro.

13.20 Olavi Ala-Nissilä kesk (vastauspuheenvuoro):  Arvoisa rouva puhemies! Edustaja
Heinonen käytti tasapainoisen puheenvuoron, mutta kommentoin osin edustaja Viitasen
puheenvuoroa. Todella tuossa pankkivaltuuston kertomuksessa monipuolisesti kerrotaan
pankin toiminnasta vähän poikkeuksellisena aikana. Elämme miinuskorkojen aikaa, poik-
keuksellisen rahoitustoiminnan aikaa. Se kertoo sitä, että EKP tekee nyt oman osansa ja
enemmänkin Euroopassa. Se tarkoittaa sitä, että jäsenmaiden pitää tehdä enemmän raken-
teellisten uudistusten, työllisyyden ja yrittäjyyden hyväksi. Tämä koskee myöskin Suo-
mea, ja tämä koskee Kreikkaa, tämä koskee Portugalia, tämä koskee kaikkia maita. (Ben
Zyskowicz: Ranskaa!) — Erityisesti Ranskaa. — Näitä vaatimuksia ei pääse kukaan pa-
koon. Me näemme, että kun mennään taaksepäin, niin kuin Portugalissa ehkä kohta men-
nään, niin kuin mennään Kreikassa, se vasta maksaa. Tämä teille, edustaja Viitanen. Älkää
te edustako sellaista linjaa, että aletaan mennä taaksepäin näissä Suomen uudistuksissa,
koska se tulee meille kalliiksi. 

13.21 Ben Zyskowicz kok (vastauspuheenvuoro): Arvoisa rouva puhemies! Hulluja nuo
ranskalaiset — mihinkään muuhun johtopäätökseen on vaikea päätyä, kun katsoo, mitä täl-
lä hetkellä Ranskassa tapahtuu. Ranskan sosialistihallitus, siis sikäläinen demarihallitus,
on suomalaista retoriikkaa käyttääkseni pakkolakien kautta tuomassa lisää joustoja työelä-
mään, jotta työllisyys siellä paranisi, jotta nuorilla olisi siellä paremmat näkymät. Mitä te-
kee ranskalainen ammattiyhdistysliike? Se laittaa maan seisahtumaan, yrittää laittaa maan
polvilleen. Se ei kerro kovin hyvää sikäläisen ammattiyhdistysliikkeen asennoitumisesta
kansanvaltaan, mutta vielä vähemmän hyvää se kertoo siitä, että siellä ymmärrettäisiin,
missä tilanteessa Ranskan — ja esim. Suomen — talous ja nimenomaan nämä rakenneon-
gelmat ovat.
5



Pöytäkirjan asiakohta PTK 60/2016 vp
13.22 Krista Kiuru sd (vastauspuheenvuoro): Arvoisa puhemies! Minä haluaisin ensin-
näkin kiinnittää huomiota siihen, että nyt kun aloitettiin nämä tukiostot, minusta olisi tär-
keää selvittää se, millä tavalla ylipäänsä pankissa otettaisiin huomioon se, missä maissa
näitä niin sanottuja ostoja on hyödynnetty eniten ja missä sitten vähiten, ja erityisesti se,
että Saksa on päässyt aika pitkälle, näitten tukiostojen isoimmaksi hyötyjäksi. Olisi kiin-
nostavaa, että voitaisiin käydä siitä myös avointa keskustelua, koska tosiasiassa se, kuinka
ristiriitaista tämä on sitten aikaisemmin sovitun kanssa, on tietenkin jo yksi keskeinen ky-
symys.

No, arvoisa puhemies, sitten minun on pakko kyllä kiinnittää huomiota myös siihen, että
me olemme aika erikoisessa tilanteessa tämän Kreikan suhteen. Nyt olemme jälleen tilan-
teessa, jossa annetaan ymmärtää, että velkahuojennuksia ei siis kuitenkaan tehdä, vaikka
niitä tehtiin. Minusta tämä on se paradigma, joka tässä on tänään tapetilla. (Puhemies ko-
puttaa) Jos me katsomme (Puhemies koputtaa) esimerkiksi näitä velkapiikkejä, joita nyt ta-
sapainotetaan, (Puhemies: Aika!) tai muuta pakettia, niin se kyllä (Puhemies koputtaa) liit-
tyy aika pitkälti meidän vastuisiimme.

13.24 Martti Mölsä ps (vastauspuheenvuoro):  Arvoisa rouva puhemies! Muistan kyllä
hyvin elävästi, kuinka neljä ja puoli vuotta sitten edustaja Viitasen levy jumittui paikalleen
toistaen sitä, kuinka saitte piikin kiinni, (Pia Viitanen: Kyllä!) kuinka SDP sai piikin kiinni
ja hyvät vakuudet. Todellisuudessa oli kysymys tuottojenvaihtosopimuksesta. (Pia Viita-
sen välihuuto — Krista Kiurun välihuuto) Myöhemmin ajoitte lävitse sen, että pääomite-
taan EVM:ää 12,6 miljardilla, mistä piti heti maksaa 1,44 miljardia. Tämä on kaikki teidän
aikaansaannostanne. Tämä eduskunta, tämä hallitus ei ole tehnyt näitä päätöksiä, ja sen ta-
kia ne (Krista Kiurun välihuuto) sitovat meitä. Niitä on mahdoton purkaa. Muistakaa se äl-
kääkä vääristelkö asioita.

Toinen varapuhemies Paula Risikko: Vastauspuheenvuorot jatkuvat.

13.24 Arto Satonen kok (vastauspuheenvuoro):  Arvoisa puhemies! Minusta edustaja
Ala-Nissilä kiinnitti huomiota ihan olennaiseen asiaan. Tässä on nyt selvästi nähtävissä
sellainen kehitys, että juuri silloin, kun joku maa on saamassa asiansa järjestykseen, kan-
salaisten kärsivällisyys loppuu ja valitaan sellainen hallitus, joka sotkee asiat lopullisesti.
Näin kävi Kreikassa. Kansa huusi Syrizan apuun, ja siinä vaiheessa se jo myönteinen ta-
louskehitys kääntyi totaalisesti pieleen. Sen jälkeen Syriza on itse joutunut tarkistamaan
linjaansa mutta ongelmat ovat jatkuneet. Espanja ei ole kyennyt vuoteen valitsemaan hal-
litusta, vaikka siellä saatiin talous jo oikealle raiteelle, usko ikään kuin loppui. Portugali on
samantyyppisessä tilanteessa. Ranskan tilanteeseen täällä edustaja Zyskowicz jo viittasi.
Tämä on erittäin huolestuttava trendi, koska viime kädessä tämän laskun maksavat kuiten-
kin niiden maiden asukkaat, jotka siellä ovat.

Toinen varapuhemies Paula Risikko:  Vielä kolme vastauspuheenvuoroa, minkä jälkeen
joudumme keskeyttämään istunnon, ja nämä kolme henkilöä ovat edustajat Viitanen, Elo
ja Zyskowicz.

13.26 Pia Viitanen sd (vastauspuheenvuoro):  Arvoisa puhemies! Kyllähän tämä perus-
suomalaisten Kreikka-tukilinja on nyt täysin pyörähtänyt ympäri siitä, mitä ennen vaaleja
6



Pöytäkirjan asiakohta PTK 60/2016 vp
puhuttiin. Viime kesältä sitaatti Ilta-Sanomista, edustaja Mölsä: "Tällaiset summat, mistä
nyt puhutaan, olisivat selvää vastuun kasvattamista. Ei siitä millään sanakikkailulla pääse
eroon", Soini totesi. Ja Soinin mukaan tämä koskee myös tilannetta, jossa vakausmekanis-
mi EVM:stä irrotettaisiin Kreikalle lisää rahaa. Tätä mieltä on ollut ulkoministeri Soini vii-
me kesänä, minkä jälkeen annettiin lisää rahaa, (Martti Mölsän välihuuto) ja itsekin myön-
nätte, että olette näin toimineet. Tämähän on ihan hullunkurinen tilanne. EVM oli kuin
säästötili, johon pistettiin tiukat ehdot rahan nostolle, ja heti kun perussuomalaiset saivat
sitten pankkitunnukset, niin kuinka ollakaan, sieltä tililtä häviää 100 miljardia euroa. (Nau-
rua) Että kyllä tämä nyt vähän ihmetyttää, arvoisat perussuomalaiset, miten se 100 miljar-
dia sieltä pääsi häviämään heti, kun teille tuli pankkitunnukset.

13.27 Simon Elo ps (vastauspuheenvuoro): Arvoisa puhemies! Niin kuin edustaja Mölsä
hyvin toi esille, sosialidemokraatit eivät kyllä sitä pääse millään karkuun, että pääministeri
Kataisen kaudella he olivat hallituksessa, kun Suomi sitoi itsensä Euroopan vakausmeka-
nismiin eli EVM:ään: suoraan 1,44 miljardia euroa ja takauksiin 11 miljardia euroa. Eivät
sosialidemokraatit tästä pääse syyttelemällä muita mihinkään.

Mitä tulee siihen, mitä on tämä hallitus päättänyt, niin kyllä pitää paikkansa, että tämä
hallitus on mukana Kreikan tilanteen hoitamisessa, mutta juuri siksi, että Suomi on sitou-
tunut tähän EVM:ään. Eivät perussuomalaiset, ei keskusta, ei kokoomus tässä hallitukses-
sa pysty siitä noin vain lipsumaan. Se sana pitää, mikä silloin on tehty. Täytyy totta kai
muistaa, että tässä vaiheessa hyväksyttiin väliarvio ja mahdolliset velkahelpotukset tulevat
päätettäväksi vasta myöhemmin. Tässä annettiin ymmärtää, että nyt olisi velkahelpotuksis-
ta päätetty. Se ei pidä paikkaansa, nyt päätettiin näitten lainojen maksuhuippujen tasaami-
sesta, ja siinä Suomi ei menetä lantin lanttia.

13.28 Ben Zyskowicz kok (vastauspuheenvuoro):  Arvoisa rouva puhemies! Edustaja
Heinonen kiinnitti aivan perustellusti huomiota siihen, minkälaisia tuntuvia laskuja lan-
keaa Suomelle, ellemme onnistu tässä velkaantumisen taittamisessa ja myöhemmin py-
säyttämisessä. On luonnollista, että oppositio vastustaa täällä eduskunnassa, näin voi sa-
noa, aivan kaikkia hallituksen esittämiä säästöjä. Mutta minua häiritsee se, että opposi-
tiopuolueista vain vasemmistoliitto oli vaaleissa rehellinen. Vasemmistoliitto sanoi suo-
raan, että he vastustavat säästöjä ja kannattavat lisävelkaantumista, koska uskovat sitä
kautta sitten päästävän parempaan talouteen. Sen sijaan demarit, vihreät esimerkiksi vas-
tustavat säästöjä, vaikka ennen vaaleja eivät kertoneet kannattavansa velkaantumisen jat-
kumista ja kiihdyttämistä. Ihmettelen varsinkin vihreiden paistattelua myönteisjulkisuu-
dessa. Heillä on muka joku vaihtoehto näille säästöille. Kas kummaa, en ole nähnyt, vaik-
ka olen sitä täällä tivannut monta kertaa.

Toinen varapuhemies Paula Risikko: Edustaja Viitanen, vastauspuheenvuoro lyhyesti,
kiitos. 

13.29 Pia Viitanen sd (vastauspuheenvuoro):  Arvoisa puhemies! Näinä aikoina on var-
masti hyvä kiinnittää huomiota velkaantumiseen myös kotimaassa, ja siksipä on hyvin tär-
keätä, että SDP:n vaihtoehtobudjetissa otetaan vähemmän velkaa kuin hallitus ottaa, (Ben
Zyskowicz: Ja ryöstetään Suomen Pankki!) se on hyvin tärkeää alleviivata. Mutta toden
totta, arvoisat perussuomalaiset, kyllähän valtioneuvoston tiedote minun mielestäni vain
7



Pöytäkirjan asiakohta PTK 60/2016 vp
kertoi, että jälleen kerran on Euroopan unionissa kokoonnuttu ja päätetty uudesta lainaeräs-
tä ja päätetty myös huojennuksista. Tässä se ihan lukee, että lainaerästä ja velkaehtojen
huojennuksista päätettiin. Minä olen kyllä käsittänyt, että hallitus on yksimielisesti päättä-
nyt tätä tukea, ja siksi minä hieman ihmettelen nyt, miten ihmeessä te kuvittelette, että täs-
täkin asiasta voisi vastuussa olla SDP. SDP:llä on ollut tiukka linja koko ajan: ei ilman eh-
toja tukia. Mutta nyt pistettiin piikki auki. Muistaisin, että ennen vaaleja mainostettiin, että
se pitäisi pistää kiinni. 

Keskustelu ja asian käsittely keskeytettiin.
8


