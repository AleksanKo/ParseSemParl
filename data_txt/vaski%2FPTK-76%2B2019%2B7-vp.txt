















































DEM6301.tmp.xml


Pöytäkirjan asiakohta PTK 76/2019 vp
Pöytäkirjan asiakohta 

PTK 76/2019 vp

Täysistunto

Torstai 5.12.2019 klo 15.59—18.07

7. Hallituksen esitys eduskunnalle laeiksi tulotietojärjestelmästä annetun lain, verotusme-
nettelystä annetun lain 15 §:n ja tuloverolain 64 §:n muuttamisesta

Hallituksen esitys HE 78/2019 vp
Valiokunnan mietintö VaVM 16/2019 vp

Ensimmäinen käsittely

Toinen varapuhemies Juho Eerola: Ensimmäiseen käsittelyyn esitellään päiväjärjestyk-
sen 7. asia. Käsittelyn pohjana on valtiovarainvaliokunnan mietintö VaVM 16/2019 vp.
Nyt päätetään lakiehdotusten sisällöstä.

Keskustelu

17.37 Pia Viitanen sd (esittelypuheenvuoro): Arvoisa puhemies! Meidän verojaoston
asiat tässä jatkuvat, ja esittelen mielelläni verojaoston ja sitä kautta valtiovarainvaliokun-
nan mietinnön tästä tulorekisteristä.

Tämä liittyy siihen asiaan, että kun aikanaan tämä tulorekisteri tuli voimaan uutena sys-
teeminä, niin ilmeni tietynlaisia ongelmakohtia, joista aika laajastikin yhteiskunnassa pu-
huttiin. Muun muassa kansalaisjärjestöille tuli kohtuuttomia tilanteita, kun tuntui siltä, että
jokainen pieni asiakin täytyy ilmoittaa, ja tässä nyt sitten hallitus antoi hyvän esityksen eli
tätä lainsäädäntöä muutetaan siten, että tällaista taakkaa helpotetaan. Tämä on erittäin toi-
vottu ja asiantuntijoiden laajasti kannattama hallituksen esitys, mikä tässä nyt on käsitteil-
lä.

Mikä minut tekee erityisen iloiseksi — puhemies, sallittakoon nyt sanoa se — on se, että
sen lisäksi, että hallituksen pohjaesitys on hyvä, myös valiokunta on omalta osaltaan edel-
leen parantanut sitä, eli me olemme muuttaneet osin hallituksen esitystä. Kun se pohjaesi-
tys parantaa kansalaisjärjestöjen tilannetta yritysten ja kansalaisjärjestöjen toivomaan
suuntaan, niin otetaan vielä hieman paremmin askelta sinne kansalaisen suuntaan tämän li-
säksi: me teemme muutoksen, joka koskee vähäisten kilpailupalkintojen veronalaisuutta,
ja olemme sitä mieltä, että kilpailuista saadut enintään 100 euron arvoiset raha- ja tavara-
palkinnot ovat tietyissä tilanteissa saajilleen verovapaata tuloa. Palaan tähän vielä lopuksi,
puhemies, käyn ensin lyhyesti läpi tämän valiokunnan mietinnön.

Tämä laki esittää tiettyjä muutoksia, jotka koskevat niin ikään luontoisetuja kuin palk-
kaennakoitakin. Esitetään, että ilmoittamismenettelyä kevennetään ja jaksotukseen teh-
dään muutoksia — ja toteamme, että nämä ovat hyvin kannatettavia. Valiokunta toteaa
myös, että muutos keventää työnantajien hallinnollista taakkaa eikä aiheuta merkittävää
heikennystä tulorekisterin tietosisällölle tai verotettavan tulon oikea-aikaiselle jaksottami-
selle. Eli sinänsä toteamme, että tämä on myös teknisesti ja asioiden kulun kannalta viisas
myös tulevaisuudessa.
 Tarkistettu
4.0



Pöytäkirjan asiakohta PTK 76/2019 vp
Tässä esitetään myös sitä, että kansalaistoiminnassa maksetun vähäisen kertasuorituk-
sen ilmoittamisaikaa pidennetään. Siellähän oli pohjalla, että pitäisi viidessä päivässä heti
alkaa ilmoittelemaan näistä suorituksista, ja tietenkin, kun monta kertaa näitä hoidetaan va-
paaehtoisvoimin tällaisissa talkooluonteisissa tilaisuuksissa, niin se viisi päivää on aika
kohtuuton, ja siksi on iloista, että tätä aikaa nyt sitten pidennetään. Valiokunta luonnolli-
sesti yhtyy siihen, että tätä viittä päivää, kertasuoritusten ilmoittamisaikaa, pidennetään
seuraavan kuukauden 5. päivään.

Tässä niin ikään myöhästymismaksua lykätään vuodella, ja se on myös sinänsä hyvä,
koska systeemi on uusi ja pitää antaa vähän aikaa toimijoille katsoa toimintaa sillä silmäl-
lä, että tämä järjestelmä sinänsä hieman muuttuu.

Sitten päästään tähän kohtaan Kilpailupalkintojen ilmoittaminen, joka on nyt sen mei-
dän muutoksemme kohteena. Jo hallituksen esityksessä todetaan, että urheiluseuroissa ja
kaikenlaisessa harrastustoiminnassa on koettu, että merkittävää lisävaivaa on tullut siitä,
että on jouduttu ilmoittamaan kaikki pienetkin suoritukset, ja tämän siis hallituksen esitys
jo sinänsä korjaa, mikä on myönteinen asia. Eli esityksessä on ehdotettu, että kilpailujär-
jestäjä ei ilmoittaisi jatkossa enintään 100 euron arvoista raha- tai tavarapalkintoa — hyvä.
Mutta tämä olisi sitten toisaalta tarkoittanut sitä, että tämän kyseisen palkinnon saajan —
sen ihmisen, joka sen palkinnon saa — olisikin pitänyt sitten itse ilmoittaa se palkinto, joka
ikinen pienikin alle 100 euron, sanoisinko, ”tilpehööri”, kaikki olisi pitänyt ilmoittaa, ja
varmasti olisi voinut syntyä sellaisia tilanteita, että kansalainen välttämättä ei olisi ollut
edes tietoinen velvollisuudestaan ilmoittaa näitä. Ehkä semmoista tahatontakin ilmoitta-
matta jättämistä olisi saattanut tulla, jolloin ihminen on toiminut mielestään ihan oikein ja
sitten huomaakin yhtäkkiä, että on tehnyt jotain ikään kuin väärin, kun ei ole ilmoittanut.
Me halusimme tähän tuoda sitä inhimillisyyttä ja kansalaisen näkökulmaa, joten selvitim-
me asiaa ja huomasimme, että lakimuutos myös tässä suhteessa on mahdollinen, ja niinpä
sitten tuolla jaostossa teimme muutoksen, jossa sitten käytännössä kilpailupalkinnon saaja
voisi jättää ilmoittamatta tällaiset yhteensä alle 100 euron suoritukset kalenterivuoden ajal-
ta, ja se tulisi ihan sitten näin.

Tässä vielä, puhemies, toteamme, että asiantuntijakuulemisessa on tähän asiaan kiinni-
tetty huomioita, ja myös jaosto on kiinnittänyt tähän mielellään huomiota. Ja sitten perus-
telemme hieman tässä asiaa siten, että tämä olisi ollut tässä ehdotetussa muodossa, mitä
hallitus esitti, myös verohallinnolle kovin raskas, sillä olisi ollut vähän epätarkoituksenmu-
kaista kuormittaa verohallintoa sillä, että se joutuisi nyt sitten valvomaan kaikkea tätä. Sa-
moin sitten, kun se saaja olisi tehnyt erilaisia vähennyksiä tulonhankkimiskuluista saadak-
seen tämän palkinnon, tämä olisi mennyt kyllä aika monimutkaiseksi, ja varmasti se itse
saatava hyöty olisi ollut kovin pieni siihen hallinnolliseen vaivaan nähden, mikä tässä olisi
ollut.

Eli nämä kaikki me käymme läpi tässä omassa mietinnössämme, ja teimme mielestäni
erinomaisen ja tärkeän parannuksen tähän. Ja tämä on yksimielinen.

17.43 Kimmo Kiljunen sd: Arvoisa puhemies! Edustaja Viitanen esitteli tämän asian
erinomaisen hyvin. Tässähän vähennetään nyt täysin tarpeetonta ja jopa, arkijärjellä käy-
tettävästi, ei-ymmärrettävää byrokratiaa. Se kertoo siitä, että hallitus kuuntelee, mitä kan-
salaisyhteiskunnassa tapahtuu. Ja tämä oli hyvä, tämä esimerkki vaikka näistä pienistä pal-
kinnoista, joissa liikutaan sellaisilla rajoilla, että jos on alle sadan euron palkintoja, niin ku-
vittelisin, että jos tuo byrokratia haluttaisiin todella pitää entisellään, niin aika moni mie-
2



Pöytäkirjan asiakohta PTK 76/2019 vp
luummin kieltäytyisi siitä palkinnosta kuin ryhtyisi siihen valtavaan urakkaan, [Pia Viita-
nen: Aivan!] minkä se tekee. Tässäkin on hyvä esimerkki.

Hienoa, että täällä on opposition kansanedustajia paikalla. He eivät ole varanneet tähän
puheenvuorojakaan — ihan ymmärrettävää, koska hekin kiittävät hallitusta tällä hiljaisuu-
dellaan, ja se osoittaa vain edelleen sen, että meillä on tällä hetkellä hieno hallitus myöskin
opposition mielestä.

Toinen varapuhemies Juho Eerola: Niin, kyllä täällä on oppositiokin varannut puheen-
vuoroja, mutta sitä ennen edustaja Koskinen.

17.44 Johannes Koskinen sd: Arvoisa puhemies! Niin kuin edellä kaksi puheenvuoroa
ovat todistaneet, niin tässä vähennetään tavallisen kansalaisen näkökulmasta byrokratiaa ja
tällaisia velvoiteloukkuja, joista ei tiedetäkään. Itse asiassa ihan tavallisen kansalaisen ja
kansalaisjärjestöjen osalta tällainen pieneltä tuntuva asia on varmaan enemmän kuin mitä
heidän osaltaan edellinen hallitus sai aikaan neljän vuoden aikana. Vaikka siellä oli hieno-
ja otsakkeita byrokratian purkamisesta, niin ne tuppasivat jäämään koko lailla puolitiehen.

Nyt tämä on viety päätökseen, ja tosiaan sen lisäksi, mitä edustaja Viitanen totesi, vielä
korostaisin sitä, että tämä auttaa veromoraalin säilyttämistä. Nyt jos meillä olisi jätetty sin-
ne tämmöinen periaatteellinen velvollisuus pienien tavarapalkintojen ilmoittamiseen ve-
roilmoituksessa ja hyvin tiedämme, että valtaosa ihmisistä ei niitä muista tai ei tiedä, että
tällainen velvoite olisi olemassa, niin sehän on yleisen veromoraalin kannalta haitallista,
että meillä on olemassa velvoitteita, joita vain muutama prosentti noudattaa ja joista sitten
muille saattaa satunnaisesti tulla verotusseuraamuksia tai hankaluuksia, jos verottaja sitten
pääsee tällaiseen kiinni. Meidän pitää poistaa tämänkaltaisia veroloukkuja, joissa tavalli-
sen ihmisen on hyvin vaikea tietää, mikä on oikein ja mikä väärin, ja tällä uudistuskoko-
naisuudella kohennetaan paljon tilannetta. Silloin kun ihmiset osallistuvat urheilu- tai pilk-
kikisoihin — pilkkisatanenhan tälle sopii hyvin termiksi, että semmoiset pienet palkinnot
vapautuvat sitten byrokratian ja verotuksen kourista.

17.46 Heikki Autto kok: Arvoisa puhemies! Tämä on todella hyvä lakiesitys, ja tämän si-
sällön varmasti eduskunta yksimielisesti voi hyväksyä, kuten myös valtiovarainvaliokun-
ta, ja siellä verojaosto taitavaksi tunnetun puheenjohtajansa, edustaja Viitasen johdolla on
hyvin tehnyt tämän mietinnön.

Tosiaan, kiittäisin hallitusta, mutta kun nyt meillä on vain tämä toimitusministeristö,
niin kuitenkin sitä, että toivat tämän koko poliittisen kentän ylittävän yhteisen toiveen sii-
tä, että tällainen arjessa hyvin tärkeä parannus saadaan aikaan. Tällainen parannus on to-
siaan mukava säätää verotuksen osalta.

17.47 Mika Kari sd: Arvoisa herra puhemies! Edustaja Koskinen tuossa oikeastaan ehti
jo sanoa hyvin paljon niitä asioita, joita olisin itsekin sanonut.

Kansalaisten oikeustajuun sopii tämä hallituksen esitys erinomaisen hyvin. Kun tämä la-
kiesitys aikanaan säädettiin, se todettiin toimimattomaksi ja ennen kaikkea ihmisiä, voi sa-
noa, jopa turhan päiten verottavaksi ja kurittavaksi. On hyvä, että se nyt korjataan. Niin
pilkkikisat kuin urheiluseurojen monenlaiset muutkin pienet kisat ja niiden palkinnot tule-
vat nyt sille tasolle kuin pitäisikin olla. Pienet palkinnot kuuluvat laji- ja harrastustoimin-
taan, eikä niihin tarvitse erikseen verottajan pitkän käden ulottua. Myös tämmöinen vero-
3



Pöytäkirjan asiakohta PTK 76/2019 vp
tuksen läpinäkyvyys muilta osilta tässä varmistetaan, eli jos ne palkintosummat nousevat
kovin, kovin korkealle, niin on luonnollista, että silloin verottaja näihin asioihin puuttuu.

Täällä aikaisemmin mainittiin myös tämä hallinnon keventäminen. Meidän pitäisi pys-
tyä katsomaan vielä laajemmin meidän lainsäädännöstämme vastaavanlaisia järjestelmiä,
jotka aiheuttavat kansalaisten kannalta hankalia tilanteita ja kohtuuttomia tilanteita mutta
myös aivan turhaa byrokraattista työtä. Uskonpa, että kansalaisten lisäksi myös byrokraat-
tikansalainen pitää sitä työtä tarpeettomana. Tarpeellisempiakin asioita löytyy.

Ja miten mukavaa on eduskunnassa näinä hetkinä, kun voimme yli puolue- ja hallitus—
oppositio-rajojen, ennen kaikkea yhdessä myös näitä korjauksia tehdä, varsinkin nyt kun ei
hallitusta ole vaan meillä on toimitusministeriö. On mukava ottaa vastaan aikaisemman
opposition kiitoksia edellisen hallituksen hyvälle työlle.

Toinen varapuhemies Juho Eerola: Näin, ja lisää kiitoksia.

17.49 Juha Mäenpää ps: Arvoisa puhemies! Tämä on ihan hyvään suuntaan menossa
tämä hallituksen esitys. Ehkä tuo 100 euron raja on vielä pikkuisen alakantissa. [Johannes
Koskinen: Pohjanmaalla kyllä!] Urheiluseura kun järjestää joitakin kilpailuja tai muita,
niin nykypäivänä valitettavasti vaan niin on, että tuo 100 euron palkintosumma siellä ei
kauheasti houkuta muuta kuin joissakin juniorikisoissa. Minä en itse asiassa oikein tiedä,
minkälaisia verokytkyjä lapsille on tullut. Itse asiassa voisin Viitaselta tässä jopa kysyä si-
tä, kun joku aika sitten vielä minuun otti yhteyttä joku henkilö, joka oli koiranäyttelyissä
ollut: mitenkä nyt, jos jatkossa koira pärjää näyttelyssä ja saa sieltä 120 euron arvoisen ruo-
kasäkin lahjaksi, niin tuleeko se vero ja kirjataanko se sille omistajalle vai sille koiralle, vai
miten se tapahtuu?

Mutta se, mikä minua itseäni askarruttaa, on suomalainen huippu-urheilu, jonne nyt va-
litettavasti edellisten hallitusten ja nykyisenkin toimitusministeriön, tai tämän Rinteen hal-
lituksen, aikana ei ole osoitettu vielä riittäviä toimia. Ja tulee semmoinen asia mieleen, että
jos on jonkun lajin huippu-urheilija kyseessä, ja hän käy esimerkiksi ympäri Suomea tai
kansainvälisillä harjoitusmatkoilla, niin hyvin usein on ollut tyypillistä, että jos urheiluseu-
ralla tai kyseisen lajin seuralla on mahdollisuutta tukea sitä urheilijaa siinä, niin hän saat-
taa saada vuosien aikana useitakin tämmöisiä tukia niihin ulkomaanmatkoihin. Pitääkö
nämä kirjata johonkin, vai millä tavalla nämä tulkitaan, koska tämä on ollut hirmu epäsel-
vää jo tämän vanhan lainsäädännön puitteissa? Mikä on tämän nykylainsäädännön henki?

Haluan korostaa sitä, että muuallahan yhteiskunta maksaa tämän tason urheilijoille palk-
kaa siitä, mutta Suomessa he joutuvat mahdollisesti pienen opetus- ja kulttuuriministeriön
urheilija-apurahan turvin tekemään näitä matkoja. Tiedän esimerkin, että urheilija saa
6 000 euroa urheilija-apurahaa vuodessa ja matkapäiviä kertyy ulkomailla lähes sata.
Tämä urheilun budjetti on suuruusluokaltaan noin 20 000, [Puhemies koputtaa] niin miten
tämä uusi laki kohtelee heitä? Vaikuttaako tämä tähän urheiluseuran sisäiseen tukeen ur-
heilijalle?

17.52 Veijo Niemi ps: Arvoisa puhemies! Hallituksen esitys tässäkin asiassa on hyvä.
Olen ollut vuosikymmeniä Tampereen Poliisi-Urheilijoitten johtokunnassa, ja tuemme ak-
tiivisesti junioriurheilua ynnä muuta edelleenkin. Olisiko kuitenkin mahdollista korottaa
tämä 100 euroa 200 euroon? Nimittäin hyvin usein nyt tulisi sitten se tilanne vastaan, että
jos annamme jollekin juniorille vaikka suksipaketin — sukset, sauvat ja monot — niin se ei
4



Pöytäkirjan asiakohta PTK 76/2019 vp
vain yksinkertaisesti mahdu tähän 100 euroon, mutta siihen 200 euroon se mahtuisi jo ai-
van hyvin. Jos tällaisen voisi ottaa huomioon.

17.53 Kimmo Kiljunen sd: Arvoisa puhemies! Ja vain lyhyesti vielä: ymmärsin, että
edustaja Viitanen tässä käytti termiä ”pilkkisatanen”. Hän tarkoitti sillä sitä, että kysymys
on... [Pia Viitanen: Koskinen!] — Koskinenko käytti, kuka tahansa käyttikään, tämä termi
oli tässä ilmassa. Sillä haluttiin sanoa siis se, että on pienistä symbolisista palkinnoista ky-
symys. Se, että jos ruvetaan sitten... johonkin raja täytyy laittaa — sen ainakin edustaja Vii-
tanen tässä käytti omassa puheenvuorossaan, että jossakin raja täytyy olla. Voi olla, että
200 voi olla parempi raja kuin satanen, mutta kyllähän se on selvä asia, että kun mennään
korkeampiin summiin, niin silloin ne ovat jo rahanarvoisia palkintoja, ja on ymmärrettävä,
että silloin siitä myöskin verottaja kiinnostuu. Siinä mielessä se nyt on vähän makuasia,
mihin kohtaan se laitetaan. Tämä periaate on tässä selkeä, että tämä on enemmän symbo-
linen palkinto kuin rahansiirto tai palkitseminen sitä kautta.

17.54 Juha Mäenpää ps: Arvoisa puhemies! Vielä tässä asiassa se, että kun Kiljunen nos-
ti esiin nämä sanat ”symbolinen palkinto”, niin nämä ovat todellakin symbolisia palkinto-
ja. Kyllähän meidän pitää yhteiskunnan kannalta miettiä, rakennammeko me näiden sym-
bolisten palkintojen ympärille jonkun helkatin verotarkastusjutun, [Puhemies koputtaa]
tällaisen, johonka nämä... — Anteeksi! Pahoittelut tämän sanan ”helkatti” käytöstä.

Toinen varapuhemies Juho Eerola: Nyt tuli uudestaan se sana. [Juha Mäenpää: Voi...
No, pahoittelut sitten pelkästään vaan siitä rumasta sanasta.] — Hyvä, mutta jatkakaa asiaa
toki.

Niin se, että eihän meidän kannata käyttää mitään isoa organisaatiota valvomaan täm-
möisiä symbolisia palkintoja, että kyllä itse näkisin, että tässä terve maalaisjärjen käyttö
olisi sallittua, mutta koska se ilmeisesti lienee mahdotonta, niin varmaan se raja jonnekin
pitää asettaa. Mutta se satanen tuntuu kyllä mielestäni pieneltä.

Mutta vielä edelleen, jos sallitte, kysyn Viitaselta sitä, että miten näitä tavallansa pitem-
mälle edenneitä urheilijoita ja urheiluseuran heille antamaa mahdollista tukea siihen tappi-
olliseen urheiluharjoitteluun verotetaan ja kirjataan ylös.

17.56 Pia Viitanen sd: Arvoisa herra puhemies! Ihan omalta osaltani haluan kiittää tästä
keskustelusta ja haluan ilmaista kyllä sen, että tässähän on koko meidän valiokunnan yksi-
mielinen mietintö, jossa on myös perussuomalaisten edustus, ja kaikki pitivät hyvänä ja
tärkeänä sitä, kun edellisen hallituksen aikana tehtiin iso uudistus, joka niin ikään tehtiin il-
man perussuomalaisten vastalauseita. Siinä on osoittautunut olevan aukkoja. Kun jo halli-
tus tarttui näihin aukkoihin ja sulki niitä kansalaisjärjestöjen kannalta, pienten yrittäjien
kannalta myönteiseen suuntaan, niin valiokunta tässä vielä paransi hallituksen esitystä hie-
man parantamalla kansalaisen asemaa.

Eli valiokunta on tehnyt tässä hyvän työn, ja harkinta on ollut positiivinen. Aina voi-
daan keskustella siitä, mikä se raja on, ja sitten tulevat tietenkin eteen ne kysymykset, että
harkitsemme sitä rajaa ehkä tulevaisuudessa kokemusten perusteella. Puhuimme hyvin,
että kokemusten perusteella voi sitten katsoa, mikä on se oikea malli. Tärkeää on, että nyt
tehdään tämä ja se on yhteneväinen logiikaltaan tämän hallituksen esityksen rajojen kans-
5



Pöytäkirjan asiakohta PTK 76/2019 vp
sa, jos näin voi sanoa, ja se on selitys. Mutta sitten jossain vaiheessa tulee tietenkin se raja,
että kuinka paljon järjestelmä sallii sitä, että rupeaa tulemaan niitä 100 euron tai 200 euron
lahjoja kymmenen peräkkäin tai 100 peräkkäin, ja tätähän tämä ei mahdollista. Meidänkin
pitää lainsäätäjänä etenkin tämä sitten myös huomata, että kun teemme muutoksia, niin pi-
tää yrittää tehdä ne viisaalla tavalla.

Mutta minä olen, puhemies, altis kaikille palautteille ja uskon, että jaostokin. Hyvässä
yhteisymmärryksessä kaikkien puolueiden kesken tätä teimme, ja mikäänhän ei estä kerää-
mästä kokemuksia ja palaamasta asiaan ja myös ottamasta hyviä ideoita vastaan. — Kii-
tos, arvoisa puhemies.

17.58 Heikki Autto kok: Arvoisa puhemies! Tosiaan, edustaja Viitanen on taitavaksi to-
dettu jaoston puheenjohtaja, ja kun hän tässä toivoi näitä uusia ajatuksia, niin ehkä tätä
edustaja Mäenpään tärkeää pohdintaa voisin ryydittää tällaisella ajatuksella siitä, että meil-
lä voisi olla vaikkapa tällainen seuratoiminnan vapaan tulon raja, johon voisi mennä näitä
stipendejä. Tai kuvaan vaikka sellaisen sinänsä hypoteettisen mutta monelle seuralle ehkä-
pä todellisen esimerkkitilanteen, että seura on järjestämässä vaikkapa hiihtokilpailut ja
kansainvälisen tason kilpailussa pitää olla esimerkiksi lääkintäalan osaamista paikalla. No,
sinne tietysti tarvitaan talkoolaisia, ja tällaisesta kriittisestä resurssista, kuten vaikkapa lää-
käristä kilpailupaikalla, olisi tietysti mukava palkita jollain tavoin muutenkin kuin pelkkää
kisamakkaraa tarjoamalla — seura voisi vaikkapa ensi suunnistuskauden iltarastien kausi-
kortin antaa tästä.

Nythän tämä on veronalaista tuloa, mutta jos meillä olisi joku tällainen seuratoiminnan
pieni vapaan tulon raja, niin silloin jokainen voisi ottaa huoletta tällaisen muodollisen
muutaman kympin arvoisen ja seuran tarjoaman vastikkeen niistä vaivoista, jotka eittämät-
tä ovat suurempia kuin tämän saatavan etuuden taloudellinen arvo mutta ovat sen seuratoi-
minnan edistämisen kannalta korvaamattoman tärkeitä.

Tässä voisi olla verojaostolle ehkä yksi ajatus, mitä voisi kehittää. Tästä ei todella tulisi
veropohjaan minkäänlaista reikää, vaan tämä olisi vain edistämään lasten ja nuorten ja toki
muutenkin urheilun ja liikunnan parissa tehtävää työtä, ja miksei tätä voi hyödyntää myös
muissa seuroissa, sanotaan nyt, vaikkapa siellä koiranäyttelyissä tai muualla. Eli haettai-
siin sellainen sopiva vapaan tulon raja seuratoimintaan liittyen, joka koskisi näitä stipen-
dejä ja pieniä palkintoja ja vaikkapa tämmöisiä talkootyöstä tehtäviä muodollisia palkitse-
misia.

18.00 Kimmo Kiljunen sd: Arvoisa puhemies! Näin itsenäisyyspäivän aattona ja toimi-
tusministeriön aikakautena on tietysti upeata, että me voimme puoluerajojen ylitse, vasem-
malta laidalta oikealle laidalle, todeta, että meillä on ainakin joitakin asioita, joissa voi-
daan ihan yhteistyössä edetä. Tämä esitys tullaan varmasti yksimielisesti täällä eduskun-
nassa hyväksymään. On järkevää tämä byrokratian vähennys. Ja esimerkiksi just tässä ovat
nämä pienet palkinnot, joita kansalaisjärjestöt, urheilujärjestöt antavat, rahanarvoisten pal-
kintojen antaminen, se, että tämä voidaan vapauttaa verotuksesta ja ilmoitusvelvollisuuk-
sista. Onko se raja 100 vai 200 euroa? Luulen, että tuokaan ei ole se kiistakysymys. Var-
maan järkevintä on juuri tässä tilanteessa viedä tämä esitys nyt tällä rajalla. Ja kuten täällä
edustaja Autto toi esille, verojaosto pohtikoon tätä: olisi vaikka sitten niin, että ensi itse-
näisyyspäivän aattona tuodaan se 200 euroa tänne, niin että saadaan sitten se, jos se on
ikään kuin se oikeampi raja. Olennaisinta on se, että on kysymys edelleenkin symbolisista
6



Pöytäkirjan asiakohta PTK 76/2019 vp
palkinnoista eikä siitä, että se on todellakin rahanarvoista tuloa, mikä tästä tulisi. Sehän oli-
si jo verotuksenalaista.

Yleiskeskustelu päättyi.

Eduskunta hyväksyi hallituksen esitykseen HE 78/2019 vp sisältyvien 1.—3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
7


