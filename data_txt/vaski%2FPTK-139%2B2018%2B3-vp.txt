















































DEM4C93.tmp.xml


Pöytäkirjan asiakohta PTK 139/2018 vp
Pöytäkirjan asiakohta 

PTK 139/2018 vp

Täysistunto

Torstai 10.1.2019 klo 16.00—19.42

3. Hallituksen esitys eduskunnalle laiksi ylimääräisistä urheilijaeläkkeistä annetun lain 
muuttamisesta

Hallituksen esitys HE 315/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan, jolle si-
vistysvaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

17.03 Eurooppa-, kulttuuri- ja urheiluministeri Sampo Terho (esittelypuheenvuoro): 

Arvoisa puhemies! Esittelen hallituksen esityksen eduskunnalle laiksi ylimääräisistä urhei-
lijaeläkkeistä annetun lain muuttamisesta.

Aluksi taustaa. Laki ylimääräisistä urheilijaeläkkeistä tuli voimaan helmikuussa 2015.
Urheilijaeläke on tunnustusluontoinen, ei etuusperusteinen, eläkejärjestelmä suomalaisille
urheilijoille. Eläke on tarkoitettu myönnettäväksi menestyneille urheilijoille. Urheilijaelä-
ke on harkinnanvarainen.

Valtion ylimääräinen urheilijaeläke voidaan myöntää urheilijalle tunnustukseksi olym-
piakisoissa saadusta kultamitalista. Erityisestä syystä eläke voidaan myöntää myös merkit-
tävästä kansainvälisestä urheilu-urasta. Eläkettä myönnettäessä otetaan urheilusaavutus-
ten lisäksi huomioon hakijan verotettavat tulot. Eläke voidaan myöntää joko kokonaisena
eläkkeenä tai osaeläkkeenä riippuen hakijan tulotasosta. Täyden eläkkeen taso on tällä het-
kellä runsaat 1 300 euroa kuukaudessa, ja osaeläke on puolet täyden eläkkeen määrästä.
Urheilijaeläkkeet myönnetään veikkausvoittovaroista.

Esityksessä ehdotetaan lisättäväksi ylimääräisestä urheilijaeläkkeestä annettuun lakiin
säännös, jonka mukaan laissa säädetyn tulorajan noudattamisesta voitaisiin poiketa erityi-
sen ansioituneen olympiavoittajan tai paralympiavoittajan osalta. Lakiin ehdotetaan lisät-
täväksi myös maininta siitä, että ylimääräinen urheilijaeläke voidaan myöntää urheilijalle
myös paralympiakisoissa saadusta kultamitalista. Lisäksi ehdotetaan, että jo myönnetty
osaeläke voitaisiin muuttaa täysimääräiseksi eläkkeeksi hakemuksesta, jos hakijan toi-
meentulo-olosuhteet ovat muuttuneet pysyvästi. Vastaava säännös sisältyy ylimääräisistä
taiteilijaeläkkeistä annettuun lakiin.

Eläkkeen määrän vahvistamisen sijaan valtion talousarviossa ehdotetaan vahvistetta-
vaksi myönnettävien eläkkeiden enimmäislukumäärä. Laista ehdotetaan myös poistetta-
 Tarkistettu
4.0



Pöytäkirjan asiakohta PTK 139/2018 vp
vaksi maininta eläkkeiden rahoittamisesta veikkauksen ja raha-arpajaisten voittovaroista.
Muutos vastaa ylimääräisestä taiteilijaeläkkeestä annetun lain säännöstöä.

Esityksellä voidaan arvioida olevan taloudellisia vaikutuksia siinä tapauksessa, jos eläk-
keiden maksaminen siirretään veikkausvoittovaroista budjettirahoituksen piiriin. Lähtö-
kohtaisesti esitettyjen muutosten tarkoituksena on kuitenkin täsmentää eläkkeiden myön-
tämisen kriteerejä valtion talousarviossa vuosittain vahvistetun määrärahan puitteissa. Vii-
me vuosina määräraha on ollut enintään 260 000 euroa ja sitä on saanut käyttää enintään
16:ta täyttä eläkettä vastaaviin urheilijaeläkkeisiin. Vuonna 2019 budjetti on noin 370 000
euroa. Esitetyt muutokset tulevat todennäköisesti lisäämään urheilijaeläkehakemusten
määrää.

Ja lopuksi hieman pohdintaa urheilijaeläkkeiden tulevaisuudesta. Mielestäni Suomessa
liian harva saa urheilijaeläkettä. Täyttä eläkettä saa tällä hetkellä vain muutama. Monet
ovat kritisoineet julkisuudessa nykyistä urheilijaeläkejärjestelmää, joka tosiaan tarjoaa
eläkkeen vain harvalle. Siksi järjestelmää on tarpeen uudistaa nyt ja myös tulevaisuudessa,
jotta voimme tarjota yhä useammalle yhteiskunnan kiitoksen menestyksekkäästä Suomen
edustamisesta urheilussa.

Arvoisa puhemies! Uudistuksella on tiivistetysti siis tarkoitus parantaa Suomelle mai-
netta ja kunniaa tuoneiden urheilijoiden toimeentuloa. Lisäksi se mahdollistaa urheilijaelä-
kelain puutteiden korjaamisen taiteilijaeläkkeisiin nähden. Olympiavoitto on urheilumaa-
ilman maineikkain saavutus, suoranainen uroteko, ja sen saavuttaneiden urheilijoiden pal-
kitseminen on myös yksi tapa nostaa urheilun arvostusta Suomessa. — Kiitos.

Puhemies Paula Risikko: Kiitoksia. — Puhujalistalle.

17.07 Paavo Arhinmäki vas: Arvoisa rouva puhemies! Urheilun kekkoseksikin kutsuttu
urheilun grand old man Jukka Uunila aikoinaan kertoi, että silloinen tasavallan presidentti
Urho Kaleva Kekkonen oli vuonna 1975 luvannut olympiavoittajille eläkkeen. Myös Kaar-
lo ”Kulta-Kalle” Kangasniemi kertoi Kekkosen antaneen tämän lupauksen. No, vuoden 75
lupauksesta meni pieni hetki aina helmikuuhun 2013 ennen kuin tehtiin tämä Kekkosen lu-
paus todeksi.

Arvoisa rouva puhemies! Urheilijaeläkkeen ajatuksena on se, että kun pitkän, mainetta
saavuttaneen uran tehneet urheilijat ovat uhranneet tulevia eläketulojaan harjoitteluun, kil-
pailuun, niin eläkkeellä on tarkoitettu nimenomaan myöntää heille lisätuloja, kun eläke on
jäänyt urheilijauran takia liian vähäiseksi. Tällä tavalla palkitaan, tai ei palkita vaan tue-
taan, myös taiteilijoita ylimääräisten taiteilijaeläkkeiden kautta. Ei kaikkia taiteilijoita, ei
palkintona, vaan niitä, jotka ovat tehneet menestyksekkään uran ja joilla sen vuoksi ovat
jääneet eläketulot vähäisiksi. Tämä ei ole siis palkinto eikä tunnustus. Erikseen on olemas-
sa Pro Urheilu -tunnustus, joka on sekä tunnustus että myös rahallinen palkinto, ja tämä
voidaan myöntää kaikille.

Arvoisa rouva puhemies! Kun luin tätä esitystä, niin tässä on oikeastaan kolme kohtaa,
joista kaksi ovat hyviä: se, että jatkossa voi anoa täyttä eläkettä, jos tulot muuttuvat, ja toi-
seksi se, että tähän tulee se mahdollisuus, että veikkausvoittovarojen lisäksi tämä voisi tul-
la myös budjettivaroista. Mutta sen sijaan ihmettelen tätä kolmatta esitystä siitä, että lain
alkuperäisen tarkoituksen vastaisesti jatkossa ei olisi ideana enää pelkästään se, että tuet-
taisiin niitä urheilijoita, joilla uran vuoksi eläketurva on jäänyt pieneksi, vaan voitaisiin
myös muille myöntää eläkettä. Tätä ei, ministeri Terho, ole kannattanut teidän oma minis-
2



Pöytäkirjan asiakohta PTK 139/2018 vp
teriönne, opetus- ja kulttuuriministeriö, ja myöskin valtion liikuntaneuvosto on todennut:
”Liikuntaneuvosto vastustaa esitystä tulorajoista poikkeamiseen erityisen ansioituneen
olympiavoittajan tai paralympiavoittajan osalta.” Allekirjoitus: valtion liikuntaneuvoston
puheenjohtaja, olympiavoittaja Tapio Korjus.

Arvoisa rouva puhemies! Tässä on myös iso kysymys siitä, mitkä tämän heijastusvaiku-
tukset olisivat tuleviin taiteilijaeläkkeisiin, ja sen vuoksi toivoisin, että valiokunnassa hy-
vin huolellisesti pohditaan tätä kolmatta kohtaa: kannattaako muuttaa lain perusperiaatetta
ja -ideaa siitä, että tällä nimenomaan paikataan sitä menetystä, joka urheilijalla on ollut ur-
heilijauran takia. Tämä ei ole palkinto, vaan tällä on toiset periaatteet.

Puhemies Paula Risikko:  Oliko muutamaan vastauspuheenvuoroon tarve? Edustaja Es-
sayah ja edustaja Multala ainakin toivoivat, sitten mennään taas kohta listalle.

17.11 Sari Essayah kd (vastauspuheenvuoro): Kiitoksia, arvoisa rouva puhemies! Tässä
esityksessä on todellakin monta tällaista, voisiko sanoa, tasa-arvoa lisäävää elementtiä. En-
sinnäkin tässä tullaan yhä lähemmäksi taiteilijaeläkkeitä ja toisaalta — tärkeä asia — pa-
raurheilijat nostetaan samalle viivalle. Totta kai on tärkeää, että myöskin sitten tulevaisuu-
dessa voidaan pohtia, tuleeko tämän rahoitus budjettirahoista, ei pelkästään Veikkauksen
ja raha-arpajaisten voittovaroista.

Mutta tähän samaan asiaan kuin edustaja Arhinmäki kiinnittäisin huomiota. Tietenkin
on varmasti niitä tilanteita, joissa merkittävästä olympia- tai paralympiamenestyksestä
mielellään palkitaan, mutta meillä on olemassa tämä Pro Urheilu -menettely sitä varten. Ja
toisaalta voisi sanoa, että ennen kaikkea aikanaan on luotu koko järjestelmä niitä henkilöi-
tä varten, joilla ei ollut mahdollisuutta opiskeluun siihen aikaan ja joilta toisaalta ehkä jäi
työura jollakin tavalla rikkinäiseksi ja hajanaiseksi. Kenties tuli loukkaantumisia tai vas-
taavia, jotka eivät mahdollistaneet normaalin eläkekertymän kertymistä. Siinä mielessä
olisinkin halunnut kuulla ministerin perusteluita tähän kohtaan, näitten tulorajojen poista-
miselle.

17.12 Sari Multala kok (vastauspuheenvuoro): Arvoisa puhemies! Kiitän ministeriä hy-
vän esityksen ja täsmennysten tuomisesta. — Kuitenkin ehkä se, mistä aiemmatkin kom-
mentit kumpuavat, on se, että kaikilla urheilijoilla, erityisesti yksilöurheilijoilla, ei ole min-
käänlaista eläketurvaa tällä hetkellä, ja käytännössä siis kaikki urheilijat kärsivät siitä sa-
masta, eli urheilu-uran aikana todella harvalle kertyy minkäänlaista eläkettä. Tällä hetkel-
lähän tämä kyseinen laki koskee niitä henkilöitä, joilla sitten muutenkin eläketurva on jää-
nyt alhaiseksi eli ei ole käytännössä ollut mahdollista ikään kuin kompensoida urheilu-uran
jälkeen sitä urheilu-uran aikaista eläkekertymää. Ehkä nyt tätä muutosta suurempana puut-
teena pidänkin sitä, että tämä eläketurva puuttuu kaikilta heiltä, jotka ottavat sen riskin ja
heittäytyvät urheilu-uralle. Sen pitäisi olla paljon turvallisempi valinta ihan kaikille, myös
heille, jotka eivät sitä olympiamitalia voita. Onkin hyvä, että ministeri on tähän epäkoh-
taan jo kiinnittänytkin huomiota.

17.13 Pauli Kiuru kok (vastauspuheenvuoro): Arvoisa rouva puhemies! Viime vaalikau-
della, kun tämä laki tehtiin, se oli askel oikeaan suuntaan, ja nyt tässä vielä hieman paran-
nellaan.
3



Pöytäkirjan asiakohta PTK 139/2018 vp
Edustaja Arhinmäki puuttui siihen, että siellä on tietysti tämä ”erityisen ansioituneelle”
ja ”erityisestä syystä”. No, totta kai kannattaa katsoa, mitä ovat ne erityiset ansiot ja erityi-
set syyt, jotta se on tasa-arvoinen.

Nämä tulorajat sinänsä ovat hyvin matalia, ja niin kuin edustaja Multala tässä mainitsi,
monella urheilijalla eläkekertymä jää hyvin pieneksi. Urheilu-ura saattaa kestää 10, jopa
15 vuotta, ja sen takia sitten työura jää lyhyeksi, ja on hyvä, että sitä nyt edes jonkin verran
pystytään paikkaamaan.

Sen huomion haluan tässä lähettää liitoille, kun tämä eläke myönnetään nimenomaan
hakemuksesta, että eläkkeensaajat ovat varttuneita ja kaikki eivät välttämättä seuraa ope-
tus- ja kulttuuriministeriön sivuja tarkkaan jokaisena päivänä ja se edellyttää silloin liitoil-
ta aktiivista tiedottamista näitä urheilijoita kohtaan, jotta he tietävät, että tällainen järjestel-
mä on olemassa ja että he voivat hakea. [Puhemies: Minuutti mennyt jo aikoja sitten!] Esi-
merkiksi viime vaalikaudella tässä tapahtui paralympiapuolella ikävä kömmähdys.

17.14 Pia Viitanen sd (vastauspuheenvuoro): Arvoisa puhemies! On hyvä, että tämä jär-
jestelmä on olemassa, ja yhdyn niihin puheenvuoroihin, mitä täällä aiemmin on sanottu sen
hyvistä puolista ja siitä, kuinka tärkeää tämä on, ja tietenkin se vaatii myös sen, että se on
resursoitu kylliksi.

Minä haluaisin tässä vähän kysyä, kun kuuntelin edustaja Arhinmäen puheenvuoron ja
hän on varmasti oikeilla jäljillä kysyessään tätä tuloraja-asiaa, sillä kyllähän se aika mer-
kittävää on, jos liikuntaneuvosto kokonaisuudessaan — aika arvovaltainen elin, joka poh-
tii näitä asioita — vastustaa tätä. Mielelläni, ministeri Terho, kuulisin teidän perustelujan-
ne juuri tähän kohtaan, koska kuitenkin tässä tämä vastustuselementti on olemassa. Tieten-
kin ymmärrän sen, että jos voimavarat ovat niukat ja joku saa sitten tulorajoista viis hie-
man enemmän, taas joku voi jäädä hieman vähemmälle, ja siksikin haluaisin tietää, mistä
itse asiassa on kysymys tässä taustassa. Itse en siellä liikuntaneuvostossa ole enkä tiedä
keskustelua, mikä siellä on käyty, ja siksi toivon, että sitä jonkin verran tässä avataan. [Pu-
hemies koputtaa]

Kaikkinensa haluan korostaa tämän eläkejärjestelmän resursoinnin riittävyyttä.

17.16 Markku Pakkanen kesk (vastauspuheenvuoro): Arvoisa puhemies! Pidän myös
tätä urheilijaeläkejärjestelmää tärkeänä, ja on hienoa, että siihen tulee myös näitä uudistuk-
sia. Täytyy sanoa, että arvostamani presidentti Kekkonen oli kaukaa viisas, kun tällaisen
aikanaan lupasi Kangasniemelle ja kumppaneille.

Tasa-arvoisuushan tässä on tietysti erittäin tärkeää, ja kysynkin ministeriltä ihan omaa
tietoa lisätäkseni, paljonko se järjestelmä maksaisi, jos kaikille kultamitalisteille annettai-
siin eläke ilman erillistä anomusta — missä suuruusluokassa olisi. Onko tämä kuinka iso
vaihtoehto, että urheilija voittaessaan mitalin tietäisi, että on ansainnut eläkkeen? Toisaal-
ta tämä tuloraja-asia on mielestäni tärkeä ja perusteltu asia. Jos on hyvin menestynyt urhei-
lija ja menestynyt sen jälkeen muuallakin siviilielämässä, niin varmaan se eläke on siltä
osin ok.

Onko mietitty sellaista, voisiko urheilija urheilijauran aikana toimia niin sanotusti yrit-
täjäpohjalta? Kun urheilijatkin saavat erilaisia palkkioita ja korvauksia siinä urheilu-uran
aikana, niin se katsottaisiin heidän tulokseen ja he maksaisivat siitä eläkettä niin kuin yrit-
täjät ja sillä lailla voisi kertyä tämä eläketurva. Ja vaikkei sitten olisikaan olympiavoittaja,
[Puhemies koputtaa] niin olisi urheilu-uran aikana eläketurva kertynyt.
4



Pöytäkirjan asiakohta PTK 139/2018 vp
17.17 Kimmo Kivelä sin (vastauspuheenvuoro): Arvoisa puhemies! Tapanani ei ollut ke-
hua viime vaalikauden hallitusta, mutta tämä oli yksi hienoista asioista, mitä viime vaali-
kaudella toteutettiin hallituksen johdolla. Nyt on hyvä, että tähän saadaan näitä välttämät-
tömiä korjauksia, tarkistuksia, esimerkiksi juuri tämä, että paralympialaisten menestyjät
tulevat tämän eläkkeen piiriin. Ja on hyvä asia, että tämä lähenee taiteilijaeläkkeen kritee-
reitä.

Tuossa ministeri mainitsi, että tätä järjestelmää kehitetään ja myös vastaisuudessa on ke-
hittämisen paikkoja edelleen, niin että tässä on edelleen korjaamista. Mitä näkisitte, herra
ministeri, että tässä vastaisuudessa on vielä korjattavaa?

Puhemies Paula Risikko:  Otetaan viisi vastauspuheenvuoroa: Torniainen, Myllykoski,
Rossi, Arhinmäki, Kiuru. Sitten on tietysti ministerin vastaus, mutta sitten katsotaan puhe-
listaa.

17.18 Ari Torniainen kesk (vastauspuheenvuoro): Arvoisa rouva puhemies! Kiitos mi-
nisteri Terholle asian esittelystä.

Urheilijaeläkejärjestelmä on erittäin hyvä, ja kiitos tässä yhteydessä edelliselle eduskun-
nalle siitä, että se on luotu. Kaiken kaikkiaan omasta mielestäni tämä parannus, mitä nyt
tehdään tässä hallituksen esityksessä, on erittäin hyvä ja tervetullut, ja uskon, että sitä
myöskin on odotettu. Tämä lisää myöskin urheilun ja urheilumenestyjien arvostusta. En-
nen kaikkea tämä on myöskin tasa-arvokysymys. Tässä nyt myöskin nostetaan paralym-
pialaiset ja olympiaurheilijat samalle viivalle muiden kanssa. Se on hyvä asia. Tätä on toi-
vottu kauan aikaa.

Täällä on käytetty hyviä puheenvuoroja oikeastaan siitä asiasta, että kun näitä resursseja
on hallituksen esityksen valmistelussa kaavailtu, niin mitä ne tulisivat olemaan. Ministeri
Terholta kysyisin: nyt kun tämä lähtee siitä, että hakemuksesta voi sitten saada eläkkeen,
niin paljonko se lisäarvo olisi, jos saataisiin se, että automaattisesti tulee olympiavoitosta
tietty korvaus?

Puhemies Paula Risikko:  Vain minuutti käytetään aikaa. — Edustaja Myllykoski, 1 mi-
nuutti.

17.19 Jari Myllykoski vas (vastauspuheenvuoro): Arvoisa rouva puhemies! Siinä pysy-
tään.

Olisin joka tapauksessa kysynyt ministeri Terholta, että kun olette tuonut raikkaan kes-
kustelunavauksen näin vaalien merkeissä, niin olisiko tässä yhteydessä ollut hyvä ottaa
keskusteluun tämä: kun ne urheilijat, jotka ovat menestyneitä urheilijoita, saavat apuraho-
ja — jo ennen uransa loppua meillä tehdään urheilijasta tiettyjä luokitteluja siitä, onko
tämä potentiaalinen Suomen lipunkantaja kansainvälisesti — niin olisiko järkevää ruveta
keskustelemaan vaikkapa liikuntaneuvoston kanssa tästä järjestelmästä, että uudistettai-
siin sitä niin — kun liikuntaneuvosto tätä mallia nyt ei oikein ole kannattamassa — että me
voisimmekin arvioida jo siinä vaiheessa menestyvien urheilijoiden potentiaalisuutta, jotta
heidän apurahoistaan osa menisikin eläkkeen kartuttamiseen? Tai sitten laitettaisiin joku
muu siivu, mutta toivoisin, että tämä raikas keskustelu, [Puhemies koputtaa] mitä tällä käy-
dään, voisi jatkua.
5



Pöytäkirjan asiakohta PTK 139/2018 vp
17.21 Markku Rossi kesk (vastauspuheenvuoro): Arvoisa rouva puhemies! Suomi on ur-
heilukansa. Me rakastamme ainakin voittajia, ja siksi minä kyllä kannan huolta niidenkin
puolesta, jotka eivät sitten ole voittajia, niiden puolesta, jotka tulevat vähän hitaammin
maaliin eri tilanteissa. Hallitus on tehnyt paljon hyviä asioita, muun muassa tunti lisää lii-
kuntaa kouluihin on eräs tällainen tekijä. Mutta on varmasti paljon asioita, joilla voidaan
kannustaa urheilijoita heidän aktiivitoimiaikanaan, millä tavoin voidaan panostaa heidän
toimeentuloonsa. Eläketurva on monelle nuorelle urheilijalle sellainen, että ei sitä niin-
kään ajatella, ja olympiavoittokin on aika kaukainen haave monelle.

Arvoisa puhemies! Tässä mielessä kysynkin, kun hallituksen ja eduskunnan toiminta-
kausi on loppumetreillä, viimeinen savotta on täällä meneillään: löytyykö vielä toimenpi-
teitä ainakin yhteiskunnan kannustukseksi myös siinä, että nekin, jotka eivät ole nyt sitten
näkemässä ja kenties saamassa näitä sinänsä tarpeellisia lisäeläkkeitä, voisivat pärjätä
myös aktiiviaikanaan paremmin?

17.22 Paavo Arhinmäki vas (vastauspuheenvuoro): Arvoisa rouva puhemies! Tämä jär-
jestelmä, kun ensimmäistä kertaa helmikuussa 2013 jaettiin olympiavoittajille urheilija-
eläkkeitä, tuli nimenomaan veikkausvoittovaroista ja rajatulle joukolle sen vuoksi, että sil-
loin ei ollut vielä riittävästi rahoitusta eikä lainsäädäntöä, mutta tämä Kekkosen lupaus oli
saatava melkein 40 vuotta sen antamisen jälkeen toteutetuksi. Sen vuoksi minusta on hyvä,
että kun saatiin silloin pää auki ja saatiin viime kaudella lainsäädäntö, niin sitä tässä nyt tar-
kennetaan sekä rahoituksen osalta että sen osalta, että tätä joukkoa laajennetaan. Mutta
edelleen minä nostan esille sen, että lausunnoissa on todettu, että tämä, että tulorajoista voi
myös poiketa, asettaisi hakijat epätasa-arvoiseen asemaan, ja liikuntaneuvosto sanoo, että
tämä muutos ei palvelisi kyseisen lain tarkoitusta eli turvata perustoimeentulo henkilöille,
joiden eläkekertymä on urheilu-uran johdosta kovin alhainen. Tässä helposti on sellainen
tilanne, että sellainen, [Puhemies koputtaa] jolle pitäisi tämä turvata, jää vähemmälle sen
vuoksi, että annetaan jollekin.

17.23 Pauli Kiuru kok (vastauspuheenvuoro): Arvoisa rouva puhemies! Kun tämä järjes-
telmä nyt eri vaalikausilla kehittyy koko ajan oikeaan ja parempaan suuntaan, niin heitän-
pä tässä jo kehitysajatuksen tuleville vaalikausille. Meillä on runsas joukko valmentajia,
jotka tekevät arvokasta valmennustyötä oman työnsä ohella, ja monella työnteko jää sitten
aika vähiin ja käy samalla tavalla kuin urheilijoille, että eläkekertymä jää todella pieneksi.
Esitän ajatuksen, että lakia jossain vaiheessa, esimerkiksi tulevalla vaalikaudella, voitai-
siin laajentaa sillä tavalla, että erityisen ansioituneille ja erityisestä syystä pienieläkkeisille
valmentajille voitaisiin laajentaa tätä. Se joukko ei välttämättä ole kovin iso, mutta he ovat
tehneet merkittävää työtä.

Ja sitten toistan tämän, mikä jäi äsken vähän kesken, että liitoilla on iso vastuu tiedottaa
omia urheilijoitaan, että varttuneet urheilijat eivät sitten jää sen takia rannalle, että kukaan
ei ymmärrä tehdä sitä hakemusta.

Puhemies Paula Risikko: Kiitoksia, tässä olivat vastauspuheenvuorot. Riittääkö ministe-
rille 3 minuuttia paikalta?

17.24 Eurooppa-, kulttuuri- ja urheiluministeri Sampo Terho: Arvoisa puhemies!
Hyvät edustajat! Ensinnäkin olen iloinen siitä, että meillä on siis pääosin yhteisymmärrys
6



Pöytäkirjan asiakohta PTK 139/2018 vp
sisällön mielekkyydestä ja siitä, että paitsi että tämä järjestelmä on hyvä, sitä tulee kehittää
sekä nyt että jatkossa.

Ensimmäinen kysymys, mitä tietysti itsekin pohdin silloin ja minkä otti tässä useampi
esiin, ainakin Pakkanen: miksei sitten selvyyden vuoksi vain yksinkertaisesti kaikille
olympiavoittajille? Silloin tulin pohtineeksi esimerkiksi Suomen tulevaan jääkiekkome-
nestykseen vakaasti uskovaisena sitä, että jos tekisin tällaisen kategorisen esityksen, niin
kun meidän joukkueessamme todennäköisesti neljän vuoden päästä on taas NHL-pelaajia
ja kahdeksan vuoden päästä on NHL-pelaajia ja sitten kaikki 20 NHL-pelaajaa voittaisivat
olympiakullan ja nämä miljonäärit olisivat oikeutettuja tähän eläkkeeseen, niin se olisi ta-
vallaan tarpeeton laajennus tälle järjestelmälle. Sen takia tyydyin tähän rajatumpaan uudis-
tukseen.

No, nyt tässä tosiaan osa on ollut epäileviä sen suhteen, onko tarpeeton lisä tämä uudis-
tus, mitä kohtaan neuvostokin on osoittanut epäilyksiä, mutta mitä toisaalta Olympiakomi-
tea ja tietenkin moni itse olympiavoittaja on kyllä toivonut, eli tämä mahdollisuus poiketa
näistä tulorajoista. Tarkoitus on siis parantaa urheilu-uran vetovoimaa. Yksinkertaisesti
tämä — edes pieneltä osin. Tämähän on käytännössä kuitenkin hyvin maltillinen uudistus
ja mielestäni nimenomaan liiankin maltillinen. Mutta kun annetaan mahdollisuus erityises-
tä syystä joustaa näistä rajoista, niin tarkoitus olisi tehdä vain joustavampi ja inhimillisem-
pi järjestelmä, mikä tosiaan on käytännössä hyvin pieni uudistus, periaatteellisesti siitä voi
tietysti sitten keskustella.

Kun kysyttiin, että mitä tulevaisuudessa, niin se, mitä minusta pitäisi tehdä — koska mi-
nun filosofiani on, että tämä järjestelmä on juuri koko huippu-urheilu-uran vetovoiman
kasvattamiseksi — on se, että kyllähän tätä pitäisi pystyä jatkossa laajentamaan laajemmal-
le joukolle ja myös valmentajille. Se on oikein hyvä ajatus.

Siinä lyhyesti. Kaksikin minuuttia riitti tähän filosofiseen keskustelun aiheesta.

Puhemies Paula Risikko: No niin, kiitoksia. — Sitten mennään puhujalistalle.

17.26 Ritva Elomaa ps: Arvoisa puhemies! Moni urheilija kärsii tiukasta taloudellisesta
tilanteesta aktiiviuran jälkeen. Osa urheilijoista, jopa varsin tunnetuistakin, elää kädestä
suuhun myös uran aikana. Loppujen lopuksi Suomessa niiden urheilijoiden joukko, jotka
kykenevät itsensä elättämään urheilemalla, on varsin pieni. Myös lajikohtaiset erot ovat
suuria, ja siellä, missä raha liikkuu vähemmän, on huippunimilläkin tienestit tiukassa.
Kunnollinen satsaaminen menestykseen vaatii paljon aikaa ja resursseja sekä merkittäviä
uhrauksia. Monilla urheilijoilla saattaa jäädä opiskelut vähemmälle, kun urheilumenestyk-
sen eteen on paiskittava niin paljon töitä, ettei aikaa juuri muuhun tahdo jäädä.

Mielestäni urheilijaeläkkeet ovat perusteltuja, koska monet vuodattavat siniristilipun
eteen paljon hikipisaroita ilman, että rahaa juuri jää kouraan. Kun urheilu-ura on paketissa,
luonnollisesti eläkettäkään ei pääse karttumaan, jos ei muuta tienestiä ole. Säännös, jonka
mukaan säädetyn tulorajan noudattamisesta voitaisiin poiketa erityisen ansioituneen olym-
piavoittajan tai paralympiavoittajan osalta, tuo lisää harkinnan varaa urheilijaeläkkeiden
myöntämiseen. Myös mahdollisuus osaeläkkeen muuttamiseen täysimääräiseksi on hyvä
asia. Ylimääräisen urheilijaeläkkeen muuttamisen myötä se vastaa ylimääräisestä taiteili-
jaeläkkeestä annetun lain säännöstä. Tämä on reilu muutos.

Esityksen budjettivaikutukset eivät ole merkittävät, mutta mielestäni on hyvä, että laista
ehdotetaan poistettavaksi maininta eläkkeiden rahoittamisesta ensisijaisesti veikkauksen ja
7



Pöytäkirjan asiakohta PTK 139/2018 vp
raha-arpajaisten voittovaroista. Veikkausvoittovaroihin kohdistuu jo tällä hetkellä kova
paine, ja pitkässä juoksussa Veikkauksen toimimiseen kulttuurin ja urheilun sekä muun
toiminnan rahasampona liittyy paljon epävarmuustekijöitä.

Esitys on pääosin hyvä, erittäinkin hyvä, ja parantaa osaltaan urheilijaeläkejärjestelmän
toimivuutta. Mutta tietenkin myös liikuntaneuvoston jäsenenä haluan, että otettaisiin huo-
mioon juuri tämä, että urheilijalla ura on voinut työssä jäädä hyvin lyhyeksi, ja kun tulee
eläkeikä, on eläke jäänyt urheilunkin takia todella pieneksi. Ja se pitää huomioida, että kyl-
lä myös taloudellinen tilanne, sen määrittäminen ja sen vaikutus, olisi erittäin tärkeä ottaa
huomioon olympiavoittajan kohdalla.

Olemme kaikki suomalaiset varmaan sitä mieltä, että on todella kivaa ja hieno ja upea
asia, kun Pikkuleijonat toivat kultaa, kun tulee olympiakultaa, on se laji mikä tahansa, tai
tulee kansainvälisesti hyvää menestystä, on se laji mikä tahansa. Lajeissa on kyllä eroa:
Joitakin tuetaan paljonkin, helposti saa sponsoreita. Toiset lajit eivät sitä saa, pitää tehdä
melkein nollalla eurolla tai maksaa itse kaikki. On tärkeää, että on laji mikä tahansa, jos
Suomi saa siitä mainetta ja lapset ja nuoret ja aikuisetkin saavat tsemppiä harrastaa urhei-
lua, se on tärkeää, arvokasta.

Olen ehdottomasti sitä mieltä, että olympiavoittajia ja muutenkin menestyneitä huippu-
urheilijoita pitää jotenkin huomioida. Ennen vanhaan menneinä vuosikymmeninä näin ei
ollut, ja monet olympiaurheilijat, aikaisemmat ja hyvin menestyneet, ovat joutuneet käy-
mään työssä ja työn ohessa treenanneet, uhranneet paljon, ja myös läheiset ovat uhranneet
paljon. Minä muistan, kun 70-luvulla, kun velipoikani on kymmenottelija ollut ja Suomea-
kin edustanut paljon, hän treenasi talvisin niin, että puntit olivat siellä kotituvassa, ja ker-
ran ne puntit putosivat läpi lattian. Kun piti lämpimissä oloissa treenata eikä treenipaikkoja
ollut, niin äiti sanoi, että nyt täytyy siirtyä navetan puolelle, etteivät kaikki lankut mene rik-
ki. Eli kyllä se on ollut aika vaikeaa ennen vanhaan, ja nyt on positiivista se, että on päästy
vähän eteenpäin urheilijankin uralla.

Toivonkin, että tämä jatkuu ja urheilijoita palkitaan, kun menestystä tulee, ja ennen si-
täkin on mahdollisuudet harrastaa ja tehdä hyvä ura myös urheilijana. Se on hienoa, että
nykyään pystyy myös opiskelemaan siinä samalla. — Kiitos.

17.32 Sari Multala kok: Arvoisa puhemies! Voi sanoa, että nyt kerrankin on sellainen ai-
hepiiri, josta voin sanoa, että tunnen sen jopa paremmin kuin omat taskuni.

Ehkä tässä ensin edustaja Pakkasen ehdotukseen siitä, minkä vuoksi urheilijat eivät voi-
si toimia yrittäjinä: No, sama syy ehkä kuin taiteilijoilla, eli suurin osa urheilijoista todella
elää kädestä suuhun. Kaikki tulot, joita on saatavissa joko sponsorirahoituksena tai sitten
yhteiskunnan tukena tai seuran mahdollisena tukena, yleensä menevät suoraan siihen ur-
heiluun, ja varsinkin uransa alkuvaiheessa oleville urheilijoille, jotka harjoittelevat yhtä
paljon ja matkustavat yhtä paljon kuin huiput mutta eivät kuitenkaan tienaa läheskään yhtä
paljon, on erittäin haasteellista siinä vaiheessa maksaa näitä YEL-maksuja aivan varmasti.
Myöskin yritystoiminnan pyörittäminen tietenkin on oma byrokraattinen haasteensa siinä
urheilun ohella.

Muutama vuosi sitten oli STM:n asettama työryhmä, jossa itse asiassa pohdittiin tätä ur-
heilijoiden eläkejärjestelmää, ja silloin työryhmässä oli esillä samantyyppinen järjestelmä
kuin tällä hetkellä taiteilijoilla on, eli että apurahaurheilijoilta otettaisiin siitä apurahasta
suoraan eläkesäästöjä varten ja se järjestelmä olisi ollut MYELin piirissä, ja tämä järjestel-
mä siis nyt tällä hetkellä on jo taiteilijoiden apurahoissa käytössä. Kaikki muut itse asiassa
8



Pöytäkirjan asiakohta PTK 139/2018 vp
loppujen lopuksi totesivat, että tähän järjestelmään ei voida mennä, mutta Urheilijayhdis-
tys, joka siis edustaa yksilöurheilijoita, oli sitä mieltä, että tämä olisi ollut järkevä järjes-
telmä. Olen itse edelleen sitä mieltä, että tämä olisi yksi niistä mahdollisuuksista, joita voi-
taisiin myös urheilijoiden osalta käyttää, ja erityisesti tietysti niiden urheilijoiden, jotka
ovat apurahojen piirissä. Heitähän on nykyään huomattavasti enemmän, kun nykyään on
sekä nämä pienemmät, puolikkaat apurahat että nuorten urheilijoiden apurahat, eli kolmea
eri tasoa.

Sitten tästä itse esityksestä sen verran, että mielestäni tämä on hyvä esitys. Tämähän ei
sinällään laajenna tätä varsinaisen urheilijaeläkkeen saajien joukkoa kovinkaan laajalle,
sillä määräraha pysyy samana ja nämä edelleenkin myönnetään hakemuksesta.

Vaikka olen liikuntaneuvoston jäsen, en itse asiassa ollut siinä käsittelyssä paikalla, kun
tätä lausuntoa sorvattiin, mutta en pidä tätä tulorajoista poikkeamisen mahdollisuutta mi-
nään suurena haasteena, sillä kun nämä edelleen myönnetään hakemuksesta, niin en usko
sellaisten urheilijoiden tätä hakevan, joilla ei olisi ongelmia toimeentulonsa kanssa, ja us-
kon, että tässä ehkä on kyse enemmän siitä, että silloin ollaan aika lähellä sitä tulorajaa joka
tapauksessa.

Ehkä enemmän itseäni mietityttää se toinen poikkeus eli se, että nyt voidaan poikkeuk-
sesta myös muille kuin olympiavoittajille myöntää urheilijaeläkettä. Sinänsähän se on hy-
vä, koska meillä on paljon sellaisia urheilijoita, jotka ovat voittaneet vaikka olympiaho-
peaa tai olympiapronssia tai maailmanmestaruuksia kasapäin mutta eivät yhtään olympia-
kultaa ja varmasti ansaitsisivat menestyksensä puolesta urheilijaeläkkeen, erityisesti jos
eläkettä ei muuten ole työuran aikana kertynyt riittävästi. Kuitenkin tässä aiheutuu sitten
harkinnan paikka ministeriöön, eli ministeriön tulee jatkossa pohtia, ketkä ovat sitten niitä
kriteerit täyttäviä urheilijoita, jotka eivät ole olympiavoittajia. Tietenkin tämä avaa mah-
dollisuuden myös muissa kuin olympialajeissa nyt saada urheilijaeläkettä.

Positiivista on se, että tulevaisuudessa urheilijaeläkkeitä voidaan siirtää rahoitettavaksi
myös budjettivarojen puolelta. Näkisin, että tämä olisi hyvä suuntaus muutenkin urheilun
ja liikunnan rahoituksessa, sillä tulevaisuudessa on nähtävissä sekin riski, että veikkaus-
voittovarat mahdollisesti tulevat pienenemään.

Ehkä vielä tästä, mikä aiemmassa keskustelussa tuli ilmi: Mielestäni edustaja Kiurun
avaus siitä, että valmentajillakin voisi olla samantyyppinen järjestelmä, on hyvä. Tosin toi-
von, että se koskisi vain sellaisia valmentajia, jotka ovat valmentaneet aikoinaan, eivät
ehkä nykypäivänä, sillä nykyäänhän on tehty paljon töitä sen eteen, että valmentaminen
voisi olla täysipäiväinen työ, erityisesti huippu-urheilijoiden valmentaminen, sillä ilman
ammattimaista valmentajaa, ammattilaista, huippu-urheilijalla on huomattavasti vaikeam-
pi tie päästä huipulle.

Ehkä vielä sen haluan tähän loppuun sanoa, että esitys on mielestäni kannatettava ja toi-
von, että tätä keskustelua urheilijoiden sosiaali- ja eläketurvasta jatketaan. Ensi kaudella
todella, kun täällä varmasti käsitellään sosiaaliturvan kokonaisuudistusta, toivoisin, että eri
puolueet pohtisivat omia ajatuksiaan, millä urheilijoiden ja muiden kuin apurahataiteilijoi-
den — esimerkiksi freelancereiden ja kaikkien sellaisten, joilla ei ole työnantajaa — eläke-
ja sosiaaliturva ratkaistaan. Tällainenhan tapaus nimenomaan urheilijoiden osalta on.

Toinen varapuhemies Tuula Haatainen: Tähän varattu aika on käytetty, joten keskuste-
lu ja asian käsittely keskeytetään. Asian käsittelyä jatketaan tässä istunnossa päiväjärjes-
tyksen muiden asiakohtien tultua käsitellyiksi. 
9



Pöytäkirjan asiakohta PTK 139/2018 vp
Keskustelu keskeytettiin kello 17.37.

————

Keskustelua jatkettiin kello 19.34.

Ensimmäinen varapuhemies Mauri Pekkarinen: Nyt jatketaan aiemmin tässä täysistun-
nossa keskeytetyn asiakohdan numero 3 käsittelyä. 

19.34 Kimmo Kivelä sin: Puhemies! Puoli tuntia oli varattuna aikaa keskustella ylimää-
räisistä urheilijaeläkkeistä annetun lain muuttamisesta. Puoli tuntia kului nopeasti, ja nyt
tämä keskustelu jatkuu, tosin valitettavasti typistettynä.

Salissa lienee yksimielisyys — ainakin nykyisessä salissa, kun täällä on kaksi edustajaa
ja puhemies paikalla [Naurua] — siitä, että on todellakin tärkeää, että tulevaisuudessa ur-
heilijaeläkejärjestelmää voidaan laajentaa. Tämä kaikkinensa on hieno asia, joka lopulta
toteutettiin. Siitä edelliselle hallitukselle kiitokset, vaikka tapanani ei ole ollut Kataisen—
Stubbin hallitusta kehua.

Ja on erittäin hyvä asia myös se, että urheilijaeläkejärjestelmä entisestään lähestyy tai-
teilijaeläkejärjestelmää. Sinänsä viime vaalikaudellahan lakkautettiin sanomalehtimie-
seläkkeet, mutta se ymmärrettävästi oli pitkälti perusteltua, sillä se oli eri aikakauden tuote
eikä enää uusien myönnettävien eläkkeiden osalta perusteltua.

Valitettavasti keskustelussa ministeri Terho ei vastannut esiin tuotuun kysymykseen —
jäikö häneltä se noteeraamatta parissakin puheenvuorossa — siitä, onko todella kysymys
tunnustuksesta vai jostakin muusta ensisijaisesti entisen menestyksekkään urheilijan toi-
meentuloon liittyvästä. Ja, puhemies, olisi ollut ministeriltä paikallaan, että hän olisi mai-
ninnut jotakin Pro Urheilu -tunnustuspalkinnon ja urheilijaeläkkeen välisestä suhteesta. Si-
nänsä tämäkin on hieno instituutio, mikä 2000-luvun ajan on ollut olemassa, että menes-
tyksekkäille urheilijoille annetaan eräänlainen elämäntyötunnustuspalkinto. Muistini mu-
kaan se on 20 000 euroa.

Hienoa on tässä lakiesityksessä myös se, että tätä laajennetaan paralympialaisissa me-
nestyneisiin urheilijoihin.

Monella tapaa urheilijoiden asema ja nimenomaan valmistautuminen urheilijauran jäl-
keiseen elämään on parempi, ja sitä on tietoisesti erilaisilla hankkeilla ja ohjelmilla paran-
nettu. Aikaisemmin urheilija oli hyvin yksin. Kouluttautuminen jäi vähemmälle, ja sitten
urheilu-uran jälkeen siviilielämään pääsy ei aina ollut niin helppoa. Nyt on erilaisia hank-
keita, jotta urheilija hankkii ammatin, kouluttautuu urheilijauran ohella tai välittömästi sen
jälkeen. On myös erilaisia taloudellisia ohjelmia, jotta rahaa urheilu-uran aikana jäisi si-
vuun. Kaikki tämä on hyvää, mutta kyllä urheilijaeläkejärjestelmää pitää vielä kehittää ja
sen piiriä laajentaa. On toki monia muitakin urheilijoita kuin olympiavoittajat, jotka ovat
joutuneet uhrautumaan hyvin paljon.

Kun lähetekeskustelu alkoi, täällä tuotiin esiin, kuinka presidentti Kekkonen toi jo Mek-
sikon vuoden 68 olympialaisten jälkeen esille, että Kaarlo Kangasniemelle ja muillekin täl-
lainen eläke tulisi järjestää. Itse muistan, kun olin ensimmäistä kertaa vuonna 78 lukioikäi-
senä SMP:n puoluekokouksessa ja siellä annettiin julkilausuma, että urheilijaeläkejärjes-
telmä. Ja kun menin sitten kotona Lahdessa tämän puoluekokouksen jälkeen taas jalkapal-
loharjoituksiin ja levitin propagandapapereita siellä jalkapalloharjoituksissa, niin osa nau-
10



Pöytäkirjan asiakohta PTK 139/2018 vp
roi, että urheilijaeläke. Se tuntui utopistiselta ajatukselta, mutta tänä päivänä se on totta ja
laajenee entisestään.

19.39 Kari Kulmala sin: Arvoisa puhemies! Esityksessä ehdotetaan muutettavaksi yli-
määräisistä urheilijaeläkkeistä annettua lakia. Voimassa olevaan lakiin ehdotetaan lisättä-
väksi muun muassa säännös, jonka mukaan laissa säädetyn tulorajan noudattamisesta voi-
taisiin poiketa erityisen ansioituneen olympiavoittajan tai paralympiavoittajan osalta.

Muutosten tarkoituksena on lähtökohtaisesti täsmentää eläkkeiden myöntämisen kritee-
rejä valtion talousarviossa vuosittain vahvistetun määrärahan puitteissa. Tälle vuodelle ra-
haa on budjetoitu 370 000 euroa edellisvuosien 260 000 euron sijaan, ja sitä on saanut
käyttää enintään 16:een täyttä eläkettä vastaavaan urheilijaeläkkeeseen. Mahdollisuus jät-
tää tuloraja huomioimatta erityisen ansioituneen urheilijan osalta tulee todennäköisesti li-
säämään hakemusten määrää, enkä pidä sitä ollenkaan huonona asiana.

Suomi on tavallaan urheiluhullu maa, ja osaamme arvostaa menestyneitä urheilijoitam-
me. Toivoisin kuitenkin, että yhä useammalla menestyneellä urheilijalla, myös paraurhei-
lijalla, olisi mahdollisuus saada tällaista urheilijaeläkettä. Tämä on siinäkin mielessä oi-
keansuuntainen esitys.

Edustaja Pauli Kiuru toi tänään esiin asian, että myös valmentajia voitaisiin ottaa tähän
urheilijaeläkkeeseen mukaan. Mielestäni se on hyvin kannatettava ehdotus. Siinäkin tosin
jouduttaisiin tekemään vaikeita päätöksiä, otetaanko mukaan huippu-urheilijoiden val-
mentajia vai niitä valmentajia, jotka heille kasvattavat näitä huippu-urheilijoita, joista he
sitten tekevät huippu-urheilijoita. Mielestäni tulisi suosia molempia valmennustasoja,
myös paraurheiluvalmentajia.

Keskustelu päättyi.

Asia lähetettiin sosiaali- ja terveysvaliokuntaan, jolle sivistysvaliokunnan on annettava
lausunto.
11


