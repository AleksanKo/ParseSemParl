















































DEM3351.tmp.xml


Pöytäkirjan asiakohta PTK 109/2017 vp
Pöytäkirjan asiakohta 

PTK 109/2017 vp

Täysistunto

Tiistai 24.10.2017 klo 13.59—19.29

3.  Hallituksen esitys eduskunnalle vuoden 2017 kolmanneksi lisätalousarvioksi
Hallituksen esitys HE 142/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 3. asia. Puhemiesneuvosto ehdottaa, että asia lähetetään valtiovarainvaliokuntaan.

Keskustelu

14.01 Valtiovarainministeri Petteri Orpo (esittelypuheenvuoro):  Arvoisa puhemies!
Hyvät kollegat! Esittelen eduskunnan käsiteltäväksi tämän vuoden kolmannen lisätalous-
arvion. Meidän valtiontalouden ja talouden tila on edelleen hyvin myönteinen. Tämän vuo-
den kasvuennuste viimeisen eli syyskuun ennusteen mukaan ennustaa 2,9 prosenttiyksi-
kön kasvua tälle vuodelle. Muutos vuoden takaiseen on siis huomattava. Tämä tarkoittaa
sitä, että työllisyys paranee tällä hetkellä, vienti vetää, investoinnit ovat lähteneet kasvuun,
ja ehkä ilahduttavana elementtinä on se, että t&k-investoinnit ovat myöskin lähteneet kas-
vuun, mikä tarkoittaa sitä, että usko tulevaisuuteen on vahva, mutta myöskin me voimme
uskoa tulevaisuuteen, koska yritykset panostavat tutkimukseen ja tuotekehitykseen. Se on
panostuksia tulevaisuuden työpaikkoihin, tulevaan hyvinvointiin.

Talouden hyvä vire vaikuttaa julkiseen talouteen, eli valtion velanotto on taittunut. Vie-
lä vuoden 2017 varsinaisessa talousarviossa me arvioimme tämän vuoden velanoton tar-
peeksi 5,6 miljardia euroa, nyt tämä on alentunut 1,1 miljardilla. Tämän vuoden velanotok-
si arvioidaan nyt 4,5 miljardia euroa. On ilahduttavaa, että se on vähemmän kuin on arvi-
oitu, mutta haluan alleviivata sitä, että se on edelleen 4,5 miljardia euroa, joka on valtava
määrä rahaa tulevien veronmaksajien maksettavaksi. Ensi vuoden osalta hyvä myönteinen
kehitys jatkuu. Velanoton tarpeeksi arvioidaan 3 miljardia euroa. Tämä vauhti ei kuiten-
kaan vielä riitä siihen, että hallitus pääsisi tavoitteeseensa, että velkaantuminen päättyisi
vuonna 21. Vaikka olemmekin hyvää vauhtia matkalla kohti tämänkin tavoitteen toteutu-
mista, se vaatii vielä tiukan finanssipolitiikan jatkamista, työn linjan jatkamista, talouskas-
vun pohjan vahvistamista. 

Arvoisa puhemies! Meidän täytyy edelleenkin muistaa se, että suurimmat talouspolitii-
kan virheet tehdään yleensä nousukauden aikana. Siksi meillä ei ole nyt varaa löysäämi-
seen, vaan tämäkin lisätalousarvio on tehty vastuullisen talouspolitiikan hengessä. Jotain
kuvaa se, että lisätalousarvion koko jakamatonta varausta ei käytetty uusiin menolisäyk-
siin vaan varausta säästettiin 45 miljoonaa euroa, joka siirretään ensi vuoden lisätalousar-
vioiden jakamattomaan varaukseen. Tämäkin päätös alleviivaa sitä, että esitys on tehty
tiukkaa menokuria noudattaen. Työttömyyden alentuminen näkyy muun muassa siinä, että
työttömyysmenojen pienenemisen vuoksi työttömyysturvan määrärahatasoa voidaan las-
 Tarkistettu
4.2



Pöytäkirjan asiakohta PTK 109/2017 vp
kea 35 miljoonalla eurolla. Yhteensä nämä esitykset lisäävät valtion velanoton tarvetta 106
miljoonaa euroa. Siis kuitenkin velanoton tarve on yli miljardin pienempi kuin viime vuon-
na arvioitiin. Nyt me joudumme nostamaan 100 miljoonalla, mutta pysymme koko ajan ke-
hyksen puitteissa eli hallituksen oman tiukan talouspolitiikan raamin sisällä.

Suurimmat lisäysesitykset tehdään työllisyyden ja kasvun tukemiseen. Länsi-Suomen
meriklusteri on noussut yhdeksi niistä keskeisistä aloista, jotka Suomen vahvaa talouskas-
vua ja viennin kasvua tällä hetkellä vetävät eteenpäin. Siksi laivanrakennuksen innovaatio-
tukeen esitetään noin 30 miljoonan euron määrärahaa, jonka tavoitteena on tukea teollisuu-
den innovaatioiden ja kansainvälisen kilpailukyvyn vahvistamista. 

Osaavan työvoiman saatavuudesta on tulossa merkittävä pullonkaula meidän kasvulle.
Olisi perin onnetonta, jos tämä orastava talouden kasvu — tai vahva talouden kasvu tällä
hetkellä — leikkaisi kiinni siihen, että yritykset eivät saa osaavaa työvoimaa. Tähän täs-
mälääkkeenä hallitus tarjoaa 10 miljoonaa euroa korkeakoulutettujen muuntokoulutuk-
seen. Tavoitteena on se, että tämän turvin 550 opiskelijaa osallistuu muuntokoulutukseen
ja työllistyy työvoimapulasta kärsiville kasvualoille. Erityisesti teknologia-alan, ict-alan
koulutuksesta on kysymys. Tämä koskee tällä hetkellä, jos katsotaan työvoiman tarvetta,
erityisesti Jyväskylän ja Oulun seutuja, jos jotkut sieltä ylös nostaa. [Eduskunnasta: Entä
Satakunta?]

Arvoisa puhemies! Aikaisemmassa työssäni maa- ja metsätalousministerinä opin ym-
märtämään meidän viljelijöiden ja tuottajien vaikean kannattavuustilanteen ja tukalan ti-
lanteen. Satokausi on ollut poikkeuksellisen vaikea sateiden ja kylmän ilman vuoksi. Siksi
hallitus on päättänyt tukea vaikeassa tilanteessa olevia viljelijöitä 25 miljoonalla eurolla,
joka kohdistetaan energiaveron palautusjärjestelmän kautta viljelijöiden tueksi. Uutta mää-
rärahaa kohdennetaan 15 miljoonaa euroa, minkä lisäksi Makerasta kohdennetaan 10 mil-
joonaa euroa uudelleen. Tämä päätös tehdään täydentävässä esityksessä, mutta se heijas-
tuu lisätalousarvioon tämän Makeran pääomituksen aikataulun muutoksena. Tämän lisäk-
si on tehty täsmäpanostus miljoona euroa Välitä viljelijästä -hankkeelle. Tiedämme, että
kannattavuusvaikeuksissa vaikeassa tilanteessa toimivilla viljelijöillä on erittäin suuria
henkisiä paineita ja vaikeuksia. Siksi tämä on otettu erityiseksi panostuksen kohteeksi.

Arvoisa puhemies! Näillä sanoilla, kun samaan aikaan edelleenkin voidaan iloita posi-
tiivisesta talouden käänteestä, sen jatkonäkymästä — noin 2 prosenttiyksikön kasvuennus-
teet vuosille 18—19 sekä paraneva työllisyyskehitys, julkisen talouden vahvistuminen —
niin pitää myöskin varoittaa ja muistuttaa siitä, että velkaa otetaan edelleenkin tänä vuonna
yli 4 miljardia. Ensi vuodelle arvio on 3 miljardia. Työtä pitää jatkaa, ja nimenomaan työ-
tä. Työn ensisijaisuus suomalaisen hyvinvoinnin ytimessä on se, mikä kantaa hallituksen
talouspolitiikan linjaa, ja sitä me tulemme määrätietoisesti jatkamaan. — Kiitos. 

Toinen varapuhemies Arto Satonen:  Nyt on mahdollisuus pyytää vastauspuheenvuoro-
ja.

14.08 Pia Viitanen sd (vastauspuheenvuoro): Arvoisa puhemies! Tässä on kyllä valitetta-
vasti talouskasvusta huolimatta kohtuullisesti synkkiä pilviä ilmassa. Tänään juuri kuulim-
me, että hallitus ei tule pääsemään työllisyystavoitteeseensa ja alijäämän taittuminenkin on
vain väliaikaista näillä näkymin. 

Siksi, puhemies, on erityisen tärkeää, että hallitus näissä olosuhteissa tekee senkaltaista
politiikkaa, että työllisyys paranisi ja että kasvu, jota nyt tulee, myöskin kuuluisi kaikille ja
2



Pöytäkirjan asiakohta PTK 109/2017 vp
sitä voitaisiin jakaa tasa-arvoisemmin. Siksi, puhemies, minua huolestuttaa kovasti se, että
tämän hetken talouspoliittisista valinnoista hallitukselta tuntuu puuttuvan sydän. Kasvu ei
todellakaan kuulu kaikille, leikkaukset heikompiosaisilta ovat tätä päivää, ja samaan ai-
kaan rahaa tuntuu riittävän työllisyyspoliittisesti varsin tehottomiin veronkevennyksiin
kaikkein hyväosaisimmille. Haluaisinkin tässä yhteydessä, ministeri Orpo, teille teroittaa:
voisitteko pohtia uudestaan [Puhemies koputtaa] arvovalintoja nimenomaan sen suhteen,
että tämä politiikka, eriarvoistava politiikka, käännettäisiin toiseen suuntaan?

14.10 Timo Kalli kesk (vastauspuheenvuoro): Arvoisa puhemies! Arvoisa valtiovarain-
ministeri, te ihan oikein totesitte, että hyvin poikkeuksellisista sääoloista johtuen maata-
louden korjuuajankohta on epäonnistunut erittäin pahoin. Monet viljelijät ovat joutuneet
taistelemaan tuulimyllyjä vastaan. Se on ollut sekä henkisesti että fyysisesti erittäin raskas-
ta. 

Sen tähden tulevaisuudenuskon luominen Suomen eduskunnalta ja hallitukselta on eri-
tyisen tärkeätä tässä tilanteessa. Sen tähden näillä panostuksilla, jotka on tehty, voidaan
rohkaista niitä ihmisiä, jotka joutuvat jäämään hyvin vähälle tämän vuoden osalta, rohkais-
ta kuitenkin, että he valmistautuvat ottamaan vastaan uusia haasteita. Sen tähden kehittä-
misrahastoon ja myöskin kannattavuuteen liittyvät panostukset ovat erittäin tärkeitä. Tästä
on syytä antaa [Puhemies koputtaa] tunnustus, ja toivottavasti jatkossakin pidätte huolta
viljelijöistä.

14.11 Leena Meri ps (vastauspuheenvuoro): Arvoisa puhemies! Kiitän alkuun myös täs-
tä maatalouden kriisipaketista. Perussuomalaiset ottivat tämän vahvasti esille joitakin viik-
koja sitten, ja toivottavasti myös se oli tässä innoittamassa asiaa.

Muutamia viikkoja sitten kysyin ministeri Orpolta ja pääministeriltä maahanmuuttoon
liittyvien kustannuslaskelmien perään. Nehän luvattiin jo hallitusohjelmassa. Kuten huo-
maamme täältä, lisäyksiä on 12,3 miljoonaa, ja täällä todetaan, että vastaanoton piirissä on
ollut aiempaa arvioitu suurempi määrä henkilöitä. Koska me saamme nämä selvitykset?
Nythän me tietyllä tavalla teemme tätä niin sanotusti vähän sokkona, kun meillä ei tunnu
olevan käsitystä siitä, kuinka paljon näihin menee, ja aina sitä siirretään, viimeisin aika vis-
siin piti olla nytten keväällä. Kyselin tosiaan muutama viikko sitten, ja edustaja Hakkarai-
nen kysyi myöskin, mutta emme saaneet vastausta siihen, milloin se valmistuu.

14.12 Timo Heinonen kok (vastauspuheenvuoro): Arvoisa herra puhemies! Hivenen täy-
tyy hämmästellä kyllä edustaja Viitasen puheenvuoroa — happamilta näyttää maistuvan
nämä talouskasvun hedelmät, joita nyt saadaan toisenlaisella talouspolitiikalla kuin sil-
loin, kun valtiovarainministeri oli sosiaalidemokraateista. Silloinhan ratkaisu oli se, että
fifty-fifty korotetaan veroja, ja nyt ratkaisu — kun maassamme on kokoomuslainen valtio-
varainministeri — on ollut se, että kokonaisveroaste ei nouse ja työn verotusta ei kiristetä,
eli on työn kautta lähdetty ajattelemaan tätä asiaa. Ja nyt, 10 vuoden tauon jälkeen, meillä
on maassa laaja-alaista kasvua, kiitos tästä hyvälle talouspolitiikalle ja myös hyvälle kan-
sainväliselle vedolle.

Haluan, arvoisa puhemies, antaa kiitosta myös siitä, että tässä otetaan suomalaisen maa-
talouden vaikea tilanne, poikkeuksellisen vaikea syksy, hyvin huomioon. Kiitos ministeri
Lepälle lisäpanostuksesta suomalaiseen ruuantuotantoon. Se on pieni apu [Puhemies ko-
puttaa] mutta tulee todellakin isoon hätään.
3



Pöytäkirjan asiakohta PTK 109/2017 vp
14.13 Touko Aalto vihr (vastauspuheenvuoro):  Arvoisa puhemies! On tietenkin hyvä
asia, että talous ja työllisyystilanne kehittyvät myönteiseen suuntaan, ja tästä iso kiitos tie-
tenkin kansainvälisen talouden noususuhdanteelle, jonka imuun Suomi pääsi aivan kalkki-
viivoilla. Kiitos myös Euroopan keskuspankin rahapolitiikalle, joka on estänyt ison finans-
sikriisin. Mutta me emme voi kuitenkaan tuudittautua tämmöisiin myönteisiin ulkoisiin vi-
puvaikutuksiin, ja siksi huomio täytyy pistää nyt ennen kaikkea rakenteellisiin, isoihin uu-
distuksiin ja ennen kaikkea sellaisiin uudistuksiin, jotka lisäävät työllisyyttä.

Kysynkin valtiovarainministeri Orpolta: Hallitus on paljon puhunut siitä, että työttö-
mien työnhakijoiden määrä on vähentynyt, mikä on hyvä asia, mutta paljon vähemmän on
puhuttu siitä, kuinka paljon työllisten määrä on kasvanut. Työllisten määrä ei ole kasvanut
läheskään samassa suhteessa. Mitkä ovat ne keskeiset työllisyyspoliittiset toimet, joiden
kautta työllisten määrää pystytään kasvattamaan?

14.14 Simon Elo si (vastauspuheenvuoro): Arvoisa herra puhemies! Suora vastaus edus-
taja Aallolle: Työvoimatutkimuksen mukaan työllisyys on kasvanut tällä hallituskaudella
noin 34 000. Siinä on ainakin 34 000 ihmistä, jotka voivat omalla kohdallaan sanoa, että
tämä nousukausi on vaikuttanut heihin positiivisesti. Jos sitten katsotaan työnvälitystilas-
toja, niin työttömiä työnhakijoita on 54 000 vähemmän kuin vuosi sitten. Mutta tosiaan täl-
lä koko hallituskaudella 34 000 työllistä lisää.

Täytyy yhtyä edustaja Heinosen hämmästelyyn edustaja Viitasen puheenvuorosta. Kyl-
lä me olemme verokriittisiä Sinisessä tulevaisuudessa, ja ymmärrän sen, että sosialistit ei-
vät ole. Te olette punaisia päältä ja punaisia vielä sisältäkin. En tiedä, mikä hedelmä se on,
kertokaa se minulle. Mutta tämän hedelmän tarina, tämä kori, ainakin alkaa oppositiossa
vähitellen hahmottua, että kuka on missäkin. 1,2 miljardia euroa veronkevennyksiä tämän
hallituksen ansiosta. Kyllä minä uskon, että keskiluokka siitä kiittää. Ja kun tätä vielä pai-
notetaan pienituloisiin ja [Puhemies koputtaa] solidaarisuusvero pysyy, niin kyllä tämä on
myös oikeudenmukaista.

14.15 Paavo Arhinmäki vas (vastauspuheenvuoro):  Arvoisa herra puhemies! Edustaja
Elo, tuo köyhän miehen Soini: [Naurua] On niin, että on hyvä, että tämä kansainvälinen
veto on tarttunut myös Suomeen. On hyvä, että hallitus ei ole omilla toimillaan sössinyt sitä
ulkoista vetoa. Mutta kysymys kuuluu: onko oikein, että tässä tilanteessa, kun talousluvut
kasvavat, yritysten voitot kasvavat, jaetaan isoja veronalennuksia, samaan aikaan edelleen
leikataan kaikkein pienituloisimmilta suomalaisilta? Ymmärrän, että tällä lisätalousarviol-
la ei voida korjata niitä virheitä, joita on tehty koulutusleikkauksissa ja joita on tehty sosi-
aaliturvaleikkauksissa, mutta nyt on kysymys siitä, että kun budjetti ensi vuodelle tulee tä-
män talon käsittelyyn, niin nämä asiat pitää tässä talossa korjata, ja tämä lisätalousarvio
voisi olla [Puhemies koputtaa] lähete sille.

14.16 Peter Östman kd (vastauspuheenvuoro): Arvoisa puhemies! Ilmassa on paljon po-
sitiivisia asioita: talous on kääntymässä, vienti vetää, ja sitä mukaa työllisyyskin paranee.
Mutta meillä on yksi asia, josta meidän kaikkien tulee olla huolissamme, eli se, miten maa-
taloussektori voi ja jaksaa. Taloudellisten mahdollisuuksien lisäksi maataloudessa on kyse
maamme huoltovarmuudesta. Talouskriisit ja aseelliset konfliktit voivat hyvinkin nopeasti
vähentää merkittävästi ruokatuotantoa maailmanlaajuisesti, joten emme voi tuudittautua
sen varaan, että saamme hankittua halpoja elintarvikkeita ja energiaa ulkomailta kaikissa
4



Pöytäkirjan asiakohta PTK 109/2017 vp
tilanteissa. Huoltovarmuuden turvaamiseksi tarvitsemme toimivaa maataloutta, hajautet-
tua energiantuotantoa ja elinvoimaista maaseutua. Lakkautettuja tiloja ja alas ajettua maa-
talous- ja elintarviketuotantoa ei nimittäin hetkessä nosteta ylös. On hyvä, että hallitus on
päättänyt hätäpaketista ja myöntää 25 miljoonaa euroa lisätukea maataloudelle. Mutta riit-
tääkö se [Puhemies koputtaa] luomaan sitä tulevaisuudenuskoa, mistä edustaja Kallikin
puhui?

14.17 Anne Kalmari kesk (vastauspuheenvuoro):  Arvoisa herra puhemies! Tässä lisä-
budjetissa on paljon hyviä asioita, mutta keskityn vain maatalouden osioon.

On hyvä, että se hätä, mikä kadon kohdanneilla viljelijöillä on, on nyt kuultu. Tämä kato
kohtasi erityisesti Pohjois-Karjalaa, Pohjois-Savoa, Keski-Suomea ja aluetta siitä aina Ou-
luun päin. Olen seisonut itse aitokauraviljelijän pellon reunalla, jossa viljelijä kertoi, että
menetykset olivat noin 200 000 euroa muutaman rankkasadepäivän aikana. Siksi on tär-
keää, että yritämme kohdentaa tätä apua sinne niin paljon kuin mahdollista, sinne oikeisiin
kohteisiin, ja mielestäni tämä energiaveron palautus kohdistuu kohtuullisen hyvin. Sitä
kohdistamista on toki vaikea tehdä, mutta on erittäin hyvä, että sitä ei tehdä leveällä pens-
selillä, esimerkiksi vain kaikille tukihehtaareille. Silloin siitä ei hyötyä olisi. Tärkeää on
myöskin, että neuvotellaan jatkossa [Puhemies koputtaa] valtiontakauksien myöntämisek-
si poikkeuksellisiin tilanteisiin järjestelmä, joka olisi nopea [Puhemies koputtaa] apu täl-
laisiin toimiin.

14.19 Antti Lindtman sd (vastauspuheenvuoro): Arvoisa puhemies! Talous kasvaa, leik-
kaukset jatkuvat, ja on aivan oikeutettu se kysymys, johon hallitus toistuvasti ei täällä vas-
taa, ja se on se, kuuluuko kasvu kaikille. Edustaja Elo, te viljelette näitä hedelmävertauk-
sia. Teinä keskittyisin niihin hedelmiin, joita nyt tulee, ja kysymys on siitä, kuuluvatko ne
kaikille.

Viime viikolla nähtiin, että hallitus taipui vihdoin ja viimein kiinteistöveron pakkonos-
toaikeissa, ja nyt kun on osoitettu, että verotukseen voidaan tässä talossa tehdä muutoksia,
niin, arvoisa puhemies, valtiovarainministeri Orpo, kysyn teiltä: Kuuluuko teidän mieles-
tänne kasvu kaikille lapsiperheille? Siis ei ainoastaan niille, joiden lapset ovat päivähoi-
dossa, vaan kaikille lapsiperheille? Meidän mielestämme kuuluu, kasvu kuuluu myös kes-
kituloisille lapsiperheille, ja kysyn: valtiovarainministeri Orpo, sopisiko se teille, jos lap-
siperheiden veronkiristys peruttaisiin täällä eduskunnassa, kuten tehtiin tälle kiinteistöve-
ron pakkokorotukselle?

14.20 Ben Zyskowicz kok (vastauspuheenvuoro):  Arvoisa herra puhemies! Yleensä op-
position osa täällä eduskunnassa on aika helppo, moititaan ja haukutaan kaikkia, mutta kun
kuuntelee edustaja Viitasen ja edustaja Aallon puheenvuoroja, niin tuntuu siltä, että oppo-
sition osa onkin nyt vähän vaikeampi: talous kasvaa, työllisyys paranee, työttömyys vähe-
nee, kuluttajien luottamus vahvistuu, yritysten ja yrittäjien luottamus vahvistuu, eli menee
tässä mielessä paremmin. Tämä ei tietystikään ole yksin maamme hallituksen ansiota, mut-
ta on aivan epärehellistä väittää, etteikö hallituksen politiikalla, sillä, millä on luotu vakaut-
ta ja ennustettavuutta, millä on tuettu työllisyyttä ja yrittäjyyttä, olisi ollut mitään merki-
tystä Suomen kasvun aikaansaamisessa. Tämä työn linja, jossa pyritään siihen, että työn-
teon verotusta ei kiristetä, on erittäin tärkeä osa hallituksen politiikkaa ja on osoittanut on-
nistuneisuutensa, ja tällä linjalla on hyvä jatkaa.
5



Pöytäkirjan asiakohta PTK 109/2017 vp
14.21 Arja Juvonen ps (vastauspuheenvuoro):  Arvoisa herra puhemies! On hyvä, että
maanviljelijöitä tuetaan tällä rahasummalla. Vierailin viikonloppuna Pohjois-Savossa ja
muun muassa Siilinjärvellä ja kuulin siellä myös näitä tarinoita, mille tilanne tällä hetkellä
maanviljelijästä tuntuu.

Tilastokeskuksen työvoimatutkimuksen mukaan työttömiä oli syyskuussa 10 000 enem-
män kuin vuosi sitten, eli nämä luvut ovat huolestuttavia.

Lisäbudjetti antaa maahanmuuttoon ja niistä aiheutuviin kustannuksiin lisäresurssia, ja
kysyisin ministeriltä: Kun muun muassa Luona-yhtiö, vastaanottokeskuksia pyörittänyt
yhtiö, takoi 50 miljoonan liikevaihdon tällä vastaanottokeskustoiminnallaan, niin kyllä
tämä herättää kysymyksiä, että hädällä todellakin rahastetaan. Millä tavalla nyt turvataan
tulevaisuudessa, että vastaavaa ei tule tapahtumaan? Onko tilannetta ruvettu seuraamaan
tarkemmin? Nämä tiedot olivat tämän päivän Helsingin Sanomissa ja ovat lisänneet [Pu-
hemies koputtaa] paljon keskustelua ja kysymyksiä herättäneet.

14.22 Kimmo Kivelä si (vastauspuheenvuoro):  Puhemies! 50-luvun pamfletisti kirjoitti
rubriikilla, joka on tänäänkin ajankohtainen: "Onko maallamme malttia vaurastua?" Nyt
olemme temppelin harjalla. Me voimme joko rilluttelemalla sählätä pallon omaan maaliin
tai sitten vakauttaa kasvu-uraa, jolla olemme nyt kulkemassa. 

On todella hieno asia tämä muuntokoulutus. Sitä voi sanoa jopa innovaatioksi, ja sen toi-
voisi laajenevan monille alueille. On totta, että tässä lisäbudjetissa, kuten varsinaisessa
ensi vuoden budjetissa, on paljon toivon näköaloja vahvistavia asioita. Liian kauan olem-
me olleet tilanteessa, että hallituksella ei ole ollut liikkumavaraa. On vain jouduttu hoita-
maan päälle kaatuvia asioita. Mutta nyt on edes vähän mahdollisuutta linjata ja sitä kautta
rakentaa oikeudenmukaisuutta.

14.23 Kari Uotila vas (vastauspuheenvuoro): Arvoisa puhemies! Kun täällä kovasti heh-
kutetaan tämän hallituksen veronkevennysten puolesta ja kehutaan niitä, täytyy kuitenkin
muistaa ne kriittiset puheenvuorot — joita varmasti edustaja Heinosenkin pitäisi nyt val-
tiovarainvaliokunnassa pysähtyä kuuntelemaan — joita professoritasolta tulee tähän liit-
tyen, muun muassa siitä, että toteutetut tuloveronleikkaukset kasvattivat kestävyysvajetta
entisestään ja lisäsivät tarvetta sopeutustoimille hallituskauden toiselle puoliskolle. Elikkä
on myös näitä seurauksia. Ja myöskin toinen: tutkimuslaitosten arvioiden perusteella työn
kysynnän kasvu ei riitä kompensoimaan veronkevennyksistä julkiselle taloudelle aiheutu-
vaa verotulojen laskua edes pitkällä aikavälillä. Elikkä näillä veronkevennyksillä, jotka
tehtiin vain sen vuoksi, että työntekijöiden harteille siirrettiin työnantajien sosiaalimaksu-
ja, mikä jouduttiin kompensoimaan veronkevennyksillä, on tässä suhdannetilanteessa kes-
tävyysvajeen kannalta negatiivisia vaikutuksia myös.

Toinen varapuhemies Arto Satonen:  Myönnän vielä tähän vaiheeseen debattia seuraa-
vat puheenvuorot: Koski, Anttila ja Rinne. Sitten otamme ministerien vastauksia.

14.25 Susanna Koski kok (vastauspuheenvuoro):  Arvoisa puhemies! On hyvä, että vai-
kea sadonkorjuutilanne tunnustetaan. Niin ikään on tärkeää, että ministeri Orpo on myös-
kin edesauttanut ministeri Lepän työtä keskustelemalla asiasta maatalouskomissaari Hoga-
nin kanssa. 
6



Pöytäkirjan asiakohta PTK 109/2017 vp
Tämä energiaveron palautus: Poikkeuksellisten sateiden haastamassa sadonkorjuutilan-
teessa myös viljojen kuivauskustannukset ovat moninkertaistuneet, ainakin kaksinkertais-
tuneet. Energiaveron palautus on hyvä esimerkki siitä, miten tukia voidaan kohdistaa si-
ten, että viljelijä itse asiassa saa pitää kasvaneista kustannuksista kasvaneen veron verran
itsellään. Arvoisa puhemies, haluankin nyt kysyä: Miten hallitus huomioi myös ne viljeli-
jät, jotka eivät ole saaneet satoa korjattua lainkaan? Milloin hallitus aikoo linjata valtion ta-
kauksista poikkeuksellisessa maksuvaikeustilanteessa oleville tiloille?

14.26 Sirkka-Liisa Anttila kesk (vastauspuheenvuoro):  Arvoisa puhemies! Suomalai-
nen maatalous on tänä syksynä hyvin samanlaisessa tilanteessa kuin 30 vuotta sitten, jonka
hyvin muistan, syksyllä 1987. Silloin Suomen armeijakin riensi apuun korjuutalkoisiin.
Suomalainen ruuantuotanto ja sen tulevaisuuden turvaaminen on meidän tämän päivän
päättäjien tärkein tehtävä ilmastonmuutoksen haastamassa maailmassa. Meillä ei kerta
kaikkiaan ole varaa päästää ruuantuotantoa liian alas, syystä että nälkävuosista on nyt 150
vuotta ja sitä emme halua jatkossa kokea. Tätä taustaa vasten on ihan oikein, että hallitus on
tarttunut toimeen, ja toivon, että jatkossa vielä seurataan hyvin tarkkaan, miten viljelijöi-
den taloudellinen tilanne ja ahdinko kehittyvät. Nyt pitää mukaan saada, aivan niin kuin
ministeri Leppä on todennutkin, myöskin pankit, vuokranantajat, tavarantoimittajat, kaik-
ki yhdessä auttamaan siinä taloudellisessa haasteessa, mikä siellä tiloilla tänä päivänä on.
Meillä ei ole mitään muuta mahdollisuutta kuin seuraaville sukupolville säilyttää suoma-
laisen ruuantuotannon tulevaisuus, ja sitä nyt parhaillaan tehdään.

14.27 Antti Rinne sd (vastauspuheenvuoro): Arvoisa puhemies! Tämän hallituksen kau-
si on ollut erittäin poikkeuksellinen kausi myös palkkatyössä oleville ihmisille, opiskeli-
joille, työttömille, eläkeläisille ja lapsiperheille. Näihin ryhmiin on kohdistettu merkittäviä
toimeentuloon kohdistuvia leikkauksia. Tällä hetkellä on eläkeläisiä, jotka joutuvat totea-
maan, että joutuvat valitsemaan ruoan ja lääkkeitten välillä. On hyvä, että viljelijöiden hätä
on huomioitu tässä lisäbudjetissa, mutta on tärkeää myös, että näitä muita ryhmiä otetaan
huomioon. 

Arvoisa valtiovarainministeri Orpo, haluaisin kysyä teiltä aivan samalla tavalla kuin
edustaja Lindtman kysyi: Käykö se teille, että täällä eduskunnassa korjataan lapsiperhei-
den verotus, se verotus, jota te olette nyt kiristämässä ensi vuonna prosentin verran kaksi-
lapsisilla perheillä. Oletteko te valmiita siihen, että eduskunta korjaa tämän asian?

Toinen varapuhemies Arto Satonen: Nyt otamme ministerien vastauspuheenvuoroja.
Otetaan ensin ministeri Leppä, 3 minuuttia, ja sen jälkeen ministeri Orpo.

14.28 Maa- ja metsätalousministeri Jari Leppä:  Herra puhemies! Yksi talouden suun-
nan kääntäjä on ilman muuta ollut biotalous kokonaisuudessaan, metsäteollisuuden vahva
veto, ja nyt viime aikoina myöskin elintarvikkeiden osalta ja nimenomaan viennin osalta
olemme saaneet hyviä uutisia. Uusia vientikohteita, vientimaita on löytynyt, ja sitä kautta
se tulee nostamaan koko elintarviketaloutta. Se ei ole vielä heijastunut viljelijöille saakka,
mutta sen pitää heijastua sinne asti tietenkin, ja siksi me olemme myöskin hallituksessa
päättäneet uudistaa meidän elintarvikemarkkinoitamme kotimaassa, tehdä niistä oikeuden-
mukaisemmat. Tuo lain muutostyö ja lain uudistustyö on nyt käynnissä, ja sen tarkoitus on
nimenomaan se, että se arvonlisä, jonka viljelijät tekevät, tehdään sillä lailla, että sillä
7



Pöytäkirjan asiakohta PTK 109/2017 vp
myöskin pystytään kannattava toiminta, kannattava maatalous ja sen harjoittaminen mah-
dollistamaan.

Puhemies! Elintarvikkeiden huoltovarmuus on noussut erittäin voimakkaasti esille tä-
män vuoden aikana huoltovarmuudesta huolta kantavien tahojen osalta, ja tämä on hätä-
huuto siitä, että ruoantuotanto ei ole itsestäänselvyys myöskään Suomessa. Siksi siitä on
huolta kannettava. Viime kädessähän tässä on kysymys työstä: onko se työ täällä meillä
Suomessa ja elintarvikeketjussa vai onko se jossakin muualla? Tämä ei ole pelkästään sitä,
että se työ on siellä maatiloilla, vaan se on elintarviketeollisuudessa, se on koko isossa, pit-
kässä elintarvikeketjussa, ja siksi on tärkeää, että kannattavuudesta alkutuotannossa huo-
lehditaan. Jos ei siellä ole kannattavuutta ja omaa ruoantuotantoa, ei meillä myöskään ole
niitä työpaikkoja muualla elintarvikeketjussa. Se on päivänselvä asia.

Puhemies! Miksi hallitus valitsi tämän keinon auttaa viljelijöitä 25 miljoonan verran ja
nimenomaan energiaveron palautuksen osalta? Se osuu kaikkein parhaimmalla tavalla
käytettävissä olevista instrumenteista oikeaan osoitteeseen. Tarkoitus on vielä, että tämä
pohja tulee vuoden 2016 energiankäytön mukaan, jolloin se vastaa myöskin siihen kysy-
mykseen niiden tilojen osalta, joissa eivät saada korjattua lainkaan satoa tänä vuonna. Kui-
tenkin edellisenä vuonna he ovat sitä tehneet, ja siksi on tärkeää, että pohja on tuo vuoden
2016 energiaverotuksen pohja. Se on erittäin tärkeä asia.

Tulevaisuudenusko on myöskin tällä alalla, niin kuin kaikessa taloudessa, äärimmäisen
tärkeä asia. Siksi näitä toimenpiteitä tehdään, siksi vientiponnisteluja tehdään, siksi oikeu-
denmukaistetaan elintarvikemarkkinoita, siksi vahvistetaan valtion takausjärjestelmää,
siksi poistetaan ja yritetään nyt etsiä keinoja, joilla voitaisiin poistaa vakuutusmaksuvero,
millä myöskin satovahinkovakuutuksista saataisiin houkuttelevia instrumentteja ja sitä
kautta palvelutarjontaa myöskin olemaan. Eli monenlaista työtä tehdään, ja tämä tarkoittaa
työtä koko elintarvikeketjun eteen, mutta se kriittinen piste on alkutuotannossa, viljelijöis-
sä ja viljelyn kannattavuudessa.

Toinen varapuhemies Arto Satonen: Ministeri Orpo, 3 minuuttia.

14.31 Valtiovarainministeri Petteri Orpo:  Arvoisa puhemies! Nämä maahanmuuton
kustannukset ovat STM:ssä valmistelussa, se työ, ja sieltä se aikanaan valmistuu. En tunne
tarkempaa aikataulua.

Tämän päivän työllisyysluvuista: 56 000 työtöntä vähemmän kuin vuosi sitten syys-
kuussa, mutta se, mikä on huolenaihe, on se, että työllisten määrä kuitenkin nousee vielä
liian hitaasti. Se on asia, jonka kimpussa täytyy jatkuvasti olla. Töitä on tehty. Siis ensin-
näkin, kun edustaja Aalto kysyi niitä toimenpiteitä, jotta voi työllistyä ja työllisyysastetta
nostaa, niin ensimmäinen on se, että olemme kilpailukykyinen. Sen eteen on tehty paljon
töitä. Kilpailukyky on parantunut, kohentunut. Me olemme tehneet lukemattomia yksittäi-
siä toimia kauppojen aukiolosta työlainsäädännön muutoksiin. Veropolitiikka on merkittä-
vä asia työllisyyden, kilpailukyvyn parantamisessa; iso perhevapaauudistus, joka laitetaan
liikkeelle, jolla pyritään nimenomaan työn tarjonnan ja vastaanottamisen parantamiseen;
kannustinloukkuja puretaan ja niin edelleen. Tätä työtä vain täytyy jatkaa. Ei ole valmista,
ei olla maalissa. Tässä suhteessa eivät ole hanskat tippuneet vaan työ jatkuu.

Edustaja Lindtman, talous kasvaa mutta leikkaukset jatkuvat. Edustaja Lindtman, olet-
teko te valmiit oikeasti perumaan ja tinkimään finanssipolitiikan peruslinjasta tilanteessa,
jossa tänä vuonna otamme 4,5 miljardia velkaa? Ensi vuoden talousarvio rakennetaan 3
8



Pöytäkirjan asiakohta PTK 109/2017 vp
miljardin velalla. Oletteko te todella valmiita perumaan niitä leikkauksia, joita olemme
joutuneet tekemään, nyt sen kaiken työn hukkaamaan, kun talous on saatu kasvamaan ja
velkaantuminen loppumaan? Te olette täällä viimeisten viikkojen aikana, kun olemme pu-
huneet talousarviosta, yksi kerrallaan haukkuneet jokaisen säästön. Karmeaa kuunnelta-
vaa julkisen talouden näkökulmasta ja meidän lastemme kannalta, jotka maksavat ne las-
kut.

Edustaja Uotila, olette oikeassa, että ainakin lyhyellä tähtäimellä veronkevennykset vai-
kuttavat kestävyyteen, julkisen talouden kestävyyteen, mutta minä uskon vakaasti siihen,
että alempi työn verotus kannustaa työntekoon, yrittämiseen ja on viime kädessä avain kes-
tävälle kasvulle. Minä uskon tähän veropolitiikan linjaan, ja silloin niillä maltillisilla vero-
ratkaisuilla, joilla varmistetaan, että kenenkään työverotus ei kiristy, ollaan aivan oikealla
tiellä, ja uskallan näitä kyllä voimallisesti puolustaa. 

Mitä tulee sitten eläkeläisiin, niin kyllä minä myöskin kannan murhetta pienellä eläk-
keellä toimeen tulevista, tai niistä ihmisistä, jotka yrittävät tulla toimeen, joilla todellakin
rahat ovat tiukassa. Siksi me olemme kolmeen otteeseen nostaneet takuueläkettä, eli sen
liikkumavaran puitteissa, mitä meillä vähän on, olemme juuri tähän täsmäkeinoon panos-
taneet. 

Mitä lapsiperheisiin tulee, niin kyllä, me teimme sen valinnan. Tämä lapsivähennys ei
ollut tehokas, 50 euroa per lapsi, [Puhemies koputtaa] per vanhempi vuodessa eli 200 eu-
roa, kun keskituloisella perheellä varhaiskasvatusmaksut, jotka me valitsimme, voivat olla
jopa 1 200 euroa. Erittäin järkevää politiikkaa kokonaisuutena. 

Toinen varapuhemies Arto Satonen: Otamme seuraavan debattikierroksen, edustaja
Lindtman.

14.34 Antti Lindtman sd (vastauspuheenvuoro):  Arvoisa puhemies! Vastaan suoraan
valtiovarainministerille. Ensinnäkin te kovasti puhutte jakovaarasta ja jakovarasta. Minä
näen jakovaaran lähinnä siinä, kun te olette räätälöineet uusia veroetuja omille taustaryh-
millenne. [Pia Viitanen: Miljoonaperinnöt!] Siinä tuntuu jakovaraa olevan, jakovaara on ti-
potiessään. Suora vastaus suoraan kysymykseen: finanssipolitiikan linja. Tulemme esittä-
mään vaihtoehtobudjetin, jossa alijäämä on pienempi kuin hallituksella. Tulemme esittä-
mään budjetin, jossa alijäämä on pienempi kuin mitä te esitätte. Ja miten se tehdään? Se
tehdään niin, että otetaan myös hyvätuloiset ja suurituloiset mukaan sopeutukseen, ja siten
saamme tilaa esimerkiksi lapsiperheiden verotuksen ennalla pitämiseen, niin että perum-
me sen kiristyksen.

Arvoisa valtiovarainministeri Orpo, ette vastannut kysymykseen, kuuluuko kasvu kai-
kille lapsiperheille. Kysyn toisen kerran ja pyydän, että vastaatte välittömästi: sopiiko teil-
le, [Puhemies koputtaa] jos eduskunnassa perutaan lapsiperheiden verotuksen kiristys?

14.36 Antti Rantakangas kesk (vastauspuheenvuoro): Arvoisa puhemies! Lapsiperheit-
ten kannalta on tärkeää, että valtion velkaantuminen saadaan taitettua. Se on kaikista tär-
kein asia lasten ja nuorten kannalta, koska muussa tapauksessa heidän maksurasituksensa
kasvaisi kohtuuttomasti. Veroaste olisi kohtuuton ja palvelut heikkoja.

On harmillista, että vasemmisto-oppositio ei ole lukenut tätä lisäbudjettiesitystä. Täällä
esitetään lisää rahaa innovaatioitten tukemiseen, viennin edistämiseen, panostuksia digita-
lisaatioon, matkailun edistämiseen, ja niitten johtopäätöksenä on, että me tarvitsemme
9



Pöytäkirjan asiakohta PTK 109/2017 vp
työttömyysmäärärahoja vähemmän tulevaisuudessa tämän lisäbudjettiesityksen mukaan.
Olisitte lukeneet nämä hyvät asiat ja sillä tavalla myös antaneet tunnustusta niille toimille,
mitä tehdään. Mutta lasten kannalta on tärkeää, että velkaantuminen taitetaan.

Voin myös yhtyä siihen, arvoisa puhemies, että on hyvä, että huoli maataloudesta on lä-
hes koko salissa yhteinen, ja näin pitää ollakin. Ministeri Leppä on tehnyt ansiokasta työtä
käytännön viljelijänä niitten ratkaisujen hakemiseen, jotka luovat tälle koko elintarvikeket-
julle, myös alkutuotanto mukaan lukien, tulevaisuudenuskoa.

14.37 Emma Kari vihr (vastauspuheenvuoro):  Arvoisa puhemies! Niihin isoihin kysy-
myksiin siitä, että tämä hallitus politiikallaan kasvattaa tuloeroja ja rapauttaa suomalaisen
koulutuksen perustaa, tämäkään lisätalousarvio ei vastaa. Täällä puhutaan siitä, mikä on
lasten etu. No, kyllä lasten etu on se, että lapsille tarjotaan tasa-arvoista varhaiskasvatusta,
hyvää koulutusta, ja tätä pohjaa tämä hallitus on systemaattisesti murentanut. Kasvu ei to-
dellakaan näytä kuuluvan kaikille.

Mutta tässä on kuitenkin asia, jonka erityisesti halusin nostaa esille ja josta haluaisin hal-
litusta kiittää, ja se on saamelaisasioiden sovintokomissiolle annettava lisäraha. Tämä on
ehdottomasti arvokas asia. Muistan, kun aikaisemmin tällä kaudella tätä hallitukselta ky-
syin, ja silloin tuli vielä äärimmäisen nihkeä vastaus siihen, että vihdoin tämä kansallinen
haava saataisiin käsiteltyä. On äärimmäisen hieno asia, että 100-vuotisjuhlavuonna pääs-
tään käsittelemään myös näitä vaikeita asioita ja päästään yhdessä eteenpäin. Eli tästä kyl-
lä kiitos.

14.38 Pauli Kiuru kok (vastauspuheenvuoro):  Arvoisa herra puhemies! Lisätalousarvi-
ossa on rahoitusta Tampereelle tulevalle monitoimiareenalle, joka sysää sitten liikkeelle
noin 500 miljoonan euron hankekokonaisuuden. Siellä on mukana toimistorakentamista,
asuntorakentamista, hotellirakentamista, ja tällä kaikella on varmasti merkittävä työllistä-
vä vaikutus. On myös otettava huomioon, että tässä rakennetaan keskelle kaupunkia. Se on
tiivistämisrakentamista. Syntyy uusi kaupunginosa, joka ei palvele pelkästään Tamperetta
tai Pirkanmaata vaan palvelee koko Suomea. Uskon, että tälle myös oppositiopuolueista
löytyy tukea. Kysyn ministeri Orpolta: Onko niin, että tämän hankkeen alta ei tarvitse kaa-
taa yhtään puuta? Onko niin, että tällä hankkeella on positiivisia matkailuvaikutuksia? Ja
onko niin, että tämä on myös kulttuurihanke eikä pelkästään urheilua ja liikuntaa tukeva
hanke?

14.39 Krista Kiuru sd (vastauspuheenvuoro): Arvoisa puhemies! Koko hallituskaudella
on veropäätöksinä tosiasiassa kasvatettu tuloeroja. Kaikkein pienituloisimmat, lapsiper-
heet, etuuksien varassa elävät, työttömät ja eläkeläiset sekä sairaat ovat nähneet käytännös-
sä, mitä hallituksen politiikka tarkoittaa. Tuloerot kasvavat myös ensi vuonna. Ja juuri tätä
"hienoa linjaa" — jota te hienoksi linjaksi kutsutte — olette täällä, hallituspuolueet, olleet
puolustamassa. Tämä lisää eriarvoisuuskehitystä.

Ja kokoomus: jostain syystä aina, kun mainitaan sana Katainen tai Stubb, te menette pii-
loon. Nyt minä sanoisinkin, että eikö olisi järkevää miettiä, että kyllä siinä Kataisen ja
Stubbin politiikassa jotain hyvää oli, kun viime hallituskaudella tosiasiassa tuloeroja ka-
vennettiin, vaikka kokoomus oli hallituksessa. 
10



Pöytäkirjan asiakohta PTK 109/2017 vp
Lopuksi kysyn valtiovarainministeri Orpolta, kun täällä on hyvin puhuttu maatalouden
hädästä: mitä mieltä te itse olette siitä, että kokoomusnuoret katsoivat, että tällaisen yhden
yrittäjäryhmän tukeminen ei ole järkevää?

14.40 Pertti Hakanen kesk (vastauspuheenvuoro): Arvoisa herra puhemies! Lisätalous-
arvio ottaa hyvin kantaa maatalouden ahdinkoon ja siihen jaksamiseen, joka viljelijäväes-
töllä tällä hetkellä on todella koetuksella. Täytyy kuitenkin muistaa, että peruskannatta-
vuus on se asia, joka on se iso ongelma, niin kuin ministeri Leppä täällä toi esille, ja sen
eteen pitää tehdä töitä.

Nyt tämä satohankaluus tänä syksynä on tuonut erityisen tärkeäksi sen, että jotain krii-
sitoimenpiteitä pitää olla. Jokainen me ymmärrämme sen, että vahingot ovat huomattavas-
ti isommat kuin mitä valtio pystyy nyt tarjoamaan, tämä 25 miljoonaa, mutta tämä on oi-
kea suunta ja kertoo siitä, että ollaan oikeasti tämä hätä tunnistettu myöskin täällä talossa ja
erityisesti hallituksessa. Iso kiitos siitä, että ministeri Leppä, aktiiviviljelijä itsekin, on ot-
tanut tämän problematiikan oikeasti myöskin huomioon, pikkuasioista liikkeelle lähtien.
Kiitos myöskin valtiovarainministerille siitä tuntemuksesta, että hän on silloin ministerinä
ollessaan aikoinaan tunnistanut tämän hädän. Hyvä kaksikko hoitamaan tätä työtä nyt
eteenpäin! Mutta kysymys on, millä tavalla me oikeasti voimme sitä tulevaisuudenuskoa
luoda myöskin niille tiloille, joilla nyt mietitään, [Puhemies koputtaa] kuinka tästä kannat-
tavuushädästä päästään eteenpäin. Ilmeisesti paineet ovat aika kovat.

14.41 Ville Vähämäki ps (vastauspuheenvuoro):  Arvoisa puhemies! Tämä lisäbudjetti-
esitys on hyvä. Tässä otetaan maltillisesti lisää velkaa 106 miljoonaa. Taloutemme kasvaa,
ja tämä lisävelanotto käytetään hyvin. Tekes saa 40 miljoonaa lisää, ja innovaatiotukiin
menee 37 miljoonaa. Maatalouden tukipaketisto, se on hyvä, 21 miljoonaa sinne hätäpake-
tille, miljoona Välitä viljelijästä -hankkeeseen. Ja toteaisin vain sen, että kyllä tätä maata-
louden satovahinkovakuutusta täytyisi jotenkin kehittää, jotta me saisimme jonkin hyvän
mallin, ettei tällaisilla hätäpaketeilla joutuisi asioita hoitamaan. Matkailuun, Matkailu 4.0
-hankkeen käynnistämiseen, 800 000 lisää, se on hyvä, ja ict-alan muuntokoulutukseen 10
miljoonaa.

Toteaisin tässä sen, että eilen oli todella hyvä tilaisuus Finlandia-talolla, missä Suomi
linjasi tekoälyn ja alustatalouden aihioita, ja ne toimenpidekokonaisuudet ja esitykset, mitä
siellä tehtiin, täytyisi ottaa nopeasti [Puhemies koputtaa] käsittelyyn.

14.42 Mats Nylund r (vastauspuheenvuoro): Arvoisa herra puhemies! Olen samaa mieltä
muitten edustajien kanssa, että tämä on varsin hyvä lisätalousarvio ja on paikallaan nimen-
omaan tämä 25 miljoonaa ja 15 miljoonaa uutta rahaa viljelijöille.

Mutta ministeri Leppä listasi aikamoisen listan erilaisia mahdollisuuksia mennä eteen-
päin. Valtiovarainvaliokunnan maatalousjaosto oli edustaja Harry Wallinin johdolla Unka-
rissa tänä syksynä, ja siellä esiteltiin meille uusi satovahinkorahasto, jonka rahoitukseen
lain mukaan osallistuvat niin valtio kuin tietyn koon ylittävät maanviljelijätkin. Sellaisen
järjestelmän rakentaminen vie tietenkin aikaa, mutta onko tämä mahdollinen ratkaisu pääs-
tä eteenpäin myös Suomessa, että lyödään jonkinlainen turvaverkko maanviljelijöille? —
Kiitos.
11



Pöytäkirjan asiakohta PTK 109/2017 vp
14.43 Harry Wallin sd (vastauspuheenvuoro): Arvoisa puhemies! On ensinnäkin tärkeä-
tä huomata se, että koko elintarvikeketju työllistää 340 000 suomalaista. Alkutuotannossa
on vain noin 50 000, mutta muussa ketjussa sitten loput eli lähes 290 000. Tämä on äärim-
mäisen tärkeä työllisyyskysymys. [Eduskunnasta: He pitävät suomalaiset hengissä!] Me
sosiaalidemokraatit kannatamme tätä lisätalousarviota, ja on hyvä tämä 15 miljoonaa eu-
roa lisärahaa siihen, että voidaan auttaa ahdingossa olevia viljelijöitä. Äärimmäisen hyvä
on tämä energiaverotuki kertaluontoisesti. Silloin se kohdentuu juuri niihin, joilla on nämä
suurimmat kustannukset. Olimme tosiaan Unkarissa, ja siellä oli korvattu tämä satovahin-
kokorvausjärjestelmä — meillähän se on vakuutuspohjainen — rahastomallilla, johonka
osallistuivat maanviljelijät ja valtio. Ehkä tätä kannattaisi miettiä myöskin meillä, niin kuin
edustaja Nylund totesi.

Mutta sitten, ministeri Leppä, valtiovarainvaliokunnan maatalousjaostossa olemme
kuulleet asiantuntijoita, ja ensi vuoden budjetti kuitenkin leikkaa LFA-tukea. [Puhemies
koputtaa] Mitä te tähän vastaatte? Poistuuko tämä ahdinko nyt tällä, vai jatkuuko se ensi
vuonna, kun tätä LFA-tukea nyt vielä sitten leikataan?

14.45 Matti Semi vas (vastauspuheenvuoro):  Arvoisa puhemies! Syyskuussa 2017 oli
10 000 työtöntä enemmän kuin syyskuussa 2016. Samoiten nuorten työttömyysaste oli
suurempi kuin vastaavana aikana. Jäin miettimään sitä asiaa, että kun aikaisemmin tässä
syksyn mittaan työministeri Lindström kertoi, että työllistämisrahoja, palkkatukirahoja on
käyttämättä ja kun se perussyy on siellä, että yhdistyksille ei anneta mahdollisuuksia työl-
listää niin helposti kuin aikaisempina vuosina on ollut eli sitä on kiristetty, niin aikooko
hallitus käydä semmoisia neuvotteluja, että helpotetaan näitä pitkäaikaistyöttömien työllis-
tymismahdollisuuksia siten, että heillä on mahdollisuus tehdä töitä myös yhdistyksissä pal-
jon helpommin keinoin, jotta saadaan tätä työttömyysastetta pienemmäksi kuin mikä se on
ollut aikaisempina vuosina.

14.46 Lasse Hautala kesk (vastauspuheenvuoro): Arvoisa herra puhemies! ProAgria on
ennustanut, että kuluvan vuoden satovahinkojen kokonaismäärä on noin 100—150 miljoo-
naa, ja kiitän hallitusta siitä, että olitte hyvin nopeasti etsimässä ratkaisuja pahimman hä-
dän auttamiseen. Mutta nyt kun vuoden 2016 energiankulutuksen mukaan palautetaan
energiaveroja, se ei aivan kaikkia viljelijöitä tule koskemaan siinä laajuudessa kuin olisi
tarve, eli se ei koske niitä tiloja, jotka rahtikuivaavat viljat, eikä myöskään sitten sellaisia,
jotka käyttävät kotimaista energiaa kuivatukseen. Nyt onkin erityisen tärkeää sitten, että
pohditaan jatkotoimenpiteitä ja hallitus pyrkisi edesauttamaan muun muassa sitä, että pan-
keista löytyisi ratkaisuja, jotka parantaisivat näiden tilojen osuutta, jotka jäävät nyt sitten
tämän energiaveron palautuksen ulkopuolelle.

14.47 Pentti Oinonen si (vastauspuheenvuoro): Arvoisa puhemies! On hienoa, että halli-
tus myönsi 25 miljoonaa euroa hädässä oleville maataloustuottajille. Mutta pelkästään sää-
olosuhteet eivät ole olleet tuottajien riesana. Karhut ovat repineet heinäpaaleja ja mehiläis-
tarhoja. Hanhilaumat ovat ulostaneet pellot piloille. Kysyisinkin ministeriltä: onko mitään
mahdollisuutta saada korvauksia karhujen ja hanhilaumojen tekemien vahinkojen korjaa-
miseksi?
12



Pöytäkirjan asiakohta PTK 109/2017 vp
14.47 Antero Laukkanen kd (vastauspuheenvuoro): Arvoisa herra puhemies! Tämä lisä-
talousarvio on varsin miellyttävää luettavaa, ja täytyy täältä opposition oikealta laidalta to-
deta, että ei jaksa enää synkistellä. On aika jo vähän hymyä levittää ja todeta, että kaikki
voimat pitää nyt valjastaa siihen, että tämä kasvu todella tuottaisi vielä enemmän. Sanoi-
sin, että tämä lisätalousarvio takoo siellä, missä rauta on kuumaa. Täällä on lisäystä laivan-
rakennuksen innovaatio-ohjelmaan, Innovaatiorahoituskeskukseen, viennin edistämiseen,
jotta suomalaiset myyntimiehet saavat painaa työtä yötä päivää. Veikkaanpa, että tämä
työttömyyden kehityskin ensi vuonna vielä kiihtyy parantumisessaan. Siinä mielessä näen
tämän hyvänä. Suomi on päässyt EU:n tarkkailuluokalta nyt normaaliluokalle, ja se on
hyvä tilanne.

Tahra tässä kuitenkin on, ja se liittyy tähän perhepolitiikkaan. [Puhemies koputtaa] Täs-
sä kyllä toivoisin nyt sellaista muutosta, että Suomessa perheet kokisivat, että heidän tar-
peitaan [Puhemies koputtaa] huomioidaan paremmin kuin tällä hetkellä huomioidaan.

14.49 Sinuhe Wallinheimo kok (vastauspuheenvuoro): Arvoisa puhemies! Lisätalousar-
vio on mielestäni hyvä, ja on erinomaista, että talous kasvaa ja työttömiä on koko ajan vä-
hemmän ja vähemmän. Meillä muun muassa Keski-Suomessa on 4 500 henkilöä työttömä-
nä vähemmän tänä vuonna kuin viime vuonna, joten tällaisia iloisia uutisia tulee maakun-
nasta jos toisestakin.

Liikunnasta kiinnostuneena poliitikkona tietenkin kiinnostaa Tampereen monitoimi-
areena ja siihen annettu 18 miljoonaa, joka on erityisen asia. Toisaalta tämä antaa varmasti
myös odotuksia tuleville kohteille. Tällä hetkellä on tulossa mahdollisesti Turkuun hanke,
on tulossa mahdollisesti Ouluun hanke, on tulossa Helsinkiin hanke ja Jyväskylään hanke,
joten haluaisinkin kysyä ministeriltä: onko tämä 18 miljoonaa nyt sitten se uusi standardi,
jota noudatetaan muuallakin Suomessa?

14.50 Mikko Alatalo kesk (vastauspuheenvuoro): Arvoisa puhemies! Todellakin talous-
poliittinen ministerivaliokunta puoltaa valtion osallistumista Tampereen monitoimiaree-
nan rakentamiseen tai rahoittamiseen. Suurin osa tuosta rahastahan tulee yksityiseltä puo-
lelta. Se on tärkeää, että siinä on myös tämä valtion osuus. Sehän tuo kyllä takaisin 3 500
työpaikkaa ja valtiolle noin 100 miljoonaa varmaankin vuosien aikana, kun tätä rakenne-
taan, ja sehän tulee luomaan tästä myös muuta kuin liikuntapaikan. Siitä tulee myös tapah-
tumapaikka, mikä on tärkeää. Tampere on aika keskellä Suomea ja tässä mielessä hyvä
paikka.

Yksi asia, mikä siellä tietysti on ongelmana, on se, että nyt täytyy vielä komissiolta saa-
da lupa. Olisin kysynyt ministereiltä, onko tässä jotain sellaista, mikä voisi jotenkin tätä es-
tää. Ei ainakaan pitäisi. Joka tapauksessa, niin kuin edustaja Wallinheimo sanoi ja edustaja
Kiuru myös, tämähän tosiaan tulee vaikuttamaan myös muiden kaupunkien hankkeisiin, ja
me tarvitsemme tietysti tapahtumiin ja urheilun vuoksi tällaisen hyvän areenan, joka on
myös liikenteellisesti hyvässä paikassa, [Puhemies koputtaa] kuin Madison Square Gar-
den suoraan Penn Stationin yläpuolella.

14.51 Maria Tolppanen sd (vastauspuheenvuoro): Arvoisa puhemies! Kun puhutaan sii-
tä, että työttömyys on vähentynyt, työttömiä on vähemmän: pitää paikkansa, mutta työttö-
miä on vähemmän, koska karensseja on enemmän. Eläkkeelle on siirretty ihmisiä ja on siir-
retty myöskin sosiaaliluukulle ihmisiä. Karensseja oli jaettu jo ennen kesän istuntotaukoa
13



Pöytäkirjan asiakohta PTK 109/2017 vp
17 000, ja jokainen, joka on karenssilla, on pois työttömänä olosta. Häntä ei tilastoida työt-
tömäksi työnhakijaksi. Tämän halusin sanoa.

Arvoisa ministeri, minä haluaisin kysyä teiltä: oletteko tietoinen siitä, että tässä maassa
on tällä hetkellä noin puoli miljoonaa työssä käyvää köyhää? Tämä on ongelma, tänne pi-
täisi saada sitä koulutusta lisää, jotta ihmiset pystyisivät saamaan sellaista työtä, millä elää.
Liki 500 000 työssä käyvää köyhää on liian paljon. Näitä ihmisiä eivät auta myöskään ve-
ronkevennykset tai se, että verot eivät nouse, eivätkä varsinkaan kevennykset, koska he ei-
vät yllä valtionveron tasolle.

14.52 Lea Mäkipää si (vastauspuheenvuoro): Arvoisa puhemies! Kuntapäättäjät valtuus-
toissa ja me täällä saamme olla tyytyväisiä, että Suomen talous menee hitaasti mutta var-
masti eteenpäin myönteiseen suuntaan.

Täällä puhuttiin osaavan työvoiman pulasta. Se ei ole yksistään suurten kaupunkien on-
gelma, vaan pienillä paikkakunnilla on tosiaan pulaa. On puhuttu muuntokoulututuksesta
myös sosiaali- ja terveydenhuollon alalla, rakennuspuolella, ja myös siitä, että lääkäreistä
on pulaa, mutta mitenkä tähän muuntokoulutukseen voitaisiin sitten äkisti vastata, sen jo-
kainen tietää. Myönteistä on myös maatalouden kriisipakettien myöntäminen. Sitten täällä
vasemmalta joku sanoi, että nyt ovat yrittäjien voitot kasvaneet, mutta käytännössä tiedän,
että varsinkin pkt-alalla, jos siellä hiukan jää viivan yläpuolelle, siellä kyllä odottavat vuo-
sittaiset, muutaman vuoden välein tarpeelliset laiteinvestoinnit. Eli ei kaikki se ole sitä
voittoa, mitä sieltä joskus muutama euro tulee. Mutta ihan myönteinen tämä lisätalousar-
vio.

14.53 Markku Rossi kesk (vastauspuheenvuoro):  Arvoisa herra puhemies! Sosiaalide-
mokraatit tarvitsevat selvästi tukiopetusta — valtiovarainministeri ja maatalousministeri-
kin voivat sitä heille antaa — kun kyselevät koko ajan, kuuluuko kasvu kaikille. Totta kai
se kuuluu kaikille. Miksi se ei kuuluisi? Hallituksen politiikkahan toimii juuri niin, että me
ensin leivomme kakkua, saamme aikaan tuloksia, jotta voimme jakaa sitä kaikille, niin lap-
siperheille, eläkeläisille, työttömille kuin kaikille muillekin. 

Minä ihmettelen tätä sosiaalidemokraattien touhua siinä suhteessa, että kun nimen-
omaan Sipilän hallituksen toimenpiteet ovat edistäneet sitä, että työttömät saavat työtä,
niin te valitatte koko ajan, että eriarvoisuus kasvaa. Minä en lärväile siitä, että Paavo Lip-
posen hallitusten aikana eriarvoisuus räjähti Suomessa. Nyt se on pysynyt varsin vakaalla
tasolla. Totta kai silloin, kun puhutaan sosiaaliturvasta, yhteiskunnan jakovarasta, kaikki
menettävät jotakin, mutta kasvua tehdään sitä varten, että suomalainen yhteiskunta nousee
[Puhemies koputtaa] ja Suomi sitä kautta myös pelastuu.

14.54 Timo Harakka sd (vastauspuheenvuoro):  Arvoisa puhemies! Onneksi Alexander
Stubb on Luxemburgissa ja Katainen Brysselissä, niin vahvasti edustaja Heinonen hauk-
kui edelliset kokoomuspääministerit. Vihjeenä ministeri Orpolle, että älkää nyt vaan häi-
pykö maasta, jos olette kiinnostunut maineestanne.

Mutta nyt pari sanaa tulevaisuudesta. Maailmantalouden suhdanteillehan ei mikään hal-
litus mahda valtavasti, ei pahassa eikä hyvässäkään. Omilla päätöksillä vaikutamme raken-
teisiin ja tulevaisuuden kestävyyteen, ja siinä, ikävä kyllä, ollaan menossa väärään suun-
taan. Suhdannekorjatussa julkisen talouden alijäämän supistuksessa ollaan nykyennusteel-
la 2 miljardia jäljessä hallituksen omasta tavoitteesta 2019. Julkisen talouden tuloja supis-
14



Pöytäkirjan asiakohta PTK 109/2017 vp
tetaan miljardeilla euroilla, siinä syy. Tämä kestävyysvaje siis kasvaa hallituksen omin toi-
min. Nyt siis tarvitaan 2030-luvun työllisyyttä ja julkisen talouden kestävyyttä vahvistavia
uudistuksia, ennen kaikkea perhevapaita, oppivelvollisuuden pidentämistä. 

Lisäbudjetti [Puhemies koputtaa] on lillukanvarsia. Pitäkää pitkä näkymä kirkkaana.

14.55 Pia Kauma kok (vastauspuheenvuoro):  Arvoisa puhemies! On erittäin hyvä, että
tämä lisätalousarvio on hyvin maltillinen ja siinä on oikein hyvät painotukset, erityisesti
muuntokoulutuksen 10 miljoonaa euroa, jolla saadaan 550 opiskelijaa uuteen ammattiin. 

Minäkin yhdyn tämän sosiaalidemokraattien politiikan ja erityisesti edustaja Lindtma-
nin heiton ihmettelijöihin. Että keski- ja hyvätuloiset eivät osallistuisi veronmaksuun —
todella erikoinen heitto. Ettekö te osaa lukea tilastoja? Akavan tilastojen mukaan 9,5 pro-
senttia veronmaksajista maksaa 72 prosenttia valtion ansiotuloveroista. Jos te katsotte ti-
lastoja kaikkien verojen osalta, niin luvut ovat hyvin samansuuntaisia. Haluatteko sanoa
lastentarhanopettajille, opettajille, monissa eri keskituloisissa ammateissa oleville, että he
eivät osallistu tämän yhteiskunnan ylläpitämiseen?

Arvoisa puhemies! [Puhemies koputtaa] Haluaisin kysyä valtiovarainministeri Orpolta:
onko meillä mitään tehtävissä tämän suuren progression hillitsemiseksi?

14.57 Markus Lohi kesk (vastauspuheenvuoro):  Arvoisa puhemies! On helppo yhtyä
edustaja Rossin erinomaiseen puheenvuoroon. Tässä kun kuuntelee sosiaalidemokraattista
oppositiota, niin tulee jotenkin mieleen, että syytetään Sipilän hallitusta siitä, että se ei anna
työttömillekään muuta kuin töitä. Siis sehän on aivan selvä asia, että me saamme eriarvoi-
suutta parannettua parhaiten juuri sillä, että me lisäämme työllisyyttä, ja kun katsotaan näi-
tä tilastoja, joissa näkyy tuloerojen kasvu, niin ne eivät ota huomioon kuitenkaan sitä, että
sieltä on kymmeniätuhansia suomalaisia siirtynyt sille puolelle, jotka tekevät töitä eivätkä
ole työttöminä. Toisinhan oli viime hallituskaudella.

Ja senkin voi vielä näistä puheenvuoroista ottaa, että tulee semmoinen käsitys, niin kuin
meillä olisi mahdottomasti jakovaraa, että meidän valtiontalous olisi jo ylijäämäinen.
Näinhän valitettavasti ei ole, ja on selvää, että kun me saamme oikaistua pysyvästi valtion-
talouden parempaan suuntaan, niin silloin meidän on aika satsata nimenomaan perustur-
vaan, kaikkein heikko-osaisimpiin, niihin jotka ovat pienituloisia, eläkeläisiä ja elävät [Pu-
hemies koputtaa] perusturvan varassa.

Toinen varapuhemies Arto Satonen: Tähän debattiosuuteen myönnän vielä seuraavat
puheenvuorot: edustajat Arhinmäki, Aalto, Rinne, Heinonen ja Kääriäinen. Ja sitten otam-
me vielä lisää.

14.58 Paavo Arhinmäki vas (vastauspuheenvuoro): Arvoisa herra puhemies! Täällä ol-
laan oltu hyvin huolestuneita velan ottamisesta ja samoissa puheenvuoroissa on kehuttu,
miten loistava tämä lisätalousarvio on. [Välihuutoja] Tässä otetaan 100 miljoonaa euroa li-
sää velkaa, niin että yrittäkää nyt edes päättää, onko se hyvä vai huono asia, että sitä velkaa
otetaan lisää. Mutta erityisesti edustaja Rantakangas täällä silmät kosteina puhui siitä, mi-
ten lapsille pitää tehdä tulevaisuuden politiikkaa, mutta ei edustaja Rantakankaan käsi tä-
rissyt silloin, kun hän on äänestänyt kaikista niistä leikkauksista, joilla lapsilta on viety
koulutusmahdollisuuksia ja lapsiperheiltä on viety rahaa.
15



Pöytäkirjan asiakohta PTK 109/2017 vp
Kun kysyitte, ministeri Orpo, olemmeko valmiita perumaan leikkaukset: kyllä olemme.
Esimerkiksi koulutusleikkaukset olemme valmiita perumaan. Te olette jakaneet sen sijaan
veronalennuksia, kiky-sopimuksella te olette siirtäneet työntekijöiden varoja yrityksille ja
joudutte sitäkin kompensoimaan, ja sitten te sanotte eläkeläisille, joilta leikataan, että työl-
lisyys paranee. Moni eläkeläinen on pyytänyt minua kysymään teiltä, miten sitä eläkettä
parantaa se eläkeleikkaus tai se, jos työllisyys paranee. Pitääkö teidän mielestänne eläke-
läisten mennä uudestaan töihin? [Ben Zyskowicz: Ei, vaan millä te luulette, että ne eläk-
keet rahoitetaan? — Eduskunnasta: Työlliset ne maksaa!]

Toinen varapuhemies Arto Satonen: No niin, puheenvuoro on edustaja Aallolla.

14.59 Touko Aalto vihr (vastauspuheenvuoro):  [Hälinää] — Jos sopii puhua.
Mitä tulee edustaja Rossin ja edustaja Lohen virittämiin puheenvuoroihin, on syytä to-

deta, että näiden taloustalkoiden suurin maksajaryhmä ovat olleet ne pienituloiset julkisen
sektorin työntekijät, usein naisvaltaiset alat ja myös etuudensaajat. Taustalla on 4 miljar-
din euron menosopeutus ja miljardin euron veronalennuksia. Kun talous sakkaa, leikataan
niiltä, keillä on kaikkein vähiten. Näin ollen voisi kysyä, kun talous rupeaa kasvamaan,
eikö pitäisi ensin antaa takaisin niille, joilta on eniten leikattu.

Mitä tulee tähän valtion finanssipolitiikan linjaan, niin budjetin sisällä jokainen euro on
myös arvovalinta. Sen sijaan, että leikataan koulutuksesta muun muassa pysyvistä menois-
ta 500 miljoonaa euroa, voidaan edetä muun muassa asiantuntija-arvioiden mukaan ja kar-
sia ja uudelleenkohdentaa tehottomia ja ympäristölle haitallisia veroja ja yritystukia. Sen
sijaan, että veronalennukset kohdistetaan ylimpiin tuloluokkiin, voidaan esim. kunnallis-
veron perusvähennyksen kautta ja toisaalta osinkoverotuksen kiristämisen kautta tehdä oi-
keudenmukaisempaa tulonjakoa. [Puhemies koputtaa] Kaikki on mahdollista myöskin
budjetin sisällä.

15.00 Antti Rinne sd (vastauspuheenvuoro):  Arvoisa puhemies! Valtiovarainministeri
Orpo, te olette huonosti tutustunut sosiaalidemokraattisen puolueen vaihtoehtobudjettiin
2016—2017 [Ben Zyskowicz: Ja mistä syystä?] ja nyt tulette tutustumaan toivottavasti pa-
remmin vuoden 2018 vaihtoehtobudjettiin. Kaikissa näissä vaihtoehtobudjeteissa sosiaali-
demokraatit ovat ottaneet vähemmän velkaa kuin hallitus ja olemme kyenneet tekemään
politiikkaa, jossa eriarvoiset päätökset, joita hallitus on tehnyt, on voitu kumota, perua. Me
olemme peruneet niitä esityksiä, jotka te olette tehneet koulutusleikkauksiin, jotka te olette
tehneet eläkeläisille, lapsiperheille, työttömille. Teidän politiikkaanne eriarvoistaa suoma-
laista yhteiskuntaa, lisää tuloeroja, kasvattaa tuloeroja vahvasti.

Arvoisa valtiovarainministeri, kun te suostutte siihen, että kiinteistöveron alarajan nos-
toa ei toteutetakaan, niin onko teillä tosiasiassa jotakin lapsiperheitä vastaan, kun te ette
suostu lapsiperheitten, yksinhuoltajien, kaksilapsisten yksinhuoltajaperheitten [Puhemies
koputtaa] veronkiristystä perumaan? Voisitteko te suostua siihen, jos eduskunnassa se teh-
dään?

15.02 Timo Heinonen kok (vastauspuheenvuoro): Arvoisa herra puhemies! Ne, jotka oli-
vat 2011 hallitusneuvotteluissa, voivat varmasti sen vahvistaa, että tätä 50—50-jakoa, mis-
sä veroja haluttiin kiristää, kokoomus vastusti ja sosiaalidemokraattien vaatimuksesta se
silloin tuli, ja me tiedämme, minkälaista tulosta se teki. [Pia Viitanen: Tuloerot pieneni!]
16



Pöytäkirjan asiakohta PTK 109/2017 vp
Lapsemme maksavat nämä velkamiljardit, myös ne velkamiljardit, jotka otettiin ministeri
Rinteen aikana.

Miten tämä hallitus nyt panostaa lapsiperheisiin? [Välihuutoja vasemmalta] Tämä hal-
litus panostaa lapsiperheisiin merkittävästi: 5-vuotiaiden maksuttoman varhaiskasvatuk-
sen kokeilu, peruskoulun tasa-arvoon panostetaan ja aivan merkittävänä, paljon tehok-
kaampana keinona lapsiperheille tehdään nyt varhaiskasvatusmaksujen kevennys, joka tuo
6 700 perhettä maksuttoman varhaiskasvatuksen piiriin ja keventää aivan tavallisen suo-
malaisen perheen varhaiskasvatusmaksuja jopa [Puhemies koputtaa] yli 1 200 euroa vuo-
dessa. Se on perhepolitiikkaa parhaimmillaan.

15.03 Seppo Kääriäinen kesk (vastauspuheenvuoro):  Arvoisa puhemies! Lisäbudjetti
omalta osaltaan varmistaa ja vankistaakin talouden käännettä — tänään on tullut jälleen
mukavia tietoja työllisyyden parantumisesta.

Herra valtiovarainministeri, työmarkkinaratkaisuilla on ollut iso merkitys siinä, että ta-
louden käänne on tänä päivänä tosiasia. Hallitushan ei puutu työmarkkinaratkaisuihin eikä
-neuvotteluihin. Sen ei pidäkään puuttua, mutta aina voi kysyä: herra valtiovarainministe-
ri, miltä nyt näyttää tämä työmarkkinapoliittinen tilanne, koska sillä on kyllä aika iso mer-
kitys jatkon kannalta, jatkuuko tämä hyvä nousu vai tuleeko joitakin pahoja takaiskuja?

Toisekseen tämä hallituksen satokatopäätös, kadon korvaaminen tuollakin tavalla, on
kyllä erittäin merkittävä asia ihan materiaalisestikin, mutta tietysti henkisesti se kertoo, mi-
ten hallitus suhtautuu paitsi viljelijän työhön myös ylipäätään siihen työhön, mikä liittyy
meidän omavaraisuuteemme ja huoltovarmuuteen ja kansalliseen turvallisuuteen. Se on oi-
kea linja ja yhdistää meitä suomalaisia, mutta kyllä kannattavuudessa on vielä tosi paljon
töitä.

Toinen varapuhemies Arto Satonen:  Ja tässä vaiheessa otamme ministerien vastauspu-
heenvuoroja. Ministeri Orpo, 5 minuuttia.

15.04 Valtiovarainministeri Petteri Orpo:  Arvoisa puhemies! Edustaja Laukkanen
käytti hyvän puheenvuoron täällä todeten sen, että on aika puhua myöskin niistä positiivis-
ta asioista. Ja kyllähän kaiken tämän kitkeryyden keskellä kannattaa muistaa se, että ihan
oikeasti talous kasvaa. [Antti Lindtmanin välihuuto] Ihan aidosti Suomen talous on aivan
eri vauhdissa kuin vielä vuosi sitten, puhumattakaan siitä, [Krista Kiurun välihuuto] missä
tilanteessa oltiin kolme vuotta sitten. Se ei siitä miksikään muutu, vaikka mitä sieltä todis-
taisitte: talous kasvaa, työllisyys kasvaa. [Välihuutoja sosiaalidemokraattien ryhmästä] —
Arvoisat sosiaalidemokraatit, erityisesti: hyvinvointiin, tulonsiirtoihin, heikoimmista huo-
lehtimiseen, lapsiperhepolitiikkaan ei ole varaa, jos ei ole tervettä julkista taloutta, ei ole
varaa, jos ei ole korkeaa työllisyysastetta. [Pia Viitanen: Siksi me otamme vähemmän vel-
kaa kuin hallitus!] Tämä on se, mihin me pyrimme, millä tiellä olemme, ja hyvällä tiellä
olemmekin. Tunnustan sen, että työ on kesken, me jatkamme. Mutta jos katsottaisiin, mitä
te olitte mieltä vuosi sitten hallituksen talouspolitiikasta, niin meillä ei pitäisi olla minkään-
näköistä talouskasvua tällä hetkellä. Te olitte täysin väärässä. Toisin sanoen, sitten ne kei-
not, joita te olette esittäneet, esimerkiksi perhevapaauudistus kärjessä, on nyt laitettu liik-
keelle. Kyllä, siinä on kuunneltu eduskuntaa ja laajasti yhteiskuntaa. Erinomainen asia, että
se on nyt liikkeellä. Odotetaan siitä hyviä tuloksia.
17



Pöytäkirjan asiakohta PTK 109/2017 vp
Mutta positiivisuutta, hyvät ihmiset. Talous on myöskin psykologiaa, sen verran tiedän
kansantaloustieteitä lukeneena, että siihen vaikutetaan positiivisuudella ja hengellä, uskol-
la tulevaan. Ja tietenkin meidän tehtävämme on luoda pohjaa sille tulevalle. Siksi on esi-
merkiksi muuntokoulutukseen nyt 10 miljoonaa euroa. Me valmistelemme tällä hetkellä
Akatemian lippulaivahankkeiden rahoitusta valmiiksi, Tekesin kasvumoottoreita, ammat-
tikorkeakouluille annettiin rahaa t&k-investointeihin ja niin edelleen. Tehdään nyt, kun vä-
hän liikkumavaraa on, täsmää tulevaisuuteen, koulutukseen. Ruvetaan kuromaan kiinni
sitä osaamisvajetta, mikä meillä on, ja mennään oikeaan suuntaan tulevaisuuteen katsoen.
[Antti Lindtman: Mites ne veronkiristykset?]

Mitä tulee työmarkkinatilanteeseen, se on tuhannen taalan kysymys. Minä lähden siitä,
että työmarkkinakentässä on vastuullista väkeä. Vaikka tupoa ei ollakaan tekemässä, ol-
laan liittokierroksella, niin on vastuullista väkeä, jotka tietävät sen, [Kari Uotilan välihuu-
to] että ratkaisujen pitää olla kilpailukykyä ja työllisyyttä tukevia — siis kilpailukykyä ja
työllisyyttä tukevia — jotta Suomessa on hyvinvointia ja työpaikkoja myöskin tulevaisuu-
dessa. Siihen tarvitaan hyvää keskustelua ja vähemmän kevätjuhlaliikkeitä. Minusta tun-
tuu, että nyt on vielä tämä tyypillinen asemaanajovaihe, mutta toivon, että ne ratkaisut mal-
tillisesti ja työllisyyttä ja talouskasvua tukien sieltä ulos tulevat.

Mitä tulee muutamiin yksittäisiin heittoihin: 
Ensinnäkin tästä maatalouspolitiikasta, kun viitattiin Kokoomusnuoriin, ei sen enem-

pää, totean vain, että Demarinuorten puheenjohtaja Näkkäläjärvi on vaatinut tämän 25 mil-
joonan euron käyttämistä ihan muihin tarkoituksiin kuin maatalouden auttamiseen. Että se
siitä, arvon sosiaalidemokraatit. [Antti Lindtman: Eli 1—1 vai?] 

Mutta nyt meidän täytyy saada notifioitua energiaveronpalautusjärjestelmä. Siitä kes-
kustelin maatalouskomissaari Hoganin kanssa. Oli hieno huomata, että ministeri Leppä oli
tehnyt erinomaista työtä ja komissaari oli hyvin perillä Suomen vaikeasta tilanteesta. Toi-
vottavasti tämä asia saadaan mahdollisimman nopeasti hoitoon ja rahat tilille, koska niitä
varmasti nyt tarvitaan.

Tampereen monitoimiareena, puolen miljardin rakennushanke, upea hanke Tampereel-
le. Toivon, että vastaavaa aktiivisuutta on myöskin muualla. Jos hankkeita on perusteltu —
ne katsotaan tapauskohtaisesti ja katsotaan, mikä on mahdollista — käytetään veikkaus-
voittovaroja. [Antti Lindtman: Raitsikka Turkuun!]

Elikkä vielä palaan tähän henkeen. Nyt minusta tuntuu, että edustaja Arhinmäki suoras-
taan kehui hallitusta, kun sanoi, että emme ole onnistuneet "sössimään" tätä kasvua — pis-
tin tämän muistikirjaani ylös. Tällä lisäbudjetilla me haluamme antaa vauhtia sille hyvälle
kasvulle, tälle hyvälle kehitykselle. Me teemme nämä panostukset kehyksen sisällä. Lai-
nanotto pienenee merkittävästi siitä, mitä viime vuonna suunniteltiin. Me annamme vauh-
tia sille hyvälle esitykselle, muun muassa ne laivanrakennuksen tuet, ne takaavat länsiran-
nikon telakoiden ja alihankkijayritysten työt pitkälle 20-luvulle. Tuhansien ja tuhansien
työmiesten ja -naisten työpaikat ovat kiinni näistä päätöksistä. Minä olen erityisen tyyty-
väinen, että me voimme tehdä tänä päivänä tällaisia päätöksiä, että ei tarvitse puhua siitä,
miten me voimme pelastaa nuo telakat.

Arvoisa puhemies! Koen tästä keskustelusta, että itse lisätalousarvioesitykseen salissa
ollaan melko tyytyväisiä, samoin talouden kasvuun, [Antti Lindtman: Ei vastausta?] mutta
sitten onkin paljon yksityiskohtia, joista jatkamme [Puhemies koputtaa] hyvää keskuste-
lua. 
18



Pöytäkirjan asiakohta PTK 109/2017 vp
Toinen varapuhemies Arto Satonen:  Tässä vaiheessa ministeri Leppä, 3 minuuttia.

15.09 Maa- ja metsätalousministeri Jari Leppä: Herra puhemies! Hallitus haluaa, että
myös elintarviketalous on kasvun ala yhtenä osana kokonaisbiotaloutta, ja sillä tiellä nyt
ollaan ja sen eteen vahvasti töitä tehdään. On ihan selvää, että jos me joudumme mene-
mään jatkuvasti kriisipaketista toiseen, ei se ole kestävää, ei se ole kannustavaa, ei se ole
pitkäjänteistä, mitä tämä ala tarvitsee, näitä kaikkia. Siksi markkinoiden toimivuus on kai-
ken a ja o ja viennin edistäminen ja viennissä onnistuminen on kaiken a ja o, jotta tämä
myös tapahtuu. Mutta on selvää myös, että tämmöisenä aikana, jolloinka poikkeukselliset
olosuhteet, täysin poikkeukselliset olosuhteet ovat olleet, myöskin sitä pieneltä osin helpo-
tetaan, ja siksi tuo 25 miljoonaa. 

Makerasta elikkä Maatilatalouden kehittämisrahastosta huolehtiminen: Se on tärkeä vä-
line, jotta me saamme investointeja, ja sillä vivutetaan nimenomaan niitä investointeja.
Maatalous investoi joka vuosi puolen miljardia ja ylikin — joka vuosi — ja sillä panoksel-
la, mikä Makerasta siihen käytetään, on erittäin iso vipuvaikutus tältä osin, ja se pitää yllä
myöskin meidän huoltovarmuuttamme. Toinen asia ja toinen puoli, mihin ministeri Orpo
jo viittasi, on tietysti EU:n kriisirahasto ja ne mahdollisuudet tähän ahdinkoon sieltä jota-
kin helpotusta saada. Ne käydään lävitse tarkkaan, ja myöskin siellä on se sama toive meil-
lä kuin näiden hallituksen kansallistenkin toimien osalta: että saataisiin rahat nopeasti tilil-
le. Elikkä viljelijät tarvitsevat nyt ne rahat, ja ne pyritään saamaan tileille niin nopeasti kuin
se ikinä vain mahdollista on. 

Totta on myös se, mitä täällä jaoston puheenjohtaja Wallin sanoi, että meillä on hallituk-
sen pitkän aikavälin suunnitellut leikkaukset, jotka edelleenkin kohdistuvat maatalouteen.
Siellä on 10 miljoonan leikkaus, jota me pystyimme pienentämään tähän summaan siitä ai-
kaisemmasta suunnitellusta. Se sisältyy tähän lisäbudjettiin. Mutta leikkaus on leikkaus
edelleenkin, se on ihan selvä asia, ja se on tunnustettava, ja se on huono asia tähän talous-
tilanteeseen. 

Petovahingoista: Ne ovat kasvaneet, siitä ei päästä yli eikä ympäri, samoin muiden rau-
hoitettujen eläinten aiheuttamat vahingot. Me olemme aika lailla tapissa myöskin korvaus-
ten osalta, joita me olemme EU:sta saaneet oikeuden maksaa, 10 miljoonaa euroa, ja siksi
me tarvitsemme myöskin toimia, joilla me voimme tehokkaammin estää näitä vahinkoja
tapahtumasta. Se on ihan päivänselvä asia, ja niitä toimia etsitään. On selvää, että kun pu-
hutaan varsinkin tiukasti suojeltujen eläinten poistamisesta, niiden kannan rajoittamisesta,
me joudumme aina käymään keskustelut myöskin komission kanssa. Sitä työtä me teem-
me jatkuvasti, jotta niitä vahinkoja olisi vähemmän ja jotta säilyy myöskin se turvallisuus,
jonka pitää olla joka puolella Suomea samanlainen. 

Toinen varapuhemies Arto Satonen: Nyt on vielä mahdollisuus pyytää V-painiketta pai-
naen ja seisomaan nousten debattipuheenvuoroja. Käymme siis vielä yhden debattikierrok-
sen.

15.13 Merja Mäkisalo-Ropponen sd (vastauspuheenvuoro):  Arvoisa puhemies! Halli-
tuksen esityksen määrärahalisäykset kohdistuvat enimmäkseen jo positiivisessa talouske-
hityksessä oleviin eli niin sanottuihin positiivisen rakennemuutoksen aloihin ja seutuihin.
Samaan aikaan esitys lupaa hyvin vähän esimerkiksi edelleen korkeiden työttömyysluku-
jen kanssa painiville Itä- ja Pohjois-Suomelle. Olisin todella toivonut hallitukselta alueel-
19



Pöytäkirjan asiakohta PTK 109/2017 vp
lisia ja räätälöityjä kasvupaketteja tukemaan maan eri alueiden kasvua. Tämä olisi ollut sitä
hyvää aluepolitiikkaa. Hyvin kohdennetuilla pienilläkin panostuksilla olisi suuri positiivi-
nen vaikutus uusien työpaikkojen luomisessa esimerkiksi edelleen korkean työttömyyden
Pohjois-Karjalassa.

15.13 Markku Pakkanen kesk (vastauspuheenvuoro):  Arvoisa herra puhemies! Itsekin
kuulun niihin, jotka kiittelevät tätä lisätalousarvioesitystä kokonaisuudessaan. Siinä on
kiinnitetty työllisyyteen hyvin huomiota, ja esimerkiksi palveluala on koko Suomessa sel-
lainen kasvava ala, missä työpaikkoja syntyy hyvin tällä hetkellä lisää.

Ministeri Leppä, kerroitte juuri tuossa, että näihin satovahinkoja aiheuttaviin eläimiin
kuuluva korvausasia on tapissa tällä hetkellä. Kysyisinkin, voitaisiinko kenties miettiä jo-
takin torjuntakeinoa vahinkojen karsimiseksi. Itse olen tuolta Kouvolasta, ja meillä Elimä-
ellä on arvioitu, että kun valkoposkihanhien yksi lauma on 300 000 yksilöä yhdellä pel-
toaukealla, niin tämmöiset lintumäärät eivät voi missään nimessä olla enää mitään harvi-
naisia yksilöitä, ja ne määrät ovat sitä luokkaa, että [Puhemies koputtaa] tuhot ovat jo mer-
kittäviä. Voisiko tätä kantaa jollakin rajoittaa?

15.15 Anders Adlercreutz r (vastauspuheenvuoro):  Ärade talman! Tässä todettiin, että
päivähoitomaksut ovat alenemassa, ja se on tietenkin hieno asia, että hallitus näiltä osin on
muuttanut kantaansa siitä korotusaikomuksesta, joka vielä oli voimassa tässä jokin aika sit-
ten. On myöskin hyvä, että tätä reikää kuntien taloudessa ei nyt aiota tilkitä sillä, että nos-
tetaan joidenkin kuntien kiinteistöveroa. Se olisi ollut kovin lyhytnäköistä politiikkaa kai-
ken kaikkiaan.

Kun keskusteltiin subjektiivisen päivähoito-oikeuden poistamisesta pari vuotta sitten,
[Ben Zyskowicz: Ei sitä ole poistettu!] niin oli erinäisiä arvioita siitä, minkälainen säästö
siitä tulee. No, nyt ei tarvitse enää arvata. Kuntaliiton tekemän kuntabarometrin mukaan
säästön arvioidaan olevan vuositasolla ensi vuonna noin 10 miljoonaa euroa, eli se on ko-
vin vähän suhteessa päätöksen vakavuuteen [Puhemies koputtaa] suomalaista päivähoito-
järjestelmää ajatellen. [Krista Kiuru: Se oli ideologinen päätös!] Voisitteko arvioida tätä
asiaa tässä valossa uudelleen? 

15.16 Sanna Lauslahti kok (vastauspuheenvuoro):  Arvoisa puhemies! Lapsiperheet ja
osaaminen ovat hallituksen valinta, ja siltä osin voi todeta tässä ja korjata, että jokaisella
lapsella on oikeus osa-aikaiseen subjektiiviseen päivähoitoon eli käytännössä varhaiskas-
vatukseen.

Kun täällä on pohdittu, mitä hallitus tekee, tekeekö rakenteellisia uudistuksia, nostaisin
esille, että tekee, ja jos ajatellaan työttömyyttä, hallitus tekee siltä osin täsmätoimia. Muun-
tokoulutus, johon kohdennetaan 10 miljoonaa euroa, on käytännössä kuin kaksi kärpästä
samalla iskulla. Samalla vähennetään työttömyyttä, ja samalla poistetaan niitä pullonkau-
loja, jotka ovat kasvun esteenä. Myöskin kasvu on keino auttaa niitä, jotka ovat vähäosai-
sempia, joilla on heikompi tilanne myöskin alueellisesti.

Ajatellaan tilannetta, jossa elämme. Elämme täydellistä työn murrosta, jossa on termejä
"keinoäly", "alustatalous", "CRISPR", "geeniteknologia" ja niin edelleen. Emme olisi ehkä
kuvitelleetkaan kymmenen vuotta sitten, että nämä termit [Puhemies koputtaa] ovat tätä
päivää. Se kertoo tarpeesta muuntokoulutukselle.
20



Pöytäkirjan asiakohta PTK 109/2017 vp
15.17 Mika Niikko ps (vastauspuheenvuoro): Arvoisa puhemies! Tässä hallituksen lisä-
talousarviossa on ihan hyviäkin asioita. Olen kiitollinen siitä, että valtiovarainministeriö
on ottanut kuuleviin korviin poliisien huolet niistä määrärahoista ja sitten myös Rajavartio-
laitoksen huolen uusista ilma- ja vartioalusten hankinnoista — siihenkin on kohdistettu yli
4 miljoonaa euroa rahaa — ja siinä mielessä kiitän tästä tietysti jaoston puolesta.

Olisin kiinnittänyt huomiota myös tähän asiaan, kun hallitus nytten tässä lisätalousarvi-
ossa Tekesin avustusten maksatukseen ehdottaa 40 miljoonan euron lisäystä, joka johtuu
julkisen tutkimustoiminnan hankkeiden maksatusten aikaistumisesta. Nämä ovat hyviä
päätöksiä, jotka varmasti lisäävät suomalaista työllisyyttä, ja suunta on aivan oikea. Mutta
olisin esittänyt muutamia ajatuksia siten, että olisi hyvä löytää toisenlaisia instrumentteja
myös esimerkiksi nuorten yrittäjien tukemiseen jonkun rahaston kautta ja saada siihenkin
uskallusta enemmän ja sitten tähän viennin edistämiseen uudenlaisia työkaluja. Tämä ny-
kyinen vienninedistämisjärjestelmä yksistään [Puhemies koputtaa] ei vastaa siihen kysyn-
tään ja tarpeeseen, mitä kuitenkin pienyrittäjillä on.

15.18 Kari Uotila vas (vastauspuheenvuoro): Arvoisa puhemies! Kaksi asiaa. Tästä työ-
markkinakierroksesta: Keväällä kehyskeskustelussa totesin, että jos syksyllä tulee tappelu,
niin pitää kysyä, kuka aloitti. Totesin silloin, että tämä kiky-sopimus elikkä palkansaajien
kyykytyssopimus ja sen rajut iskut palkansaajille — lomarahojen leikkaukset, maksujen
siirtäminen työnantajilta työntekijöiden maksettavaksi, palkaton vuosittainen työajan 24
tunnin pidentäminen — luovat väistämättä paineita siihen työmarkkinakierrokseen, jolla
nyt parhaillaan neuvotellaan. Kun nähtävästi talouspolitiikan arviointineuvostonkin arvi-
on mukaan hallituksen lähtökohta pitkän ajan taloussuunnitelmassa on ollut, että ensi
vuonna työmarkkinakierros on lähellä nollalinjaa, niin pidän kyllä erittäin haasteellisena
tätä, koska palkansaajilla on kyllä täysi oikeus hakea kompensaatiota niille menetyksille ja
niille iskuille, joita kiky-sopimuksen kautta hallitus keskeisenä toimijana [Puhemies ko-
puttaa] heidän niskaansa sälytti.

15.19 Pia Viitanen sd (vastauspuheenvuoro):  Arvoisa herra puhemies! Kyllähän se nyt
vain niin on, että tämä hallitus lisää politiikallaan eriarvoisuutta, ja tämän myönsi viimeksi
pääministeri itse tämän syksyn alussa.

Ministeri Orpo, kai te kuitenkin nyt näette, että ei se välttämättä tunnu hirveän reilulta
jonkun lastentarhanopettajan, opettajan tai hoitajan näkökulmasta, keneltä kokoomus on
nyt leikkaamassa ja leikannut lomarahoja, kun samaan aikaan arvovalinnoilla hallitus an-
taa veronkevennyksiä miljoonaperijöille tai suurten metsäomistusten omistajille. Se ei vain
tunnu reilulta, eikä se sitä ole, ja se on todistus siitä, että kasvu ei kerta kaikkiaan hallituk-
sen mielestä kuulu kaikille.

Mutta nyt, puhemies, tämä on tärkeää: Edustaja Lindtman mielestäni oikein kysyi jo
kaksi kertaa ministeri Orpolta, että jos eduskunnassa halutaan poistaa tämä pieni- ja keski-
tuloisten lapsiperheiden veronkiristys, niin olisitteko valmiit tähän. Olisitteko valmiit pe-
ruuttamaan sen, ettei pieni- ja keskituloisia lapsiperheitä kiristettäisi [Puhemies koputtaa]
lisäveronkorotuksilla? Tähän me haluaisimme vastauksia, ja toivon, että voitte sen tänään
antaa.

15.20 Emma Kari vihr (vastauspuheenvuoro):  Arvoisa puhemies! Kun täällä hallitus-
puolueiden edustajien puheita tästä varhaiskasvatuksesta kuuntelee, niin on vaikea uskoa,
21



Pöytäkirjan asiakohta PTK 109/2017 vp
että sama hallitus on juuri aikaisemmin vienyt läpi tasa-arvoisen päivähoito-oikeuden lak-
kauttamisen ja päivähoitolapsiryhmien kasvattamisen. Me edelleen kuulemme jatkuvasti
asiantuntijoilta, kuinka nämä päätökset, nämä leikkaukset, nämä heikennykset ovat osu-
neet juuri niihin kaikista heikoimmassa asemassa oleviin lapsiin, juuri niihin lapsiin jotka
olisivat tukea tarvinneet kaikista eniten. Tämä on asiantuntijoiden hyvin laajasti jakama
yhtenäinen näkemys, ja nämä säästöt ovat jääneet täysin mitättömiksi, eli kyllä tässä pitäi-
si tehdä korjausliike.

Mitä tulee tähän maksuttoman varhaiskasvatuksen kokeiluun: Äärimmäisen hyvä asia.
Tämä hallitus laittaa tähän 5 miljoonaa euroa. Me olemme Helsingissä käymässä paraikaa
budjettineuvotteluja, ja pelkästään Helsinki eli yksi ainoa kunta on laittamassa maksutto-
maan varhaiskasvatukseen 10 miljoonaa vuodessa eli kaksi kertaa enemmän — yksi ainoa
kunta — kuin tämä hallitus.

15.21 Kimmo Kivelä si (vastauspuheenvuoro): Puhemies! Valitettavasti tämäkin keskus-
telu osaltaan todistaa siitä, että kansalaisia politiikka ei kiinnosta, tahallaan ymmärretään
väärin. Oppositiossa on niin ihanaa kannattaa kaikkia hyviä asioita ja vastustaa kaikkia
huonoja ja sanoa, että me olemme puhtaita ja aatteellisia ja te olette ahtaita ja puutteellisia.
[Naurua] Kyllä tilanne on se, että ei tämä aivan näin yksinkertaista ole kuin täällä annetaan
ymmärtää. Toisaalta kyllä näen, että suurista asioista meillä kuitenkin on yhteisymmärrys
esimerkiksi maatalouden ajankohtaiseen kriisiin liittyen, mutta kyllä se niin töykeää on,
kun oppositio syyttää kaikesta, ikään kuin hallitus tekisi kiusallaan tätä kaikkea. Kun hal-
litusta lähdettiin kokoamaan, ajatuksena oli, että hallitus haluaa pelastaa Suomen, [Puhe-
mies koputtaa] jotta sitä jakovaraa sitten aikanaan syntyisi.

15.23 Krista Kiuru sd (vastauspuheenvuoro):  Arvoisa puhemies! OECD ja IMF ovat
suositelleet Suomelle muun muassa, että verotusta pitäisi paremminkin käyttää työkaluna
tuloerojen vähentämiseen ja kaventamiseen, mutta päinvastoin on tehnyt maan hallitus.
Samoin monet asiantuntijat ovat varoittaneet hallitusta siitä, että tuloeroja ei ole pyritty täl-
lä hallituskaudella tasaamaan. Niin kuin jostain syystä näkyy, kokoomuksen linja on muut-
tunut sittemmin Kataisen ja Stubbin kaudesta, koska tällä kaudella nimenomaan yritetään
saada tuloeroja syntymään: nimittäin 37 euroa miinusta puhtaana käteen pienituloisimmil-
le suomalaisille ja 400 euroa suurituloisille lisää. Eikö kasvun pitäisi kuulua kaikille? On
varmasti tämän päivän kysymys, kun jakovaraa syntyy, mihin sitä jakovaraa käytetään. Ei
kai kukaan voi ajatella, että niille ihmisille, jotka vähistään antoivat, jotta suomalaisten ta-
loutta tasapainotettaisiin, [Puhemies koputtaa] ei tule koskaan mahdollisuutta tasoittaa ti-
lejä. Tasoitetaanko tilit?

Toinen varapuhemies Arto Satonen:  Tässä vaiheessa debattia myönnän vielä vastaus-
puheenvuorot seuraaville edustajille: Zyskowicz, Rossi, Meri ja Rinne. Sen jälkeen minis-
terin vastaus, ja sitten mennään puhujalistaan.

15.24 Ben Zyskowicz kok (vastauspuheenvuoro): Arvoisa herra puhemies! Ei meinaa us-
koa korviaan, kun muun muassa demarit ja vihreät vahvistavat, että he ovat sitä mieltä, että
kaikki ne säästöt, joita te olette tässä pari vuotta vastustaneet, pitäisi peruuttaa. Luuletteko
todella, että se olisi Suomen taloudessa sitä vakautta ja ennustettavuutta, jonka ansiosta me
olemme nyt voineet nauttia, myös sen ansiosta nauttia, hyvästä talouden kasvusta? Mutta
22



Pöytäkirjan asiakohta PTK 109/2017 vp
totta kai on myös vähemmän onnistuneita säästöpäätöksiä, ja olen samaa mieltä edustaja
Adlercreutzin ja edustaja Emma Karin kanssa siitä, että tämä päivähoito-oikeuden rajaus
on sellainen asia, joka ei juuri mitään säästänyt ja joka muutenkin on hyvä sopivassa vai-
heessa ottaa uuteen tarkasteluun.

Mitä tulee näihin tuloeroihin, niin tämä edustaja Krista Kiurun mainitsema 3 euroa kuu-
kaudessa pienituloisimmassa desiilissä johtuu merkittävältä osin tupakoinnin verotuksen
kiristämisestä. Oletteko todella sitä mieltä, että mieluummin kiristetään työn verotusta,
[Krista Kiurun välihuuto] että voidaan keventää tupakan verotusta, jotta Gini-kerroin to-
teutuu teidän [Puhemies koputtaa] toivomallanne tavalla?

15.25 Leena Meri ps (vastauspuheenvuoro):  Arvoisa puhemies! Tuossa ministeri Orpo
toi esille, että hän on huolissaan pienituloisista eläkeläisistä, mutta ainakin kun katsoo tätä
hallituksen esitystä 107 ensi vuoden tuloveroasteikosta eläkeläisten osalta, niin kyllä ne
veronkevennykset alkavat sitä tehokkaammin toimia, mitä suuremmassa tuloluokassa ol-
laan, eli nollasummapelilläkin voisi semmoista sisäistä solidaarisuutta harjoittaa. Siinä
mielessä jaan SDP:n kanssa ihan samaa huolta siitä, miten tätä sisäistä solidaarisuutta voisi
harjoittaa ja tätä verotaakkaa jakaa.

Olen sitä mieltä myöskin, samoin perussuomalaisten ryhmä, että lapsivähennystä voitai-
siin ensi vuodelle jatkaa. Toivottavasti oppositiosta löytyy tähän tukea. Meillä tulee ole-
maan vaihtoehtobudjetissa — tulemme sen esittelemään sitten, kun kaikki muutkin ryh-
mät esittelevät — että otamme vähemmän velkaa kuin hallitus, kokonaisverotus on meillä
kevyempää ja nimenomaan se sisäinen oikeudenmukaisuus ja solidaarisuus tulee olemaan
erilaista ja painotamme myös tätä lapsivähennystä.

15.26 Markku Rossi kesk (vastauspuheenvuoro): Arvoisa herra puhemies! Kun kaksi ja
puoli vuotta sitten kävimme hallitusneuvottelut silloisen puheenjohtajan Juha Sipilän joh-
dolla, niin totta kai oli arvioitavana se, kuinka Suomi pystytään nostamaan siitä talouden
kehityksestä, joka oli silloin näköpiirissä, joka oli teidän jäljiltänne, arvoisat sosiaalidemo-
kraatit ja vasemmistoliittokin, vaikka läksitte kesken edellisen hallituksen työskentelyn
pois. Joka tapauksessa silloin nähtiin se, että tämä hallituskoalitio kykenee tekemään uu-
distuksia Suomen kannalta. No, totta kai hallituksessa on aina keskustelua eikä olla asiois-
ta samaa mieltä — niin pitää ollakin. Mutta haluan kyllä hallitusta edelleenkin kannustaa
hallitusohjelmaa noudattamaan, koska se on se vahva tie, jolla pystytään Suomea viemään
eteenpäin niin maatalouden ongelmien kohdalla kuin muidenkin asioiden hoidon kannalta.

Ja arvoisa edustaja Uotila, siirtykää itse siihen viiden tunnin työpäivään ja samalla tasol-
la kuin millä palkat ovat tällä hetkellä, kun puhutte siitä, että ei pitäisi teettää enemmän työ-
tä ihmisillä. [Puhemies koputtaa] Itse uskon siihen, että vain niin Suomi nousee.

15.27 Antti Rinne sd (vastauspuheenvuoro):  Arvoisa puhemies! On hienoa, että talous
kasvaa, siitä me olemme varmasti kaikki tyytyväisiä tässä salissa. Sama koskee sitä, että
työttömyys pikkuhiljaa paranee, työttömyystilanne ja työllisyysastekin kasvaa. Mutta se,
mistä me olemme erittäin huolissamme, minkä takia täällä hallitusta kohtaan tulee niin pal-
jon kritiikkiä, liittyy tähän politiikkaan, jossa te olette tehneet selkeästi arvovalintoja. Te
olette tehneet arvovalinnan sen suhteen, että eriarvoisuutta suomalaisessa yhteiskunnassa
lisätään. Te olette päättäneet leikata opiskelijoilta lähes 100 euroa kuukaudessa, eläkeläi-
siltä satoja euroja vuodessa, työttömiltä toistatuhatta euroa tai tuhansia euroja vuodessa.
23



Pöytäkirjan asiakohta PTK 109/2017 vp
Nämä ovat kaikki poliittisia arvovalintoja, jotka tämä hallitus on tehnyt. Se johtaa eriar-
voistavaan kehitykseen, tuloerojen kasvuun.

Arvoisa valtiovarainministeri, nyt täällä on monta kertaa kysytty teiltä, että kun olette
ollut valmis tämän kiinteistöveron alarajan noston heittämään pois tästä kokonaisuudesta,
niin miksi te ette nyt halua luoda toivoa lapsiperheille, joittenka verotusta te olette kiristä-
mässä. Meillä on yli 100 000 köyhissä perheissä elävää lasta, ja nyt te olette viemässä ve-
rotuksen kautta näitä perheitä vielä entistä heikompaan tilaan ensi vuoden verotuksen osal-
ta. Arvoisa valtiovarainministeri, vastatkaa nyt [Puhemies koputtaa] tähän kysymykseen:
oletteko valmiit siihen, että eduskunnassa voidaan tehdä muutoksia tähän verotuksen epä-
kohtaan?

————

Toinen varapuhemies Arto Satonen: Arvoisat edustajat, tässä vaiheessa ilmoitetaan, että
Puolan tasavallan presidentti Andrzej Duda on saapunut valtuuskuntineen seuraamaan
täysistuntoa. Eduskunnan puolesta toivotan arvoisat vieraat tervetulleiksi eduskuntaan.
[Suosionosoituksia — Andrzej Duda: I don’t want to disturb, so please continue debate! —
Naurua]

————

Toinen varapuhemies Arto Satonen: Nyt keskustelu jatkuu siten, että valtiovarainminis-
teri Orpolla on 3 minuuttia.

15.29 Valtiovarainministeri Petteri Orpo: Arvoisa puhemies! Todella suurella mielen-
kiinnolla kyllä tulen tutustumaan niihin teidän vaihtoehtobudjetteihinne, kun te ne jätätte,
koska kun tässä äsken puheenjohtaja Rinne mainitsi taas säästökohteita, joita olemme teh-
neet, niin minä oletan, että te sitten poistatte nämä säästöt. Haluan nähdä, miten te tasapai-
notatte tämän kokonaisuuden niin, että tässä maassa vielä jonkun kannattaa yrittää ja tehdä
myöskin töitä. Mutta jätetään tämä sitten siihen aikaan, kun te saatte oman esityksenne teh-
tyä.

Vielä tähän väitteeseen eriarvoistavasta politiikasta: Tuloerot budjetin perusteella kas-
vavat 0,01 prosenttia Gini-kertoimessa — siis 0,01 prosenttia Gini-kertoimessa — niin että
ei siitä nyt luulisi näin pitkään jutun juurta riittävän. Se ei ole tilastotieteellisesti eikä muu-
tenkaan merkittävää. Eli vaikka talous kasvaa, tuloerot ovat käytännössä entiset, siis tu-
loerot ovat käytännössä entiset tämän budjetin perusteella. Siitä huolimatta uskallan voi-
mallisesti puolustaa sitä, että pidämme huolta siitä, että kenenkään verotus ei kiristy, ei ke-
nenkään verotus kiristy. [Antti Rinne: Lapsiperheiden verotus kiristyy!] — Verotus ei ki-
risty, työn verotus ei kiristy. [Antti Rinne: Lapsiperheiden verotus kiristyy!] — Työn ve-
rotus ei kiristy, palaamme siihen hetken päästä. — Kenenkään työn verotus ei kiristy eikä
ansiotuloverotus. Se on merkittävää, koska se tukee työn linjaa ja työllisyyttä ja on sitä
kautta parasta hyvinvoinnin turvaamista.

No, sitten tähän lapsivähennysasiaan: Siis eduskunnan valtiovarainvaliokunta aikanaan,
kun te esittelitte tämän lain, oli sitä mieltä lähes yksimielisesti, että se oli huono, että se
osuu huonosti. Me valitsimme nyt tälle rahalle paremman käytön: lähes 7 000 perhettä ko-
konaan nollamaksuluokkaan varhaiskasvatusmaksuissa, ja keskituloisille perheille 1 200
24



Pöytäkirjan asiakohta PTK 109/2017 vp
euroa alennusta vuodessa. Minä tulkitsen tämän niin, että te haluatte perua nämä varhais-
kasvatusmaksujen alentamiset, [Välihuutoja sosiaalidemokraattien ryhmästä] te haluatte
palauttaa 7 000 pienituloiselle perheelle varhaiskasvatusmaksut. Samalla logiikalla minä
tulkitsen tämän näin. [Vastauspuheenvuoropyyntöjä]

Arvoisa herra puhemies! Tämä hallitus tekee hyvää lapsiperhepolitiikkaa. Me uudistam-
me perhevapaat. Se on erittäin tärkeä asia perheiden tasa-arvon, naisten työmarkkina-ase-
man, lasten tulevaisuuden kannalta. Yhä useampi lapsi pääsee varhaiskasvatuksen piiriin,
ja varhaiskasvatukseen panostetaan, sen koulutusta uudistetaan, laatukriteerit on laadittu.
Suomen pitää pitää huolta siitä, että meillä on maailman parasta varhaiskasvatusta. Ja kun
me pidämme huolta talouskasvusta, mahdollisimman moni vanhemmista pääsee töihin ja
meillä on vähemmän pienituloisia ihmisiä ja lapsiperheitä tässä maassa. Tämä on hyvin yk-
sinkertaista. Kannattaa lukea hallitusohjelmaa. Me olemme sitoutuneet sen työllisyys- ja
talouspolitiikan linjaan. Se on parasta lääkettä eriarvoisuuden estämisessä.

Toinen varapuhemies Arto Satonen: Ministeri Leppä, 2 minuuttia.

15.33 Maa- ja metsätalousministeri Jari Leppä: Herra puhemies! Täällä edustaja Pak-
kanen ja myös aiemmin edustaja Oinonen kysyivät, millä tavoin voidaan ennalta ehkäistä
ja torjua eläinten aiheuttamia vahinkoja varsinkin maatalouteen, viljelyksille. Niitä keino-
ja etsitään kaiken aikaa yhteistyössä riistahallinnon kanssa, yhteistyössä ympäristöhallin-
non kanssa, ja niitä toimia tullaan tietenkin tekemään. 

Meillähän on metsästyslaissa logiikka, että kun me toteamme, että joku riistalaji on run-
sastunut, metsästyspainetta voidaan kasvattaa, ja kun se on taantunut, metsästyspainetta
pienennetään, jopa kielletään sen lajin metsästys. Tämä on nimenomaan kestävää riistan-
hoitoa. Ihan samalla tavalla sen pitää olla myöskin niiden lajien osalta, jotka runsastuvat
reilusti ja merkittävästi yli sen, mitä meillä suotuisat suojelutasot edellyttävät. Silloin pitää
arvioida myös muita keinoja. Siksi nämä keskustelut on aloitettu. Niitä käydään sekä meil-
lä kotimaassa kansallisella tasolla että myöskin EU:n suuntaan, jotta näitä vahinkoja pys-
tytään välttämään ja pystytään pitämään kestävällä tavalla kaikista kannoista huolta. Sitä-
hän me tietenkin haluamme, se on ihan päivänselvä asia, ja myöskin sitä, että vahingot ei-
vät nouse yli äyräittensä.

Toinen varapuhemies Arto Satonen: Ja nyt siirrymme puhujalistaan.

15.34 Pia Viitanen sd: Arvoisa herra puhemies! Ministeri Orpolle haluaisin kuitenkin nyt
todeta eriarvoistumiskehityksestä seuraavaa: Te viittasitte tähän 0,04 prosentin Gini-vai-
kutukseen. Tosiasiassa se viittaa vain ja ainoastaan kokonaisveroratkaisuun. Sen sijaan täs-
sä ei ole mukana vielä sitä, että hallitus samaan aikaan tekee esimerkiksi indeksileikkauk-
sia, indeksijäädytyksiä, ja niiden seurauksena lopputulema on — mikä sekin täällä on mai-
nittu — että pienituloisilta viedään sellainen nelisenkymmentä euroa ja suurituloinen sit-
ten saa lisää. Siis käytännössä voitte kuvitella sen tilanteen, että jos ihminen on ihan oi-
keasti pienituloinen, niin jokainen kymppikin, jokainen eurokin on tärkeä euro, ja siksi se
ei ole kovinkaan reilua, että samaan aikaan miljoonaperijät ja muut saavat lisää ja sitten se
pieni ihminen tosiasiassa kärsii. Eli tässä mennään, ja nämä arvovalinnat ovat hyvin ikäviä.

Toiseksi, te puhuitte lapsiperheiden verotuksesta. Ministeri Orpo joutuu nyt poistu-
maan, mutta toivon, että tutustutte vielä tähän, mitä sanon seuraavaksi. Nimittäin vaikka
25



Pöytäkirjan asiakohta PTK 109/2017 vp
kovasti nyt tunnutte olevan sitä mieltä, että pieni- ja keskituloiset lapsiperheet eivät teidän
mielestänne tarvitse tämän vuoden tason veroja vaan niitä voitaisiin ihan hyvin kiristää,
niin sanon kyllä suoraan, että en minä ole ainakaan kuullut keltään lapsiperheeltä kovin-
kaan huonoa palautetta siitä lapsivähennyksestä, joka nyt ollaan poistamassa. Päinvastoin,
kyllä ne lapsiperheet siellä, kun juttelemaan tulevat, pitävät ihan hyvänä, että heidän vero-
tuksensa on hieman keveämpää voinut tämän lapsivähennyksen kautta olla. Toivoisin sik-
si, että hallitukselta olisi löytynyt sydäntä peruuttaa nämä pieni- ja keskituloisten lapsiper-
heiden veron kiristykset, koska se on asiallisesti väärin, ja sitten on myös hyvin ikävää, kun
samaan aikaan sanotaan, että kenenkään verotus ei kiristy. Kyllä se nyt kiristyy, ja miksi
sitten nimenomaan tarvitsee olla niin, että se on tämä lapsiperhe, jolle kaiken kaikkiaan
näin käy.

Haluaisin vielä sen sanoa tähän kokoomuksen ja hallituksen logiikkaan, että kun perus-
telette nyt tätä, että te keksitte paremman, te keksitte päivähoitomaksujen kevennyksen,
niin se on hyvä asia, mutta historiahan tässäkin oli, että aluksi te halusitte korottaa päivä-
hoitomaksuja. Te halusitte korottaa. Oppositiosta kritisoimme tätä kovin, ja lopputulos oli
hyvä: niitä ei koroteta vaan pienennetään. Se on aivan oikein. No, vastaava logiikka löytyi
kiinteistöverosta. Vielä kaksi viikkoa sitten hallitus ja kokoomus halusivat nimenomaises-
ti pakkonostaa kiinteistöveroa alarajojen nostolla, ja nyt ei enää haluta. Eli kun tässäkin
suhteessa logiikka meni sinänsä oikeaan suuntaan, että perutaan näitä huonoja aikomuk-
sia, niin miksi nyt tässä vaiheessa hallitus ei voisi tehdä samalla lailla, ja jos on aikonutkin
kiristää pieni- ja keskituloisten lapsiperheiden verotusta, niin eikö sitä nyt voisi perua?
Tätä yritimme jälleen kerran debatissa kysyä, ja täytyy kyllä sanoa, että minulle pettymys
oli ministeri Orpon äskeinen ikään kuin vastaus, jolloin hän suorastaan sanoi, että kaikki on
hyvin ja valinnat ovat oikeita ja ilmeisesti perumisia ei tule. Mutta kyllä minä vielä vetoai-
sin siihen, että tämä tässä lisätalousarviossa tapahtuisi ja talousarvion käsittelyssä ylipää-
tään, kun täällä eduskunnassa koko syksyn tulemme vielä jatkamaan näitä talousasioita
kaiken kaikkiaan.

Toistan vielä sen, että kun kysymme, kuuluuko kasvu kaikille, on mielestämme ollut
väärin vastata, että niin se kuuluukin, edustaja Rossi. [Markku Rossi: Kyllä!] — Niin te
vastaatte, mutta mitä te sanotte sille pienituloiselle julkisen sektorin työntekijänaiselle, sil-
le hoitajalle, sille lastentarhanopettajalle, sille kätilölle, siivoojalle, laitosapulaiselle, ke-
nelle kasvusta kuuluu vain lomarahan leikkaus? Mitä te heille sanotte? — Minun mieles-
täni tämä ei vain ole oikein, ja siksi olisi hyvin perusteltua, hyvin perusteltua, tässä tapauk-
sessa myös miettiä asiaa uudestaan, ja kun kasvunäkymät ovat sinänsä hieman paremmat,
niin voisi sitten päätyä siihen, että tulevat leikkaukset lomarahoihin perutaan. Tämä olisi
viisasta talouspoliittisestikin, puhemies, siksi, että varmasti se ostovoima näiden lomara-
hojen myötä olisi ihan tarpeen paitsi näille perheille itselleen, myös Suomen kansantalou-
delle ja sille, että ihmisillä olisi kuitenkin jonkin verran enemmän varaa tietyllä tavalla ku-
lutusta kaiken kaikkiaan pitää yllä.

Puhemies! Haluan tähän ihan lopuksi vain sanoa sen, että siitä huolimatta, että talous
kasvaa, vientivetoa tulee maailmantaloudesta ja tässä suhteessa tietenkin näkymä on hyvä,
niin synkät pilvet ovat valitettavasti tulevaisuutta ajatellen siinä suhteessa olemassa, että
viimeksi tänään valtiovarainvaliokunnassa kuulimme sen tiedetyn arvion siitä, että hallitus
ei tule mitä suurimmalla todennäköisyydellä pääsemään työllisyystavoitteeseensa. Ja vaik-
ka nyt näyttäisi, että alijäämätavoitekin hieman helpottaa ennustetusta, niin jälleen jo
26



Pöytäkirjan asiakohta PTK 109/2017 vp
vuonna 2019 olemme aiottua synkemmissä lukemissa ja jo silloin jäämme jälleen kerran
jälkeen esimerkiksi hallituksen omista tavoitteista alijäämän suhteen.

Toinen varapuhemies Arto Satonen:  Tässä vaiheessa mitään laajempaa debattia ei ava-
ta, mutta myönnän vastauspuheenvuorot edustajille Lauslahti ja Rossi ja sitten mahdolli-
sesti varsinaisen puheenvuoron käyttäjälle.

15.40 Sanna Lauslahti kok (vastauspuheenvuoro):  Hyvä puhemies! Edustaja Viitaselle:
Uusi sivu on käännetty hallituksen kirjassa. Se sivu on sellainen, joka kohdentaa katseet
lapsiperheisiin, pieni- ja keskituloisiin lapsiperheisiin. Ensinnäkin kiinteistöveron alennus
kohdentuu ennen kaikkea pääkaupunkiseudulla ja kaupunkiseuduilla asuviin lapsiperhei-
siin, joilla sattuu olemaan hyvinkin korkeat verotusarvot, joista syntyy hyvinkin paljon li-
sää menoja heidän rahankäyttönsä kannalta. Lisäksi, jos otetaan varhaiskasvatusmaksut,
tämän vuoden varhaiskasvatusmaksut tarkoittavat satoja ja satoja euroja enemmän yksin-
huoltajaperheen käytettävissä oleviin tuloihin. Ensi vuoden osalta meillä on edessä 1 200
euroa juuri sinne vähävaraisempiin lapsiperheisiin — 1 200 euroa, se on, kuulkaa, iso ra-
hasumma pienituloiselle lapsiperheelle.

15.41 Markku Rossi kesk (vastauspuheenvuoro): Arvoisa herra puhemies! Edesmennyt
presidentti Koivisto taisi joskus muistella niin, että talouspolitiikka on todella vaikea laji ja
se on vähän yhtä vaikeaa kuin traktorin oikaiseminen peruuttaessa, kun sen saa menemään
niin kuin vinkkeliin. Tämä hallitus oikaisee sitä vinkkeliä. Onneksi me ajamme eteenpäin,
koska sinnepäin se on helpompaa kyllä, todellakin. Näin ollen katson edelleenkin, että
tämä talouspolitiikan linja, joka koskettaa kaikkia suomalaisia aivan samalla lailla, tavalla
tai toisella, on se oikea tie, jota mennään eteenpäin.

Sitten, edustaja Viitanen, te sanoitte lomarahojen leikkauksesta. Verotuksessa on tultu
vastaan, ja se on käytännön keino, millä yhteiskunta on osallistunut, palkansaaja on osal-
listunut ja saattanut sitä hyötyä sitten toimijoiden piiriin. Se on ollut konkreettista: esimer-
kiksi sairaanhoitopiireissä ei ole tarvinnut irtisanoa väkeä, vaan on pystytty toimimaan ta-
loudellisesti ja kannattavasti. Suosittelen teille käyntiä esimerkiksi Suomen Pankissa. Pää-
johtaja Liikanen varmaan antaa mielellään myös talouspolitiikkaan liittyviä näkökulmia
käyttöönne.

15.43 Pia Viitanen sd (vastauspuheenvuoro): Arvoisa puhemies! Kyllä tämä on valitetta-
vasti nyt, edustaja Rossi, melkeinpä todettava teille, että tämän hallituksen parhaita paloja
ovat olleet peruutukset, valitettavasti. Ne parhaat palat ovat olleet peruutukset, eli huonoja
päätöksiä on peruttu lähtien vaikka aikanaan eläkkeensaajien asumistuen leikkauksista
päätyen vaikka juuri tähän kiinteistöveron pakkonoston peruutukseen. Nämä peruutukset
ovat kyllä hallituksen parhaita paloja. Ja koska hallitus näyttää parhaat palansa peruuttaen,
niin toivoisin vakavasti, että peruuttaisitte nyt hoitajien ja opettajien ja lastentarhanopetta-
jien, siivoojien lomarahaleikkaukset ja myös peruuttaisitte tämän lapsiperheiden veron-
kiristyksen. Nimittäin meidän mielestämme se on hyvin ikävää, edustaja Lauslahti, että
kun hallitus nyt kääntää uuden sivun lapsiperheiden osalta, niin heti ensimmäisenä sieltä
sivulta tulee, että verotuksenne kiristyy. Samaan aikaan kun sanotaan, että kenenkään ve-
rotus ei kiristy, niin kyllä, pieni- ja keskituloisten lapsiperheiden verotus kiristyy [Puhe-
27



Pöytäkirjan asiakohta PTK 109/2017 vp
mies koputtaa] monin tavoin, asumiskustannukset nousevat, ja eivät nämä kaikki nyt pelk-
kää hyvää tiedä.

Toinen varapuhemies Arto Satonen:  Seuraavaksi palaamme puhujalistaan.

15.44 Mats Nylund r: Värderade talman, arvoisa puhemies! Mennyt kasvukausi on ollut
erittäin vaikea. Vaikeista korjuuoloista kärsineiden viljelijöiden tukemiseksi hallitus on
päättänyt tukea vaikeassa sadonkorjuutilanteessa olevia viljelijöitä 25 miljoonan euron pa-
nostuksella. Tämä on oikein hyvä ja tulee tarpeeseen. Uutta rahaa kohdennetaan 15 miljoo-
naa euroa ja tämän lisäksi Makeraan jo päätetyistä varoista kohdennetaan uudelleen 10
miljoonaa euroa akuutin kriisin helpottamiseksi. Rahat käytetään energiaverojen palautuk-
sen korottamiseen. 

Päätös maanviljelijöiden tuista on kiitettävä ja tuo varmasti osittaista helpotusta maan-
viljelijöille. Mennyt vaikea kasvukausi on kuitenkin vain jatkoa monelle taloudellisesti
vaikealle vuodelle. Meidän tulisikin miettiä myös jatkoa ja sitä, mitä me voisimme tehdä
maanviljelijöiden ahdingon helpottamiseksi ja maanviljelyn edellytysten parantamiseksi.
Luken arvion mukaan maatilojen yrittäjätulo romahtaa tänä vuonna viime vuodesta yh-
teensä 100 miljoonaa euroa 409 miljoonaan euroon. Vuonna 2010 maatilojen yrittäjätulo
oli vielä noin 900 miljoonaa euroa. Palkaksi jää Luken mukaan tänä vuonna alle 6 000 eu-
roa per tila. Vaikka tulojen romahtaminen johtuu tänä vuonna osin heikosta kasvukaudes-
ta, tulokehitys on ollut samansuuntainen koko 2000-luvun. Perimmäinen syy viljelijöiden
ahdinkoon ja tulojen syöksykierteeseen löytyy markkinoilta, joilla tuottajien heikko asema
elintarvikeketjussa sekä alhaiset tuottajahinnat syövät maanviljelijöiden tuloja. Meillä tuo-
tetaan Euroopan puhtainta ruokaa Euroopan alhaisimmilla tuottajahinnoilla, ja tämä on ai-
van käsittämätöntä ja kestämätöntä. Jos haluamme turvata maanviljelyn tulevaisuuden,
meidän tuleekin puuttua näihin markkinoiden epäkohtiin. Ministeri Leppä ja koko hallitus
ovat tehneet hyviä avauksia, joihin lukeutuu elintarvikemarkkinalakia valmisteleva työ-
ryhmä ja ruoka-asiamiehen viran perustaminen. Näitä avauksia markkinoiden epäkohtien
parantamiseksi toivon lisää.

Lisäksi voisimme pohtia, mitä voisimme tehdä maanviljelijöiden turvaverkon paranta-
miseksi, Suomessa kun maanviljelijöillä ei ole ollut toimivaa turvaverkkoa sen jälkeen kun
satovahinkolaki lakkautettiin vuonna 2015. Nykyinen järjestelmä, joka perustuu vapaaeh-
toisiin ja markkinalähtöisiin vakuutuksiin, ei toimi kunnolla, sillä vakuutukset ovat kalliita
eivätkä käytännössä sovellu tämän kesän vahinkotilanteeseen. Valtiovarainvaliokunnan
maatalousjaosto vieraili aiemmin syksyllä Unkarissa, ja siellä valtio oli perustanut satova-
hinkorahaston, jonka rahoitukseen lain mukaan osallistuvat niin valtio kuin tietyn koon
ylittävät maanviljelijätkin. Sellaisen järjestelmän rakentaminen vie aikaa eikä voi auttaa
meitä tänään, mutta on ajatuksen arvoinen toimivan turvaverkon puuttuessa. Maa- ja met-
sätalousvaliokunta myös omassa lausunnossaan valtiovarainvaliokunnalle tänään koskien
ensi vuoden talousarviota peräänkuuluttaa satovakuutuksiin perustuvan korvausjärjestel-
män korvaamista uudella, toimivalla järjestelmällä. Tältä osin valtiovarainministeriön pää-
tös perustaa työryhmä selvittämään vakuutusmaksuveron huojennusta satovahinkovakuu-
tuksen osalta on erittäin tervetullut. 

Sään voimille emme voi mitään, mutta voimme lieventää äärimmäisistä sääolosuhteista
aiheutuvia seurauksia viisaalla lainsäädännöllä jatkossakin.
28



Pöytäkirjan asiakohta PTK 109/2017 vp
15.48 Merja Mäkisalo-Ropponen sd: Arvoisa puhemies! Jatkan vielä hiukan aluepoliit-
tista keskustelua, sillä hallituksen päätöksiä seuratessa kasvu ei alueellisestikaan tunnu
kuuluvan kaikille — siis kaikille alueille. Hallituksen esitys jatkaa pitkälti jo tämän vuo-
den ensimmäisen lisätalousarvion linjaa, jossa määrärahalisäykset kohdistuvat jo positiivi-
sessa talouskehityksessä oleviin eli niin kutsuttuihin positiivisen rakennemuutoksen aloi-
hin ja seutuihin, kuten laivanrakennuksen innovaatiotukiin ja Tampereen monitoimiaree-
naan. Samaan aikaan esitys lupaa hyvin vähän esimerkiksi edelleen korkeiden työttömyys-
lukujen kanssa painiville Itä- ja Pohjois-Suomelle. Pohjois-Karjalan työttömyysluvut ovat
edelleen maan korkeimmat: koko Pohjois-Karjalassa ne ovat 14,5 prosenttia, ja Joensuun
työttömyysprosentti on edelleen 15,4.

Alkaneen kasvun tukeminen ei toki ole paha asia, mutta koko maan työllisyyden hoito
edellyttäisi laajempaa näkemystä. Alueellisia kasvupaketteja tulisi räätälöidä eri alueille.
Pitkäjänteinen ja alueiden vahvuuksia tukeva elinkeinopolitiikka paitsi hoitaisi akuuttia
työttömyyttä, parantaisi samalla myös maakuntien mahdollisuutta tehdä kasvuhakuisem-
paa politiikkaa tulevaisuudessa. Nyt etenkin Itä-Suomi on kokenut hallituksen politiikan
nurjan puolen, kun leikkauksia on tullut niin raideliikenteeseen ja Postin konttoriverkos-
toon kuin — tuoreimpana ehdotuksena — käräjäoikeusverkostoon.

Yksi tärkeä tulevaisuuden investointi Pohjois-Karjalassa olisi Joensuun ratapihahank-
keen eteenpäin vieminen. Hankkeen kaavoitus on valmis, samoin kaupungin maksuosuus.
Puuttuu enää valtion rahoitusosuus. Tämä hanke tukisi kasvun mahdollisuuksia, ja samalla
se helpottaisi työllisyystilannetta. Pienellä julkisen rahan panostuksella saataisiin liikkeel-
le merkittävästi yksityisiä investointeja, ja kokonaisuudella olisi merkittävä rooli koko Jo-
ensuun seudun ja myös koko Pohjois-Karjalan kasvulle ja työllisyydelle. Kun muutkin
maakunnat edelleen painivat korkeiden työttömyyslukujen kanssa, voisi valtio hyvin olla
kohdennetuilla panostuksillaan mukana rakentamassa käännettä kohti parempaa. 

Tämä on hyvä esimerkki hallituksen aluepolitiikasta: koko maata ei haluta tukea yhden-
vertaisesti. Pohjois-Karjalasta katsottuna tämä näyttää siltä, että niille, joilla on paljon, an-
netaan lisää, ja niiltä, joilla on vähän, otetaan pois.

15.51 Krista Kiuru sd: Arvoisa puhemies! Käsittelyssä oleva lisätalousarvio nostaa esil-
le sen kysymyksen, miten taloutta tasapainotetaan ja miten mahdollisesti uutta jakovaraa
käytetään. OECD ja IMF ovat suositelleet, että verotusta tulisi käyttää tuloerojen kaventa-
miseen enemmän kuin hallitus tosiasiassa tekee. Tänään olemme hyvin laajasti keskustel-
leet siitä, ovatko kasvun hedelmät tässä esityksessä paikallaan. Kun hallitus samaan aikaan
esittää lisätalousarviossa, että velkaannutaan lisää, jotta voidaan tiettyjä hankkeita hoitaa,
niin kyllä päivän kysymys on se, olisiko tässä lisätalousarvioesityksessä pitänyt näitä kas-
vun hedelmiä jakaa eri väestöryhmille, yksittäisille ihmisille eri tuloluokissa, etuusryhmi-
ssä ja sekä maan eri alueille että eri kaupungeille hiukan kohtuullisemmin. Kysymys siis on
siitä, kenelle kasvu tosiasiassa kuuluu. [Markku Rossi: Kaikille!] — Edustaja Rossi onkin
painottanut, että kasvu kuuluu kaikille. Minusta se on hieno periaate ja haluaisinkin, että
hallitus tähän hyvään periaatteeseen sitoutuu.

Nyt on jo huomattu, että julkisen talouden tosiasiallinen sopeuttaminen voidaan tehdä
niin kovin monella eri tavalla. Ensinnäkin se voidaan tehdä oikeudenmukaisesti. Siitä hy-
vänä esimerkkinä toimivat Kataisen ja Stubbin hallitukset, joissa jopa kokoomus pystyi si-
toutumaan siihen, että julkista taloutta tasapainotettiin — ja silloin tasapainotettiinkin lä-
hes 5 miljardilla eurolla — mutta samaan aikaan hillittiin velkaantumista ja kuitenkin teh-
29



Pöytäkirjan asiakohta PTK 109/2017 vp
tiin politiikkaa, joka ei lisännyt tuloeroja vaan kavensi niitä. Nyt ollaan tilanteessa, jossa
tämä Sipilä-johtoinen hallitus tosiasiallisesti näyttää, että tästä linjasta ei tarvitsekaan pitää
kiinni. Viime hallituskauden oppositio, silloiset perussuomalaiset ja keskusta, halusivat,
että enemmän olisi tulo- ja varallisuuseroja tasapainotettu. Nyt ollaan tilanteessa, jossa hal-
lituskaudella veropäätöksinä ja etuuspäätöksinä, siis käytännössä etuusleikkauksina, on
kasvatettu ihmisten tuloeroja tilanteessa, jossa kaikkein pienituloisimmat ihmiset tosiasi-
allisesti menettävät entisestään. Tuloerot kasvavat myös tulevana vuonna ja lapsiperhei-
den verotus kiristyy ainoana väestöryhmänä koko tästä joukosta. Eriarvoisuus lisääntyy
jatkuvasti.

Nyt kysymys on siitä, että kun lisätalousarviossa voitaisiin katsoa uudemman kerran jo
edeltävässä lisätalousarviossa huomattua miljardin euron tulolisäystä, joka on syntynyt
kasvun vahvistumisesta maailmantalouden imun voimassa, niin tällöin olisi voinut katsoa
uudemman kerran myös sitä, miten tätä kasvun hedelmää sitten jaetaan. Nyt ollaan tilan-
teessa, jossa hallitus esittää, että käytännössä niitä ryhmiä, niitä heikompiosaisia, hauraita
ryhmiä, jotka Suomessa tämän talouden sopeuttamisen ovat omasta selkänahastaan otta-
neet, ei tueta millään tavalla. ja siltä osin, edustaja Rossi, olen teidän kanssanne eri mieltä,
kasvu ei kuulukaan kaikille. Minä ainakin otin vakavasti tuon pääministeri Sipilän lupauk-
sen aikoinaan, että jos nyt jokainen antaa vähistäänkin, niin kyllä se aika sitten tulee, jol-
loin nämä hedelmät palautetaan takaisin omistajilleen. Tässä suhteessa tätä jakopistettä ei
ole tullut.

Sen sijaan tämän hallituksen politiikka on sekä veropolitiikkana että etuuspolitiikkana
aiheuttanut sen muutoksen, että käytettävissä olevien tulojen suhteellinen muutos on isoin
niillä, jotka kuuluvat 10 desiilistä alaspäin kaikkein alhaisimpiin eli desiileihin 1—4. Eikö
tämä nyt osoita meille sitä, että tässä hallituksen politiikassa nimenomaan on lähdetty ha-
kemaan tuloeroja lisääviä päätöksiä, jos kerran on ilmeistä ja havainnollista, että näin on?
Se on käytännössä johtanut siihen, kun kaikki erät otetaan huomioon, myöskin indeksileik-
kaukset, joita ei näy enää tässä keltaisessa kirjassa, kun nämä kaikki otetaan huomioon, että
pienituloisimmat suomalaiset menettävät tällä hallituksen politiikalla 37 euroa. Sen sijaan
suurituloiset rikkaat saavat 400 euroa. Eikö tämä teidän mielestänne tunnu aika erikoiselta
poliittiselta valinnalta, että tuloerot siis kasvavat ja se on ok? Tämä on minusta päivän iso
kysymys.

Arvoisa puhemies! Lopuksi minä totean, että tässä hallituksen toimintalinjassa on yksi
hyvä puoli, jossa otetaan nyt huomioon ensimmäistä kertaa se, että kasvun hedelmien pi-
täisi kuulua myöskin niille maakunnille erityisesti, joissa tehdään isoa tulosta, ja sitä tulos-
ta pitäisi taloudellisen kasvun ja myöskin kestävän kasvun nimissä tukea. Viittaan tällä eri-
tyisesti niihin positiivisen rakennemuutoksen alueisiin, joita Suomessa on. Tässä lisäta-
lousarviossa olisi viimeistään pitänyt tuoda se kevään toimintalinja, jossa oltiin huolestu-
neita siitä, miksi niiden maakuntien, jotka tuovat kasvua Suomeen, positiivista rakenne-
muutosta ei tueta. Ainoa alue, joka on päässyt nyt tähän imuun, on tosiasiassa Varsinais-
Suomi. Eikö meidän pitäisi katsoa Varsinais-Suomen lisäksi ne alueet, kuten esimerkiksi
oma kotimaakuntani Satakunta? Vientivetoinen kasvu on suurempaa Porissa kuin Turus-
sa. Positiivista rakennemuutosta ei saatu ulottumaan Satakunnan puolelle, vaikka kaksi
selvitysmiestä istui ja ihmetteli, miksi sitä kasvua ei voi tukea myös Satakunnassa, jossa
sitä todella on. Lisäksi haluaisin, että sitä kasvua voitaisiin tukea siellä, missä näitä orasta-
via hedelmiä olisi poimittavina, myös muualla kuin länsirannikon puolella.
30



Pöytäkirjan asiakohta PTK 109/2017 vp
Siltä osin tämä toimintalinja kaipaa vielä korjausta, ja siihen liittyy myöskin se koulu-
tuksen kohtaanto-ongelma, joka meillä on ilmeinen näillä rakennemuutosalueilla. Siltä
osin minusta eduskunnan pitää jatkaa keskustelua, tämän positiivisen rakennemuutoksen
tukemista eri puolella Suomea, ei vain Varsinais-Suomessa.

15.59 Lasse Hautala kesk:  Arvoisa herra puhemies! Käymme nyt keskustelua hallituk-
sen esityksestä kuluvan vuoden kolmanneksi lisätalousarvioksi, ja kun kuunteli tuota kes-
kusteluosuutta, tuntui kyllä vahvasti siltä, että puhuttiin aika lujasti asian vierestä. Ainoas-
taan maatalous oli sellainen asia, mikä tästä lisätalousarvioesityksestä löytyi. 

Herra puhemies! Tämä peruslähtökohtahan on se, että hallitus on todennut, että talous
kasvaa ja työllisyys paranee, ja kasvuennusteet eri ennustajalaitoksista ovat kuluvan ja ensi
vuodenkin osalta hyvin positiivisia. Tämä on hyvä lähtökohta, ja lisätalousarvio tukee mo-
nilta osin tätä kehitystä. Muun muassa nämä innovaatiotukitoimet, joita laivanrakennuk-
sen innovaatiotuen osalta ehdotetaan lähes 31 miljoonaa, ja sitten viennin edistämiseen 12
miljoonaa ja panostukset digitalisaatioon kaikki ovat sellaisia, jotka nimenomaan laaja-
pohjaisesti tukevat talouskasvua, työllisyyden parantumista ja myöskin kasvun ennusteita
ja viennin parantumista. 

Herra puhemies! Muutama sana vielä tästä maatalouden tilanteesta: Kuluva vuosi on ol-
lut hyvin harvinainen. Ensin meillä oli hyvin kylmä, viivästynyt kevät, sen jälkeen kylmä,
sateinen kesä, joka sittemmin on hyvin sateisena syksynä jatkunut. Näin ollen viljelijät
ovat sadonkorjuutöiden osalta olleet hyvin suurissa vaikeuksissa ja ennusteet ovat ennus-
taneet, että satovahinkojen kokonaismäärä on noin 100—150 miljoonaa euroa. On positii-
vista, että hallitus on nyt lähtenyt mukaan näihin tukitalkoisiin osoittamalla 25 miljoonaa
euroa energiaveron palauttamiseen, jonka pohjana on vuoden 2016 energiankulutus. Tämä
on osin hankalaa ajatellen niitä tiloja, jotka joko ovat aloittaneet koko tuotantotoiminnan
tämän vuoden alusta, tai sitten vaihtoehtoisesti sellaisia, joilla ei itsellään ole esimerkiksi
viljankuivaamoa. Tällöin heille ei muodostu niin riittävää määrää energiakustannuksia
kuin sitten tällä energiaverolla voitaisiin korvata. Mutta hyvää on tietysti se, että jollakin
tavoin tähän asiaan puututaan. Tärkeää on lisäksi se, että pankit lähtisivät mukaan näihin
talkoisiin myöntämällä lainojenlyhennysvapauksia, että tästä pahimmasta vaiheesta pääs-
täisiin eroon.

Hallituksen lisätalousarvioesityksessä esitetään eläintautien ja erityisesti afrikkalaisen
sikaruton torjuntaan 250 000 euroa. Se on tarpeellinen lisämääräraha, koska mikäli afrik-
kalainen sikarutto tänne Suomeen rantautuisi, siitä aiheutuvat kustannukset olisivat kyllä
suuret ja se olisi myöskin iso imagotappio meidän juuri alkaneelle vientitoiminnalle. Lisä-
talousarvioesityksessä annetaan lisärahoitusta myöskin maatilojen ja turkistilojen lomituk-
sen hallintomenoihin, ja lisäksi on tärkeää, että viljelijöiden jaksamista tuetaan ehdotta-
malla miljoona euroa Välitä viljelijästä -hankkeeseen. 

Arvoisa puhemies! Täällä monissa puheenvuoroissa on katsottu tulevaisuuteen siltä
osin, miten satovahinkoja voitaisiin tulevaisuudessa korvata. Maatalousjaoston Unkarin-
matkalla kuulimme heidän maatalousministeriönsä ja parlamentin edustajien puheita hei-
dän omasta järjestelmästään, ja siellä oli tosiaan tämmöinen rahasto, johon viljelijät laittoi-
vat muistaakseni 16 hehtaarin jälkeen tietyn summan ja sitten valtio laittoi rahastoon toi-
sen. Jos ajateltaisiin tällaista rahastomallia Suomeen, niin mikäli viljelijät laittaisivat esi-
merkiksi 4 euroa hehtaarilta ja valtio saman verran, siitä muodostuisi noin 20 miljoonan
vuotuinen rahasto, ja mikäli tämä kertynyt vara jätettäisiin rahastoon, niin neljän vuoden
31



Pöytäkirjan asiakohta PTK 109/2017 vp
aikana siitä muodostuisi jo sitten 80 miljoonan euron rahasto, joka olisi jo kohtuuhyvä pus-
kuri satovahinkojen osalta. 

Arvoisa puhemies! Lopuksi kiitokset hallitukselle liikenne- ja viestintäministeriön hal-
linnonalan osalta siitä, että Seinäjoen lentoasema saa 150 000 euroa tässä lisätalousarvio-
esityksessä. Seinäjoen lentoasema on Finavian lentoasemaverkoston ulkopuolinen yksityi-
nen lentoasema, ja kuitenkin siellä on kaupallista ja yksityislentoliikennettä niin paljon,
että kentän aktiiviselle pyörittämiselle on tarvetta, eli näitä rahoja tullaan käyttämään hen-
kilöstömenojen kattamiseen. Tämmöinen kertaluontoinen valtionavustus Seinäjoen lento-
aseman lennonvarmistuksen, palo- ja pelastuspalvelun sekä siviili-ilmailun turvaamisesta
aiheutuviin henkilöstökuluihin ja laitteiston huolto- ja ylläpitokuluihin on välttämätöntä.
Näin ollen Seinäjoen lentoasema pystyy tarjoamaan sitten varsin hyvät palvelut, kun tiede-
tään, että se kenttä muilta osin on varsin laadukas ja toimitilat kaikin puolin asianmukaiset.

16.05 Antti Kurvinen kesk: Arvoisa herra puhemies! Hyvät edustajakollegat! Tässä uu-
tuutta hohtavassa remontoidussa Eduskuntatalossa olen jo ehtinyt näillä vuoden 2017
syysvaltiopäivillä muutaman puheenvuoron käyttämään tuolta omalta paikaltani, mutta
tässä lisätalousarviokeskustelussa ajattelin ensimmäisen kerran rohkaistua kipuamaan ihan
tänne puhujapönttöön ja käyttämään täältä puheenvuoron, kun kysymyksessä on monia
oman vaalipiirini kannalta erittäin tärkeitä ja hyviä asioita, joita Juha Sipilän hallitus on
tässä vuoden 2017 kolmannessa lisätalousarviossa tuonut esille.

Herra puhemies! Jatkan oikeastaan puheenvuoroa siitä, mitä edellinen puhuja, edustaja
Lasse Hautala, hyvä kollegani samasta kotimaakunnasta, tuossa viimeiseksi päätteli, ja ha-
luan esittää erittäin lämpimän kiitoksen koko hallitukselle ja erityisesti liikenneministeri
Anne Bernerille siitä, että nyt tässä kolmannessa tämän vuoden lisätalousarviossa turva-
taan Seinäjoen lentoaseman toiminnan kehittämistä. Seinäjoen lentoaseman kehittäminen
on ollut vuosien vääntö ja tappelu meillä paikallisesti. Ollaan paljon tehty töitä siinä — niin
kunnat kuin maakunnalliset edunvalvojat ja lukuisat kansanedustajat eri puolueistakin
meidän maakunnasta — vuosien varrella, että lentoaseman toimintaa on pystytty ylläpitä-
mään, ja viime vuosina Seinäjoen lentoasemasta on kehittynyt tietyntapainen pilottilento-
kenttä. Puhutaan kevytlentoasemakonsepteista ja dirty domestics, sillä on monia hienoja
termejä. Ideana on luoda vähän kevyempi tapa ylläpitää lentoliikennetoimintaa, ja Seinä-
joen lentokenttä voi olla tulevaisuudessa mallilentokenttä sille, miten Suomessa maakun-
takentät toimivat.

Olen liikenneministeri Anne Bernerin kanssa monta kertaa keskustellut tästä Seinäjoen
lentokentän tilanteesta ja ylipäänsä lentoliikenteestä Suomessa ja jaan kyllä liikenneminis-
terin näkemyksen siitä, että kun maailmanlaajuisesti lentotoiminta ja lentoliikenne on li-
sääntymässä, ei vähenemässä, niin ei ole viisasta tällä hetkellä Suomessa sulkea yhtään
lentokenttää. Me olemme olleet nyt epäonnistuneen talouspolitiikan ja maailmanlaajuisen
finanssikriisin takia useita vuosia taloudellisessa taantumassa, josta nyt Suomi on noussut
hyvän talouspolitiikan ansiosta muuhun maailmantalouden tahtiin viime vuosina, ja kun
ollaan taloudellisen nousun alussa, niin ei ole viisasta millään tavalla heikentää meidän lii-
kenneyhteyksiä ja meidän logistista saavutettavuutta. Lentoliikenne on kuitenkin sellai-
nen, että kun käydään kansainvälistä kauppaa ja harjoitetaan kansainvälistä liiketoimintaa
ja matkailua ynnä muuta, se on vain sellaista bisnestä, jossa pitää ihan oikeasti päästä sinne
maakuntakaupunkiin nopeasti ja sieltä pois maailmalle, ja siinä tällaiset lentokentät, jotka
32



Pöytäkirjan asiakohta PTK 109/2017 vp
palvelevat joustavasti erilaista liikematkustamista ja erilaisia tapahtumia, ovat erittäin tar-
peellisia.

Haluan tässä yhteydessä myös kiittää eteläpohjalaisia kansanedustajakollegoitani, ihan
yli hallitus—oppositio-rajan, siitä, että olimme viime syksynä liikkeellä tämän Seinäjoen
lentoaseman toiminnan turvaamisen kohdalla. Teimme yhteisen talousarvioaloitteen, joka
valitettavasti ei valtiovarainvaliokunnan mietintöön silloin mahtunut, mutta tällä talousar-
vioaloitteella oli oma vaikutuksensa siihen, että nyt tämä 150 000 euroa tukea saatiin, niin
että tätä uudentyyppistä lentoasematoimintaa voidaan kehittää.

Arvoisa puhemies! Vuosi 2017, Suomi täyttää 100 vuotta. 100 vuotta itsenäistä tasaval-
taa. Räntää satoi pitkin kevättä, kesä oli erittäin kylmä, syksy sateinen. Vuosi 2017 on ollut
pahin katovuosi 30 vuoteen. Sata vuotta sitten, kun Suomi itsenäistyi, meillä oli pulaa ruu-
asta, täällä oli elintarvikepula ja, arvoisa puhemies, rohkenen sanoa, että jos me eläisimme
sadan vuoden takaista aikaa, meillä olisi Suomessa nälänhätä. Sellainen vuosi on ollut tämä
vuosi meidän maataloudelle ja meidän sääolosuhteillemme. Tämä on luonnollisesti näky-
nyt hätätilanteena ja kriisinä maaseudulla, erityisesti maatiloilla, joidenka toimeentulo ja
oma leipä on kiinni siitä, mitä satoa luonnosta oikein saadaan.

Tämän vuoksi haluan kiittää Juha Sipilän hallitusta ja erityisesti uutteraa tuoretta kes-
kustalaista maatalousministeriä Jari Leppää siitä, että tässä lisätalousarviossa, ja hallituk-
sen neuvotteluissa muutenkin, ollaan auttamassa maatalouden katotilannetta. 15 miljoo-
naa euroa vapautetaan Makerasta, Maaseudun kehittämisrahastosta, varoja, ja sen lisäksi
21 miljoonaa euroa on jo aikaisemmin sovitusta maatalouden kriisipaketista tulossa tämän
katovuoden tilanteen helpottamiseen. Sen lisäksi Juha Sipilän hallitus on sopinut, että 25
miljoonaa euroa palautetaan energiaveroja maatiloille, millä helpotetaan tätä akuuttia ta-
louskriisiä, mikä katovuonna on tapahtunut.

Arvoisa puhemies! Suomalainen maatalous on ollut erittäin syvissä vaikeuksissa viimei-
sen kolmen, neljän vuoden ajan. Siihen on monia syitä; yhtenä isoimpana juurisyynä ja
taustasyynä on Ukrainan kriisi, josta seurasi molemminpuolisia pakotteita Euroopan unio-
nin ja Venäjän välillä. Tämä on johtanut monine välillisine vaikutuksineen siihen tilantee-
seen, että maatalouden markkinatilanne on erittäin huono Suomessa, ja myös oikeastaan
Euroopan laajuinen maatalousmarkkina on tällä hetkellä aika vaikeassa tilanteessa. Kaikin
keinoin meidän pitää pystyä — tällaisena katovuonna, kun me näemme, että luonto ei kui-
tenkaan olekaan muuttunut miksikään, maailma ei ole sadassa vuodessa muuttunutkaan
miksikään — pitämään huoli siitä, se on erittäin tärkeää, että suomalainen maatalous ei nyt
näiden väliaikaisten vaikeuksien vuoksi lopu kokonaan. Maatalouden kannattavuutta pitää
pystyä parantamaan, ja odotan aika paljon tältä Jari Lepän lanseeraamalta uudelta kauppa-
tapa-asiamieheltä, jonka tehtävänä on varmistaa se, että entistä isompi osa siitä leipäpake-
tin tai maitopurkin hinnasta päätyisi sille viljelijälle ja tuottajalle, joka siinä kuitenkin kai-
kista suurimman työn tekee.

Arvoisa puhemies! Haluan kiittää hallitusta siitäkin, että tästä niin sanotusta Välitä vil-
jelijästä -hankkeesta pidetään myös huolta ja siihen on laitettu lisäresursseja tässä lisäta-
lousarviossa. Nämä henkilöt, jotka tekevät tätä Välitä viljelijästä -työtä ja jotka käyvät siel-
lä tiloilla keskustelemassa vaikeuksissa olevien viljelijöiden kanssa, ovat kertoneet, että
kun tämä hanke käynnistyi, heidän puhelimensa tukkeutuivat. He olivat ihan pari päivää
putkeen puhelimessa. Yksittäisissä, vähän pienemmissäkin maakunnissa on ollut satoja ti-
loja, jotka ovat kaivanneet tätä apua jaksamiseen, niin vaikea se taloudellinen tilanne ja sii-
33



Pöytäkirjan asiakohta PTK 109/2017 vp
tä seuraavat henkiset paineet ovat. On erittäin tärkeää, että tätä Välitä viljelijästä -hanketta
jatketaan.

Puhemies! Toivoisin, että me pohtisimme Suomessa uudenlaisia tapoja, millä näitä yli-
velkaantuneita tiloja voitaisiin akordityyppisesti saneerata taas elinkelpoisiksi. Valitetta-
vasti meidän nykyiset lainsäädäntövälineemme, yrityssaneeraus ja yksityishenkilön velka-
järjestely, jotka ovat sitä varten, että yrittäjä voi päästä uuteen alkuun ja päästä veloistaan
ilman täydellistä konkurssia, sopivat varsin huonosti maatiloille. Siitä on erittäin paljon ko-
kemuksia, että käytännössä — kun se yritystoiminta koostuu siellä suurista kiinteistömas-
soista, pelloista ja metsistä — nämä nykyiset velkajärjestelylait eivät oikein sovi näiden ti-
lojen saneeraamiseen, ja toivoisinkin nyt, että vielä hallitus oikeusministerinsä johdolla
miettisi, olisiko siellä meidän maksukyvyttömyyslaeissamme tehtävissä jotakin muutok-
sia, joilla voitaisiin saneerata elinkelpoisemmiksi näitä maatiloja, sellaisia tiloja, jotka voi-
sivat olla elinkelpoisia, jos siellä jonkinlainen saneerausmenettely tehtäisiin.

Arvoisa puhemies! Nyt kun olen päässyt tänä Suomi 100 -juhlavuonna omalla kotipaik-
kakunnallani, omassa kotipitäjässäni syntyneen J. S. Sirénin suunnittelemassa Eduskun-
nassa puhumaan ensimmäisen kerran täällä pöntössä, niin haluan tässä yhteydessä kiittää
vielä kaikkia oman vaalipiirini äänestäjiä, että saan Suomi 100 -juhlavuonna olla täällä
pöntössä puhumassa. Pyrin olemaan teidän luottamuksenne arvoinen.

16.15 Antero Laukkanen kd: Arvoisa herra puhemies! Tätä kolmatta lisätalousarvioesi-
tystä voi lähestyä hyvin monella tavalla. Sitä voi kauhistella, siitä voi valittaa, siitä voi kiit-
tää, mutta ehkä kaikista rakentavin tapa on lukea se niin kuin se on, lähteä siitä, että katso-
taan tosiasioita silmästä silmään. Kun tätä huolella alkaa sitten lukea, niin täältä voi tehdä
muun muassa seuraavanlaisia nostoja:

Valtionvelan määrän vuoden 2017 lopussa arvioidaan olevan noin 107 miljardia euroa,
mikä on 48 prosenttia bruttokansantuotteesta. Velka siis euromääräisesti kasvaa, mutta
suhteessa bruttokansantuotteeseen vähenee. Hallitus ottaa myös lisää velkaa. Velkaakin on
hyvin monenlaista. Tässä tapauksessa tämä muutaman sadan miljoonan velanotto on tuot-
tavaa velkaa, velkaa, joka laitetaan tuottamaan investointeja, tuomaan lisähyötyä Suomel-
le, joten velkana se ei välttämättä ole niin kauhea ja kauhisteltava asia kuin täällä tänään-
kin muutamissa puheenvuoroissa on todettu.

Erityisen merkittävää tässä on minusta tämä painopiste. Täällä lisätään panostuksia juu-
ri sinne, mistä arvellaan, että syntyy vielä enemmän tuottoja. Taotaan siis siellä, missä rau-
ta on kuumaa. Suomalaisen laivanrakennuksen pitkä perinne jatkuu Turussa, vaikka ulko-
maalaisessa omistuksessa. Suomalainen ammattitaito on korkeassa kurssissa, ja koko Tu-
run talousalueella se tuottaa tällä hetkellä yhteistä hyvää, mikä rantautuu sitten aivan tänne
valtiontalouteen saakka. Samoin innovaatiorahoituskeskukseen laitetaan 40 miljoonaa eu-
roa, jotta tutkimustoimintaa aikaistetaan, teetetään tiettyjä asioita, jotka on juuri nyt tehtä-
vä, ei ensi vuonna tai seuraavana. Sitten Vientiluoton jälleenrahoituslainan arviointimää-
rärahaan ehdotetaan korotusta, eli lähdetään siitä, että vientiä on tuettava.

Näistä maatalousasioista on täällä jo puhuttu ihan riittävästi [Eduskunnasta: Ei ole!] —
no niin, erittäin hyvä, kiitoksia — ei riittävästi, mutta ehkä minun ei tarvitse enää niihin pa-
lata, koska tuen kaikkia niitä hyviä puheenvuoroja ja pyrkimyksiä, mitä tässä on mainittu.

Sitten tämä muuntokoulutus, joka myös tuo 550 uutta mahdollisuutta.
Sitten matkailun edistäminen: Finpron valtionapuun ehdotetaan 800 000 euron lisäystä.

Täällä nyt erityisesti mainitaan sitten Kiinan tilanne. En tiedä, huomasitteko, mutta tänään
34



Pöytäkirjan asiakohta PTK 109/2017 vp
juuri eräs uusi kiinalainen lentoyhtiö ilmoitti, että he aloittavat uuden, heille uuden reitin
Pekingistä Helsinkiin. Se on jo toinen kiinalainen lentoyhtiö, joka käynnistää lentotoimin-
nan, suoria lentoja Kiinasta Suomeen sen takia, että Suomi on tällä hetkellä mielenkiintoi-
nen sijoituskohde. Tämäkin on uutta, ja siitä pitäisi puhua paljon enemmän kuin näistä
puutteista, mitä täällä on.

Sitten on yliopistojen valtionrahoitus: ehdotetaan lisättäväksi 5 miljoonan raha, joka lä-
hinnä kohdistuu tähän apteekkitoimintaan, joka oli jäänyt vähän huonolle hoidolle. Nyt se
tässä paikataan, niin kuin onkin oikein.

Arvoisa puhemies! Suomalainen perhepolitiikka on jo pitkään kärsinyt, voisiko nyt sa-
noa, riittämättömästä valtionhallinnon huomiosta. Meidän syntyvyytemme laskee nopeas-
ti. Se on tällä hetkellä hyvää vauhtia menossa Euroopan alhaisimmaksi. Tätä ei voi vain ol-
kaa kohauttamalla sivuuttaa, että se on ihmisten oma asia, minkälaisia perheitä he halua-
vat. Tutkimusten mukaan suomalaiset haluaisivat monilapsisia perheitä, mutta yhteiskun-
nan tarjoamat edellytykset tällä hetkellä eivät rohkaise siihen suuntaan, ja moni omien sa-
nojensa mukaan pelkää luoda sellaista perhekulttuuria, -elämää kuin itse haluaisi. Näen tä-
män sellaisena asiana, että suomalainen perhepolitiikka ei tällä hetkellä ole tasapainoista,
se ei rohkaise siihen, että Suomeen syntyy enemmän lapsia. Kun täällä on paljon puhuttu
lapsivähennyksen perumisesta sitten varsinaisen budjettikäsittelyn yhteydessä, niin minus-
ta siihen on perustellut syyt palata. Uskon, että hallituspuolueetkin, jos oikein tahtovat, löy-
tävät tähän uudenlaisia ratkaisuja, jotta perhepolitiikka saadaan sellaiseksi, että se innostaa
suurempiin perheisiin kuin mitä suomalainen yhteiskunta nyt pitää sisällään.

16.21 Pauli Kiuru kok: Arvoisa herra puhemies! Palaan tähän Tampereen monitoimi-
areenaan ja sen rahoitukseen tässä kolmannessa lisätalousarviossa: Meillä on monia hank-
keita, hyviä hankkeita, joita valtio on vuosien varrella tukenut. Mainitsen tässä muutamia:
Oopperatalo, Musiikkitalo, Kiasma, Olympiastadion, keskustakirjasto, Hartwall Areena.
Osa näistä on valmistunut jo parisenkymmentä vuotta sitten ja ylikin, ja osa on tällä het-
kellä rakenteilla. Tämä maantieteellinen jako on hyvä ottaa tässä myös huomioon, ja tämä
monitoimiareenahan on sellainen, että se on pääkaupunkiseudun ulkopuolella mutta palve-
lee kuitenkin koko Suomea. Edustajakollega Wallinheimo tässä vieressä nosti liikunnan
osalta Jyväskylässä, Turussa ja Oulussa olevia hankkeita esille, ja niihin on varmaan syytä
palata myöhemmin.

Näihin rakentamiseen liittyviin kysymyksiin: Pyrin tuossa eilen ja tänään selvittämään,
onko jotain yhteismitallista vertailua tai taulukkoa olemassa valtion tukemista hankkeista,
miten ne ovat toteutuneet, minkälaisia tuloksia niistä on saatu, kuinka paljon niihin on lai-
tettu euroja ja kuinka monta prosenttia siitä on ollut valtion rahaa. Sellaista yhtenäistä tau-
lukkoa en ainakaan vielä ole löytänyt. Sen sijaan käytössä on maaliskuussa julkaistu enti-
sen budjettipäällikön ja selvitysmiehen Erkki Virtasen raportti Valtion rahoittaman raken-
tamisen ongelmat, jossa on 11 selkeää suositusta siitä, miten näitä hankkeita kannattaa vie-
dä eteenpäin, jotta valtion rahoituksella saadaan kestävää ja tuloksekasta rakentamista ai-
kaan. Allianssimalli muun muassa nousi siellä ensimmäisenä esille.

16.23 Kimmo Kivelä si: Puhemies! Ne on kai laitettu konkaripoliitikko Aarre "Sapeli" Si-
mosen lausumaksi sanat: "En minä näitten vuosikymmenten jälkeen ole vielä päässyt pe-
rille, mitä se politiikka oikeastaan on. 90 prosenttia siitä on pelkkää teatteria, ja mitä se lop-
pu 10 prosenttia on, niin se ei ole minulle vielä selvinnyt." Oikeastaan vähän tämäntyyp-
35



Pöytäkirjan asiakohta PTK 109/2017 vp
piset ajatukset tulivat tuossa debatin aikana mieleen, niin yllätyksetön debattikeskustelu tä-
män lisätalousarvion äärellä oli. Yhtäältä oppositio luonteensa mukaisesti kannatti kaikkia
hyviä asioita ja vastusti kaikkia huonoja asioita. Debatti oli täynnä tahallista väärinymmär-
rystä, mielikuvituksellista tulkintaa ja monenlaisia kliseitä ja fraaseja. Mutta kyllä täytyy
antaa tunnustustakin: esimerkiksi opposition edustaja Laukkanen piti hyvin rakentavahen-
kisen puheenvuoron, jota äsken vielä tässä varsinaisessa puheenvuorossaan jatkoi. [Seppo
Kääriäinen: Harry Wallin myös!] — Toki Wallin myös piti tällaisen rakentavahenkisen pu-
heen.

Totta kai tämä nyt kuuluu lajin luonteeseen, mutta toisinpäin: kyllä meidän on katsotta-
va totuutta silmiin, minkälaisessa tilanteessa tai käänteessä me nyt olemme, ja nyt me sitä
malttia tarvitsisimme. Meillä on ratkaisun avaimet käsissä, me olemme ikään kuin temp-
pelin harjalla. Nyt me intomielisyydessämme saatamme todellakin sählätä pallon omaan
maaliin — tai sitten vakauttaa tätä hyvää kehitystä, jolla olemme menossa jopa ennakoitua
huomattavasti paremmin. Hyvin ikäviltä tuntuvat tällaiset puheenvuorot, että hallitus ikään
kuin tahallaan olisi tehnyt vaikeita ja kipeitä asioita kansaa nöyryyttääkseen ja niin edel-
leen. Kakkua on kiva jakaa, ja on hyvä, että on mitä jakaa, mutta samanaikaisesti on pidet-
tävä huolta, että kakkua on mitä jakaa ja että sitä on myös vastaisuudessa jaettavaksi.

Mutta kaiken tämän teatraalisuuden keskellä kuitenkin isosta kuvasta ollaan hyvin pit-
kälti samaa mieltä. Esimerkiksi maatalouden ahdingosta, ajankohtaisista ongelmista, sato-
vahingoista, maanviljelijöiden henkisestä tilasta ja muusta kyllä tämä huoli jaetaan yhtei-
sesti vasemmalta oikealle. Mutta tämä kaikki on taas osoitusta siitä, kuinka haavoittuva
meidän yhteiskunta lopulta onkaan. Niin hienosti kuin kaikkea suunnitellaan ja varaudu-
taan, niin jälleen kerran osoitetaan, että huoltovarmuuteen on aina, kaikissa olosuhteissa
satsattava riittävässä määrin.

16.28 Sinuhe Wallinheimo kok:  Arvoisa puhemies! Aloitan puheenvuoroni kiittämällä
hallituksia, edellistä ja nykyistä, tänään julkaistuista Keski-Suomen rohkaisevista työlli-
syysluvuista. Se, että Keski-Suomessa työttömien määrä on tippunut vuodessa lähes 4 500
henkilöä, on varmasti asia, josta me kaikki täällä salissa voimme olla tyytyväisiä, ja mikä
kaikkein ilahduttavinta, myös avointen työpaikkojen määrä on kasvussa. Se taas ennustai-
si sitä, että talouden vahva kasvu jatkuu ja yhä uudet työttömät saisivat lähikuukausina töi-
tä. Kaikki tämä siis osoittaa konkreettisesti sen, että hallituksessa omaksuttu talouspolitii-
kan linja puree ja hyvällä uralla ollaan tässä mielessä. Tästä on hyvä jatkaa.

Arvoisa puhemies! Toisaalta tänään käsittelyssä oleva kuluvan vuoden kolmas lisäta-
lousarvioesitys kertoo paljon hallituksen talouspolitiikan tahtotilasta. Hallitus ei tyydy eikä
siten hyydy hyvien uutisten edessä, vaan jatkaa määrätietoisesti työtään työllisyysasteen
nostamiseksi. Esimerkiksi laivanrakennuksen innovaatiotukeen osoitetut 30,9 miljoonaa
euroa johtavat toivottavasti siihen, että Turun telakan täydet tilauskirjat saavat myös 2020-
luvulla jatkoa. Konkreettisesti parempaan työllisyyteen tähtäävä toimi on osoittaa 10 mil-
joonan euron potti muuntokoulutukseen. Tällä saadaan 550 opiskelijaa parempaan ase-
maan työmarkkinoilla.

Hyvä ehdotus on myös Tekesin avustusten maksatuksiin ehdotettu 40 miljoonan euron
lisäys sekä panostukset digitalisaatioon. Tästä nostan esille niin sanotun KIRA-digi-kärki-
hankkeen, jolla toimeenpannaan rakennetun ympäristön ja rakentamisen digitalisointia.
Käytännössä kyse on siitä, että kaavoitus ja rakentamisen byrokratia olisi jatkossa läpinä-
kyvää ja digitaalista. Tämän hankkeen jatkamiseksi ehdotetaan nyt 3,75 miljoonan euron
36



Pöytäkirjan asiakohta PTK 109/2017 vp
lisärahoitusta, ja on myös hyvä, että matkailun edistämiseen, erityispainopisteenä Kiinan-
markkinat, panostetaan nyt.

Arvoisa puhemies! Urheilupoliitikkona kiitän myös Tampereen monitoimiareenalle an-
netusta 18 miljoonan euron tuesta. On hyvä, että urheilun olosuhteita parannetaan. Lisäksi
on arvokasta, että Helsingin ohella myös muualla voidaan jatkossa järjestää vaikkapa jää-
kiekon MM-kisoja. Toisaalta toivottavaa on, että sama linja jatkuu jatkossakin. Monilla
paikkakunnilla — kuten Jyväskylässä, Oulussa, Turussa, Helsingissä — meillä on vireillä
yhtä lailla kunnianhimoisia valtakunnallisia liikuntapaikkahankkeita. Näiden hankkeiden
kannalta olisi tärkeää se, että kriteerit ovat samat kuin tässä hankkeessa tai esimerkiksi
Kymi Ringin kohdalla. Tasapuolisuus tässäkin asiassa olisi hyvin tarpeellista.

16.32 Kari Kulmala si: Arvoisa puhemies! Edustaja Laukkanen oli hieman leikkisästi
sitä mieltä, että maataloudesta on puhuttu riittävästi. Minä olen sitä mieltä, että ei ole. Vil-
jelijöiden ahdinko on poikkeuksellisen suuri tänä vuonna. Täsmälleen 150 vuotta Suomen
historian suurimmasta nälänhädästä, jonka aiheuttivat poikkeuksellisen huonot satovuo-
det. Me emme halua toistaa tätä, vaan haluamme pitää maanviljelijät tyytyväisinä ja auttaa
heidän jaksamistaan tärkeässä työssään. Kylmä ja sateinen kesä on venyttänyt puintikau-
den poikkeuksellisen myöhäiseksi. On erittäin harvinaista, että vielä lokakuun loppupuo-
lella on merkittävä osa sadosta korjaamatta. Osa sadosta jää peltoon.

Viime yönä Helsinkiin ajaessani näin useita puimureita pelloilla. Viljelijät yrittävät saa-
da edelleen talteen sen sadon, minkä vain voivat. Erot tilojen välillä ovat suuria. Osa vilje-
lijöistä on korjannut parhaan sadon vuosiin, erityisesti rukiin osalta. Yhteistä puiduille vil-
joille on kuitenkin, että kuivauskustannukset ovat noin kaksinkertaiset ja laatutappiot ovat
merkittävät. Hallitus tukee viljelijöitä 25 miljoonalla lisäeurolla. Tämä raha ei ole koko-
naan uutta rahaa, vaan 10 miljoonaa otetaan maa- ja metsätalousbudjetin sisältä. Rahat
käytetään näin energiaverojen palautuksen korottamiseen. 

Vaikka maatalouden saamista tuista puhutaan paljon ja jotkut edustajistakin haluaisivat
niistä luopua, löytyy perimmäinen syy viljelijöiden tulojen syöksykierteeseen markkinois-
ta. Viljelijöiden tulot ovat romahtaneet samalla, kun kotimaisen ruuan arvostus on korkeal-
la. On oikein auttaa suomalaisen ruuan valmistusta. Tämä 25 miljoonan lisäys auttaa jon-
kin verran, mutta katseet tulisi suunnata tulevaisuuteen. Kestävät ratkaisut maatalouden
kannattavuusongelmiin saadaan vain tuottajan paremmalla osuudella tuotteen loppuhin-
nasta. Jos tuotteen loppuhinta jakautuisi oikeudenmukaisemmin tuottajan ja kaupan kes-
ken, tukea tarvittaisiin jatkossa vähemmän. 

Hallitus tukee Välitä viljelijästä -hanketta miljoonalla eurolla, joka on tarkoitettu vilje-
lijöiden jaksamiseen sekä pitkävaikutteiseen ennalta ehkäisevään hyvinvointityöhön. Pi-
dän tällaista tukemista ensiarvoisen tärkeänä. Meillä ei ole varaa menettää yhtäkään maa-
talouden parissa toimivaa sen vuoksi, että hän ei enää jaksa. 

Arvoisa puhemies! Olen tavannut viime kuukausina paljon maanviljelijöitä. Fyysistä
työtä, paperityötä, viranomaisia sekä sääntöjen ja säiden armoilla olemista, sitä on maan-
viljelijöiden arki joka puolella Suomea. Keskellä päivää saattaa tulla puhelinsoitto, että
seuraavana päivänä on tilalle tulossa valvontaeläinlääkäri. Tällainen soitto tietää viljelijäl-
le aina ylimääräistä työtä, vaikka hän tietäisi, että tilalla on kaikki kunnossa. Vuosittaisten
maataloustukien edellytys on, että maanviljelijää valvotaan EU-komission asetuksen sää-
tämä määrä. Tähän toivoisin henkilökohtaisesti jonkinlaista tolkkua, ja sitä ymmärtääkse-
ni toivoo moni muukin. Ja jos olet vielä erehtynyt viljelemään luomua, on tilalla tarkastuk-
37



Pöytäkirjan asiakohta PTK 109/2017 vp
sia riittävästi. Luomuasetusta sorvataan EU:ssa edelleen, ja siellä on nyt sekä hyviä että
huonoja asioita Suomen kannalta. Toivotaan, että huonot asiat jäävät sinne EU:n pöytien
ulkopuolelle. 

Joka tapauksessa kiitos hallitukselle ripeästä toiminnasta maanviljelyksen kriisitilan-
teen taltuttamiseksi. Tämä 25 miljoonaa euroa ei varmasti mene hukkaan.

16.36 Arto Pirttilahti kesk: Arvoisa puhemies! Tällä hetkellä käsittelemme kolmatta li-
sätalousarviota. 

Maatalouden ahdingosta on paljon tässä puhuttu. Todellakin tämän vuoden satonäky-
mät olivat ensin hyvät ja erinomaiset. Ruis sentään kerettiin puimaan pelloista, ja siitä saa-
tiin erinomainen sato, mutta muille viljoille kävi sitten vähän huonommin, ja aika iso osa
jäi meiltä kaikkiaan puimatta, varsinkin vehnää ja vielä sitten lopuksi kauroja. Eli nämäkin
olisi kyllä tarvittu nykyiseen kotimaiseen ruuantuotantoon, ilman muuta kaikki jyvät olisi
tullut saada talteen sieltä. Tässä ovat Venäjän kaupan vaikutukset vieläkin näkyvissä. Li-
han hinta on aika alhainen, samoiten myös kananmunan, ja maitotuotteidenkaan osalta ei
ole hurraamista. Eli hyvin moni maatalousyrittäjä on tällä hetkellä taloudellisessa ahdin-
gossa ja myös henkisessä ahdingossa. Siinä mielessä onkin hyvä, että maa- ja metsätalous-
ministeriön valmistelun kautta — täytyy kiittää meidän maa- ja metsätalousministeriäm-
me Jari Leppää — on lähdetty tuomaan uutta kriisipakettia, joka nyt saa tässä kolmannessa
lisätalousarviossa myös rahat, eli 25 miljoonaa euroa maanviljelijöiden ahdingon paranta-
miseksi on hyvä asia.

Lisäksi tässä on erinomainen asia, että välitetään viljelijästä. Aika monella viljelijällä on
näin synkän vuoden jälkeen myös synkkiä ajatuksia tulevaisuudestaan. Kuten aikaisem-
matkin puhujat ovat todenneet, useita, useita ihmisiä on yksin omien ajatustensa kanssa,
oman ahdinkonsa kanssa, joten on hyvä, että meillä on välineitä ja hankkeita, millä aute-
taan maanviljelijää jaksamaan — varsinkin, kun syksy tässä pimenee ja huomataan, mitä
siellä viljalaarin pohjalla on tai rahapussin pohjalla. Eli talousarvioesitys tältä osalta, mil-
joona Välitä viljelijästä -hankkeeseen, on erinomainen.

Ottaisin tässä myös esille huoltovarmuuden kaikkinensa. Kriisitilanteiden osalta: mitkä
koneet jäävät viljelijöille, mitkä koneet, mitkä traktorit ottaa valtio sitten kriisitilanteessa?
Meillä on muutamia viljelijöitä kussakin pitäjässä, ketkä ovat kriisiajan viljelijöitä ja tuot-
tavat meille silloin ruokaa. Mutta tässä kokonaisjärjestelmässä, kun mietitään maanpuolus-
tuskoulutusta ja kriisiajan viljelyä ja myös sitten siihen liittyvää koneitten kohdentamista,
on vielä tekemistä. Toivonkin, että tämä olisi semmoinen yksi aihe vielä, joka nostettaisiin
keskusteluun eduskunnassa ja myös sitten laajemminkin. Huoltovarmuus on tärkeä asia.

Vielä kiitokset tästä Tampereen monitoimiareenasta. Täällä on 18 miljoonaa osoitettu
myös sen rakentamiseen. Siinä on iso hanke. Tulee kansi rautatien päälle, ja siihen tulee ra-
kentamista. Siihen tulee lisäksi monitoimiareena, missä voidaan jääkiekkoa pelata, ja pääs-
tään junalla hyvin helposti siihen. Tampere on kaikkinansa satsannut viime aikoina moniin
isoihin kohteisiin, ja varmaan tämä tulee myös viemään Tamperetta tunnettuna jääkiekko-
kaupunkina edelleen eteenpäin.

Kiitokset myös tästä innovaatiotuesta, mikä on laivateollisuuteen annettu, 30,9 miljoo-
naa. Kun rauta on kuumaa, silloin pitää takoa. Meillä on hyviä kohteita ja innovaatioita,
mitä uudessa laivateollisuudessa tällä hetkellä tehdään, erilaista sähköön ja robotiikkaan ja
siihen liittyvää asiaa. Mutta ottaisin tässä myös esille senkin, että kun näitä vanhoja laivoja
puretaan, niin meillä on erilaisia kokeita ollut siitä. Uskon, että osa myös esimerkiksi in-
38



Pöytäkirjan asiakohta PTK 109/2017 vp
novaatiotuesta menee siihen, miten laivoja puretaan siten, että se kaikista vähiten haittaisi
ympäristöä ja saataisiin mahdollisimman iso prosentti siitä metallista kierrätykseen. Eli tä-
mänkintyyppistä hanketoimintaa on Turussa, ja toivottavasti se kantaa, ettei näitä laivoja
purettaisi epäeettisissä olosuhteissa sitten eri puolilla maailmaa.

16.41 Markku Eestilä kok: Arvoisa puhemies! Täytyy ensinnäkin todeta ja huomata, että
tämä kolmas lisätalousarvio on kaikkien hallituspuolueitten yhteinen näkemys, niin että
varmaankaan eri momentteja ei kannata kovin paljon ruveta henkilöimään.

Itse olen erittäin iloinen siitä, että viljelijöiden ahdinko nyt aika laajasti tunnustetaan, ja
varmaan se johtuu siitä, että hallituksessa on aika paljon ministereitä, joilla on kokemusta
maatalouden hallinnonalasta. Erityisesti olen iloinen, että on lähdetty juuri tähän yhteen
tärkeimpään asiaan eli maatalouden kulurakenteen purkamiseen, ja tämä energiaverojen
palautusten korottaminen on aivan oikea toimenpide. Yleisestikin linjana minun mielestä-
ni kannattaa kiinnittää huomiota siihen, että kun paljon puhutaan tuista ja tuottajahinnois-
ta, niin ne eivät ole synkronissa maatalouden vallitsevan kulurakenteen kanssa, ja se on se
suurin ongelma. Kun me teemme yksittäisiä päätöksiä eduskunnassa, hallituksessa ja mil-
loin missäkin, kenties Energiavirastossa, se kokonaiskuva jää ottamatta huomioon. Ener-
giaveroja on jokainen hallitus osannut kyllä korottaa, mutta niitten vaikutus pienyrittäjille
ja maataloudelle on sitten loppujen lopuksi aika tuhoisa, ja sehän ruvetaan jo nyt näke-
mään.

Minun mielestäni tätä pitäisi ruveta tarkemmin miettimään myös valtiovarainministeri-
össä. On helppo käydä kuluttajan kukkarolla ja esimerkiksi autoilijoitten kukkarolla. Vii-
me vuonna tehtiin uusi suomenennätys siinä, kuinka paljon liikenteeltä perittiin veroja: 8
miljardia. Ja kun me tiedämme tänä päivänä, kuinka vähän nuoret ajavat ajokortteja, niin
silloin tapahtuu sellainen ilmiö — aivan sama epäoikeudenmukaisuus kuin rakennusten
verotusarvon muodostumisessa — että verotus alkaa kohdentua entistä suppeammalle ja
entistä valikoidummalle joukolle, joka ei pysty enää valitsemaan, ovatko he verotuksen
kohteena vai eivät. Täällä, missä liikenne toimii hyvin, julkinen liikenne, täällä ihminen
voi valita, onko hän autoilun verotuksen kohteena vai ei, mutta Itä- ja Pohjois-Suomessa ei
voi valita.

Ensimmäinen varapuhemies Mauri Pekkarinen: Ja edustaja Rossi. — Edustaja Rossi
on... tulossa.

16.43 Markku Rossi kesk: Arvoisa herra puhemies! Poikas valveill’ on.
Herra puhemies! Tässä on käyty kohta kolme tuntia lisätalousarviokeskustelua, joka on

ollut pitkälti myös talouspoliittista keskustelua, myös eriarvoisuuteen liittyvää keskuste-
lua, johon haluan todeta sen, että totta kai arjen ongelmien parissa painivan ihmisen tunne
ja todellisuuskin ovat konkreettisesti jokapäiväisistä asioista selviämistä. Laskut painavat,
tulot voivat olla pienentyneet, tulevaisuus ei näytä hyvälle. Tähän arjen asemaan myös
eduskunnan pitää pystyä asettumaan, niin hallituksen, hallituspuolueiden kuin meidän
kaikkien kansanedustajien. Ei totuutta, ei leipäjonojakaan voi kieltää eikä niistä silmiään
siirtää minnekään.

Tilastot tietysti näyttävät omaa todellisuuttaan, joka nousee ehkä vielä tässä vaiheessa
enemmän makrotalouden näkövinkkelistä. Ennen kuin makrotalous — siis tämä brutto-
kansantuote ja viennin vetäminen ja sitä kautta asioiden paraneminen — on taas siirtynyt
39



Pöytäkirjan asiakohta PTK 109/2017 vp
tavallisen ihmisen arkeen, se vie helposti jopa vuosia. Sipilän hallitus on laittanut Suomea
kuntoon nyt kahden ja puolen vuoden ajan. Vaalikautta on puolisentoista vuotta jäljellä.
Tämä projekti kestää noin 10 vuotta, ennen kuin koko Suomen talouden kehitys on saatu
kulkemaan uudelle uralle. 10 miljardin euron haaste on ollut tämän hallituksen edessä eri
toimenpitein saavutettavana. Meidän on vain jokaisen tunnistettava ja tunnustettava, että
tämä on vaikea harjoitus. Siitä riittää seuraavalle hallitukselle ja vielä seuraavallekin hal-
litukselle. Tässä mielessä kyllä pikavoittojen aikaansaaminen on kovin vaikeaa. Siitä, onko
hallituksella sitten sydäntä päätöksenteossaan: kyllä sitä pitää olla, ja jos sitä ei ole, niin ai-
nakin me keskustassa sitä vaadimme, että sitä pitää löytyä sieltä ja pitää nähdä se ihmisten
arki myös niin, että se todellisuus on aivan oikea.

Arvoisa puhemies! Katselin tuossa tilastoja, jotka varmaan ovat ihan oikeita. Tällä het-
kellä muuttovoitto Suomessa tapahtuu pääsääntöisesti Uudellemaalle, Varsinais-Suomeen
ja Pirkanmaalle. Omassa kotimaakunnassani Pohjois-Savossa tammi—syyskuun tilastot
näyttävät 884 henkilön muuttotappiota. Ainoastaan Kuopion kaupunki on kasvanut 279
henkilöllä, kun vastaavasti viime vuoden vastaavan ajan, alkuvuoden, tilanne oli 830 hen-
kilöä. Eli myös Kuopion kasvu on tältä osin hiipunut.

Mistä tämä kertoo? Se kertoo siitä, että talouden kasvu on lähtenyt nousuun. Nämä rin-
tamaat, joissa ovat nämä edellä mainitut maakunnat — Uusimaa, Varsinais-Suomi, Pirkan-
maa — monista syistä, talouden kasvusta johtuen vetävät työvoimaa tällä hetkellä. Kuinka
voimme vastata tähän kysymykseen? Se on iso kysymys. Se on iso haaste hallitukselle. Se
on iso haaste eduskunnalle. Voi sanoa, että kaikki nämä muut, kolmea maakuntaa lukuun
ottamatta, ovat siinä tilanteessa, että ne kaipaavat myös valtion, yhteiskunnan tukitoimen-
piteitä. En usko, että siinä auttaa sote-uudistus. En usko, että siinä auttaa maakuntauudis-
tus. Ne ovat valtion toimenpiteitä, jotka luovat ja turvaavat palveluiden toimivuutta, mutta
me tarvitsemme nimenomaan elinkeinoelämään, tutkimukseen, kehitystyöhön, koulutuk-
seen panostuksia. Ja niitä saadaan, arvoisa, hyvä vasemmisto-oppositio erityisesti, vain sil-
lä, kun talouden pyörät saadaan pyörimään kokonaisuudessaan.

Valtio ottaa edelleenkin velkaa. Ei velanottoa ole pystytty taittamaan. Ei sitä ole pystyt-
ty oppositionkaan toimesta taittamaan. Jos puhutaan muutamista miljoonista tai kymme-
nistä tai jopa vaikka sadoistakin miljoonista, niin tällä kohta 110 miljardin euron tasoker-
tymällä sillä ei ole käytännössä oikeastaan juuri mitään merkitystä. Mutta me tarvitsemme
myös sen tulevaisuuden näkökulman, että Suomen talous on saatava niin kohdilleen, että
me emme siirrä näitä omia kulutuslaskujamme seuraaville sukupolville. Se on Suomen
100-vuotisen itsenäisen historian yksi tärkein asia, että me emme siirrä velkaperintöä tule-
ville sukupolville. Tässä mielessä meidän on pakko vain katsoa asiaa niin, miten me sel-
viämme näiden vuosien yli: tinkimällä, tekemällä enemmän töitä ja sitä kautta saavutta-
malla tuloksia. Ja kun sitten vielä tämä EU-kauden vaikein viljelyvuosi on meillä käsillä,
niin kyllähän meillä ongelmia piisaa. Niistä voi tietysti syyttää milloin hallitusta, milloin
ketäkin, mutta joka tapauksessa maatalous on myös sellainen asia, jossa meidän pitää huol-
tovarmuuden ja ihmisten toimeentulon ja elämän kannalta pitää tiukasti kiinni linjasta, että
Suomessa tulevaisuudessakin on niin maatalouden kuin elintarviketalouden piirissä toi-
mintamahdollisuudet kansan parhaaksi.

16.48 Sari Essayah kd:  Arvoisa puhemies! Tämä 25 miljoonan energiaveron palautus
maanviljelijöille on varmastikin täällä kaikissa puolueissa otettu tyytyväisyydellä vastaan.
Me olemme itse kukin saaneet niitä uutisia tuolta suoraan viljelijöiltä, minkälaisia tilantei-
40



Pöytäkirjan asiakohta PTK 109/2017 vp
ta on. Muun muassa Pohjois-Savossa 20—30 prosenttia viljasta jää kokonaan peltoon ja
laatutappiot ovat huomattavat. Todellakin on tilanteita ja tiloja, joissa on jouduttu ajamaan
viljasato sinne peltoon ja on erittäin vaikea taloudellinen tilanne. On hankalaa ensi kevää-
nä, kun pitäisi ostaa sitten taas tulevan vuoden tuotantopanokset: millä rahalla ne ostetaan?
Nyt tulevat tuet menevät todennäköisesti entisten laskujen maksamiseen, elikkä hätä siellä
tiloilla on oikeasti tosi suuri. Tietysti näitten erilaisten tukitoimien lisäksi, niin kuin täällä
on tullut puheenvuoroissa esille, tarvittaisiin sen tuottajahinnan oikeaa tasoa. Sehän on tie-
tenkin se kaiken perusta, ja nämä tukitoimet ovat vain laastaria näissä tilanteissa.

Olen tässä yhteydessä tuonut aiemmin esille, että jollakin tavalla, kun meiltä puuttuu täl-
lä hetkellä kansallinen satovahinkolainsäädäntö ja EU:ssakaan ei tämmöiseen kriisipaket-
tiin lämmetty, olisi hyvin tärkeää, että me kehittäisimme sellaisen vakuutuskorvauksen,
jossa olisivat mukana elintarviketeollisuus ja kauppa. Koska kuluttajat haluavat kotimaista
viljaa ja kuluttajat haluavat kotimaisia elintarviketuotteita, niin on väärin, että sitten, kun
on kehnot kelit ja menetetään sato, se on yksistään se maanviljelijä, joka on kaikesta siitä
vastuussa. Eli pitäisi kehittää joku tämmöinen vastuuvakuutustyyppinen rahasto, josta sit-
ten voitaisiin tämäntyyppisten syksyjen kohdalla ottaa yhteistä vastuuta tilanteesta.

16.50 Ville Tavio ps:  Arvoisa puhemies! Täällä olen tätä keskustelua kuunnellut, ja pe-
russuomalaiset aikaisemminkin nostivat esiin maahanmuuton kustannukset, jotka eivät ole
vieläkään Suomessa oikein hanskassa. Hallituksella ei ole oikein hanskassa tämä maahan-
muuttokysymys, kun ei tiedetä edes, mitä se oikeastaan maksaa, mutta tässä lisätalousar-
viossa nyt ainakin huomataan vanha tuttu tendenssi, eli tässä lisätään vastaanottotoimin-
nan asiakkaille maksettavia tukia. Täällä on määrärahalisäys 11,2 miljoonaa euroa. Tämä
osoittaa tilanteen, mikä on siirtolaistulvan jälkeen ja tulijamäärien vakiintumisen jälkeen
tämmöinen, että ikään kuin rutiininomaisesti myönnetään lisää rahaa. Samoin oikeusturva-
avustuksia asianajosektorille myönnetään 1,6 miljoonaa euroa lisää tällä lisätalousarviol-
la, eli tässäkin reilusti yli 10 miljoonaa suomalaisten veronmaksajien rahaa laitetaan maa-
hanmuuton pohjattomaan kaivoon ja nimenomaan siis humanitääriseen siirtolaisuuteen. 

Tässä on kyllä isot kysymykset, jotka taustalla vaikuttavat. Miten tyhmiä Suomessa oi-
keastaan ollaan, kun jokaisen valtion vastuu omista kansalaisistaan ulkoistetaan ja kehitys-
avusta on tehty ikään kuin enempi tällainen tuontituote? Kyllä odottaisin, että hallitus kii-
rehtisi tätä maahanmuuton kustannusselvitystä, mistä perussuomalaiset aikanaan hallitus-
ohjelmaan saivat sen kirjauksen, että se tehdään, mutta sitä ei tunnuta tekevän. Ei haluta
kertoa kansalle, mitä tämä valtava siirtolaismäärä oikeasti kokonaisuutena maksaa.

16.52 Eero Suutari kok: Arvoisa puhemies! Käsiteltävässä kolmannessa lisätalousarvi-
ossa on lähes pelkästään hyviä asioita. Laivanrakentamisen tukeminen 30:llä ja Tekesin in-
novaatiorahoituksen tukeminen 40 miljoonalla on myös paikallaan, ja erityisesti tässä ti-
lanteessa. Myös 20 miljoonan panostukset digitalisaation ja julkisen hallinnon vahvan säh-
köisen tunnistamisen välineisiin ovat perusteltuja. Kaikkein tärkeintä tässä lisätalousarvi-
ossa on kuitenkin maatalouden tukeminen, sillä huonot sääolosuhteet iskivät pitkään jatku-
neen maatalouden tukikriisin päälle.

Arvoisa puhemies! Valtiovarainministeri Petteri Orpo ja maa- ja metsätalousministeri
Jari Leppä valmistelivat yhteensä noin 25 miljoonan euron tukitoimenpiteet vaikeassa sa-
donkorjuutilanteessa olevien viljelijöiden tilanteen helpottamiseksi. Makeran jo aiemmin
päätetyistä rahoista kohdennetaan uudelleen 10 miljoonaa akuutin kriisin lieventämiseksi
41



Pöytäkirjan asiakohta PTK 109/2017 vp
ja varat viljelijöille on tarkoitus kohdentaa energiaveron palautusjärjestelmän kautta ja
EU:n lainsäädännön puitteissa. Kansallisesti maksettaviin luonnonhaittakorvauksiin ehdo-
tetaan myös 21 miljoonan euron kohdennusta. Myös Euroopan unionilta haetaan tukea
poikkeuksellisten sääolosuhteiden takia. Hallitus aikoo selvittää kevään 2018 kehysrii-
heen mennessä, voidaanko EU:n valtiontukisääntöjen pohjalta ottaa käyttöön pysyvä jär-
jestelmä valtiontakausten myöntämiseksi poikkeuksellisista tilanteista johtuvien maatilo-
jen maksuvalmiusongelmien helpottamiseksi. Nämä toimenpiteet ja viljelijöille osoitetut
määrärahat tukevat suomalaisten viljelijöiden jaksamista ja tuovat helpotusta hankalaan ta-
loustilanteeseen. Satovahinkojen on arvioitu nousevan jopa 100—150 miljoonaan euroon,
joten maatalouden kannattavuuden parantamiseksi tarvitaan tämän lisäksi vielä muitakin
ratkaisuja. 

Arvoisa puhemies! Tämän kolmannen lisätalousarvion jälkeen nettolainanotto vuonna
2017 tulee olemaan noin 4,5 miljardia euroa. Tämä on tietysti suuri summa, mutta tämä on
miljardin verran pienempi kuin alkuperäinen budjetti tältä vuodelta. Tämä on erittäin hyvä
asia.

Keskustelu päättyi.

Asia lähetettiin valtiovarainvaliokuntaan.
42


