















































DEM4A08.tmpSave.xml


Pöytäkirjan asiakohta PTK 38/2015 vp
Pöytäkirjan asiakohta 

PTK 38/2015 vp

Täysistunto

Keskiviikko 23.9.2015 klo 14.00—17.13

7. Hallituksen esitys eduskunnalle laeiksi Kevasta, valtion eläketurvan rahoituksesta ja 
evankelis-luterilaisen kirkon eläketurvan rahoituksesta

Hallituksen esitys HE 21/2015 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan, jolle talousvaliokunnan on annettava lausunto.

Keskustelu

17.01 Kunta- ja uudistusministeri  Anu  Vehviläinen (esittelypuheenvuoro):  Arvoisa
puhemies! Kysymyksessä on Keva-laki eli laki Kuntien eläkevakuutuksesta. Tässä on oi-
keastaan kaksi osiota. Ensimmäinen osio liittyy tähän täällä eduskunnassa vireillä ja käsi-
teltävänä olevaan työeläkeuudistukseen ja toinen osio sitten Kevan hallintoon ja hallituk-
sen ja toimitusjohtajiston kelpoisuuksiin erityisesti.

Tässä ensimmäisessä osiossa tosiaankin on tarkoitus, että tähän uuteen lakiin kootaan
pääosin nykyiset kunnallisessa eläkelaissa olevat Kevan hallintoa, valvontaa ja rahoitusta
koskevat säännökset. Tämä esitys liittyy osaltaan tosiaankin tähän työeläkeuudistukseen,
jossa julkisten alojen eläkelait, kuten kunnallinen eläkelaki, valtion eläkelaki ja evankelis-
luterilaisen kirkon eläkelaki sekä Kansaneläkelaitoksen henkilöstön eläketurvaa koskevat
säännökset, yhdistetään kaikki samaan lakiin. Tämän vuoksi on myös säädettävä uudet lait
valtion ja evankelisluterilaisen kirkon eläketurvan rahoituksesta.

Arvoisa puhemies! Uutta voimassa olevaan lakiin verrattuna ovat sen sijaan ehdotetta-
vat säännökset toimitusjohtajan ja varatoimitusjohtajan kelpoisuusvaatimuksista samoin
kuin hallituksen jäsenten ja hallituksen kelpoisuusvaatimukset. Kaikilta hallituksen jäse-
niltä vaadittaisiin hyvämaineisuutta ja hyvää työeläkevakuutustoiminnan asiantuntemus-
ta. Hallitukselta kokonaisuutena vaadittaisiin hyvää sijoitustoiminnan asiantuntemusta eli
niin sanotusti kollegiaalinen vaatimus tämän sijoitustoiminnan osalta. Toimitusjohtajan ja
varatoimitusjohtajan kelpoisuusvaatimuksena olisi ylempi korkeakoulututkinto ja tehtä-
vän edellyttämä monipuolinen kokemus sekä käytännössä osoitettu johtamistaito. Kevan
johto on virkasuhteessa Kevaan, ja kelpoisuusvaatimukset vastaavat valtion ylimmän vir-
kamiesjohdon kelpoisuusvaatimuksia. Uutta on myös Kevan riskienhallintaa, sisäistä val-
vontaa ja sisäistä tarkastusta koskevat säännökset. Kaikki edellä mainitut ehdotukset lä-
hentävät nyt ehdotettavaa lainsäädäntöä työeläkevakuutusyhtiölainsäädäntöön sekä saatta-
vat Kevaa koskevan lainsäädännön ajan tasalle.

Tässä muistelen niin, että kun viime vaalikaudella täällä käsiteltiin nimenomaan työelä-
kevakuutusyhtiöitä koskevaa hallintoa ja säädöksiä, niin siinä samassa yhteydessä sekä so-
 Tarkistettu
4.0



Pöytäkirjan asiakohta PTK 38/2015 vp
siaali- ja terveysvaliokunnassa että muistaakseni myös täällä eduskunnan suuressa salissa
puhuttiin siitä ja vaadittiin ja kysyttiin, miksi ei samaan aikaan muuteta myös Kevan hal-
linnon osalta. Tämä, mitä nyt tässä olen esittelemässä, korjaa sitä puutetta.

Kevaa koskeva lainsäädäntö ei voi olla kuitenkaan täysin yhteneväinen työeläkevakuu-
tusyhtiölain kanssa, sillä Keva on julkisoikeudellinen yhteisö, ja sen luonne on tämän
vuoksi erilainen kuin työeläkevakuutusyhtiöillä. Kevan valvonta ehdotetaan säilyväksi
edelleen valtiovarainministeriöllä.

Keskustelu päättyi.

Asia lähetettiin sosiaali- ja terveysvaliokuntaan, jolle talousvaliokunnan on annettava lau-
sunto.
2


