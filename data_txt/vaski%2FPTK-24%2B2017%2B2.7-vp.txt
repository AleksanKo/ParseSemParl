















































DEM4402.tmp.xml


Pöytäkirjan asiakohta PTK 24/2017 vp

 Tarkistettu
4.1

Pöytäkirjan asiakohta 

PTK 24/2017 vp

Täysistunto

Torstai 16.3.2017 klo 16.00—19.58

2.7. Suullinen kysymys valinnanvapauslainsäädännön lausuntokierroksesta (Päivi Räsä-
nen kd)

Suullinen kysymys SKT 33/2017 vp

Suullinen kyselytunti

Toinen varapuhemies Arto Satonen: Otamme vielä yhden kysymyksen: edustaja Räsä-
nen.

Keskustelu

16.58 Päivi Räsänen kd: Arvoisa herra puhemies! Sote-uudistuksen projektijohtaja Tuo-
mas Pöysti on kertonut, että nyt lausuntokierroksella olevat lait valinnanvapausuudistuk-
sesta tulevat muuttumaan ja niitä muutetaan jo, vaikka lausuntokierros on vielä kesken.
Tämä on tietysti hyvä uutinen, koska todella paljon on kohdistunut kritiikkiä asiantuntijoi-
den ja Kuntaliiton taholta. Esimerkiksi yhdenvertaisuuden toteutuminen eri maakuntien
välillä, samoin aikatauluongelmat toteuttamisjärjestyksessä, ovat nousseet esiin, ja ne nos-
tettiin myös täällä viime viikon sote-keskustelussa esiin. Kysynkin teiltä, ministeri Rehu-
la: Minkälaisia muutoksia on nyt suunnitteilla, ja miten lausunnot tullaan ottamaan huo-
mioon? Onko uusi lausuntokierros luvassa, jos merkittäviä muutoksia tehdään jo nyt, kes-
ken tämän lausuntokierroksen?

16.59 Perhe-  ja  peruspalveluministeri  Juha Rehula (vastauspuheenvuoro): Arvoisa
herra puhemies! Lainsäädännön valmisteluprosessi, vaikka olisi isommastakin asiasta ky-
symys, tulee pitää mahdollisimman normaalina. Tähän liittyy se, että on lausuntokierros,
joka valinnanvapauslainsäädännön osalta päättyy 28.3. Lausuntoja on alkanut tulla, niitä
luetaan parastaikaa, jotta pystytään pitämään sinänsä tiukasta aikataulusta kiinni mutta toi-
saalta tekemään mahdollisia muutoksia, joita lausuntokierroksesta voi aiheutua. Perusrat-
kaisu, jolla polulla ollaan valinnanvapauslainsäädännön osalta, on se, jolla tullaan etene-
mään. Mitä tapahtuu lähiviikkojen, lähikuukausien aikana: tulee päivä, jolloin hallitus an-
taa esityksensä eduskunnalle, ja sitten me näemme sen, mikä on tuo kokonaisuus, jolla va-
linnanvapaus toteutetaan Suomessa vuoden 2019 alusta.

Kysymyksen käsittely päättyi.

Kyselytunti päättyi.


