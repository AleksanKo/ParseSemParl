















































DEME2AD.tmp.xml


Pöytäkirjan asiakohta PTK 109/2018 vp
Pöytäkirjan asiakohta 

PTK 109/2018 vp

Täysistunto

Tiistai 6.11.2018 klo 14.00—17.11

4. Hallituksen esitys eduskunnalle laiksi ulkomaisten väliyhteisöjen osakkaiden verotukses-
ta annetun lain muuttamisesta

Hallituksen esitys HE 218/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 4. asia. Puhemiesneuvosto ehdottaa, että asia lähetetään valtiovarainvaliokun-
taan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 5. asiakohtaan.

Keskustelu

16.03 Timo Harakka sd: Arvoisa puhemies! Tässä ehdotuksessa on kyse aggressiiviseen
verosuunnitteluun ja veronkiertoon puuttumisesta niin kutsutulla väliyhteisölainsäädän-
nöllä. On ikävä kyllä kuvaavaa, että ministeri Orpo ei ole esittelemässä tätä kuten muita-
kaan veronkiertodirektiivin osia, kuten korkovähennysrajoitusta, johon Sipilä ja Orpo ovat
palauttamassa niitä porsaanreikiä, jotka Orpon oma ministeriö oli jo poistanut.

Tämänhetkinen hallitus ei ole kiinnostunut veronkierron vastaisesta työstä, toisin kuin
muu Eurooppa, joka on aktivoitunut ja saanut aikaan ennennäkemättömän laajaa ja teho-
kasta lainsäädäntöä. Ikävä kyllä Suomi nykyään pyrkii osaltaan sitä vesittämään, ja kan-
sainvälisestä edelläkävijästä on tullut perässähiihtäjä. Nämä ovat kovia sanoja, mutta nyt
esitän perusteluja ja evästän valtiovarainvaliokuntaa.

Tämä laki siis osana EU:n veronkiertodirektiiviä on niin sanottu pöytälaatikkoyhtiölaki.
Väliyhteisölailla puututaan matalan verotuksen maihin rekisteröityjen pöytälaatikkoyh-
tiöiden käyttöön verosuunnittelussa. Sen soveltuessa verotetaan ulkomaalaisen pöytälaa-
tikkoyhtiön tai väliyhteisön voitto Suomessa, jolloin verovälttely ei tuota mitään hyötyä.
Se koskee eräissä tilanteissa myös sellaisia yhtiöitä, joilla on liiketoimintaa matalan vero-
tuksen maassa. Väliyhteisöä verotetaan yleensä Suomen 20 prosentin yhteisöverokannal-
la, ja mahdollinen matalan verotuksen maassa maksettu vero hyvitetään Suomessa, jolloin
sitten kaksinkertaista verotusta ei synny.

Suomen väliyhteisölaki on ollut voimassa vuodesta 95, ja on selvää, että siinä on eräitä
aukkoja, joiden vuoksi se ei täysin estä pöytälaatikkoyhtiöiden käyttöä verovälttelyssä.
Vuonna 2006 tehty veronkiertodirektiivi edellyttää Suomea muuttamaan väliyhteisölain-
säädäntöään eräiltä osin. No nyt 12 vuotta myöhemminkään hallituksen esitys ei kuiten-
 Tarkistettu
4.0



Pöytäkirjan asiakohta PTK 109/2018 vp
kaan käytännössä muuta nykytilannetta. Olennaiset porsaanreiät jäävät voimaan, sentään
uusia ei avata. Tältä osin hallituksen esitys tälläkin kertaa on heikompi kuin valtiovarain-
ministeriön ensimmäinen lakiluonnos, jossa eräitä aukkoja oli hiukan saatu umpeen. Epäi-
lemättä elinkeinoelämän painostus on nyt näissä molemmissa veronkiertodirektiivin osis-
sa, ikävä kyllä, tuottanut tulosta. SDP:hän on ehdottanut ohjelmissaan väliyhteisölakiin
eräitä tiukennuksia, jotka poistaisivat sen keskeiset ongelmat — esittelen niitä tuossa het-
ken päästä.

Olennaisin väliyhteisölain ongelmahan on se, että se ei käytännössä sovellu matalan ve-
rotuksen Eta-valtioihin rekisteröityihin yhteisöihin. Se johtuu kahdesta syystä. Ensiksi, vä-
liyhteisölaki voi soveltua vain, jos väliyhteisö on saanut rekisteröintivaltiossaan niin kut-
suttuja erityisiä veronhuojennuksia. Matala verotus ei itsessään ole erityinen verohuojen-
nus, mikä estää lain soveltumista esimerkiksi Viroon rekisteröityihin sijoitusyhtiöihin.
Toiseksi, väliyhteisölaki soveltuu Eta-yhtiöihin vain, jos niillä ei ole tosiasiallista toimin-
taa kyseisessä maassa. Verotuskäytännössä on katsottu, että hyvin vähäinen toiminta, esi-
merkiksi yksi työntekijä, voi estää tämän lain soveltumisen. Jopa kymmenien miljoonien
veroedun voi siis saada, ja esimerkiksi Stora Ensohan säästi — edeltävistä syistä — vuo-
sina 2005—2010 noin 50 miljoonaa euroa veroja näyttämällä sellukaupan voittonsa hol-
lantilaisessa tytäryhtiössä, jossa tänä aikana työskenteli milloin nolla, milloin kaksi työn-
tekijää. Selluhan ei tietenkään koskaan käynytkään Hollannissa.

Erityisiä veronhuojennuksia koskeva poikkeus poistuisi laista, jolloin laki voisi sovel-
tua kaikkiin matalan verotuksen väliyhtiöihin riippumatta siitä, mistä matala verotus joh-
tuu. Sen sijaan jälkimmäinen ongelma jäisi ennalleen, ja tosiasiallista toimintaa koskevan
poikkeuksen soveltumista laajennettaisiin myös Eta-alueen ulkopuolelle. Lakiluonnokses-
sa sentään edellytettiin ”merkittävää” toimintaa toisessa valtiossa, joka nyt olisi voinut tiu-
kentaa sääntelyä, mutta tämäkin oli sitten liikaa eräille etupiireille. 

Tämän lisäksi lakiesityksessä on seuraavia muutoksia: 1) Pöytälaatikkoyhtiö voisi olla
väliyhteisö, kun suomalaisten määräysvalta on 25 prosenttia — tällä hetkellä 50 prosent-
tia. Tämä on veronkierron torjunnan kannalta perusteltu muutos, mutta sen käytännön mer-
kitys on suhteellisen pieni. 2) Lain niin kutsuttua toimialapoikkeusta muutettiin hiukan ja
samalla laajennettiin sen soveltumista yleisemmin palvelutoimintaan. Tällä hetkellä se so-
veltuu muun muassa laivanvarustusyhtiöihin, jotka ovatkin hyödyntäneet aukkoa rekiste-
röimällä aluksia verokeitaisiin. Toimialapoikkeuksen laajentuminen voi mahdollistaa ve-
rovälttelyä eräissä tilanteissa, ei senkään merkitys liene mikään valtavan suuri. 

Lopuksi, arvoisa puhemies, huomautan, että sosiaalidemokraatit ovat pitäneet aggressii-
visen verosuunnittelun torjuntaa esillä monissa yhteyksissä. Myös kansainvälisen veron-
kierron vastaiseen ohjelmaamme ja vero-ohjelmaamme sisältyy erityisesti väliyhteisöla-
kia koskevia kirjauksia, joita voi nostaa esiin. Väliyhteisölaki on erityisen toimiva laki, sil-
lä se torjuu tehokkaasti verokilpailua ja estää investointeja matalan verotuksen maihin. Sen
loiventamista ei siis voi perustella sillä, että tuettaisiin investointeja Suomeen. Päinvastoin
löysä väliyhteisölaki kannustaa sijoittamaan muualle kuin Suomeen.

Vero-ohjelman kirjauksista mainitsen ehkä tässä yhteydessä vain neljä: 1) Suomen ny-
kyisen lain puutteet voidaan poistaa, kun direktiivi toimeenpannaan, jolloin se täytyy teh-
dä Suomen nykylainsäädännön pohjalta eikä supistaa lain soveltamisalaa. Tämä onneksi
on toteutumassa. 2) Sen sijaan väliyhteisölakia tulee täsmentää niin, että matalasti verotet-
tujen väliyhteisöjen tulojen verottaminen on mahdollista myös Eta-alueen yhteisöihin, kun
väliyhteisön tulot eivät tosiasiallisesti kerry sen rekisteröintivaltiosta. Tällainen muutos
2



Pöytäkirjan asiakohta PTK 109/2018 vp
tarvittaisiin. 3) Väliyhteisölain tulee koskea kaikkia matalasti verotettuja tuloja riippumat-
ta toimialasta tai siitä, minkätyyppisistä säännöksistä matala verotus johtuu. 4) Väliyhtei-
sölain tulisi soveltua yhteisöihin, joiden verotus on alempi kuin 75 prosenttia Suomen ve-
rosta. Nykyisinhän sääntö on 50 prosenttia. 

Näiden lisäksi on erittäin tärkeää muistaa se yksi lakialoite, jonka olen tässä pöntössä ai-
kaisemmin esittänyt. Viittaan siihen aivan lopuksi vain lyhyesti: Lakialoite 8/2018 laajen-
taisi ulkomailla rekisteröityjen yhteisöjen verovelvollisuutta Suomessa tuloverolaissa si-
ten, että ne ovat Suomessa yleisesti verovelvollisia silloin, kun niitä tosiasiallisesti johde-
taan Suomesta. Myös VM:n asiantuntijatyöryhmä on ehdottanut asiaa aikanaan. Silloin
kiinnitettäisiin huomiota siihen, missä olisi tämän toiminnan virtuaalinen toimipaikka, ja
tällä on suuri merkitys myös jatkossa digitaalista verotusta uudistettaessa. 

16.10 Hanna Sarkkinen vas: Arvoisa puhemies! Käytännössä väliyhteisö tarkoittaa täs-
sä yhteydessä pöytälaatikko- tai holding-yhtiötä. Kyseessä on tärkeä laki ja mahdollisesti
taas yksi menetetty mahdollisuus suitsia verovälttelyä ja aggressiivista verosuunnittelua.
Väliyhteisösääntelyllä voidaan, jos se tehokkaasti toteutetaan, puuttua aggressiiviseen ve-
rosuunnitteluun sekä hillitä valtioiden välistä verokilpailua. Suomen tämänhetkinen väli-
yhteisölaki sisältää aukkoja ja uudistusta todella kaivataan. Myönteistä hallituksen esityk-
sessä on, että se poistaa erityistä verohuojennusta koskevan poikkeuksen. Hyvää on myös
se, että lakia voidaan soveltaa, jos suomalainen määräysvalta väliyhteisössä on vähintään
25 prosenttia, kun nykyisin rajana on 50 prosenttia. Toisaalta hallituksen esitys sisältää
puutteita, aivan kuten edustaja Harakka äsken hyvin kuvaili. Hallituksen esitystä on myös
oleellisesti heikennetty alkuperäisestä hallituksen esitysluonnoksesta, ja se on suuri petty-
mys. Vielä lakiluonnoksessa edellytettiin, että toiminta eli sijoittautuminen toisessa val-
tiossa on merkittävää, jotta laki ei soveltuisi, mutta nyt tämä kirjaus on poistettu. Eli tilan-
ne säilyisi entisenlaisena, nykyisenlaisena eli huonona. 

Myös haitallista verokilpailua ruokkivaa, Eta-maiden ulkopuolella sijaitseviin tytäryhti-
öihin sovellettavaa tomialapoikkeusta, on laajennettu oleellisesti. Esityksen mukaan esi-
merkiksi teollisuus, laivanvarustus ja myös monet muut palvelut olisivat soveltamisen ul-
kopuolella. Käytännössä loivennukset saattavat johtaa siihen, että laki on tulevaisuudessa-
kin yhtä aukkoinen ja tehoton kuin tähän asti. EU- ja Eta-alueella sijaitsevia ulkomaisia yh-
teisöä koskeva poikkeus mahdollistaa taloudelliseksi toiminnaksi määriteltävän hyvinkin
keinotekoisia järjestelyitä. Lakiesitys on siis joiltain osin hieman eteenpäinmenoa, mutta ei
läheskään riittävästi.

Jos ministeri olisi täällä paikalla — mitä hän ei valitettavasti ole, vaikka kyseessä on
merkittävä laki — niin kysyisin häneltä: Miksi? Miksi ihmeessä lakiesitys on tällä tavalla
vesitetty alkuperäisestä luonnoksesta? Toivottavasti saamme tähän jossain vaiheessa vielä
vastauksen, mutta ainakin toivon, että valiokuntatyössä tätä asiaa käsitellään erittäin huo-
lellisesti, sillä aggressiivisen verosuunnittelun ja haitallisen verokilpailun torjumisen tulee
olla kansallinen prioriteetti niin tässä kansallisessa lainsäädännössä kuin Suomen EU-vai-
kuttamistyössä ja kansainvälisessä vaikuttamistyössä. Valitettavasti näin ei Sipilän halli-
tuksen aikana tunnu olevan.

Keskustelu päättyi.

Asia lähetettiin valtiovarainvaliokuntaan.
3


