















































DEM8002.tmpSave.xml


Pöytäkirjan asiakohta PTK 112/2016 vp

 Tarkistettu
4.1

Pöytäkirjan asiakohta 

PTK 112/2016 vp

Täysistunto

Torstai 10.11.2016 klo 16.00—21.26

7. Hallituksen esitys eduskunnalle hissiturvallisuuslaiksi
Hallituksen esitys HE 23/2016 vp
Valiokunnan mietintö TaVM 4/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 7. asia. Käsittelyn pohjana on talousvaliokunnan mietintö TaVM 4/2016 vp. Nyt
päätetään lakiehdotuksen sisällöstä.

Yleiskeskustelu asiasta alkaa. Edustaja, valiokunnan puheenjohtaja Turunen.

Keskustelu

19.53 Kaj Turunen ps (esittelypuheenvuoro): Arvoisa puhemies! Tässä hallituksen esi-
tyksessä ehdotetaan säädettäväksi hissiturvallisuuslaki. Nykyisin sähköturvallisuuslaissa
oleva hissejä koskeva sääntely erotettaisiin omaksi erillislaiksi ja pääosin asetustasolla ole-
va sääntely nostettaisiin lain tasolle. Hissiturvallisuutta koskeva kokonaisuudistus on pää-
asiassa lainsäädäntötekninen uudistus, ja sisällöllisiä muutoksia ehdotetaan rajallisesti. Eh-
dotetulla lailla on tarkoitus panna täytäntöön Euroopan parlamentin ja neuvoston hissejä ja
hissien turvakomponentteja koskeva direktiivi.

Talousvaliokunta toteaa lausunnossa, että uusi hissiturvallisuuslaki toisi joitakin muu-
toksia tarkastusten suorittamissykleihin, valvontaviranomaisten tiedonsaantioikeuksiin ja
toiminnanharjoittajien rekisteröintiin. Talousvaliokunta pitää ehdotettuja muutoksia tar-
koituksenmukaisina ja tasapainoisena ratkaisuna toiminnanharjoittajien velvoitteiden, his-
sien käyttäjien turvallisuuden ja hissinhaltijoiden vastuukysymysten välillä. Talousvalio-
kunta toteaa myös, että lakiuudistuksella ei muuteta hissien teknisiä turvallisuusvaatimuk-
sia eikä hissien asentajien tai tarkastajien pätevyysvaatimuksia. Alan toimijoille osoitetut
velvoitteet on ilmaistu aikaisempaa täsmällisemmin muun muassa määritelmiä yhdenmu-
kaistamalla. 

Talousvaliokunta esittää yksimielisesti, että eduskunta hyväksyy muuttamattomana hal-
lituksen esityksen 23/2016 sisältämän lakiehdotuksen.

Yleiskeskustelu päättyi.

Eduskunta hyväksyi hallituksen esitykseen HE 23/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.


