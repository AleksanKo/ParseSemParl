















































DEM5D00.tmpSave.xml


Pöytäkirjan asiakohta PTK 32/2017 vp
Pöytäkirjan asiakohta 

PTK 32/2017 vp

Täysistunto

Torstai 30.3.2017 klo 15.58—18.43

2.3. Suullinen kysymys valinnanvapauslainsäädännön aikataulusta (Li Andersson vas)
Suullinen kysymys SKT 42/2017 vp

Suullinen kyselytunti

Puhemies Maria Lohela: Seuraava kysymys: edustaja Andersson.

Keskustelu

16.28 Li Andersson vas: Arvoisa puhemies! Kuten ministeri Rehula tässä äskettäin tote-
si, tämä hallituksen ajama valinnanvapausmalli on saanut hyvin laajasti kritiikkiä eri asian-
tuntijoilta. Tämä valinnanvapauslainsäädännön lausuntokierros päättyi tiistaina, ja lakiesi-
tykseen jätettiin yli 600 lausuntoa. Monet asiantuntijat ja myöskin kaupungit suhtautuvat
palvelujen pakkoyhtiöittämiseen ja ulkoistamiseen kriittisesti sen takia, että nähdään, että
se tulee nostamaan järjestelmän kustannuksia, lisäämään kansalaisten välistä epätasa-ar-
voa, ja kaiken lisäksi on myöskin arvioitu, että tähän esitykseen liittyy perustuslaillisia on-
gelmia.

Te, pääministeri Sipilä, olette sanonut, että kritiikki otetaan huomioon, lausunnot lue-
taan huolellisesti ja sen jälkeen lakiin tehdään tarvittavat muutokset. Hallituksen tavoittee-
na on kuitenkin saada tämä lakipaketti valmiiksi jo ensi viikolle. Arvoisa pääministeri, mi-
ten tämä on edes mahdollista ja edustaako tämä sitä huolellista [Puhemies koputtaa] ja laa-
dukasta lainsäädännön valmistelutyötä, mitä tässä salissakin on useampaan otteeseen pe-
räänkuulutettu?

16.29 Pääministeri Juha Sipilä (vastauspuheenvuoro): Arvoisa puhemies! Se on totta,
että tähän laajaan valinnanvapauspakettiin ja laajaan sote-uudistukseen on tullut paljon pa-
lautetta. 600 lausuntoa on tullut, ja niitä on tutkittu matkan varrella. Toki näitä mielipiteitä
ja lausuntoja on tullut jo matkan varrella, ja niihin on pystytty varautumaan. Sieltä on nyt
kerätty ne keskeiset huomiot. Yksi huomio on se, että on huoli siitä, voidaanko tämä panna
toimeen siinä aikataulussa, mikä on. Sitten ovat nämä perustuslakiin liittyvät huomiot, ja
sitten ovat tähän, mitä palveluja siihen sisältyy, liittyvät huomiot. 

Näihin liittyen teemme nyt pitkää päivää ja reformiministerityöryhmä tekee pitkää päi-
vää sillä tavalla, että voisimme tarvittavia linjauksia tehdä. Myöskin lakipykäliä ovat vir-
kamiehet tässä matkan varrella jo trimmanneet uuteen asentoon. Mutta tärkeintä olisi nyt
se, että saamme ne linjaukset, jotka tuon lausuntokierroksen perusteella täytyy tehdä, teh-
tyä mahdollisimman pian.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.
 Tarkistettu
4.0



Pöytäkirjan asiakohta PTK 32/2017 vp
16.30 Li Andersson vas (vastauspuheenvuoro): Arvoisa puhemies! Kyllä tämä nyt vai-
kuttaa siltä, että hallitus poliittisista syistä haluaa saada tämän valinnanvapauslainsäädän-
nön eteenpäin mahdollisimman nopeasti siitä huolimatta, että siihen on kohdistunut erit-
täin laajasti asiantuntijakritiikkiä. Erityisesti tämä valinnanvapausmalliin siirtymisen aika-
taulu on monien asiantuntijoiden mukaan täysin mahdoton. Viimeisimpinä arvostelijoiden
joukkoon ovat liittyneet muun muassa Petteri Orpon johtama valtiovarainministeriö, Kan-
saneläkelaitos ja myöskin Raimo Sailas.

Aikalisän ottaminen tähän sote-uudistukseen on myöskin kansalaisten mielestä tärkeää.
Vasemmistoliitto on tänään avannut "kansan välikysymyksen" allekirjoitettavaksi netissä,
ja olemme yhden päivän aikana saaneet yli 2 000 allekirjoitusta tähän adressiin.

Arvoisa pääministeri Juha Sipilä, aikooko hallitus todellakin runnoa läpi valinnanva-
pausmallin hallituksen päättämässä aikataulussa siitä huolimatta, että kaikki [Puhemies
koputtaa] asiantuntijat pitävät sitä mahdottomana?

16.31 Pääministeri Juha Sipilä (vastauspuheenvuoro): Arvoisa puhemies! Tämä on hie-
man hämmentävää nyt, koska toisaalta on tullut kova vaatimus siitä, että kun ensi viikolla
käymme välikysymyskeskustelua, niin meidän hallituksen pitäisi tehdä linjaukset ennen
sitä valmiiksi. Nyt te annatte ymmärtää, että ei näillä niin kiire olisikaan ja täytyy tehdä
huolella töitä ja meillä onkin pidempi aika tässä käytettävissä. Voisitteko nyt päättää, ha-
luatteko te meidän linjaukset nyt vai vasta vaalien jälkeen? Molemmat meille käyvät. Mut-
ta me teemme nyt kovasti töitä sen eteen, että myöskin kansalaiset kuntavaaleissa tietäisi-
vät nämä auki olevat linjaukset tai mikä tässä luonnoksella olleessa ehdotuksessa sitten
muuttuu tämän lausuntokierroksen perusteella.

16.32 Paavo Arhinmäki vas (vastauspuheenvuoro): Arvoisa rouva puhemies! Toivon,
että oli pääministeri Sipilän huumoria kysyä, haluammeko, että tämä vuosisadan isoin uu-
distus tehdään huolella. Kyllä haluamme, ja se on juuri se, mitä edustaja Andersson äsken
peräänkuulutti. Tehkää huolella, älkää hätiköiden — kysymys on ihmisten terveydestä, ih-
misten sosiaalisista palveluista. 

Mutta, arvoisa pääministeri, kysymys on myös ihmisten työpaikoista, sadoistatuhansis-
ta työpaikoista pienipalkkaisilla, naisvaltaisilla aloilla. Te jo niistitte näitä aloja 30 prosen-
tin leikkauksella lomarahasta, [Ben Zyskowicz: Ei se ollut hallituksen päätös!] ja nyt huoli
syntyy siitä, että kun te pakkoyhtiöitätte ja ulkoistatte, niin mitä tapahtuu näiden satojen-
tuhansien työehdoille. Esimerkiksi moni asuu työsuhdeasunnossa, jonka tarjoaa kaupunki.
Mitä hänelle tapahtuu, jos siirtyy maakunnan palvelukseen tai yrityksen palvelukseen?
Oletteko te miettineet ollenkaan sitä, mikä on [Puhemies koputtaa] tilanne näillä pienipalk-
kaisilla työntekijöillä tässä uudistuksessa?

16.33 Pääministeri Juha Sipilä (vastauspuheenvuoro): Arvoisa puhemies! Tätä uudis-
tusta on tämäkin hallitus valmistellut kaksi vuotta. Kyllä tätä työtä on tehty pitkään ja huo-
lella. Tässä on ollut valtava virkamieskoneisto mukana ja tässä on kuultu lukuisia, lukuisia
asiantuntijoita, ja ei tässä mistään hätäilystä kyllä voi puhuakaan. Nyt on kysymys siitä,
että tämä pitkään valmisteltu uudistus on lausuntokierroksella ja lausuntokierroksen pa-
lautteen perusteella sitten mietitään, mitä siinä hallituksen esityksessä tullaan muutta-
maan. Tästä tässä nyt on kysymys eikä siitä, että jotakin hökäistäisiin muutamassa päiväs-
sä tai viikossa. 
2



Pöytäkirjan asiakohta PTK 32/2017 vp
Peruspalveluministeri varmaan vastaa tähän työehtokysymykseen, mutta sanon yleises-
ti sillä tavalla, että kyllä meidän terveydenhuollon ammattilaiset saavat olla huoletta siitä,
etteikö tällä alalla edelleenkin töitä olisi. [Välihuutoja] Pikemminkin päinvastoin, tämä va-
linnanvapausmalli tulee tuottamaan heille myöskin valinnanvapautta työpaikkojen suh-
teen ja uutta tarjontaa sinne. Että luulen, että tämä uudistus on työntekijöiden kannalta [Pu-
hemies koputtaa] lopulta todella hyvä.

16.35 Kunta- ja uudistusministeri Anu Vehviläinen (vastauspuheenvuoro): Arvoisa
puhemies! Täydennän niiltä osin, että täällä eduskunnan käsittelyssähän on jo henkilös-
töön ja heidän eläketurvaansa liittyvät esitykset, ja kuten varmaan edustaja tietää, niin täs-
sä kun 1.1.2019 tulee voimaan tämä järjestäminen ja vastuu siirtyy maakunnille, niin ne
työntekijät siirtyvät liikkeenluovutuksen periaatteilla vanhoina työntekijöinä ja yhtiöittä-
misen osalta siinä on kahden vuoden aika. Itse olen ainakin saanut sellaista viestiä, että
tämä on turvallisesti tehty, kun tämä on näin kirjoitettu. Nämä lait ovat täällä eduskunnas-
sa käsiteltävänä jo nyt. 

16.35 Peter Östman kd (vastauspuheenvuoro): Arvoisa puhemies! Valinnanvapaus oi-
kein ja huolellisesti toteutettuna voi sinällään olla ihan hyvä asia. Sen sijaan jos käy niin,
että terveyspalvelut keskittyvät suurille alan toimijoille, jotka vielä usein saattavat olla ul-
komaisessa omistuksessa, se ei ole välttämättä hyvä kehityssuunta. Kristillisdemokraatit
pitävät tärkeänä ja haluavat edistää pienten ja keskisuurten kotimaisten yritysten ja myös
kolmannen sektorin toimijoiden mahdollisuuksia toimia markkinoilla. Yksi esittämämme
keino on jakaa hankinnat pienempiin osiin. Kysyn ministeri Rehulalta: mikä on teidän ar-
vionne, kykenevätkö suomalaiset palveluntuottajat kilpailemaan menestyksellisesti alan
markkinoilla?

16.36 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Te kysyitte, että aiotaanko jakaa markkinoita. Tässä on tarkoitus luoda
sellainen lainsäädäntö, joka antaa perustat sille, että niin isommat kuin pienemmätkin yri-
tykset voivat olla palvelutuotannossa mukana. Varmoja asioita, missä pk-sektori on muka-
na, ovat nämä asiakas- ja maksusetelit, jotka tulevat käyttöön, ja henkilökohtainen budjet-
ti, josta jo edellisen aihepiirin kanssa keskusteltiin. Lisäksi me olemme kirjoittaneet valin-
nanvapauslainsäädännön palveluntuottajan määritelmiin, että pienempikin, jopa yhden
yrittäjän, yritys voi olla mukana siinä palvelutuotannossa, jota valinnanvapauden piiriin tu-
levissa palveluissa on. 

Täällä on puhuttu yhteisistä huolista, ja jos joku on yhteinen huoli niin hallituksella kuin
ainakin kristillisdemokraateilla, se on se, että pk-sektori on tässä mukana. Tämä ei ole on-
gelmatonta, sillä suurella on mittakaava- ja skaalaetunsa. Mutta toisinpäin, kyllä me olem-
me pykälät pyrkineet kirjoittamaan niin, että pk-sektori matkassa on. 

16.37 Ben Zyskowicz kok (vastauspuheenvuoro): Arvoisa rouva puhemies! Ensin on
pakko korjata edustaja Arhinmäelle, että hallitus ei päättänyt julkisen sektorin lomaraho-
jen leikkauksesta, sen päättivät työmarkkinaosapuolet. Hallituksella oli aivan muut kom-
ponentit tarjolla tähän kilpailukykysopimukseen.

Mutta mitä tulee aikatauluihin, niin tärkeätä on, että ensi viikolla, kun täällä käydään vä-
likysymyskeskustelu, hallituksella on vastaukset niihin vääriin väitteisiin, joita oppositio
3



Pöytäkirjan asiakohta PTK 32/2017 vp
jatkuvasti esittää ja joilla kansalaisia pelottelee. Vääriä väitteitä liittyy esimerkiksi tähän
niin sanottuun kermankuorintaan, liittyy veroparatiiseihin, liittyy siihen, että me tekisim-
me uudistusta, jossa potilasta joko alihoidetaan tai ylihoidetaan. Näin emme todellakaan
toimi, vaan maksamme sairaan ihmisen hoitamisesta enemmän kuin terveen ihmisen hoi-
tamisesta, tietysti.

Mutta mitä tulee tähän aikatauluun, niin varmistan vielä, että onhan niin, että mikäli ensi
viikolla ei ole mahdollista tehdä kaikkia ratkaisuja, jotka liittyvät esimerkiksi voimaantu-
loon, joka on paljon kritiikkiä saanut kysymys, niin silloin tätä valmistelua [Puhemies ko-
puttaa] jatketaan lähipäivinä ja lähiviikkoina.

16.38 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Hallitus on ilmoittanut julkisuuteen aikataulun, jolla valinnanvapauslain-
säädäntö eduskunnalle saatetaan. Tuosta päivästä voi laskea taaksepäin ajan, jonka tarvit-
see arviointineuvosto, jonka tarvitsee laintarkastus, jonka tarvitsee ruotsinkielinen kään-
nöstyö. Lisäksi meillä on ihan riittävästi töitä pykälien hiomisessa, niin että ne ovat var-
muudella hiottuja niin sisältöjen osalta kuin sitten sen osalta, että ne olisi helpompi ymmär-
tää. Meillä on siinä töitä. Käytettävissä oleva aikataulu on tiukka, mutta se tulee riittämään.

Lausuntopalautteen osalta: Myös lausuntopalautteen työstäminen on aloitettu ministeri-
össä ensimmäisen lausunnon ministeriöön saapumisen jälkeen. On olemassa erittäin hyvä
tieto siitä, mitä muutoksia lausuntopalautteen perusteella lakiin halutaan. Ja toisekseen, se-
kin on tässä nähty, että oppositiolla on näiltäkin osin, että mitä halutaan, parempi tieto kuin
meillä hallituksella, joka kuitenkin yrittää [Puhemies koputtaa] niitä lausuntopalautteita-
kin lukea.

16.40 Eero Heinäluoma sd (vastauspuheenvuoro): Arvoisa puhemies! Kyllähän tämä
lausuntokierros oli aika lailla hämmentävää luettavaa, koska kritiikin määrä oli niin suuri,
ja se kritiikki tuli ei suinkaan oppositiosta, jonka mielipidettä tässä yhteydessä ei kysytty,
vaan alan toimijoilta, asiantuntijoilta ja kunnilta. Kiinnitin huomiota siihen, että jopa kes-
kustajohtoinen Seinäjoen kaupunki antoi erittäin kriittisen lausunnon siitä, että tuleeko
tämä toimimaan. Suuri huoli on siitä, että hallitus kokoaa tämmöistä valtaisaa mammuttia,
joka yritetään yhtä aikaa saada voimaan 1.1.2019. Ja yhä useampi sanoo, että tässä on ris-
ki, että koko rakennelma sortuu ja meidän terveydenhuoltomme voi aidosti olla ongelmis-
sa, jos tällaista valtaisaa mammuttia tehdään. 

Eikö nyt olisi järkevää vaiheistaa niin, että maakuntauudistus tehdään ensin, jos se on
hallituksen linja, ja sitten tehdään asteittain näitä muita ratkaisuja, jotka liittyvät terveyden-
huoltoon ja markkinoiden avaamiseen yksityisille ja valinnanvapauteen? Onko pääminis-
teri valmis siihen, että tämmöinen selkeä varhaistus — maakuntauudistus ensin, sen jäl-
keen tämä valinnanvapausratkaisu — ajallisesti tehtäisiin niin, että tämä olisi 2019—30
nähtävissä? [Eduskunnasta: Oikein hyvä kysymys!]

16.41 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Täytyy vielä tarkastaa tieto, kun edustaja Heinäluoma sanoi, että opposi-
tiolta ei kysytty. Kyllä minun muistipaikallani on kohta, jossa puolueilta kysyttiin. Aina-
kin edustamani puolue on ihan virallisen lausunnon antanut.
4



Pöytäkirjan asiakohta PTK 32/2017 vp
Mutta mitä sitten tulee tähän vaiheistamiseen: toimeenpanosta ja toimeenpanon aikatau-
lusta se, että lakiluonnos on ollut lausunnolla sen 8 viikkoa ja siinä on jo tietyt viimeiset
päivät ja tietyt ensimmäiset päivät, joitten mukaan laki on määrä saada voimaan. 

Toisekseen, lausuntopalaute ja sen osa tämän voimaantulon toimeenpanon aikataulusta
on se, mitä me nyt tällä hetkellä hallituksen piirissä käsittelemme.

Sitten kolmas asia on se, mitä pitää tehdä yhdessä tai mitä pitää tehdä erikseen. Sen on
kokemus osoittanut, että tässä muutoksessa, jota ollaan tekemässä, ei ole semmoista koh-
taa, josta ei tulisi laajamittaistakin kritiikkiä ja palautetta. On tehtävä valintoja, ja tässä yri-
tetään tehdä se valinta, missä Suomen sosiaali- ja terveydenhuolto viedään malliin, joka on
eurooppalaista mallia: ihminen saa itse valita. [Puhemies koputtaa] Toisekseen, me olem-
me rakentamassa hallintoa ja rahoitusta niin, että tuo valinta olisi mahdollista.

16.42 Paavo Arhinmäki vas (vastauspuheenvuoro): Arvoisa rouva puhemies! Kyllä hal-
litus ajoi pakkolaeilla siihen tilanteeseen, jossa julkisen alan pienipalkkaisilta työntekijöil-
tä leikattiin 30 prosenttia lomarahoja. Vaihtoehtona esitettiin muun muassa pyhätyölisien
leikkaamista, eikä tämä tunnu edelleenkään unohtuneen, nimittäin kokoomuksen pormes-
tariehdokas Jan Vapaavuori esitti tällä viikolla sunnuntaityölisien leikkaamista.

Arvoisa puhemies! Töitä riittää varmasti sosiaali- ja terveydenhuoltoalan sektorilla, sitä
ei kukaan epäile, pääministeri Sipilä. Mutta sen sijaan sitä ihmetellään, että saako siitä enää
kunnollista palkkaa. Attendohan haluaa jo leikata näitä palkkoja, joita sote-sektorilla mak-
setaan.

Ja edelleen kysyn: Mikä on esimerkiksi pienipalkkaisten julkisella sektorilla työskente-
levien, joilla on työsuhdeasunto kunnalta, tilanne tämän sote-uudistuksen myötä? Saavat-
ko he pitää työsuhdeasuntonsa [Puhemies koputtaa] vanhoilla ehdoilla, vai tuleeko tässä-
kin palkan leikkaus?

16.43 Kunta- ja uudistusministeri Anu Vehviläinen (vastauspuheenvuoro): Arvoisa
puhemies! Kysyitte tätä samaa kysymystä jo tuossa edellisessä kysymyksessä, ja minä en
pysty suoraan siihen vastaamaan. Nämä ovat juuri sellaisia kysymyksiä, että kun me käsit-
telemme täällä tätä lainsäädäntöä, niin minä luulen, että tämä tulee esille myös valiokunta-
työssä. Mutta nämä ratkaistaan, kun väliaikahallinto tulee voimaan. Väliaikahallintohan
ratkaisee jokaisessa maakunnassa sen, miten nämä henkilöstösiirrot tapahtuvat. Siinä yh-
teydessä käydään kyllä varmasti läpi myös tämä työsuhdeasuntoasia. Jos minulta kysytte,
niin minun mielipiteeni tietysti on, että pitäisi pystyä löytämään sellaiset ratkaisut, että ih-
minen pystyy asumaan siinä asunnossa, missä tällä hetkelläkin asuu. Näin itse tämän asian
tulkitsen. Kun tässä lainsäädäntö saadaan valmiiksi, äärimmäisen tärkeä vaihe on se, että
joka maakunnassa, jokaisessa kunnassa käydään läpi myös nämä, mitä liittyy työsuhtei-
siin, ja nämä henkilöstösiirrot. Siinä kohtaa viimeistään tämä ratkaistaan jokaisen ihmisen
kohdalla.

Kysymyksen käsittely päättyi.
5


