















































DEMF45D.tmp.xml


Pöytäkirjan asiakohta PTK 6/2019 vp
Pöytäkirjan asiakohta 

PTK 6/2019 vp

Täysistunto

Tiistai 14.5.2019 klo 14.00—16.59

3. Eduskunnan tilintarkastajien tilintarkastuskertomus eduskunnan tilinpäätöksestä, toi-
mintakertomuksesta ja kirjanpidosta sekä hallinnosta vuodelta 2018

Kertomus K 5/2019 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 3. asia. Puhemiesneuvosto ehdottaa, että asia lähetetään tarkastusvaliokuntaan.
Edustaja Rydman esittelee, olkaapa hyvä. 

Keskustelu

16.10 Wille Rydman kok (esittelypuheenvuoro): Arvoisa rouva puhemies! Eduskunnan
tilintarkastustoiminnasta vastaa kolme sen keskuudestaan valitsemaa kansanedustajatilin-
tarkastajaa sekä näiden valitsema tilintarkastusyhteisö, joka tällä hetkellä on BDO Oy, vas-
tuullisena tilintarkastajana KHT, JHT Ari Lehto. 

Tilintarkastuksen kohteena ovat eduskunta, Ulkopoliittinen instituutti ja Valtiontalou-
den tarkastusvirasto erikseen laaditun tarkastussuunnitelman mukaisesti. Tilintarkastus on
kohdistunut eduskunnan ja näitten kahden viraston hallintoon sekä kirjanpitoon ja tilinpää-
tökseen viime vuodelta.

Nämä kolme tilintarkastuskertomusta ovat täysistunnon esityslistalla kolmena erillisenä
asiakohtana, mutta kun katselin aiempia pöytäkirjoja, niin nämä on tavattu käsitellä siten,
että niistä on pidetty yksi yhteinen esittelypuheenvuoro ja mahdollinen keskustelu käyty
sitten samassa yhteydessä, jos tämä puhemiehelle sopii. Esittelypuheenvuoron on yleensä
käyttänyt tilintarkastajien puheenjohtaja tai varapuheenjohtaja, mutta koska kansan vaa-
leissa ilmaiseman tahdon johdosta kumpaisellakaan heistä ei tällä haavaa ole puheoikeutta
tässä salissa, niin tämä tehtävä on nyt sitten jäänyt minulle ainoana uudelleenvalittuna ti-
lintarkastajien jäsenenä.

Hallinnon tarkastuksessa arvioitiin johdon toiminnan ja päätöksenteon lainmukaisuutta
erityisesti taloudenpidon näkökulmasta. Keskeisiä osa-alueita olivat valtion talousarvio-
lain ja -asetuksen, eduskunnan tiliohjesäännön sekä virastojen taloussääntöjen ja muun
muassa hankintalain noudattaminen. Hallinnon tarkastukseen kuuluvat myös virastojen
johdon päätösten ja niiden toimeenpanon seuranta, talousarvion noudattamisen valvonta
sekä sisäisen valvonnan ja riskienhallinnan arviointi. Hallinnon tarkastuksessa ei noussut
esille erityistä huomautettavaa tarkastettavissa kohteissa.

Toiseksi kirjanpidon ja tilinpäätöksen tarkastuksessa käytiin läpi eduskunnan ja näiden
kahden viraston kirjanpidon sekä taloudellisen raportoinnin ja talousarvioseurannan järjes-
tämistä kirjanpidon oikeellisuuden ja sisäisen valvonnan toimivuuden kannalta. Tilinpää-
tökset ja toimintakertomukset tulee laatia talousarvioasetuksen 8 luvun säännöksiä ja edus-
 Tarkistettu
4.0



Pöytäkirjan asiakohta PTK 6/2019 vp
kunnan tiliohjesääntöä tai viraston taloussääntöä noudattaen. Eduskunnan, Ulkopoliittisen
instituutin ja VTV:n kirjanpitojen ja tilinpäätösten sekä toimintakertomusten tarkastuksis-
sa ei noussut esille erityistä huomautettavaa.

Muutama sananen kuitenkin näistä kolmesta tarkastuksen kohteesta:
Ulkopoliittisen instituutin tehtävänä on luoda kansainväliset mitat täyttävää tieteellistä

asiantuntemusta omalla tutkimusalallaan ja tarjota sitä yhtä hyvin suomalaisen poliittisen
päätöksenteon ja julkisen keskustelun tarpeisiin kuin myös kansainvälisen tieteellisen tut-
kimuksen ja keskustelun tueksi. Ulkopoliittinen instituutti on nettobudjetoitu kirjanpitoyk-
sikkö ja kuuluu talousarviossa eduskunnan pääluokkaan. Vuonna 2018 virastolle myönnet-
tiin talousarviossa 3,4 miljoonaa euroa rahoitusta kaksivuotisena siirtomäärärahana, min-
kä lisäksi virastolla oli käytössään edellisiltä vuosilta kertynyttä määrärahaa reilut 600 000
euroa. Talousarvion ulkopuolista rahoitusta instituutti keräsi miljoona euroa, missä kasvua
peräti 38 prosenttia edellisvuoteen nähden. Valtaosa ulkopuolisesta rahoituksesta tuli han-
kerahoituksena muilta valtion virastoilta ja yksityisiltä säätiöiltä.

Valtiontalouden tarkastusvirasto puolestaan on perustuslaissa säädetty riippumaton tar-
kastus- ja valvontaviranomainen. Tarkastusvirasto tarkastaa valtion taloudenhoitoa ja ta-
lousarvion noudattamista sekä valvoo finanssipolitiikan sääntöjä. Valtiontalouden tarkas-
tusvirasto toimii lisäksi puolue- ja vaalirahoituksen valvojana. VTV:n kokonaismenot ovat
pysyneet viime vuodet koko lailla samoina ollen päättyneenä vuonna noin 15,1 miljoonaa
euroa.

Eduskunnan menoissa näkyy peruskorjauksen siirtyminen jälkityövaiheeseen. Kun jäte-
tään huomiotta arvonlisäverot sekä eduskunnan oikeusasiamies, olivat eduskunnan menot
vuonna 2018 noin 93 miljoonaa euroa, kun edellisvuonna vastaava luku oli noin 125 mil-
joonaa euroa. Näin muodoin eduskunnan menot jokaista suomalaista kohden olivat 17 eu-
roa, kun ne vuotta aiemmin olivat 23 euroa.

Johtopäätöksenä suorittamastamme tilintarkastuksesta toteamme, että eduskunnan ja
näitten kahden viraston tilinpäätökset ja toimintakertomukset on laadittu niitä koskevien
säännösten mukaisesti ja ne antavat oikeat ja riittävät tiedot niiden toiminnan tuloksista ja
taloudellisesta asemasta vuonna 2018. Niin ikään toteamme toimintakertomusten ja tilin-
päätösten tietojen olleen ristiriidattomat.

Keskustelu päättyi. 

Asia lähetettiin tarkastusvaliokuntaan.
2


	3
	16.10


