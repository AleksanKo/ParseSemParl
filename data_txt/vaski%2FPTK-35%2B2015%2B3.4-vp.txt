















































DEM1881.tmpSave.xml


Pöytäkirjan asiakohta PTK 35/2015 vp
Pöytäkirjan asiakohta 

PTK 35/2015 vp

Täysistunto

Torstai 17.9.2015 klo 16.01—17.01

3.4. Suullinen kysymys pakolaistilanteesta (Päivi Räsänen kd)
Suullinen kysymys SKT 17/2015 vp

Suullinen kyselytunti

Puhemies Maria Lohela: Seuraava kysymys, edustaja Räsänen.

Keskustelu

16.48 Päivi Räsänen kd: Arvoisa rouva puhemies! Maahanmuutto on ajautunut hallitse-
mattomaksi kaaokseksi Euroopassa ja myös Suomessa, ja Euroopan unionin tuoreet pää-
tökset turvapaikanhakijoiden sisäisistä siirroista ovat omalta osaltaan toimineet vetovoi-
matekijöinä ihmissalakuljettajien vaarallisille reiteille. Viime hallituskaudellahan linja oli
toinen: päinvastoin vahvistettiin kiintiöpakolaisjärjestelmää, jossa apu kohdistuu kaikkein
heikoimmassa asemassa oleviin pakolaisiin, joita voidaan sitten hallitusti suoraan ottaa
sieltä leireiltä kuntiin. Kiintiöpakolaisjärjestelmän puolesta eilen myös tasavallan presi-
dentti puhui. Kun Euroopan unioni on nyt ensi keskiviikkona järjestämässä ylimääräistä
huippukokousta pakolaiskriisistä, kysyn teiltä, pääministeri Sipilä: aikooko hallitus nyt
kääntää kelkkaansa ja toimia niin, että vahvistettaisiin tätä kiintiöpakolaisjärjestelmää, pu-
huttaisiin sen puolesta (Puhemies koputtaa) ja vähemmän painotettaisiin tätä turvapaikka-
matkailua?

16.49 Pääministeri Juha Sipilä (vastauspuheenvuoro): Arvoisa puhemies! Tämä on juu-
ri se tapa, miten ideaalimaailmassa tämä toimisi, elikkä vahvistaisimme näitten leirien olo-
suhteita sillä tavalla, että ihmiset voivat siellä olla turvallisissa, inhimillisissä olosuhteissa,
ja sieltä sitten turvapaikanhakijat tulisivat eri maihin. Tämä olisi ehdottomasti järjestäyty-
neempi ja parempi tapa hoitaa tätä asiaa. Mutta tällä hetkellä meidän täytyy hoitaa sen li-
säksi myöskin tämä akuutti kriisi, joka johtuu siitä, että EU:n rajat ovat vuotaneet ja ihmi-
siä on yli miljoona liikkeellä. Tämä täytyy hoitaa myöskin. Mutta kyllä olen keskustellut
kollegoideni kanssa juuri tämänsuuntaisista toimista, joilla vahvistamme läsnäoloa EU:na
sitten siellä kriisialueiden lähellä sillä tavalla, että siellä inhimillisissä olosuhteissa ihmiset
pystyisivät odottamaan turvapaikkapäätöksiä.

Puhemies Maria Lohela: Pyydän niitä edustajia, jotka haluavat esittää lisäkysymyksen,
ilmoittautumaan.

16.51 Päivi Räsänen kd (vastauspuheenvuoro):  Arvoisa rouva puhemies! Todellakin
mitä enemmän ja selkeämmin tehdään päätöksiä turvapaikanhakijoiden sisäisistä siirroista
EU-maasta toiseen, sitä enemmän ikään kuin vahvistetaan tätä kaaosta, joka nyt on menos-
 Tarkistettu
4.1



Pöytäkirjan asiakohta PTK 35/2015 vp
sa, ja sitä enemmän ihmiset sitten pyrkivät myös niille salakuljetusreiteille. Mutta mitä
enemmän tehdään päätöksiä kiintiöpakolaisjärjestelmän vahvistamisesta, mikä on aivan
liian heikkoa Euroopassa, ja Suomessakin olisi paljon mahdollisuuksia sitä lisätä, niin sit-
tenhän ihmiset pyrkisivät sinne pakolaisleireille ja koko järjestelmä olisi hallitumpi. Mie-
lestäni Euroopan unioni on tehnyt tässä nyt raskaita virheitä.

Kysyn sisäministeri Orpolta: kun Lapissa nyt turvapaikanhakijoiden määrä on merkin-
nyt varsin suurta taakkaa myös alueen viranomaisille, Rajavartiolaitokselle, poliisille,
maahanmuuttohallinnolle, minkälaiset resurssit tarvitaan? Mielestäni näyttää kyllä siltä,
että nyt niillä resursseilla, jotka ovat tiedossa, ei kyetä (Puhemies koputtaa) hallitsemaan ti-
lannetta.

16.52 Sisäministeri Petteri Orpo (vastauspuheenvuoro): Arvoisa puhemies! Ensinnäkin
voin sanoa, että se tilanne on todellakin vaikea siellä pohjoisessa. Haaparannasta Suomen
puolelle tulee satojakin turvapaikanhakijoita päivässä. Tänään valtioneuvosto teki päätök-
sen asetuksesta, joka mahdollistaa järjestelykeskusten perustamisen. Nyt meillä on tavoite
se, että tiistaina järjestelykeskus aloittaa Torniossa ja samaan aikaan, itse asiassa viikonlo-
pun aikana, aloitetaan tehostettu ulkomaalaisvalvonta alueella. Me pyrimme tällä siihen,
että nykyinen hallitsematon tilanne, jossa turvapaikanhakijoita Suomeen tulee ja he ha-
jaantuvat eri puolille ja hakevat turvapaikkaa, saadaan hallintaan.

Rajan läheisyydessä raja-alueella viranomaiset ottavat haltuun ne ihmiset, jotka tulevat
luvatta Suomen alueelle, ja ohjaavat heidät järjestelykeskukseen, jossa heillä on velvolli-
suus olla niin kauan, tai itse asiassa maksimissaan seitsemän vuorokautta, että heidän
asiansa käsitellään, ja heidät joko ohjataan vastaanottokeskuksiin tai käännytetään, mikäli
se on mahdollista. Tämä on vastaus siihen, miten me saamme tämän vaikean tilanteen nyt
akuutisti haltuun.

16.53 Ben Zyskowicz kok (vastauspuheenvuoro): Arvoisa rouva puhemies! Euroopassa
ajatellen ensi viikon huippukokousta on kaksi kysymystä.

Ensimmäinen on se, miten niitä turvapaikanhakijoita, jotka ovat jo nyt Euroopassa —
Unkarissa, Kreikassa ja muualla — eri maihin mahdollisesti otetaan ja he saavat asianmu-
kaisen käsittelyn.

Mutta paljon isompi ja tärkeämpi asia on se, miten ennalta ehkäistään sellaisen tilanteen
syntyminen, joka nyt on käsillä, jossa ihmiset maksavat hurjia summia hengenvaarallisista
matkoista, ihmissalakuljettajat hyötyvät, rahastavat epäinhimillisiä kohtaloita.

Tämä ratkaisu, mihin ymmärsin pääministerin viittaavan ja mihin presidentti viittasi ei-
len, on se, että Euroopan unioni käyttää yhteisiä voimavarojaan, rahaa ja muita yhteisiä
voimavaroja, siihen, että lähialueiden lähelle perustetaan sellaisia vastaanottoleirejä, joi-
den olot ovat mahdollisimman inhimilliset ja joiden kautta siellä voidaan hakea turvapaik-
kaa ja tulla laillisia reittejä. Kysyn pääministeri Sipilältä: onko tähän liittyviä konkreettisia
päätöksiä tarkoitus tehdä keskiviikkona?

16.54 Pääministeri Juha Sipilä (vastauspuheenvuoro): Arvoisa puhemies! Tämä on juu-
ri näin. Olen kollegoiden kanssa viikonlopun aikana keskustellut juuri tämänsuuntaisista
toimista, että käytämme yhteisiä EU-rahojamme juuri tämän ongelman ratkaisemiseksi
kriisialueiden lähellä: leirien olosuhteiden parantamiseen ja nimenomaan tämän ihmissa-
lakuljetuksen lopettamiseen. Siinä liikkuvat noin 10 miljardin rahasummat Euroopassa-
2



Pöytäkirjan asiakohta PTK 35/2015 vp
kin, ja se on turhan houkutteleva tie. Meidän pitää päästä estämään se ja nimenomaan käyt-
tämällä, kuten edustaja Zyskowicz totesi, EU:n yhteisiä ponnisteluja siellä kriisialueen lä-
hellä.

16.55 Sisäministeri Petteri Orpo (vastauspuheenvuoro): Arvoisa puhemies! Tämä on to-
della kokonaisuus, jossa se ensimmäinen ja tärkein asia on se, että autetaan todella ihmisiä
siellä paikan päällä, jotta he voisivat pysyä kotonaan ja näillä pakolaisleireillä.

Seuraava vaihe on se, että meillä pitää olla voimakkaita EU-toimia, joilla nämä ihmiset,
jotka ovat liikkeellä, ohjautuvat turvallisille ja laillisille reiteille, ja kun he tulevat Euroo-
pan rajalle, niin siellä on EU:n lipun alla toimivia niin sanottuja hot spot -vastaanottokes-
kuksia, joissa heidät otetaan vastaan ja heidät tutkitaan, ovatko he turvapaikkaprosessin an-
sainneet.

Kolmas vaihe on sitten se, että kun heistä kuitenkin monet tulevat nykyään ihan alusta
lähtien määränpäänä Suomi, niin me pystymme täällä kotimaassa hallitsemaan prosessin ja
auttamaan ihmisiä, jotka ovat avun tarpeessa, mutta myöskin tehokkaasti löytämään ni-
menomaan ne avun tarpeessa olevat niiden joukosta, jotka eivät ole niin välittömästi avun
tarpeessa.

Nämä kaikki kolme osaelementtiä meidän täytyy saada samaan aikaan hoitoon, jotta me
selviämme tästä haasteesta.

16.56 Antti Lindtman sd (vastauspuheenvuoro): Arvoisa puhemies! Suomalaiseen elä-
mänmuotoon ja kulttuuriin on kuulunut aina se, että me autamme kanssaihmistä hädässä.
Tähän ovat vedonneet muun muassa presidentti Ahtisaari ja arkkipiispa Kari Mäkinen.

On hyvä, että pääministeri totesi, että Suomen on oltava aktiivinen toimija Euroopan
unionin tasolla, koska nyt on tehtävä toimia, joilla saadaan Syyrian kriisi ratkaistuksi, ja
EU:n on oltava voimakas toimija, jotta kriisi saadaan siellä ratkaistuksi. Mutta sen lisäksi
tarvitaan tätä humanitääristä apua, jota sisäministeri täällä peräänkuulutti.

Mutta nyt kysyn hallitukselta, kun se humanitäärinen apu annetaan niistä rahoista, kehi-
tysyhteistyörahoista, joita te nyt olette leikkaamassa lähes puoleen. Britanniassa konserva-
tiivihallitus, joka myös joutuu tekemään kovia säästöjä, on ilmoittanut, että kehitysavusta
ei leikata. Nyt on vakava kriisi päällä. Eikö tätä linjausta kannattaisi pohtia uudelleen? Har-
kitkaa vielä näitä massiivisia kehitysyhteistyöleikkauksia.

16.57 Ulkomaankauppa- ja  kehitysministeri  Lenita  Toivakka (vastauspuheen--
vuoro): Arvoisa rouva puhemies! Tämä on erittäin hyvä kysymys. Tässä tilanteessa on to-
dellakin tärkeää, että saadaan kohdennettua apua lähtömaihin, naapurimaihin, näille kaut-
takulkualueille ja pakolaisleireihin. Me kuitenkin joudumme leikkaamaan nyt, kun leik-
kaamme kaikesta. Olemme kuulleet, että olette vastustaneet lähes kaikkia leikkauksia, mitä
hallitus on esittänyt, (Vasemmalta: Ei!) myös kehitysyhteistyörahoista. Mutta nyt kun ra-
haa on vähemmän, on kaikkein tärkeintä se, miten ne vähenevät eurot kohdennetaan.

Me ulkoministeriössä tällä hetkellä teemme työtä sen eteen, että nimenomaan näiltä alu-
eilta, Syyrian lähialueilta, Afrikan sarven kriisialueiden läheltä, pakolaisleirien olosuhteis-
ta, esimerkiksi siellä käynnissä olevista hankkeista, joilla peruspalveluja tai koulutusta nai-
sille ja tytöille järjestetään, ei jouduttaisi leikkaamaan. Me myöskin sisäisesti käymme läpi
näitä rahoja, miten saisimme mahdollisesti jopa kohdennettua sinne lisää rahaa. Toinen
ryhmä, tärkeä osa kehitysyhteistyötä, on humanitäärinen apu. Sen taso, prosentuaalinen
3



Pöytäkirjan asiakohta PTK 35/2015 vp
osuus, tulee ensi vuonnakin budjetissa olemaan käytännössä samaa tasoa kuin tänä vuon-
na. Olen pitänyt hyvin tärkeänä, että siihen (Puhemies koputtaa) ei kohdistuisi leikkauksia
siitäkin huolimatta, että nämä leikkaukset kaiken kaikkiaan ovat kyllä valitettavan (Puhe-
mies koputtaa) suuria.

16.58 Juho Eerola ps (vastauspuheenvuoro): Arvoisa rouva puhemies! Kun Itä-Ukrai-
nassa on sota, niin sitten kun sieltä tulee turvapaikanhakija, me palautamme hänet Ukrai-
naan, mutta palautetaan Länsi-Ukrainaan, ja se on ihan looginen systeemi. Sitten, kun kui-
tenkin eteläisessä Somaliassa on sekava tilanne ja tulee turvapaikanhakijoita, ei kuiten-
kaan palauteta pohjoisosaan Somaliaan, joka on täysin rauhallinen ja jossa voidaan elää
rauhallisissa olosuhteissa. Nyt kysynkin vastaavilta ministereiltä: Miten hallitus aikoo me-
netellä sen suhteen, että maakohtaisesti tarkasteltaisiin uudelleen, mihin maihin voidaan
turvapaikanhakijoita palauttaa, eli tämmöinen maakohtainen lista? Onko tällaisia palautus-
sopimuksia eri maiden kanssa neuvoteltavissa uudelleen? Ehkä ulkoministeri Soini osaa
tähän vastata.

16.59 Ulkoasiainministeri Timo Soini (vastauspuheenvuoro): Arvoisa rouva puhemies!
Tänään juuri on käyty ulkoministeriön johtoryhmässä asiaa läpi, ja suurlähettiläs Pekka
Hyvönen on saanut tehtävän yhdessä ministeriöiden henkilöiden kanssa. Me käymme
kaikki tähän liittyvät asiat läpi: Turvalliset maat, mitkä voidaan suoraan määritellä turval-
lisiksi. Sitten myöskin nämä sopimuskohdat esimerkiksi Afganistanin tai Irakin kanssa,
jossa Ruotsilla on palautussopimus. Sitten voidaan katsoa, onko Somalimaa, mitä näitä
mahdollisuuksia on. Tämä on se toiminta. Myöskin ministeriö selvityttää Ruotsin kannat
tässä asiassa alivaltiosihteeri Pirkko Hämäläisen kautta. Sitä kautta saamme kokonaisku-
van, mitä muualla tehdään, jotta meillä on vertailupohja, jotta voimme parantaa tätä omaa
toimintaamme. Tämä on välttämätön osa tätä toimintaa, johon liittyvät kaikki nämä eri ele-
mentit, mitkä tässä keskustelussa ovat tulleet esiin.

17.00 Sisäministeri Petteri Orpo (vastauspuheenvuoro): Arvoisa puhemies! Todellakin
näin, kuin ulkoministeri sanoi, ja me teemme tässä hyvää yhteistyötä. Sisäministeriöllä on
vastuu näistä niin sanotuista palautussopimuksista, ja tähän liittyen olisi hyvä nostaa esille
se, että tiistain ministerineuvostossa päästiin hyvin pitkälle keskustelussa EU:n yhteisestä
turvallisten maiden listan laatimisesta, ja sitä kiirehditään. Eli jos EU vielä yhdessä mää-
rittelee ne maat, jotka ovat niin sanotusti turvallisia ja joihin voidaan palauttaa, kuten esi-
merkiksi Balkanin maat, niin silloin me voimme keskittää voimavarojamme niiden ihmis-
ten auttamiseen, jotka ovat todellisilta kriisialueilta, ja taas nopeammin palauttaa, kuten
esimerkiksi albaanit on palautettu tämän vuoden aikana, 600 henkeä, nopeammin sinne
omaan maahansa, koska me katsomme yhdessä eurooppalaisittain ja Suomessa, että heillä
ei ole siellä sellaista vaaraa kuin, verratkaa, esimerkiksi Syyrian sodan alueella.

Kysymyksen käsittely päättyi.

Kyselytunti päättyi.
4


