















































DEMB7FA.tmp.xml


Pöytäkirjan asiakohta PTK 96/2017 vp
Pöytäkirjan asiakohta 

PTK 96/2017 vp

Täysistunto

Perjantai 29.9.2017 klo 12.59—13.19

5. Lakialoite laiksi pakkokeinolain 10 luvun 6 ja 8 §:n muuttamisesta
Lakialoite LA 35/2017 vp Jani Mäkelä ps ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään lakivaliokuntaan.

Keskustelu

13.01 Jani Mäkelä ps (esittelypuheenvuoro): Arvoisa puhemies! Tämän lakialoitteen laa-
timisen tarve tuli esiin, kuten monen muunkin lakialoitteen, käytännön elämässä havaitun
epäkohdan kautta. Asuinpaikallani Lappeenrannan Joutsenossa Konnunsuolla sijaitsee
eräs suurimmista vastaanottokeskuksista, jonka yhteydessä on myös säilö. Perinteiseen
mutta lopetettuun vankilaan löytyi aikanaan tällaista käyttöä. Sieltä harvemmin pääsee kar-
kaamaan säilöön otettuja, mutta ainakin kerran niin tapahtui, ja tapausta tutkinut poliisi
kommentoi medialle, ettei ole lain mukaan mahdollista käyttää televalvontaa tai matkapu-
helimen paikannusta näiden säilöstä karanneiden jäljittämiseen. Tästä kummastuneena
otin vielä yhteyttä kyseiseen komisarioon ja varmistin, että todella on näin.

Jokainen varmasti ymmärtää epäkohdan tässä aivan säilöstä ja sen sijainnista riippumat-
ta. Säilössä voi olla hyvinkin korkean riskiprofiilin henkilöitä. Heihin ei välttämättä juuri
tällä hetkellä kohdistu rikosepäilyä, tai ei ole tuomiota päällä, mutta heidän taustallaan voi
olla merkittävää sotilaskoulutusta, taistelukokemusta ja vakavia tekoja joko ulkomailla tai
karkotettavien tapauksessa Suomessakin. Ei ole minkään järjellisen oikeustajun mukaista,
että tällaisia henkilöitä voi liikkua maassamme vapaana, kun heidät on lain mukaan otettu
säilöön. Viranomaisilla täytyy olla keinot heidän tavoittamiseensa. Heidän sijaintinsa
maassamme ei ole yksityisasia eikä voi nauttia yksityisyydensuojaa.

Niinpä me lakialoitteen allekirjoittaneet esitämmekin pakkokeinolakiin lisäystä, jolla
karkulaisiin voitaisiin soveltaa telepäätelaitteiden valvontaa ja paikannusta. Lakimuutos
sisältää lisäyksen yhteen pykälään sekä kokonaisen uuden pykälän. Tässä lakialoitteessa
on pyritty rajaamaan muutos tarkasti kyseisen säilöstä karanneiden ongelman ratkaisemi-
seen ilman, että laajennetaan yleisemmin pakkokeinolain keinovalikoimaa kattamaan liian
laajaa joukkoa tekoja, mikä voisi aiheuttaa kysymyksiä oikeusturvasta tai keinojen suhteel-
lisuudesta.

Kyseessä on pieni täsmäparannus, jonka jälkeenkin jää varmasti paljon ongelmia rat-
kaistavaksi. Kuitenkin askel parempaan suuntaan otetaan suomalaisten turvallisuuden suh-
teen, jos eduskunta tämän aloitteemme tai sen keskeisen sisällön vie eteenpäin.
 Tarkistettu
4.1



Pöytäkirjan asiakohta PTK 96/2017 vp
13.03 Leena Meri ps:  Arvoisa puhemies! Kiitän Jani Mäkelää hyvästä lakialoitteesta.
Harmi, etten ehtinyt jo tuossa lakialoitevaiheessa allekirjoittamaan.

Todellakin on niin, että jos henkilö on säilöön otettu, niin siihenhän on tietysti jo peruste
siinä vaiheessa elikkä on ollut tarpeen joko maasta poistamiseksi tai muuten ottaa hänet
säilöön, jotta hän ei liiku vapaana. Ja totta kai, jos hän sieltä pois pääsee lähtemään, täytyy
olla mahdollisuus heti ja kiireellisesti löytää hänet, ja totta kai siinä on olemassa korkea ris-
kiarvio jo pohjalla, että hänet on otettu säilöön.

Tämä on erittäin kannatettavaa, meillä täytyy olla riittävät keinot. Me usein puhumme
siitä, niin kuin Turunkin tapahtumien jälkeen, että viranomaisilla pitää olla riittävät keinot,
ja silloin tuotiin esille tiedustelulainsäädäntö ja sen tärkeys ja puolueilta kyseltiin siitä
asiasta, ja myös tämä on nyt yksi asia, miten me voimme maan sisärajoilla valvoa ihmisten
tekemisiä ja menemisiä. Olen erittäin iloinen tästä lakialoitteesta.

Vielä muistuttaisin kaikkia edustajia: Perussuomalaiset tekivät hetki sitten keskuste-
lualoitteen sisäisestä turvallisuudesta, ja toivon tietysti kannanottoa, haluavatko muut puo-
lueet käydä täällä salissa keskustelua sisäisestä turvallisuudesta. En ole kuullut keneltä-
kään mitään kommenttia. Kansalaiset odottavat vastausta, haluammeko me keskustella
eduskunnassa siitä asiasta vai emme. Pääministerihän piti sen salaisen palaverin vain puo-
lueen johdolle. Me muut emme ole saaneet ajanmukaista tietoa.

Kiitos vielä Jani Mäkelälle erittäin hyvästä lakialoitteesta.

13.05 Ben Zyskowicz kok: Arvoisa rouva puhemies! Edustaja Meren puheenvuoron joh-
dosta totean, että kansalaisten turvallisuuden vahvistaminen ja turvallisuudentunteen vah-
vistaminen — eli sisäinen turvallisuus — ovat erittäin tärkeitä asioita. Kokoomus ainakin
on valmis missä tahansa ja milloin tahansa keskustelemaan siitä, mitä yhdessä voimme teh-
dä, jotta vielä paremmin pystymme varmistamaan suomalaisten turvallisuuden ja myös
suomalaisten turvallisuudentunteen.

Tässä asiassa on kyse henkilöstä, joka on otettu säilöön, ja siitä, että hän on sieltä onnis-
tunut pakenemaan, ja sitten hänen jäljittämisestään ja kiinni saamisestaan. Muistutan, että
ketään ei kovin kevein perustein oteta Suomessa säilöön. Ulkomaalaislain 121 §:ssä on
lueteltu tarkoin ne edellytykset, joiden perusteella ihminen voidaan ottaa säilöön. Viime
kädessä päätökset näissä tilanteissa tehdään aina yksilöllisen harkinnan perusteella, ja vii-
me kädessä tuomioistuin ratkaisee säilössä pysymisen. Kun säilöönoton yhtenä perusteena
on esimerkiksi 1 momentin 6 kohdan mukaan se, että "ulkomaalaisen henkilökohtaiset ja
muut olosuhteet huomioon ottaen on perusteltua aihetta olettaa, että hän muodostaa uhkan
kansalliselle turvallisuudelle", niin kyllä ajattelen, että Suomessa pitää olla viranomaisilla
kaikki ne keinot, jotka meidän kaltainen oikeusvaltio tuntee ja sallii, myös säilöstä paen-
neiden, potentiaalisesti sisäiselle turvallisuudelle uhan muodostavien henkilöiden jäljittä-
miseksi ja kiinni saamiseksi.

13.07 Timo Heinonen kok:  Arvoisa puhemies! Meidän sisäinen turvallisuutemme on
järkkynyt, ja silloin ihmisten arjen turvallisuudentunteen vahvistamiseksi meidän lainsää-
täjien täytyy tehdä kaikki mahdollinen. Tässä on yksi esimerkki siitä, että meidän keinova-
likoimastamme puuttuu tällainen toimi säilöön otettujen kohdalla, niin kuin edustajat Zys-
kowicz ja Mäkelä edellä toivat esille turvallisuusuhkia ja sitä taustaa, minkälaisissa tilan-
teissa säilöönottoa käytetään. Kun on tämäntyyppisistä henkilöistä kyse, on varmasti aivan
2



Pöytäkirjan asiakohta PTK 96/2017 vp
perusteltua, että voidaan myös hyödyntää varsin tehokasta keinoa saada heitä kiinni taikka
päästä heidän jäljilleen eli hyödyntää televalvontatietoja etsinnässä.

Itse kannatan tätä lakialoitetta periaatteellisella tasolla. Varmasti eduskunnan käsittelys-
sä sen eri kohdat käydään läpi huolellisesti, mutta se perusperiaate, että meidän viranomai-
sillamme on olemassa kaikki mahdolliset keinot tämäntyyppisten henkilöiden, jotka ai-
heuttavat mahdollisen turvallisuusuhan, kiinni saamiseksi, on kannatettava.

13.08 Jukka Kopra kok: Arvoisa puhemies! Säilöönotto ei Suomessa tapahdu kepein pe-
rustein, vaan kun näin tehdään, siihen on vakavat syyt, kuten edustaja Zyskowiczin katta-
vasta puheenvuorosta kuulimme. Aina aika ajoin näitä säilöön otettuja tosiaan myöskin
pääsee karkaamaan erinäisistä syistä. Onneksi toistaiseksi suurin osa heistä on aina ennem-
min tai myöhemmin saatu kiinni. On selvää, että tämä epäkohta laissa pitää korjata ja tulee
järjestää viranomaisille mahdollisuus siihen, että kaikkia tekniikan keinoja voidaan käyt-
tää tällaisessa tapauksessa, jossa tavoitellaan ja yritetään kiinni ottaa henkilöä, joka jo tuo-
mioistuimen päätökselläkin on todettu yhteiskunnalle vaaralliseksi.

Edustaja Zyskowicz perusteli laajasti ja hyvin taustan tässä asiassa. Täytyy myös antaa
tunnustusta edustaja Mäkelälle siitä, että hän on tällaisen epäkohdan löytänyt ja siihen tällä
lakialoitteella puuttuu. Toivottavasti jatkokäsittelyssä tämä esitys saa suotuisan vastaan-
oton ja siitä ennen pitkää laki säädetään.

13.10 Ritva Elomaa ps: Arvoisa puhemies! Viranomaisilla pitää olla mahdollisuus ja kei-
not varmistaa kansalaistemme turvallisuus. Edustaja Mäkelän esittämä lakiehdotus on yksi
askel turvallisempaan Suomeen. Siksi olen myös allekirjoittanut perussuomalaisen edusta-
ja Mäkelän lakialoitteen.

13.10 Mika Niikko ps:  Arvoisa puhemies! Edustaja Mäkelän lakialoite, jonka olen itse-
kin allekirjoittanut, osuu asian ytimeen siinä mielessä, että meidän täytyy tässäkin salissa
alkaa pohtimaan sitä, miten me voimme turvata Suomen kansalaiset mahdolliselta Turun
kaltaiselta terroriteolta, joka meidät ensimmäisen kerran käytännössä pysäytti tämän asian
edessä.

Meillähän on valiokuntakäsittelyssä hallinto- ja turvallisuusjaostossa usein kuultu muun
muassa suojelupoliisia ja poliisia näitten resurssien käytöstä, ja siellä on tullut esille use-
asti se, että suojelupoliisin resurssit menevät tällä hetkellä noin 360 riskihenkilön valvon-
taan. Lisäksi heidän joukossaan on 80 henkilöä, joita pitää tehostetusti seurata ja pyrkiä
valvomaan heidän tekemisiään. Siinä mielessä, kun tiedetään, kuinka helppoa on kadota
valvonnan piiristä, ellei ole jotain digitaalista seurantaa — lainsäädännössä on lisätty se
mahdollisuuksiin — on järkevää lisätä sen kaltaista lainsäädäntöä, jossa poliisi saa riittä-
vät toimintaedellytykset.

Me myös tiedämme sen, että nämä yksittäiset lakialoitteet eivät yleensä menesty, vaik-
ka niissä olisi 100 allekirjoitusta, kuten on monesti nähty tässä salissa ja tässä eduskunta-
työssä, että niitä ei saada lainsäädäntöön saakka. Ainoa vaihtoehto tässä on nyt se, että hal-
lituspuolueiden jäsenet ottaisivat tämän vakavasti ja myös ministerille voitaisiin yhdessä
viestiä se, että jonkun lainsäädännön yhteydessä tämä asia otettaisiin esille. Meidän täytyy
yhteistyössä tehdä semmoista lainsäädäntöä, joka turvaa yhteisen yhteiskuntamme turval-
lisuutta ja hyvinvointia lyhyellä ja pitkällä aikavälillä, joten ei tehdä tästä mitään hallitus—
oppositio-politiikkaa, vaan viedään tämä lakialoite eteenpäin.
3



Pöytäkirjan asiakohta PTK 96/2017 vp
13.12 Markku Rossi kesk: Arvoisa rouva puhemies! Edustaja Meri kysyi tuossa, var-
maan vähän retorisestikin, eduskuntaryhmiltä ja puolueilta, olemmeko valmiit tukemaan
keskustelualoitetta sisäisestä turvallisuudesta. Uskon, että koko eduskunta on sitä valmis
tukemaan, koska aihepiirihän on ilman muuta sellainen, että — ei ainoastaan tällä hetkellä
vaan ihan yleisenä jatkumonakin — asiasta keskustelu on paikallaan. Erilainen tekninen
valvonta, seuranta monellakin tapaa, muun muassa puhelinkuuntelu ja erilaiset tarkkailu-
muodot teknisesti oikeastaan 90-luvulla alkoivat hyvin merkittävästi mennä eteenpäin.
Tietosuoja- ja monet kysymykset ovat olleet aina siellä sitten vaakakupissa, että voidaan-
ko viedä eteenpäin, mutta askel kerrallaan tämä puoli on mennyt eteenpäin, hallitusti mut-
ta ennen kaikkea myös viranomaistarpeiden myötä.

Kansainvälisyyden myötä asioita on pystyttävä tarkastelemaan myös maan rajojen ylit-
se. Tässä mielessä Suomen sisäinen turvallisuus ei kyllä ole yksistään meidän sisäistä tur-
vallisuutta vaan se on myös laajaa kansainvälistä yhteistyötä, jota kautta sitten nimen-
omaan terrorismin torjuntaan ja tämäntyyppisiin isoihin asioihin voidaan vaikuttaa.

Tässä edustaja Mäkelän lakialoitteessa pakkokeinolain muuttamisesta nimenomaan te-
levalvonnan ja sijaintitietojen hankkimisen suhteen on tavallaan hyvin looginen näkökul-
ma. Myöskin Suomessa esimerkiksi lomalla olevien vankien kohdalla on olemassa tietyt
seurantajärjestelmät, ja tässä mielessä myös silloin, kun Suomella on tarpeita seurata hen-
kilöitä omien viranomaispäätösten kautta, pidän tätä hyvin luontevana, että siihen haetaan
muitakin muotoja kuin että henkilöllä on vain oma ilmoittautumisvelvollisuus. Jokainen
meistä tietää, että vaikka niissä tilanteissa, kun henkilö ei ole saanut turvapaikkaa Suomes-
ta ja on palautumassa, hyvin helposti sitä kadotaan niin sanotusti maan alle. Kyseessä on
myös henkilön omankin oikeusturvan ja oman hengenkin turvaamisen kannalta tärkeä asia.

13.14 Sami Savio ps: Arvoisa puhemies! Haluan myös kiittää edustaja Mäkelää tästä la-
kialoitteesta pakkokeinolain muuttamiseksi siten, että televalvonta- ja sijaintitietoja voitai-
siin käyttää säilöönottoyksiköstä kadonneen tai karanneen ulkomaalaisen tavoittamiseksi.

Mutta vielä tähän asiaan, jonka edustaja Meri nosti esille, eli perussuomalaisen edus-
kuntaryhmän tekemään keskustelualoitteeseen Suomen sisäisestä turvallisuudesta. Täältä
on nyt tullut tukea tälle aloitteelle, sen keskustelun käymiselle, molemmista hallituspuolu-
eista — kiitos tästä edustaja Zyskowiczille ja edustaja Rossille minun puolestani. Toivon,
että myös oppositiolta tulee tukea.

Kuten olemme kuulleet täällä tänään, kyllä tämä Suomen sisäinen turvallisuustilanne
valitettavasti on heikentynyt, ja myös kansalaisilta on tullut viestiä meille edustajille, var-
maan kaikille, siitä, että tuolla ulkona ihmiset joutuvat valitettavasti pelkäämään liikku-
mista, varsinkin öiseen aikaan mutta miksei päivälläkin.

Eli kyllä minä vetoan koko eduskuntaan, että tämä keskustelu täällä ensinnäkin käytäi-
siin, ja sitten tietysti tarvitaan myös konkreettisia toimenpiteitä turvallisuuden parantami-
seksi. Perussuomalaiset ovat niitä lukuisia esittäneet. Toivottavasti eduskunta niihin myös
yhtyy.

Toivon tälle lakialoitteelle hyvää, asianmukaista käsittelyä valiokunnassa. Toivottavas-
ti siitä saadaan laki.

13.16 Jani Mäkelä ps: Arvoisa puhemies! Kiitän puheenvuoron käyttäneitä edustajia hy-
vistä näkemyksistä ja aloitteen saamasta hyvästä vastaanotosta.
4



Pöytäkirjan asiakohta PTK 96/2017 vp
Sen verran olen tässä jo prosessin aikana kuullut kritiikkiä tätä lakialoitetta kohtaan, esi-
merkiksi teknisiä rajoitteita, että vaikkapa prepaid-liittymien seuranta ja jäljittäminen ei
olisi erityisen tehokasta, mutta sehän koskee sitten samalla tavalla koko muutakin pakko-
keinolakia ja sen keinovalikoimaa eikä spesifisti tätä lakialoitetta. Perusongelmahan pak-
kokeinolain soveltamisessa on se, että erityisesti näitä salaisia pakkokeinoja voidaan lain
mukaan käyttää vain rikoksien selvittämiseen ja sinänsä varsin vakaviin rikoksiin, joista
tuomitaan kovia tuomioita. Tämä on johtanut mielestäni väliinputoamisen kaltaiseen tilan-
teeseen, jolla on itse asiassa paljon yhteistä sen problematiikan kanssa, jota pohditaan tie-
dustelulain suhteen, että voi olla tekoja, joita pitäisi voida seurata ja jotka voivat uhata tur-
vallisuutta, mutta ne eivät tällä hetkellä, juuri nyt, ole rikoksia tai vakavia rikoksia. Voi
myös olla niin, että tiedustelulaki, jos se jossain vaiheessa säädetään, tarjoaa eväitä minun-
kin lakialoitteessani esitellyn, tämän kaltaisen ongelman ratkaisemiseen.

13.17 Pekka Haavisto vihr:  Arvoisa puhemies! Kommentti pariin keskustelussa esiin
nousseeseen asiaan.

Ensinnäkin on helppo yhtyä edustaja Meren nostamaan asiaan siitä, että eduskunnassa
on hyvä puhua sisäisestä turvallisuudesta. Mutta oikeastaan kansanedustaja Rossin pu-
heenvuorosta sain sytykkeen siihen, että sisäinen ja ulkoinen turvallisuus ovat aika monel-
la tavalla nykyaikana sidoksissa. Kun ulkoasiainvaliokunta on kuullut esimerkiksi Turun
tapauksen taustoja, niin on käynyt ilmi, että on maita, joiden poliisien rekisterit tavanomai-
sista rikoksista eivät ole muiden maiden käytössä — Saksassa taitaa olla niin, että Länderil-
tä ei mene tietoa keskushallinnolle tavanomaisesta rikollisuudesta ja näin poispäin — ja
sitten kun törmäämme ihmisiin, jotka ovat tällaiseen syyllistyneet ja ovat täällä liikkeellä,
emme välttämättä pysty näitä taustatietoja käyttämään.

Tässä ei auta kuin tiiviimpi eurooppalainen yhteistyö, ja silloin kun puhutaan sisäisestä
turvallisuudesta, niin meidän pitäisi hyvin systemaattisesti katsoa, miten toisaalta rajaval-
vontaa kehitetään eteenpäin Euroopan unionissa mutta myöskin tietojenvaihtoa viran-
omaisten välillä, ja se lisää myöskin meidän sisäistä turvallisuuttamme. Me tiedämme sil-
loin, millaisella taustalla ihmiset ovat täällä liikkeellä ja miten he ovat Suomeen tulleet ja
missä aikeissa. Selvästi tämä eurooppalainen yhteistyö on pettänyt, ja toivon, että kaikki,
jotka puhuvat sisäisestä turvallisuudesta, myös ottaisivat tämän eurooppalaisen dimension
mukaan ja miettisivät, miten vahvistamme eurooppalaista osaamista näissä asioissa.

Keskustelu päättyi.

Asia lähetettiin lakivaliokuntaan.
5


	5
	13.01
	13.03
	13.05
	13.07
	13.08
	13.10
	13.10
	13.12
	13.14
	13.16
	13.17


