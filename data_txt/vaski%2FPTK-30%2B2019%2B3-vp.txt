















































DEM7A66.tmp.xml


Pöytäkirjan asiakohta PTK 30/2019 vp
Pöytäkirjan asiakohta 

PTK 30/2019 vp

Täysistunto

Torstai 12.9.2019 klo 15.59—19.42

3. Ilmastovuosikertomus 2019
Kertomus K 17/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 3. asia. Puhemiesneuvosto ehdottaa, että asia lähetetään ympäristövaliokun-
taan, jolle liikenne- ja viestintävaliokunnan, maa- ja metsätalousvaliokunnan ja talousva-
liokunnan on annettava lausunto.

Keskustelu

17.00 Ympäristö- ja ilmastoministeri Krista Mikkonen (esittelypuheenvuoro): Arvoi-
sa puhemies! Nyt käsiteltävänä on ensimmäinen vuonna 2015 voimaan tulleen ilmastolain
mukainen ilmastokertomus kautta aikain. Ilmastovuosikertomus on tärkeä väline ilmasto-
politiikan tavoitteiden toteutumisen seuraamisessa. Se vahvistaa eduskunnan roolia ilmas-
topolitiikan valmistelussa ja seurannassa sekä toivottavasti kannustaa ilmastokeskuste-
luun myös julkisuudessa. Olen iloinen, että eduskunta on aktiivisesti myös tarttunut tämän
uuden välineen tuomiin mahdollisuuksiin ja ympäristövaliokunta on järjestämässä kerto-
muksesta julkista kuulemista ensi viikolla.

Vuosikertomuksen laadinnasta vastaa ympäristöministeriö yhteistyössä muiden asian
kannalta keskeisten ministeriöiden kanssa. Hallitus antoi tämän ilmastovuosikertomuksen
alkukesällä, joka valikoitui luontevaksi ajankohdaksi, koska silloin on käytettävissä mah-
dollisimman tuoreet päästötiedot. Tällä aikataululla voidaan raportoida lopulliset päästö-
tiedot kahden vuoden takaa ja niin sanotut pikaennakkotiedot edellisen vuoden päästöistä.
Tämä ilmastovuosikertomus perustuu siis vuosien 2017 ja 2018 päästötietoihin sekä kes-
kipitkän aikavälin ilmastopolitiikan suunnitelmaan eli KAISUun sisältyvien päästövähen-
nystavoitteiden ja -keinojen arviointiin. Ensimmäinen KAISU valmistui viime kaudella,
vuonna 2017, ja hyväksyttiin eduskunnassa maaliskuussa 2018.

Tässä vuosikertomuksessa eivät siis ole mukana hallitusohjelman uudet tavoitteet ja kei-
not. Kertomuksen tarkoituksena on arvioida kehitystä suhteessa nyt voimassa oleviin eli
vuonna 2018 hyväksytyn keskipitkän ilmastopolitiikan suunnitelman tavoitteisiin. Tie-
dämme kaikki hyvin, että hallitusohjelman tavoitteet ovat näitä KAISU-tavoitteita kun-
nianhimoisempia. Samoin tiedämme, että EU:n ilmastotavoitteita on tiukennettava, jotta
ilmaston lämpeneminen voidaan pysäyttää 1,5 asteeseen. 

Suomen ja EU:n ilmastopolitiikka koostuu kolmesta eri sektorista: päästökaupasta, taa-
kanjakosektorista ja maankäyttösektorista. Päästökauppasektoriin kuuluvat teollisuus- ja
energiantuotantolaitokset ja EU:n sisäinen lentoliikenne. Taakanjakosektoriin kuuluvat
 Tarkistettu
4.0



Pöytäkirjan asiakohta PTK 30/2019 vp
muut päästöt, esimerkiksi liikenteestä ja maataloudesta. Maankäyttösektorille kuuluvat
metsistä, maatalousmaista ja kosteikoista syntyvät päästöt ja nielut.

Voimassa olevan ilmastolain soveltamisala on rajoitettu taakanjakosektoriin. Tämä tar-
koittaa, että myöskään ilmastovuosikertomus ei sisällä päästökauppa- tai maankäyttösek-
toreita koskevia tietoja. Ilmastovuosikertomuksessa käsitellään taakanjakosektorin päästö-
jä eli liikenteen, maatalouden, erillislämmityksen, työkoneiden, jätteiden käsittelyn ja F-
kaasujen päästöjä. 

Hallitus on linjannut, että ilmastolain päivityksen yhteydessä myös maankäyttösektori
tulee mukaan ilmastolakiin ja raportointiin. Tämä on tärkeää, jotta saamme jatkossa pääs-
töistämme mahdollisimman kokonaisvaltaisen käsityksen. Päästökaupan päästöjä EU-
maat ohjaavat yhdessä EU-päätöksenteon kautta. 

Taakanjakosektorin kokonaispäästökehityksen lisäksi kertomuksessa tarkastellaan
myös sen sisällä sektorikohtaista päästökehitystä. Liikenne on keskeinen koko taakanjako-
sektorin päästökehityksen kannalta. Joka toinen vuosi ilmastovuosikertomuksessa rapor-
toidaan politiikkatoimien toteutumista koskevat tiedot. Arvioinnin kohteena ovat myös
KAISUun sisältyvät poikkileikkaavat toimet, jotka koskevat kulutusta, kuntien ja alueiden
ilmastotoimia sekä julkisia hankintoja. Lisäksi vähintään kerran vaalikaudessa raportoi-
daan sopeutumissuunnitelman toimien riittävyydestä. Tässä ensimmäisessä kertomukses-
sa ovat tarkastelussa nämä kaikki.

Nyt käsittelyssä olevassa ilmastokertomuksessa arvioidaan, että nykytoimilla todennä-
köisesti voidaan saavuttaa kauden 2013—2020 päästövähennystavoite hyödyntäen taakan-
jakoasetukseen sisältyvää ajallista joustoa, joka mahdollistaa yksiköiden siirrot vuosien
välillä. KAISUn mukaiset suunnitellut toimet ovat lähtökohtaisesti myös riittäviä seuraa-
van jakson 2021—2030 tavoitteen kannalta. Nykyiset taakanjakosektorin tavoitteet perus-
tuvat EU-lainsäädäntöön, jonka mukaisesti Suomen tulee vähentää päästöjä 16 prosenttia
vuoteen 2020 ja 39 prosenttia vuoteen 2030 mennessä verrattuna vuoteen 2005. 

Kertomuksessa kuitenkin todetaan, että ilmastopolitiikan toimeenpanoa on seurattava
tiiviisti ja jatkuvasti on arvioitava mahdollisten lisätoimien tarvetta. Esimerkiksi liikenne-
sektorin päästökehitys viime vuosina näyttää osoittavan, että sektorilla tullaan tarvitse-
maan tehokkaita lisätoimia vuoden 2030 tavoitteen saavuttamiseksi. Ilmastovuosikerto-
mus sisältää politiikkatoimien tarkemman tarkastelun.

Myös ilmastonmuutokseen sopeutuminen ja siihen liittyvät toimet ovat esillä vuosiker-
tomuksessa tällä kertaa. Tämä on tärkeää, sillä tarkastelu osoittaa, että ilmastoriskien hal-
linta on osin puutteellista. Koska ilmastonmuutoksen riskit ovat mittavat, on vahvistettava
yhtenäistä ilmastopolitiikkaa, jotta ilmastonmuutosta hillitään eli päästöjä leikataan samal-
la kun vahvistetaan yhteiskunnan ilmastokestävyyttä. 

Kokonaisuudessaan ensimmäinen ilmastovuosikertomus osoittaa, että olemme edisty-
neet asetetuissa tavoitteissa. Se kertoo siitä, että keinoja löytyy, kun on tahtoa. Samalla on
kuitenkin muistettava, että nykyiset päästövähennystavoitteet eivät riitä ilmaston lämpene-
misen pysäyttämiseen 1,5 asteeseen. Siksi uusi hallitus on ohjelmassaan linjannut, että ta-
voitteita kiristetään ja Suomen tulee olla hiilineutraali jo vuonna 2035. Jatkossa myös
maankäyttösektori on otettava vahvemmin mukaan ilmastotoimien seurantaan. 

Hallitusohjelman uudet tavoitteet sisällytetään aikanaan päivitettyyn KAISU-suunnitel-
maan, ja ne tulevat sen myötä arvioitaviksi tulevissa vuosikertomuksissa. Nyt esitettävän
vuosikertomuksen perusteella on kuitenkin jo helppo sanoa, että nykytoimet eivät ole riit-
2



Pöytäkirjan asiakohta PTK 30/2019 vp
täviä, kun tavoitteet kiristyvät. Onneksi hallitusohjelma antaa toimiin vahvan selkänojan.
Lisätoimia tullaan tarvitsemaan kaikilla sektoreilla. 

Ensimmäinen varapuhemies Tuula Haatainen:  Käydään sitten keskusteluun.

17.07 Emma Kari vihr: Arvoisa puhemies! Erityiskiitos ympäristö- ja ilmastoministeri
Mikkoselle tämän tärkeän vuosikertomuksen esittelystä. Joka perjantai, kun me kävelem-
me eduskunnan rappusia töihin, me edustajat kohtaamme sen saman näyn: Ilmastolakkoi-
levat nuoret istuvat siellä sinnikkäästi. Siellä ne ovat, viikosta toiseen vaatimassa, että me
teemme sen, mitä tehtävä on. Satoi tai paistoi, joka perjantai. Siellä he ovat olleet jo lähes
vuoden ajan. He ovat siellä muistuttamassa meitä siitä, että me emme unohtaisi sitä, mikä
on kaikkein tärkeintä. Nämä nuoret istuvat siellä itse asiassa aika usein omien isovanhem-
piensa rinnalla vaatimassa meiltä tekoja.

Totuus on se, että ilmastonmuutoksen torjunnalla on kiire. Toivoa on, mutta kiire on ko-
va. Maailma muuttuu nyt paljon nopeammin kuin me olemme uskoneetkaan, ja sen takia
meidän on toimittava nopeammin kuin me olimme ajatelleetkaan ja tehtävä enemmän kuin
olimme aikoneetkaan. Tämä tilanne on ihmisen aiheuttama, ja vain me ihmiset voimme sen
korjata. Se on meidän tehtävämme.

Arvoisa puhemies! Kun ilmastolaki viisi vuotta sitten säädettiin, niin tavoitteena oli luo-
da vahva työkalu ilmastotoimien toteuttamiseen. Eduskunnalle vuosittain tuleva ilmasto-
kertomus on tärkeä osa tätä työtä. Tämä tänään käsittelyssä oleva ilmastovuosikertomus on
ensimmäinen laatuaan, ja se on se väline, jolla me voimme seurata meidän ilmastotoimien
toteutumista. On ihan selvää, että kauniitkaan tavoitteet eivät meitä pelasta, jos ne toimet
jäävät tekemättä.

Tämän ilmastovuosikertomuksen tärkeä viesti on, että tehokkaita ilmastokeinoja on jo
löydetty ja niitä on jo tehty. Päästöjen vähentäminen on siis täysin mahdollista, mutta nyt
pitää tehdä nopeammin, nyt pitää tehdä enemmän. Jotta ilmastonmuutos rajoitetaan alle
1,5 asteeseen, tavoitteita on kiristettävä ja kaikkien pitää tehdä osansa. Mihinkään vapaa-
matkustajuuteen ei ole enää varaa eikä odotteluunkaan. Sen takia on todella arvokasta, että
hallitus on sitoutunut tavoittelemaan hiilineutraalia Suomea jo vuoteen 2035 mennessä ja
Suomi kirittää EU:n päästövähennystavoitetta 55 prosenttiin vuoteen 2030 mennessä. 

Monella sektorilla on onnistuttu vähentämään päästöjä. Kuitenkin erityisesti liikenne-
sektorin kohdalla, kuten ministeri hyvin kuvasi, päästökehitys näyttää aika huolestuttaval-
ta. Sen takia me tarvitsemme kiireesti uusia toimia, jotta liikenteen päästöt saadaan alas.

Arvoisa puhemies! Hallitus on tavoitellut tai tavoittelee liikenteen päästöjen puolitta-
mista vuoteen 2030 mennessä, ja tätä varten me tarvitsemme lisää raiteita. Sen takia oli niin
todella hienoa kuulla ne uutiset, että hallitus on jo päättänyt käynnistää massiivisia rata-
hankkeita, koska kun liikenne siirtyy raiteille, niin silloin päästöt vähenevät. Samalla hal-
litus on päättänyt panostaa kävelyyn ja pyöräilyyn, raskaan liikenteen siirtämiseen kestä-
viin biopolttoaineisiin sekä sähköautoilun edistämiseen.

Kun Suomen tavoitteena on olla ensimmäinen fossiilivapaa hyvinvointiyhteiskunta
vuonna 2030, se tarkoittaa, että lisätoimia on tehtävä, jotta päästövähennykset saadaan vas-
taamaan tavoitetta. Se tarkoittaa sitä, että joka ikistä keinoa ei voi yksi kerrallaan vastus-
taa, koska vastustamalla näitä keinoja ei yhtäkään päästöä saada alas. Tämä edellyttää
meiltä ilmastolain päivittämistä ja kansallisen ilmasto- ja energiastrategian uudistamista
vastaamaan meidän päästövähennystavoitteitamme.
3



Pöytäkirjan asiakohta PTK 30/2019 vp
Arvoisa puhemies! Meidän yhteisen polun hiilineutraaliin Suomeen on oltava selkeä.
Tämän kertomuksen selkeä viesti on se, että meidän pitää selkeästi tietää, mitä me olemme
tekemässä, ja meidän pitää jatkuvasti olla hereillä sen kanssa, teemmekö me tarpeeksi ja
pitääkö tehdä enemmän. Jos vaikuttaa siltä, että meidän oma ilmastopolitiikkamme ei kul-
je 1,5 asteen linjaa, sitä täytyy kiristää. Jos toimet eivät riitä, niitä täytyy tehdä enemmän,
koska tekosyille ja vitkutteluille ei ole enää millään aikaa. [Leena Meri pyytää vastauspu-
heenvuoroa]

Ensimmäinen varapuhemies Tuula Haatainen: Halutaanko tästä käydä debattia? Voi-
daan avata debatti, kun siihen näyttää ilmeisesti olevan tarvetta. Siis minuutin mittaisia
vastauspuheenvuoroja. — Ensimmäinen puheenvuoro, edustaja Meri.

17.12 Leena Meri ps (vastauspuheenvuoro): Kiitos, arvoisa puhemies! Olipa ilahdutta-
vaa kuulla, että vihreät sanoivat, että kaikkien pitää tehdä osansa eikä ole varaa vapaamat-
kustajiin. Tämä on erittäin tärkeää tämän taakanjaon kannalta, koska Suomi ei voi ratkais-
ta yksin tätä ongelmaa, niin kuin tuntuu välillä olevan puheissa, niin kuin teidän vihreiden
puheenvuoro jatkui tässä äsken, että Suomen pitää kiristää tavoitetta. Maapallo on ympy-
rä, meillä on paljon valtioita — me emme voi täällä sisäisesti ratkaista tätä koko ongelmaa.
Ja kysynkin oikeastaan nyt vihreiden ministeriltä, vastaavalta ilmastoministeriltä, että ai-
kooko hallitus ryhtyä topakasti toimenpiteisiin esimerkiksi Kiinan ja Brasilian kaltaisten
valtioiden suitsimiseksi siten, että teemme tehokkaita toimenpiteitä ja jätämme suomalais-
ten kurittamisen vähemmälle ja haemme ne sieltä, missä niillä on vaikutusta, koska kuten
Emma Kari sanoi, ei ole enää varaa vapaamatkustajiin.

17.13 Emma Kari vihr (vastauspuheenvuoro): Arvoisa puhemies! Minusta on tärkeää,
että nämä erimielisyydet ilmastopolitiikan suhteen tuodaan myös tässä salissa esiin, koska
joka ikisessä maassa käydään keskustelua, tätä aivan samaa keskustelua: pitääkö meidän
tehdä ensin, tekevätkö nuo tuolla mitään, jos emme me tee ensin. Sen takia meidän pitää
ymmärtää se, että me emme myöskään itse voi olla niitä vapaamatkustajia. Jos me vaadim-
me muilta enemmän, meidän pitää vaatia myös itseltämme enemmän. Samaan aikaan kun
me luomme kansainvälistä painetta Brasiliaa kohtaan, samaan aikaan kun me luomme pai-
netta Kiinaa kohtaan, niin meidän pitää myös itse näyttää esimerkkiä. [Leena Meri: Mitä
konkreettista?] Kaikkien pitää tehdä enemmän kuin tällä hetkellä tehdään.

17.14 Saara-Sofia Sirén kok (vastauspuheenvuoro): Arvoisa puhemies! Todellakin hie-
noa, että pääsemme käsittelemään nyt tätä ensimmäistä ilmastovuosikertomusta. Se on ta-
pa, jolla voimme seurata niitä ilmastotoimia, joita kaikki kovasti kaipaamme.

Olisin kysynyt tarkennusta näihin ratahankkeisiin, joihin edustaja Kari omassa puheen-
vuorossaan viittasi. Hallituksesta näyttää nyt olevan paikalla ainoastaan ympäristö- ja il-
mastoministeri eikä muita ministereitä, mutta olisiko salissa kuitenkin tietoa siitä, onko to-
dellakin tehty päätös käynnistää näitä ratahankkeita, mikä olisi siis hyvin toivottavaa, tai
onko tällainen päätös tulossa? Ymmärtääkseni nyt on siis vasta päätetty selvittää hankeyh-
tiöiden toteuttamista eli jatkaa siitä, mihin edellinen hallitus jäi, mutta mielellään otamme
vastaan ilouutisen siitä, että oikeita päätöksiä myös näiden hankkeiden käynnistämisestä,
joista siis Turun tunnin juna on pisimmällä, tehtäisiin nyt jo budjetin yhteydessä.
4



Pöytäkirjan asiakohta PTK 30/2019 vp
17.15 Hannu Hoskonen kesk (vastauspuheenvuoro): Arvoisa rouva puhemies! On hyvä,
että tämä ilmastovuosikertomus on nyt täällä eduskunnan käsittelyssä. Se on todellakin en-
simmäinen laatuaan. Toivon hartaasti, että me pysymme keskustelussa siinä oikeassa mit-
tasuhteessa, mikä Suomelle kuuluu. Ilmastopäästöjen, Suomen kasvihuonepäästöjen,
osuus koko maailman vastaavasta luvusta on hieman yli promille, elikkä kuten tässä moni
on jo todennut ja olen julkisuudessakin saanut lehdistä lukea ja televisiosta ja radiosta
kuullut ja nähnyt, niin todellakin meidän on omat mittasuhteemme tiedettävä. Meillä itsel-
lämme on kaikki mahdollisuudet hoitaa ilmastopolitiikka viisaasti. Lainaan arvostetun il-
mastoasiantuntijan Petteri Taalaksen kannanottoa. Hän totesi, että todellakaan maailman-
loppu ei ole tulossa eikä ole lähelläkään. Hänen suhtautumistapansa asiaan on realistinen,
ja niin se olla pitääkin. Meidän ilmastopäästömme vähenevät pikkuhiljaa koko ajan, me-
nemme eteenpäin. Äkillisiin muutoksiin ei edes ole mahdollisuuksia, mutta tärkeintä on,
että suunta on oikea, pidämme järjen päässä ja pidämme talouden kunnossa. Se on ainoa
mahdollisuus mennä eteenpäin.

17.16 Merja Mäkisalo-Ropponen sd (vastauspuheenvuoro): Arvoisa puhemies! Kunnis-
sa tehdään todella tärkeää ilmastotyötä, ja huolestuttavaa onkin se, että esimerkiksi julki-
sissa hankinnoissa ei huomioida riittävästi näitä kestävyystavoitteita — vain neljäsosalla
kunnista on määritelty kestävyyskriteereitä. Tällä tavalla julkisten hankintojen mahdolli-
suudet kestävän kehityksen edistäjinä jäävät kyllä hyvin pitkälti hyödyntämättä. Mitä mi-
nisterin mielestä tälle asialle voisi tehdä?

17.17 Petri Honkonen kesk (vastauspuheenvuoro): Arvoisa rouva puhemies! On todella-
kin hyvä, että tämä ilmastovuosikertomus nyt on käsittelyssä. On paikallaan todeta liittyen
tähän keskusteluun, että Suomi on todella ilmastonmuutoksen torjunnassa jo nyt edelläkä-
vijä, meillä tehdään monia asioita paremmin kuin muualla maailmassa.

Minusta on ikävää, että usein täällä eduskunnassa annetaan etenkin perussuomalaisten
taholta ymmärtää, että tämä olisi meille jotenkin haitallinen asia tai se tulisi kalliiksi. Minä
olin eilen Wärtsilän tilaisuudessa, jossa kerrottiin, kuinka hienoja ja suuria liiketoiminta-
mahdollisuuksia tälle suomalaiselle yhtiölle, siis Wärtsilälle, seuraa tästä ilmastonmuutok-
sen torjunnasta. Kun yhä useampi maa haluaa näihin ilmastotalkoisiin liittyä, on mahdol-
lista, että nämä meidän vientimarkkinamme sen kuin laajenevat. Mutta se edellyttää sitä,
että me olemme täällä tietyissä asioissa edelläkävijöitä ja annamme sitten myös tätä kautta
liiketoimintamahdollisuuksia suomalaisille yrityksille, [Puhemies koputtaa] kuitenkin ja-
lat maassa ollen.

17.18 Anders Adlercreutz r (vastauspuheenvuoro): Ärade talman! Tuntuu, että tässäkin
asiassa perussuomalaiset elävät omassa todellisuudessaan. Suomessa me olemme tehneet
paljon, mutta emme tässä asiassa ole puhtoisia mallioppilaita mekään: meidän päästömme
per capita ovat kaksinkertaiset suhteessa Ruotsiin esimerkiksi. Tämä on globaali haaste,
mutta jokaisen maan pitää tehdä oma osuutensa. Jotta me voisimme vaatia keneltäkään mi-
tään, niin meidän pitää itse hoitaa oma tonttimme. Me hoidamme oman tonttimme, vaiku-
tamme siihen, että EU:lla on kunnianhimoiset tavoitteet, ja jos EU näyttää suuntaa, niin
muitten maitten pitää tulla perässä.

Ei tämä myöskään ole mitään kurjistamista. Suomalaiset yritykset haluavat kunnianhi-
moisia toimia, koska ihan kuten tässä kollega sanoi, se on mahdollisuus suomalaisille yri-
5



Pöytäkirjan asiakohta PTK 30/2019 vp
tyksille. Puhtaat ratkaisut ovat pomminvarmasti kasvava ala. Se maa, [Puhemies koputtaa]
joka ei näe tätä, kohtaa kurjuutta, se kohtaa näivettymistä, se kohtaa taloudellisia menetyk-
siä tulevaisuudessa, ja siihen meillä ei ole varaa, arvoisa puhemies.

17.19 Leena Meri ps (vastauspuheenvuoro): Arvoisa puhemies! On ihan pakko puuttua
tähän perussuomalaisten sanomisten vääristelyyn.

Kuulin äsken esimerkiksi ympäristövaliokunnan puheenjohtajan sanovan, että meidän
täytyy suhteuttaa tätä asiaa: että Suomen päästöt ovat promilleluokkaa maailmassa. Tästä-
hän me juuri puhumme, elikkä meidän täytyy luoda painetta sinne, ketkä maailmassa saas-
tuttavat. Me olemme siitä ilmeisesti samaa mieltä. Mutta te haluatte panostaa siihen, että
suomalaiset tekevät pelkästään tekoja. Se on hyvä, että kehitetään teknologiaa yritystoi-
mintaan, viedään ympäristöosaamista, mutta me haluamme suhteellisuutta, kuten esimer-
kiksi EU:n taakanjaossa. Te ajattelette enemmän niin, että vain me teemme. Sen takia äs-
ken yritin, kun vihreiden puheenvuoron jälkeen halusin puheenvuoron, kertoa, että tämä on
globaali ilmiö ja ne toimet tulee kohdistaa sinne, missä niillä on eniten vaikuttavuutta. Ja
tästä syystä kysyin ilmastoministeriltä, mitä konkreettista me teemme niihin maihin, jotka
saastuttavat eniten. Tästä on kysymys. Emme kai me nyt siitä ole eri mieltä, että se on hie-
no asia, että maapallo olisi puhdas. [Puhemies koputtaa] Meillä on vain hieman eri keinot,
miten se oikeasti tehdään.

17.20 Anders Adlercreutz r (vastauspuheenvuoro): Arvoisa puhemies! Tuntuu, että
edustaja Meri ei oikein kuunnellut, mitä minä sanoin. Me voimme vaikuttaa siihen, mitä
me teemme täällä Suomessa. [Leena Meri: Entäs EU?] Suomi pystyy vaikuttamaan pu-
heenjohtajamaana nyt siihen, mitä EU tekee. Ja kun EU näyttää suuntaa, niin muut joutu-
vat seuraamaan, koska EU on kuitenkin maailman suurin markkina. Tänne halutaan tulla,
meille halutaan myydä tuotteita. [Leena Meren välihuuto] Jos meillä on kovat vaatimuk-
set, niin muut joutuvat niihin sopeutumaan. Jos Suomi tässä piilottaa päänsä hiekkaan ja
sanoo, että muuta maailmaa ei ole olemassa ja me olemme hoitaneet oman leiviskämme,
niin mistään ei tule mitään.

17.21 Mari-Leena Talvitie kok (vastauspuheenvuoro): Arvoisa puhemies! Tässä salissa
on ilahduttavasti puhuttu siitä, mitä me voimme tehdä tulevaisuudessa, ja nyt käsitellään
tätä ilmastovuosikertomusta. Tässä salissa on kuitenkin aika vähän käytetty puheenvuoro-
ja siitä, mitä eduskunta on tehnyt.

Sain viime kaudella toimia eduskunnan kestävän kehityksen työryhmän puheenjohtaja-
na. Mittava kymmenen vuoden peruskorjaus tehtiin eduskunnassa, ja tällä hetkellä muun
muassa sähköstä eduskunnassa 100 prosenttia tuotetaan uusiutuvilla tuotantomuodoilla. Il-
mastointi on toteutettu kaukojäähdytyksen avulla. Lämmitysenergiasta eduskunnassa 40
prosenttia on uusiutuvaa, ja näissä meidän uusimmissa rakennuksissa laskennallinen koko-
naisenergiansäästö on tämän peruskorjauksen aikana jopa puoliintunut, elikkä ollaan sääs-
tetty 50 prosenttia. 

Työryhmä myöskin esitti, että koska parlamentaariseen työhön oleellisesti kuuluu liik-
kuminen ja myöskin lentäminen, niin tällä tulevalla kaudella [Puhemies koputtaa] voisim-
me löytää sellaisen järjestelmän, jossa eduskunta myöskin olisi valmis kompensoimaan
näitä lentopäästöjä. Onko tästä ollut ympäristöministeriössä puhetta?
6



Pöytäkirjan asiakohta PTK 30/2019 vp
17.22 Hanna Huttunen kesk (vastauspuheenvuoro): Tämä keskustelu on siinä mielessä
kummallista, että niin täällä salissa kuin tämän salin ulkopuolellakin tätä leimaa sellaiset
ääripäät ja ääriajattelut, että se on aina kyllä tai ei, ja tuntuu, että välimuotoa — semmoista
järjellistä vihreyttä hyvällä tavalla — on hyvin vaikea löytää. On varmaan totta, että Suo-
mellakin on peiliin katsomista ja parannettavaa. Kun katsoo vaikka noita Helsingin kivi-
hiilikasoja, niin eiväthän ne ole oikein. Meillä olisi biopohjaisia polttoaineita tarjota läm-
mitykseen, liikenteeseen. Me voimme tehdä vaikka kankaita biopohjaisista polttoaineista
ja metsistä. Kyllä minä toivoisin tännekin saliin sitä, että — ymmärrän toki, että täällä ha-
lutaan puhua äärisanoilla, tulla kuulluksi sitä kautta paremmin — ehkä se totuus löytyy jos-
takin siitä välimaastosta tässäkin asiassa.

17.23 Kimmo Kiljunen sd (vastauspuheenvuoro): Arvoisa puhemies! Minä hieman häm-
mentyneenä kuuntelen tätä keskustelua, kun täällä pohdittiin siitä kulmasta, että kenellä
tästä on vastuu — suurempi vastuu ja niin edelleen. Yhteisvastuu käsitteenä tarkoittaa sitä,
että kaikki kantavat yhdessä vastuun siitä kulmasta, mikä kullakin on kannettavanaan. Se
seikka kuitenkin suomalaisten on hyvä muistaa, että kansainvälinen ilmastonmuutos kos-
kettaa meitä arktisia alueita, pohjoisia alueita, huomattavasti enemmän keskimäärin kuin
muuta maailmaa. [Emma Kari: Juuri näin!] Meillä on teollisella ajanjaksolla ilmasto läm-
mennyt 1,5 astetta — 1800-luvun lopulta Suomessa ilmasto on lämmennyt 1 asteen ja toi-
sen maailmansodan jälkeen 0,5 astetta. Jos 2100-luvulle mennessä ilmaston lämpenemi-
nen pystyttäisiin saamaan siihen 1,5 asteen rajalle, se tarkoittaa Suomessa joka tapaukses-
sa 3 asteen lämpenemistä. Tämä on erittäin suuri haaste meille suomalaisille. Sen takia teh-
käämme vielä ja hieman enemmän kuin muut. [Leena Meri: Niin, ja vaikuttavaa politiik-
kaa!]

17.24 Atte Harjanne vihr (vastauspuheenvuoro): Arvoisa puheenjohtaja! Täällä ovat
edustajat Meri ja Hoskonen muun muassa tuoneet ilmi tätä globaalikehystä. Olette aivan
oikeassa: ainoastaan globaalilla mittakaavalla on lopulta merkitystä. Mutta se pitää huomi-
oida, että jos me haluamme pitää ilmastonmuutoksen siedettävällä tasolla, se tarkoittaa
massiivista transformaatiota nykyisestä fossiilitaloudesta sellaiseen, joka pyörii vähähiili-
sillä teknologioilla — ja se tarkoittaa, että siinä pitää olla kaikkien mukana. Ei ole sem-
moista maailmaa, jossa Suomi voisi himmailla ja olla ikään kuin voittava tässä. Se on hyvä
ymmärtää ja miettiä, mitkä ne mahdolliset tulevaisuudet ovat — ja ainoat hyvät tulevaisuu-
det ovat sellaisia, missä maailma onnistuu tässä tehtävässä. Ja sitten voidaan miettiä, mikä
Suomen rooli sellaisessa asiassa on.

Muistuttaisin, että 1,5 asteeseen ei päästä pikkuhiljaa. Nyt vaaditaan käytännössä hyvin
nopea globaalin tason päästöjen saaminen laskuun, ja sen laskun pitää olla jyrkempi kuin
ne päästöhistorian aikana kasvaneet — ja tämä on sellainen haaste, josta meidän ei pitäisi
tehdä täällä tällaista poliittista nokittelua, vaan tämä on ihmiskunnan yksi tärkeimmistä ky-
symyksistä tällä hetkellä. Meidän pitäisi oikeasti miettiä, miten tämä ratkaistaan täällä ja
muualla. 

17.26 Sinuhe Wallinheimo kok (vastauspuheenvuoro): Arvoisa puhemies! Mielestäni on
hienoa, että tätä ilmastovuosikertomusta ylipäätään käydään läpi täällä nyt, ja on selvää,
että varmasti täällä mielipiteitä laidasta laitaan on.
7



Pöytäkirjan asiakohta PTK 30/2019 vp
Kävimme tulevaisuusvaliokunnassa Agenda 2030:tä läpi tässä muutama päivä sitten ja
huomasimme, että vaikka me olemme maailman kärjessä, mekään emme tule näitä tavoit-
teita saavuttamaan, ja se on tietenkin hankala yhtälö. Mutta yksi asia, mikä mieltäni pai-
naa, on vanhat kerrostalot ja kiinteistöt. Ne ovat tietyllä lailla murheenkryyni lämpöpääs-
töineen, ja esimerkiksi meidän kunnianhimoisissa energiansäästötalkoissa tämä on sem-
moinen rooli, joka pitäisi katsoa uudelleen. Vuonna 2011 lopetettu taloyhtiöiden energian-
säästötuki voisi olla yksi asia, jonka palauttaminen voisi parantaa tilannetta, ja itse asiassa
mietinkin tätä vaihtoehtoa hallitukselle pohdittavaksi, voisiko tämän palauttaminen mah-
dollisesti olla hyvä näissä energiansäästötalkoissa.

17.27 Mai Kivelä vas (vastauspuheenvuoro): Arvoisa puhemies! Ensinnäkin haluaisin
kiittää hallituskumppaneita erittäin hyvistä puheenvuoroista tässä aikaisemmin ja haluan
vielä itse todeta mahdollisimman selvästi sen, että se on Suomen etu, että me toimimme
edelläkävijöinä ilmastonmuutoksen torjumisessa. [Kimmo Kiljunen: Täsmälleen niin!] Se
on etu meidän yhteiskuntavakauden kannalta, se on etu meidän työvoimapolitiikan kannal-
ta, teollisuuden ja kokonaisedun kannalta. Loppupeleissä on aina etu olla edelläkävijä eikä
perässähiihtäjä tässä asiassa.

Edustaja Merelle: Kun peräänkuulutit näitä kansainvälisiä toimia, niin se on myös aivan
oikein. On aivan päivänselvää, että me tarvitsemme erittäin voimakkaita kansainvälisiä
toimia ilmastonmuutoksen hillitsemiseksi, ja tässä Suomi toimii erityisesti EU:n kautta
mutta myös laajemmin. Meillä on täällä hallitusohjelma, jossa on usean sivun verran näitä
toimenpiteitä, joilla Suomi aikoo toimia kansainvälisillä areenoilla ilmastonmuutoksen hil-
litsemiseksi.

17.28 Janne Sankelo kok (vastauspuheenvuoro): Arvoisa puhemies! Ilmastokysymyk-
sissä ei tarvitse hakea luokalle jääneitä pelkästään Brasiliasta, Intiasta tai kauempaa. Myös
Euroopan unionin sisällä on hyvin paljon tekemistä. Edustaja Adlercreutz tuossa mainitsi,
että Euroopan unionin pitää ottaa suuntaa. No, se pitäisi yhdessä sopia, mikä se suunta on.
Viittaan esimerkiksi hyvin vahvasti kivihiiltä käyttäviin Keski-Euroopan maihin. Niin
kuin hyvin tiedetään, Euroopan unionin alueella on käytössä päästökauppa, ja jos Suomi
etenee kunnianhimoisesti ja vaikka suomalainen elinkeinoelämä jättää käyttämättä näitä
päästöoikeuksia, samaan aikaan Saksassa ja Puolassa todennäköisesti yritykset ostavat sit-
ten näitä päästöoikeuksia halvalla, ja lopputulos on vähän niin kuin plus miinus nolla.

Mutta kysyisinkin: mihin toimenpiteisiin aiotaan hallituksen toimesta ryhtyä, jotta esi-
merkiksi Brasilian sademetsään liittyvissä kysymyksissä voitaisiin myös Euroopan unio-
nin maatalouspolitiikan yhteydessä käydä läpi [Puhemies: Aika!] valkuaisaineomavarai-
suuteen liittyviä asioita?

17.29 Jouni Ovaska kesk (vastauspuheenvuoro): Arvoisa puhemies! En tiedä, iskikö täs-
sä vähän jokaiseen edustajaan tämmöinen ilmastoahdistus, kun heti tuli hyvin aggressiivi-
seksi tämä puheenparsi. Ehkä kuitenkin meillä kaikilla on yhteinen tavoite, ja puolustan
perussuomalaisia myös siltä osin, että heidän puheenjohtajansa muun muassa Turun Eu-
rooppa-foorumissa muiden puolueiden tapaan oli sitä mieltä, että meidän on oltava edellä-
kävijöitä ilmastopolitiikassa, ja se on meillä yhteinen tavoite, totta kai.

Haluaisin kuitenkin kysyä ministeriltä: Onko meillä keinoja esimerkiksi kauppasopi-
muksien avulla puuttua ilmastopolitiikkaan entistä paremmin, juuri esimerkiksi edustaja
8



Pöytäkirjan asiakohta PTK 30/2019 vp
Sankelon mainitsemalla maataloussektorilla tai muuten? Juuri nythän on edelleen tämä
Mercosur-sopimus auki. Entä miltä näyttävät hallituksen linjaukset? Kun eilen tuli hyviä
uutisia näistä junayhteyksistä, niin onko meillä mahdollisuuksia edetä niiden suhteen?

17.30 Merja Mäkisalo-Ropponen sd (vastauspuheenvuoro): Arvoisa puhemies! Ilmas-
totavoitteiden saavuttamiseksi tarvitaan myös lisää tutkimusrahoitusta. Ja erityisesti tarvi-
taan tieteiden välistä ja osallistavaa kestävyystutkimusta. Nyt tutkimusta tehdään nimittäin
liikaa sektori- ja tiedekohtaisesti. Ja tässä tutkimuksessa pitäisi näiden ratkaisumallien
tuottamisen ja arviointien lisäksi myöskin miettiä ja tutkia, miten kestävyys- ja ilmasto-
asiat tulevat näkyviksi ihmisten arjessa, arvoissa ja miten niistä tulisi kommunikoida, jotta
olisi mahdollista saavuttaa kokonaisvaltaisempaa ymmärrystä ja myönteistä toimintaa vas-
takkainasettelun sijasta. Tällaisen tutkimuksen tarve on mitä ilmeisin. Se tulee esille jo täs-
sä keskustelussa täällä eduskunnassa. Siksi kysynkin, mitä mieltä ministeri on: miten me
saisimme tämmöisen monitieteisen tutkimuksen tästä ilmastoasiasta lisääntymään? Sitä
kautta [Puhemies koputtaa] saataisiin toisenlaista näkökulmaa myöskin tähän keskuste-
luun.

Ensimmäinen varapuhemies Tuula Haatainen: Ympäristövaliokunnan puheenjohtaja
Hoskonen.

17.31 Hannu Hoskonen kesk (vastauspuheenvuoro): Arvoisa rouva puhemies! On tär-
keää huomata ilmastokeskustelussa se, että meillä on käytössä vain meidän omat keinom-
me eikä meidän pidä uhriutua sen takia, että Puolassa poltetaan valtavasti kivihiiltä taikka
Saksassa poltetaan valtavasti kivihiiltä. Muun muassa Saksa kun on tehnyt päätöksen ydin-
voimasta luopumisesta, niin eipä siinä taida olla kovin paljon vaihtoehtoja, mitä siellä lisä-
tään. Aika heikkoja ovat kuitenkin ne mahdollisuudet, kun isoja sähkömääriä tehdään. 

Tärkeää olisi huomata kuitenkin se, että Suomella itsellään on ne mahdollisuudet, esi-
merkiksi omassa hallitusohjelmassamme on monta merkittävää avausta, siellä on bio-
kaasun lisääminen, puurakentamisen lisääminen. Ja sitten katsokaapa suomalaista huippu-
tekniikkaa: Neste tekee biodieseliä, niin sanottua MY-dieseliä, joka pienentää päästöt 90
prosenttiin siitä, jos käytetään fossiilisia aineita, vaikka raakaöljystä tehtyä. Ja yksi esi-
merkki on juuri tämä ruotsalainen aloite siitä, että terästä ruvetaan valmistamaan uudella
menetelmällä, mikä Suomessa tarkoittaisi sitä, jos se tänne tuotaisiin ja aloitettaisiin tuolla
sulatossa teräksen teko uudella menetelmällä, että päästövähennys olisi kokonaispäästöstä
8 prosenttia. Se on aivan valtava luku. 

17.33 Jani Mäkelä ps (vastauspuheenvuoro): Arvoisa puhemies! Tämä kertomus jälleen
kerran osoittaa, että Suomi on esimerkillisellä tavalla hoitanut vastuunsa ilmastoasioissa.
Työn pitäminen Suomessa on siis ilmastoteko, koska juuri kukaan maailmassa ei ilmas-
toaan yhtä hyvin hoida kuin Suomi. Samalla täytyy todeta, että tässä juuri on myös kerto-
muksen heikkous ja puute. Siinä ei oteta juuri mitään kantaa ilmaston työllisyys- ja talous-
vaikutuksiin. Kuitenkin, kun ajat vähänkin huononevat, tulee uutisia paperitehtaiden lopet-
tamisista ja siirtämisistä. Suomen metsäteollisuus on teollisuutemme ja vientimme selkä-
ranka, ja sen menettämiseen ei meillä kerta kaikkiaan ole varaa myöskään ilmastosyistä.
Kuitenkin hallitusohjelmassa esitetään tätä nykyistäkin ohjelmaa tiukempia ilmastotekoja.
9



Pöytäkirjan asiakohta PTK 30/2019 vp
Jos näin toimitaan eikä nykyisiinkään talousseuraamuksiin haluta ottaa kantaa, niin mitkä
ovat vaikutukset näistä vielä tiukemmista toimista?

17.33 Saara Hyrkkö vihr (vastauspuheenvuoro): Arvoisa puhemies! Ilmastonmuutos on
ihmiskunnan kohtalonkysymys, ja sen takia ilmastokriisin yhteydessä oikeastaan ainoaa
ääripääajattelua edustaa ilmastokriisin vähättely.

Suomen on tehtävä oma osansa, kuten täällä on tullut esiin, ja valitettavasti mehän olem-
me kärkijoukoissa nuppia kohden olevissa päästöluvuissa. Kasainvälisessä yhteistyössä
tätä oman esimerkin merkitystä ei voi liikaa korostaa, ja on päivänselvää, että Suomi ei ole
vielä riittävällä polulla. Minkäänlaista jarruttamista ilmastotoimissa on siis hyvin vaikea
ymmärtää. 

Kunnianhimoisen ilmastopolitiikan tarve, niin kotona kuin kansainvälisesti, on ihan
kiistaton, ja olennaista onkin varmistaa, että me emme jarruta vaan pikemminkin vauhdi-
tamme sekä yritysten että kuntien ilmastotoimia ja toisaalta samalla pidämme huolta siitä,
että kaikki ihmiset pysyvät tässä muutoksessa mukana, siis toteutamme reilun muutoksen,
kun siirrymme kohti hiilineutraalia Suomea. — Kiitos. 

17.34 Heikki Vestman kok (vastauspuheenvuoro): Arvoisa puhemies! ”IPCC:n raportte-
ja on luettu kuin Raamattua, haetaan tiettyjä jakeita, joista haetaan perusteita omille ää-
riajatuksille. Siinä on uskonnollisen ääriliikkeen piirteitä.” Näin totesi suomalainen johta-
va ilmastotutkija Petteri Taalas vastikään omassa haastattelussaan. Eli, edustaja Hyrkkö,
kyllä näitä ääriajatteluita löytyy vähän kummastakin päästä. [Saara Hyrkön välihuuto]

Se ei ole mielipidekysymys, onko Suomi kantanut vastuuta vai ei. Me olemme. Me
olemme yksi niistä muutamasta kymmenestä maailman maasta, jotka ovat onnistuneet vä-
hentämään päästöjään. Siitä tosiasiasta myös tämä ilmastovuosikertomus kertoo.

Huono ilmastopolitiikka tulee kalliiksi. Edustajat Honkonen ja Adlercreutz totesivat,
että ilmastopolitiikka ei kurjistaisi, mutta nyt kyllä tämän hallituksen valitsemat keinot, ku-
ten polttoaineveron korotus, ovat nimenomaan niitä keinoja, jotka kurjistavat suomalaista
taloutta ja ihmisten arkea. Tämä polttoaineveron korotus kustantaa 150 euroa vuodessa
niille keskituloisille suomalaisille, [Puhemies koputtaa] jotka käyvät autollaan töissä. [Pu-
hemies: Aika!] Minua kiinnostaa se, mihin toimiin hallitus on ryhtymässä [Puhemies: Ai-
ka!] autokannan keski-iän nuorentamiseksi, [Puhemies: Aika!] johon tässä kertomuksessa
on viitattu. 

Ensimmäinen varapuhemies Tuula Haatainen: Pyydän pitämään kiinni 1 minuutin ai-
kataulusta debatissa. 

17.36 Mari Holopainen vihr (vastauspuheenvuoro): Arvoisa puhemies! Tähän aikaisem-
paan kysymykseen siitä, onko Mercosur-kauppasopimus sellainen, joka ottaa riittävästi
ympäristön huomioon: käsitykseni on, että ei kyllä ole ja että nämä kauppasopimusten mal-
lit ovat sellaisia ja tehty sellaiseen maailmanaikaan, jolloin ei vielä otettu huomioon ym-
päristökriisiä ja ilmastokriisiä. 

17.36 Petri Honkonen kesk (vastauspuheenvuoro): Rouva puhemies! Tosiaan, tässä nyt
viitattiin tähän polttoaineveron korotukseen. Se on selvä, että polttoaineveron korotus nos-
taa kotitalouksien kustannuksia, mutta pitää muistaa myös se, että — mihin edustaja Hos-
10



Pöytäkirjan asiakohta PTK 30/2019 vp
konen aikaisemmin viittasi, biokaasun edistämiseen — tämän hallituksen ohjelmaan sisäl-
tyy ennennäkemätön biokaasun edistämisohjelma. Sellaista ei yhdelläkään hallituksella
ole vielä tähän mennessä ollut. Ja uskon, että myös sillä saadaan sitten lisää biokaasu- ja
kaasukäyttöisiä ajoneuvoja liikenteeseen. Nehän ovat tunnetusti edullisempia kotitalouk-
sille kuin perinteiset polttomoottoriajoneuvot.

Minun mielestäni tässä pitää nyt huomiota kiinnittää myös tähän hiilensidontaan, eikä
nielupolitiikka ole tässä keskustelussa ollut vielä liiemmälti esillä. Mutta näen, että Suo-
mella olisi entistä enemmän, nykyistä enemmän mahdollisuuksia tarjota tätä meidän hy-
vää metsäosaamista myös muihin Euroopan maihin. Saksassa on tuhoutunut mittavia mää-
riä metsää johtuen hoitorästeistä ja huonosta metsänhoidosta, mutta meillä tätä kestävää
metsänhoidon osaamista on. En näe mitään syytä, minkä takia sitä ei voisi tuonne Euroop-
paan myös viedä ja tätä kautta parantaa hiilinieluja myös siellä.

17.38 Sakari Puisto ps (vastauspuheenvuoro): Arvoisa puhemies! Itse asuin aikaisem-
min Kiinassa, Etelä-Kiinassa, siellä, missä raskain teollisuus oli vahvinta ainakin siihen ai-
kaan maailmassa. Ja jotta tulee jotain suhteellisuudentajua tähän keskusteluun, niin esi-
merkiksi iltaisin, kun meni kaupunkiin, koko kaupunkia ei näkynyt siellä. Siis sitä ei fyy-
sisesti näkynyt muutaman kilometrin päässä, vaikka siellä asuu kymmenen miljoonaa ih-
mistä. Tietenkään se ei johtunut CO2-päästöstä vaan ylipäätänsä aerosolista, pienhiukka-
sista ja niin edespäin.

Tässä ilmastokeskustelussa tarvitaan järkeä, koska erityisesti teollisuudessa investointi-
sykli on 20 vuotta. Eli näitä päätöksiä ei ehditä tekemään kovin montaa kertaa tänä aika-
kautena, mitä tarkastellaan.

Nyt kun ministeri on paikalla täällä, niin haluaisin kysyä: mitä ajatuksia teillä on ja eh-
dotuksia siitä, miten nämä päästöt saadaan hintoihin kiinni maailmanlaajuisesti? Myös
edustaja Ovaska viittasi tällaiseen ajatteluun, koska sehän on käytännössä se ainoa järkevä
tapa, miten edetä tässä asiassa.

17.39 Jari Myllykoski vas (vastauspuheenvuoro): Arvoisa rouva puhemies! Tässä edelli-
nen, jos muistan oikein edustajan nimen, Honkonen, avasi juuri sen, että meidän pitää pys-
tyä itsensä syyllistämisen sijaan ja teknologisten mahdollisuuksien lisäksi ottamaan vesuri
käteen, raivaussaha ja motot metsään. Meidän hoitamattomien metsien järeyttäminen on se
tie, jolla me voimme lisätä hiilinieluja ja hiilen sitovuutta. 

Päätehakkuut on aivan oma eri asiansa. Meidän sekoittaminen sietää, että on selluteol-
lisuutta ja metsiä hyödyntävää teollisuutta — pitää ymmärtää se, että meidän päätehakkui-
den pitää olla sellaisia, jotka tuottavat järeää puutavaraa puurakentamiseen, ja uskon, että
ympäristövaliokunnan puheenjohtaja on tästä kanssani samaa mieltä. Mutta nyt pitää risut
perata pois, jotta me voimme kasvattaa hiilinieluja.

Ensimmäinen varapuhemies Tuula Haatainen:  Edustaja Elo, ja sen jälkeen ympäristö-
valiokunnan puheenjohtaja, ja sitten ministerin vastaus.

17.40 Tiina Elo vihr (vastauspuheenvuoro): Arvoisa puhemies! On erittäin tärkeätä, että
me käymme tässä salissa ilmastokeskustelua, ja pääosin, minun mielestäni, ihan rakenta-
vassakin hengessä, toki eri näkökulmat ovat tulleet esiin, mutta on tärkeätä, että muiste-
taan, miten vakavasta asiasta on kyse.
11



Pöytäkirjan asiakohta PTK 30/2019 vp
Kuten täällä on todettu, tämä ilmastonmuutoksen torjunta tuo meille myös liiketoimin-
tamahdollisuuksia. Se on siis meille mahdollisuus, jos me otamme sen vastaan. Suomen
kunnianhimoisia tavoitteita, joita me olemme hallitusohjelmassa asettaneet, on myös to-
della paljon maailmalla kiitelty ja sitä, että me olemme lähteneet kunnianhimoisesti liik-
keelle. Suomelta odotetaan korkeasti koulutettuna ja korkean teknologian maana myös rat-
kaisuja. Kuten edustaja Kiveläkin täällä totesi aiemmin, niin meidän todella kannattaa olla
edelläkävijä ja olla kehittämässä niitä ratkaisuja. Kiertotalous on yksi esimerkki, mitä me
nyt EU-puheenjohtajakaudella ollaan vahvasti ympäristöministerin johdolla viemässä
eteenpäin. Tätä minun mielestäni meidän kannattaa nyt korostaa sen sijaan, että mennään
omiin poteroihin. — Kiitos.

17.41 Hannu Hoskonen kesk (vastauspuheenvuoro): Arvoisa rouva puhemies! Edustaja
Myllykoski otti esille aivan henkeäsalpaavan hienon asian. Kyllä metsien hoito on juuri se,
jolla me pystymme ilmastopolitiikkaan vahvasti tuomaan positiivista lisävoimaa. Kun hoi-
damme metsämme hyvin, ne kasvavat paremmin. Saksan esimerkki, minkä näimme vajaa
viikko sitten televisiosta, kertoo siitä, mikä on todellisuudessa heikosti hoidetun metsän
mahdollisuus kestää muun muassa ilmastonmuutosta.

Ja sitten järeän puun käyttö puurakentamiseen: Kun rakentaa hyvän puutalon, niin se
kestää. Pohjanmaalla asutaan taloissa, mitkä on rakennettu 1700-luvun puolella, samat hir-
ret seinässä edelleen. Loistava ympäristöteko.

Sitten kun ilmastopolitiikasta puhutaan, niin metsät on tutkittu Suomessa kaikkein tar-
kimmin koko maailmassa, hiilinielu kasvaa koko ajan, ja ei ole konstikaan lisätä 10 mil-
joonalla motilla Suomen metsien kasvua. Siihen on omat tarpeet.

On tärkeää muistaa, että maataloudessa meillä on paljon mahdollisuuksia: Ostetaan suo-
malaisia elintarvikkeita [Leena Meri: Kyllä!] — ja tämä nurmiviljely, mitä Suomessa teh-
dään, se on kaikkein paras ympäristöteko. Puhdasta suomalaista ruokaa, ja ilmastopäästöt
vähenevät.

Ensimmäinen varapuhemies Tuula Haatainen:  Ja ministeri, vastauspuheenvuoro 3 mi-
nuuttia, olkaa hyvä.

17.42 Ympäristö- ja ilmastoministeri Krista Mikkonen: Kiitos, arvoisa puhemies, ja
kiitos hyvästä keskustelusta! Tätä kertomusta käsitellessä tietysti on nyt se haaste, että täs-
sä puhutaan niistä asioista, jotka tapahtuivat ennen, ja tässä keskustelussa aika paljon kat-
sottiin eteenpäin, mitä meidän vielä pitää tehdä.

Niin kuin tässä tuli esille, niin meidän toki vielä pitää tehdä, aivan niin kuin kaikkien
muidenkin maiden — kaikkien maiden pitää toimittaa ensi vuoden alkuun mennessä
YK:lle omat sitoumukset päästövähennyksistään, koska me tiedämme, että ne sitoumuk-
set, mitkä maailmalla on nyt annettu, eivät riitä siihen, että pysytään 1,5 asteen lämpene-
misen vauhdissa, vaan näillä sitoumuksilla mennään 4 asteeseen. Ja kyllä jos ilmasto niin
paljon lämpenee, niin se on aivan selvää, että sillä on merkittävät seuraukset meidän hy-
vinvoinnille, ja nimenomaan täällä pohjoisessa, missä lämpeneminen on vielä suurempaa
kuin keskimäärin.

Mutta sitten täällä oli muutamia ihan konkreettisia kysymyksiä, mihin voin vastata.
Edustaja Mäkisalo-Ropponen kyseli julkisista hankinnoista. Niin kuin täällä raportissa

sanotaan, valitettavasti siitä ei ole seurantatietoa, mutta se olisi kyllä hyvin tärkeä työkalu.
12



Pöytäkirjan asiakohta PTK 30/2019 vp
Onneksi meillä on valtavasti kuntia, joilla on itsellään kunnianhimoiset ilmastotavoitteet,
ja julkiset hankinnat on siinä yksi väline. Hallitusohjelmaankin on kirjattu se, että vauhdi-
tetaan kestäviä ja innovatiivisia hankintoja koskevien hyvien käytäntöjen yleistämistä.
Tätä me todellakin tarvitsemme.

Sitten edustaja Sankelo kysyi näistä Brasilian metsäkadoista ja siitä, mitä sille voidaan
tehdä, ja joku muukin siitä puhui. Nythän EU antoi kesällä metsäkatotiedonannon — se tu-
lee käsittelyyn meidän puheenjohtajakaudella — koska näistä metsäkadoistahan moni joh-
tuu nimenomaan eurooppalaisesta kulutuksesta. Tärkeätä on, että EU pystyisi luomaan
säännöt siihen, että emme aiheuta metsäkatoa myös kolmansissa maissa meidän kulutusta-
varoista johtuen, ja tämä on se, mitä EU tulee käsittelemään vielä meidän puheenjohtajuus-
kauden aikana.

Edustaja Wallinheimo kysyi asuntojen energiaremonteista. Me tiedämme, että meidän
asuntokantamme tarvitsee paljon korjaamista ja sitä kautta energiatehokkuuden lisäämis-
tä, ja nimenomaan tällainen energiaremonttituki on nyt tulossa myös kerrostaloille. Se on
tulossa tällä hallituskaudella, ja tarkoituksena on saada ne hakuun jo ensi vuonna. Eli tällä
me voimme puuttua siihen asumiskannan energiatehokkuuteen.

Täällä ei tainnut nousta esiin muita suoria kysymyksiä itse tähän kertomukseen liittyen,
mutta haluan nostaa sen, kun täällä puhuttiin esimerkiksi työllisyydestä. YK:n työjärjestö
ILOhan on arvioinut, että ilmastotoimet synnyttävät enemmän työpaikkoja kuin vievät. Me
tiedämme, että koko ajan maailma muuttuu ja työpaikkoja katoaa ja uusia syntyy, ja se, että
me panostamme ilmastotoimiin, synnyttää enemmän työpaikkoja kuin niitä vähenee. Esi-
merkiksi Lappeenrannan kaupunki juuri eilen kertoi, että heillä on syntynyt 2 000 työpaik-
kaa kiertotalouteen ja niitä syntyy vielä lisää.

Sitten tuli hyvin tärkeä näkökulma, että Suomella on mahdollisuus olla ratkaisujen vie-
jä. Ratkaisuja kaivataan kipeästi koko maailmassa, ja se, että meillä on oma tontti kunnos-
sa, antaa meille mahdollisuuden viedä näitä ratkaisuja maailmalle. Täällä nostettiin esiin
esimerkiksi Kiina. Kiinassa on valtava tarve semmoisille hyville ratkaisuille, millä pääs-
tään puhtaaseen energiankäyttöön, ja jos me pystymme niitä täällä luomaan ja synnyttä-
mään ensin kotimarkkinoille ja sitten skaalaamaan maailmalle, niin se on meille suuri mah-
dollisuus.

Sitten täällä nostettiin esiin Saksa. Haluan korjata muutamia väitteitä täällä, että Saksas-
sa olisi hiilenpoltto kasvussa: se ei ole kasvussa, se on laskussa, ja Saksassa on käynnissä
hiilikomissio hiilestä luopumisesta.

Sitten täällä tulivat esille hiilinielut, jotka eivät ole tässä raportissa nyt, koska ne eivät
ole tämänhetkisessä ilmastolaissa, mutta ne tulevat sinne tämän kauden aikana. Tulevissa
raporteissa käsittelemme myös maankäyttösektoria ilmastokertomuksen yhteydessä. Me
tiedämme sen, että mitä enemmän hakataan, sitä enemmän nielu pienenee, ja silloin mei-
dän täytyy huolehtia siitä, että me kasvatamme nielua niin lyhyellä kuin pitkällä aikavälil-
lä. Samanaikaisesti, totta kai, meidän pitää huolehtia myös hyvästä metsänhoidosta, ja puu-
rakentaminen, mikä täällä nostettiin monessa kohtaa, on siinä myös yksi tärkeä keino.

Ensimmäinen varapuhemies Tuula Haatainen:  Ja nyt menemme puhujalistaan. Täällä
on puheenvuoroja varattuna ja edustajia odottamassa puheenvuoron pitoa, joten ensimmäi-
nen puheenvuoro, Ranne, olkaa hyvä.
13



Pöytäkirjan asiakohta PTK 30/2019 vp
17.47 Lulu Ranne ps: Arvoisa rouva puhemies! Tarvitsemme ennen kaikkea sitä talous-
realismia ja ilmastorealismia. Niin kuin täällä on jo moneen otteeseen sanottu, me olemme
jo edelläkävijä ympäristöasioissa, muun muassa metsänhoidossa ja metsän hyödyntämi-
sessä. Meidän yrityksemme hoitavat hommansa paremmin kuin suurimmassa osassa mui-
ta maita.

Mutta se realismi. Suomen vienti ei kestä eivätkä ihmisten rahat riitä toteuttamaan hal-
litusohjelman ja tämän ilmastovuosikertomuksen kuvaamaa politiikkaa. Mikäli tätä poli-
tiikkaa viedään eteenpäin yksisilmäisesti ja jääräpäisesti, odottavat meitä energiaköyhyys
ja hyvinvointitappiot. Täällä puhutaan siitä, että ääripäihin ei saa mennä. Nämä ovat kui-
tenkin faktoja. 

Julkinen talous ja maamme hyvinvoinnin ylläpitäminen ovat täysin riippuvaisia yrityk-
sistä ja viennistä. Vientikykyä ja yritysten toimintaedellytyksiä tulee siis varjella ja paran-
taa kaikin keinoin. Me emme saa millään poliittisin toimin estää ja hidastaa sitä. Meillä on
loistavia yrityksiä, jotka tekevät loistavaa tki-työtä, kehittävät jatkuvasti uusia tuotteita.

Toisaalta meidän on huolehdittava palkan ostovoimasta ja hillittävä kotitalouksien vel-
kaantumista. Se on todellinen jarru taloudelle ja siten myös työpaikkojen luomiselle. On
huolehdittava palkansaajien vapaaehtoisesta kulutuksesta omasta nettopalkasta. Liikkumi-
nen, asuminen ja syöminen eivät saa köyhdyttää meitä. Rahaa on riitettävä ihan tavalli-
seen, hyvään arkeen. Nyt tämä hallituksen linjaus näyttää joltain muulta.

Hallitusten, oli siellä kuka hyvänsä, tulisi pyrkiä kaikin keinoin verokiilan pienentämi-
seen ja kansalaisiin kohdistuvan kustannustason laskemiseen. Nyt politiikka on kuitenkin
aivan päinvastaista. Kaikesta tehdään entistä vaikeampaa ja kalliimpaa ilmastojohtajuu-
teen vedoten. Järjettömän ilmastopolitiikan ansiosta suomalaisiin yrityksiin ja yksilöihin
kohdistuu jatkuvaa kustannusten nousua ja ennenaikaisten ja jopa osin järjettömien inves-
tointien paine. Tämä tulee kasvattamaan asuntokuntien velkaa ja välttämättömien meno-
jen kustannuksia, vaikeuttamaan arkea, jarruttamaan suotuisaa talouskehitystä. Yhä suu-
rempi osa tuloista menee lainanhoitokuluihin, perustarpeisiin, velkojen hoitoon. Tätäkö to-
della halutaan?

Arvoisa rouva puhemies! Ilmastopolitiikka on tiukasti kytköksissä kuvitelmaan siitä,
että elämisen koko infra ja teknologia tulee investoida uusiksi 15 vuodessa tekemällä ny-
kyisen käyttö mahdottomaksi. Sähkönsiirtohinnat ovat kevyttä esimakua siitä, miten siinä
käy: Ei onnistu, ja kalliiksi tulee. Rahat eivät riitä.

Esimerkki ilmastoinvestointipaineesta ovat liikennesektorin päästövähennystavoitteet.
Jotta henkilöautokannan keski-ikä lähtisi edes yhtään laskemaan, olisi suomalaisten käy-
tettävä vuosittain noin miljardi euroa enemmän uusien autojen ostoon. Jotta sähköautota-
voitteeseen päästäisiin, olisi käytettävä kaksi miljardia. Tavallisilla suomalaisilla ei ole tä-
hän rahaa. Ei tämä voi olla totta. [Kimmo Kiljunen: Ei voi, käsittämätön puhe!]

Pakottaminen uuden teknologian käyttöönottoon normaalia investointisykliä nopeam-
min ei ole järkevää. Teknologian jatkuvaan kehitykseen on tietenkin kannustettava, mutta
nykyinvestointien taloudelliset pitoajat on saatava käyttää loppuun. Uuden teknologian,
jota me kaikki haluamme, jota me kaikki kaipaamme globaalien ympäristöongelmien rat-
kaisemiseksi, tulee parantaa tuottavuutta, tulee laskea tuottajien ja loppukäyttäjien kustan-
nuksia, ei nostaa.

Arvoisa rouva puhemies! Yritysten menoja ei saa kasvattaa ilmastopolitiikkaan vedo-
ten. Työnantajien veroja ja maksuja ei saa korottaa, vaan niitä tulisi päinvastoin helpottaa.
Erityisesti työllistävät yritykset, kuten nyt Rauman paperitehdas, kärsivät Suomen suures-
14



Pöytäkirjan asiakohta PTK 30/2019 vp
ta verokiilasta. Kertautuessaan talouden läpi verokiila laskee palkkojen ostovoimaa ja nos-
taa nimellispalkkavaatimuksia. Keskipalkkaisella perheettömällä palkansaajalla on Suo-
messa yli kaksi prosenttiyksikköä kovempi tuloverotus kuin Euroopan verrokkimaissa kes-
kimäärin ja lähes kuusi ja puoli prosenttia kovempi kuin Euroopan ulkopuolisissa verrok-
kiryhmissä.

Hallitusohjelman ja ilmastovuosikertomuksen mukainen ilmastopolitiikka ja ilmasto-
johtajuuden tavoittelu synnyttävät meille hyvinvointitappioita. Tämä pitää ottaa vakavasti.
Suosittelenkin hallitusta arvioimaan uudelleen ilmastopolitiikkaansa ja sen vaikutuksia
kilpailukykyymme, taloudelliseen huoltosuhteeseemme ja hyvinvointimme ylläpitoon.
Nykyisenkaltainen ilmastopolitiikka vie meiltä lopulta leivätkin suusta.

17.53 Merja Mäkisalo-Ropponen sd: Arvoisa puhemies! Kiitos napakasta ja informatii-
visesta kertomuksesta sen tekijöille ja kiitos ministerille kertomuksen esittelystä ja kolle-
goille mielenkiintoisesta keskustelusta.

Kertomus antaa selkeän kuvan siitä, missä olemme menossa keskipitkän aikavälin il-
mastosuunnitelman toteuttamisessa, ja toisaalta siinä ennakoidaan tulevaisuutta ja etsitään
ratkaisuja tulevaisuuden haasteisiin. Tässä kertomuksessa todetaan, että Suomi on toden-
näköisesti saavuttamassa kaudelle 2013—2020 asetetut tavoitteet päästöjen vähentämises-
sä ja suunnitelluilla toimilla on mahdollista saavuttaa myös vuodelle 2030 asetetut tavoit-
teet. Tämä edellyttää kuitenkin, että emme lähde lipsumaan suunnassamme ja toisaalta
mietimme myös koko ajan uusia toimia. Tässä onkin tärkeää huomata, ettei tässä raportis-
sa vielä ole huomioitu tämän hallituksen ilmastotavoitteiden kunnianhimoista nostoa. Kos-
ka liikenteen osuus päästöistä on suurin, merkittävimmät päästövähennystoimet kohdistu-
vat sinne, ja myös maatalous ja rakennusten lämmitys ja moni muu sektori tarvitsevat edel-
leenkin uudistamista. Toisaalta, kuten kertomuksessakin todetaan, sektorikohtaisten toi-
mien lisäksi tarvitaan poikkihallinnollisia toimia, esimerkiksi kuntien ilmastotyötä, koulu-
tusta ja julkisten hankintojen kriteeristön muutoksia.

Arvoisa puhemies! Kunnissa tehdään tärkeää työtä ilmastotavoitteiden saavuttamiseksi,
ja yli puolet suomalaisista asuu aktiivista ilmastotyötä tekevissä kunnissa, mutta tämä ei
riitä. Kaikkien kuntien tulisi ottaa tämä asia omakseen. Kestävän kehityksen politiikkajoh-
donmukaisuuden tulisi olla punaisena lankana myös kunnallisessa päätöksenteossa, ei ai-
noastaan täällä eduskunnassa. Kunnissa tulisi pohtia myös sitä, miten kuntalaisia ohjataan,
tuetaan, autetaan hiilijalanjäljen vähentämisessä. Tämä on tärkeä asia, sillä viime vuosina
kotitalouksien hiilijalanjälki on ollut kasvussa. Kunnissa tulisikin koota yhteen järjestöt,
kasvatusammattilaiset, tutkijat, viranhaltijat ja eri alojen sidosryhmäläiset pohtimaan, mi-
ten saadaan kuntalaiset motivoitua hiilijalanjäljen pienentämiseen, ja toisaalta, miten se
tehtäisiin arjessa mahdollisimman helpoksi. Täällä eduskunnassa on paljon kuntapäättäjiä,
ja toivon meidän kaikkien selvittävän tilanteen omassa kunnassamme ja olevan tässä asias-
sa aktiivisia. Huolestuttavaa on se tieto, ettei julkisissa hankinnoissa huomioida riittävästi
kestävyystavoitteita. Kuten tässä raportissakin todetaan, vain neljäsosalla kunnista on mää-
ritelty tarkempia kestävyyskriteereitä. Aloitteita kestävien julkisten hankintojen edistämi-
seksi on toki tehty, esimerkiksi osaamiskeskus KEINO ja green deal, mutta edelleen jul-
kisten hankintojen mahdollisuudet kestävän kehityksen edistäjinä jäävät usein hyödyntä-
mättä. Rahalliset kustannukset ylikorostuvat hankintojen kriteereinä, jolloin laajasti tai pit-
källä aikavälillä kohdentuvat hyödyt sekä hankintojen mahdolliset haitat jäävät huomioi-
matta.
15



Pöytäkirjan asiakohta PTK 30/2019 vp
Yksi tärkeimpiä asioita ilmastotavoitteiden saavuttamiseksi olisi tutkimusrahoituksen
suuntaaminen tieteiden väliseen ja osallistavaan kestävyystutkimukseen. Tällä hetkellä tut-
kimusta tehdään liian paljon sektori- ja tiedealakohtaisesti. Myöskin kansainvälistä tutki-
jayhteistyötä olisi syytä lisätä. Paitsi ratkaisumallien tuottamiseen ja arviointiin, tutkimus-
ta tarvitaan myös siihen, miten kestävyys ja ilmastoasiat tulevat näkyviksi ihmisten arjes-
sa, arvoissa, ja siihen, miten niistä tulisi kommunikoida, jotta olisi mahdollista saavuttaa
kokonaisvaltaisempaa ymmärrystä ja myönteistä toimintaa vastakkainasettelun ja ahdis-
tuksen sijaan. Tässä olisi kyllä paljon tutkimisen aihetta.

Yksi huolestuttava asia tässä raportissa oli toteamus siitä, ettei ilmastoriskejä ja niihin
sopeutumistarvetta tunnisteta edelleenkään riittävän hyvin. Tämän seurauksena ilmastoris-
kien hallinta on osin puutteellista eikä kaikkien sopeutumistoimien suunnitteluun ja toi-
meenpanoon ole paneuduttu riittävän hyvin. Esimerkiksi kaikkia ilmaston lämpenemises-
tä sekä sään ja vesiolojen ääri-ilmiöistä johtuvia taloudellisia riskejä ei edelleenkään tun-
nisteta, puhumattakaan esimerkiksi tauti- ja tuholaisriskeistä tai haitallisista vieraslajeista,
jotka voivat olla uhka ihmisten, eläinten ja kasvien terveydelle sekä luontoympäristölle.
Riskit ovat mittavat monilla eri alueilla, ja siksi on yhtä aikaa hillittävä ilmastonmuutosta
ja vahvistettava yhteiskunnan ilmastokestävyyttä. Ilmastokestävyyden parantamiseen tar-
vitaan nykyistä parempia työkaluja, jotta päätöksenteko perustuisi riittävään tietoon eikä
mutuiluun. Toisaalta yhteistyötä vahvistamalla, kumppanuuksia löytämällä ja ilmastokes-
täviä ratkaisuja kehittämällä voimme edistää myös suomalaisen osaamisen vientiä sekä
olla myöskin rakentamassa globaaliin ruokaturvaan, puhtaan veden riittävyyteen ja luon-
nonvarojen käytön kestävyyteen liittyvien haasteiden ratkaisumalleja ja teknologioita
myös vientituotteeksi. Maailmalla on näille tuotteille tällä hetkellä ja tulevaisuudessa val-
tava kysyntä.

17.59 Jouni Ovaska kesk: Arvoisa puhemies! Tuossa edustaja Ranne puhui paljon yri-
tyksistä. Muistelen, kun keväällä tehtiin yrityksille tällainen selvitys siitä, miten he suhtau-
tuvat ilmastonmuutokseen ja minkälaista tietoa heillä asiasta on, niin siinä puolet vastasi,
että ilmastonmuutoksesta puhutaan paljon tai jonkin verran, yli kolmannes näki sen uhka-
na, johon vaaditaan toimenpiteitä, mutta lähes neljännes näki siinä paljon liiketoiminnalli-
sia mahdollisuuksia. Tämä on tärkeä viesti, että jo yrityksissä on havaittu se ja herätty sii-
hen, miten ilmastonmuutos tulee vaikuttamaan ja lähdetty hakemaan ratkaisuja. Suomi on
hyvä esimerkki myös siitä, että täällä on paljon yrityksiä, jotka aktiivisesti hakevat niitä
ratkaisuja ja yrittävät sitä kautta myöskin luoda uutta kaupankäyntiä. Moni yritys on myös
omissa arvoissaan ja strategiassaan hyväksynyt asian ja lähtenyt hakemaan ratkaisuja sitä
kautta.

Toinen on nämä jo mainitut kunnat. Esimerkiksi erittäin tärkeitä ovat nämä hiilineutraa-
lit kunnat eli nämä niin sanotut Hinku-kunnat. Esimerkiksi synnyinkuntani Hämeenkyrö
on mukana siinä, ja siellä on todella hyviin tuloksiin päästy nopeasti jo pelkästään energia-
tehokkuutta ja uusiutuvaa energiaa lisäämällä. Näihin liittyvät myös läheisesti kuntien pal-
velut, kuten jätteiden lajittelu tai joukkoliikenne tai kevyt liikenne — se, että niitä päätök-
siä ja ratkaisuja tehdään mahdollisimman lähellä ihmistä, kansalaista, ja juuri kunnassa,
kotikunnassa niitä erilaisia muotoja myöskin tapahtuu.

Toistan kysymykseni ministerille niistä kauppasopimuksista, kun jäi vastaamatta. Eli
olisiko kauppasopimusten kautta — täällä vähän epäiltiin kyllä, että ei löydy, mutta jos on
parempaa tietoa — mahdollisuutta hakea entistä parempia keinoja siihen, että kauppasopi-
16



Pöytäkirjan asiakohta PTK 30/2019 vp
muksilla päästäisiin osaltaan ohjaamaan ja vaikuttamaan tällaisten maiden, kuten esimer-
kiksi Mercosur-sopimusten piirissä olevien maiden, politiikkaan ja suhtautumiseen ilmas-
tonmuutokseen? Kyllähän raha on se tekijä, jolla myöskin pystytään parhaiten ohjaamaan
näitä toimijoita.

Yksi henkilö, jonka tietysti toivoisin hyvin voimakkaasti olevan mukana ilmastonmuu-
toksen vastaisessa taistelussa, on Yhdysvaltain presidentti Donald Trump. Hänen kaltai-
siaan ihmisiä me tarvitsemme mukaan tähän taisteluun ilmastonmuutosta vastaan, ja tär-
kein työ on se asennemuutos, joka meidän pitää saada aikaiseksi.

Täytyy edustaja Vestmanille vielä todeta, kun hän lainasi pääsihteeri Petteri Taalasta,
että Petteri Taalas myös totesi, että ihmisen olemassaolo ei ole vaarantumassa mutta ilmas-
tonmuutoksen torjuminen on halvempi ratkaisu kuin elää sen vaikutusten kanssa.

Toinen varapuhemies Juho Eerola:  Täällä mainittiin muutamien edustajien nimi ja yh-
den presidentin nimi, myönnän vastauspuheenvuoron. — Edustaja Ranne.

18.02 Lulu Ranne ps (vastauspuheenvuoro): Kiitoksia, arvon puhemies! On selvää, että
erityisesti isot yritykset ymmärtävät sen bisneksen, mikä näissä ympäristöhankkeissa on.
Heillä on myöskin mahdollisuus siihen sijoittaa, ja on aivan hienoa, että näin tapahtuu,
mutta politiikalla ei saa millään tavalla estää ja hidastaa yritysten toimintaa — eli me pu-
humme polttoaineverotuksesta, puhumme verokiilasta, erilaisista kiristyvistä vaatimuksis-
ta, jotka kohdistuvat yrityksiin — tällaista ei kannata tehdä.

Erityisesti voidaan ottaa esiin myöskin tutkimus-, kehitys- ja innovaatiorahoitus, jossa
kannatamme sitä, että nimenomaan mikro- ja pienyrityksiin sijoitetaan näitä rahoja. Se ei
saa olla yhtä vaikeaa ja byrokraattista kuin se tällä hetkellä on. Eli kaikkien toimenpitei-
den, mitä hallitus tekee, mitä me eduskunnassa päätämme, täytyy olla oikeasti vaikuttavia,
niillä pitää olla hyvät lopputulokset. On tietenkin aivan ymmärrettävää, että kun polttoai-
netta, kun liikkumista, kun lämmittämistä, kun erilaisia vaatimuksia lisätään, niin eihän se
hyvä ole yrityksille.

Toinen varapuhemies Juho Eerola:  Ja toinen edustaja, jonka nimi mainittiin, edustaja
Vestman.

18.03 Heikki Vestman kok (vastauspuheenvuoro): Arvoisa puhemies! Juuri näin kuin
edustaja Ovaska totesi, että ilmastonmuutoksen torjuminen oikeilla keinoilla on lopulta
halvempaa kuin elää niiden kustannusten kanssa, joita se maailmanlaajuisesti voi aiheut-
taa. 

Pääsihteeri Taalas nosti tässä haastattelussa esille sen, että meidän pitää keskittyä näihin
isoihin kansainvälisiin kysymyksiin. Meidän pitää saada aikaan maailmanlaajuisesti se,
että fossiilisten polttoaineiden käyttö vähenee. Meidän pitää siis viedä suomalaista osaa-
mista ja teknologiaa maailmalle ja saada nämä suurimmat saastuttajat, kuten tässä debatis-
sa aiemmin tuotiin esille muun muassa Kiina ja Intia, kantamaan omaa vastuutaan. 

Hinnan saaminen hiilelle globaalisti on aivan oleellinen asia. Minä kysyisinkin ministe-
ri Mikkoselta: miten tämä mahdollinen hiilitulli on etenemässä EU:n pöydissä? Myöskin
komission puheenjohtaja von der Leyen on nostanut tämän esille, ja se on kirjattu teidän
hallitusohjelmaanne. Se olisi erittäin tärkeä tapa siinä, että meidän sisämarkkinoillamme,
17



Pöytäkirjan asiakohta PTK 30/2019 vp
EU:n sisämarkkinoilla ainakaan tällainen vapaamatkustaminen alempien ympäristönor-
mien piirissä tuotetuilla tuotteilla ei olisi mahdollista.

Toinen varapuhemies Juho Eerola:  Arvoisat edustajat, en avaa nyt laajempaa debattia,
tässä on ihan äskettäin käyty debattikeskustelu. Koska edustaja Ovaskan puheenvuorossa
mainittiin edustaja Vestmanin ja Ranteen nimet, niin heille annoin mahdollisuuden vasta-
ta. Nyt mennään takaisin puhujalistaan.

18.05 Hanna Huttunen kesk: Arvoisa puhemies! Olen koulutukseltani metsätalousin-
sinööri ja aloitin viljelemään kotitilan peltoja vähän yli parikymppisenä nuorena. Olen ol-
lut luomutilan emäntänä. Pidän myös luonnossa liikkumisesta. Luonto on minulle tärkeä
rauhoittumisen ja hyvän olon lähde. Se on yhteyttä luontoon, ja yhteys luontoon on ollut
minulla katkeamaton ketju aivan syntymästä saakka.

Ilmastonmuutos on kieltämättä tämän ajan suuri haaste. Keskusta lähtee ratkaisemaan
ilmastonmuutosta pelkän voivottelun ja tiedevastaisuuden sijaan. Tarvitsemme oikeita toi-
mia, joilla tähän haasteeseen aidosti tartutaan.

Olen tämänkin kesän aikana kiertänyt pitkin Savo-Karjalaa ja olen tällä kierroksella va-
kuuttunut siitä, että Suomi ja nimenomaan suomalainen maaseutu ja meidän tietävät ja
osaavat ihmisemme siellä maaseudulla tarjoavat näitä ratkaisuja meille.

Suomen metsänhoito on kestävää ja metsät istutetaan hakkuiden jälkeen. Näin tulee ole-
maan jatkossakin. Metsät ovat meidän kaikkein tärkein uusiutuva luonnonvaramme.

Maataloudessa tutkitaan, miten pelloista tehdään hiilinieluja ja ravinteita kierrätetään
nykyistä paremmin. Maatalous on ehdottomasti osa tätä suurta ratkaisua. Suomalaista ruo-
kaa tarvitaan aivan varmasti jatkossakin.

Lannasta ja biojätteestä tehdään tulevaisuudessa yhä enemmän fossiilisia polttoaineita
korvaavaa biopolttoainetta. Pitää myös tutkia, miten kaupunkien liete- ja jätevirrat voitai-
siin kierrättää vielä nykyistä tarkemmin. Tavoitteena pitää olla kaiken kierrättävä talous.
Fossiilisia polttoaineita on korvattava kotimaisilla, esimerkiksi puupohjaisilla biopolttoai-
neilla.

Suomalaisista kaivoksista kaivetaan malmeja, joita nopeasti kasvava akkuteollisuus tar-
vitsee. Siksi kaivosteollisuuttakin ja akunvalmistusta pitää olla edelleenkin Suomessa.

Viimeisenä — mutta ei missään nimessä vähäisimpänä — tekona jokaisen meistä kan-
nattaa vähentää turhaa kulutusta. Älä osta mitään, mitä et tarvitse. Ja mieti vielä kaksi ker-
taa, mitä oikeasti ja aidosti tarvitset. Ilmastonmuutosta pitää torjua niin, ettei se lisää ih-
misten välistä eriarvoistumista.

Suomi ei ratkaise ilmastonmuutosta yksin, mutta me olemme ehdottomasti osa tätä suur-
ta ratkaisua. Suomessa kehitetään ilmastonmuutoksen torjuntaa ja ympäristönsuojelua tu-
kevaa tekniikkaa, ja niitä pitää myös viedä voimallisesti ulkomaille, paljon nykyistä voi-
mallisemmin.

Metsittämistä on sanottu kaikkein helpoimmaksi ja tehokkaimmaksi keinoksi vähentää
ilmakehästä hiilidioksidia ja torjua tätä ilmastonmuutosta. Suomi voisi nostaa huomatta-
vasti profiiliaan sekä EU:ssa että koko maailmassa kertomalla omista metsäistutuksistaan
ja metsien uudistamisesta sekä viemällä tätä tietotaitoa vahvasti maailmalle.

Arvoisa puhemies! Keskustalle kysymys on ylisukupolvisuudesta. Tuleville sukupolvil-
le on turvattava aina hyvä tulevaisuus. Tämä on puolueemme aatteen ydintä. Maa jätetään
18



Pöytäkirjan asiakohta PTK 30/2019 vp
aina paremmassa kunnossa jälkipolville kuin olemme sen itse saaneet. Keskusta on valmis
töihin ilmastonmuutoksen torjunnassa.

18.09 Mai Kivelä vas: Arvoisa puhemies! Tulevat sukupolvet tulevat muistamaan tämän
eduskunnan ennen kaikkea siitä, miten me toimimme ilmastonmuutoksen hillitsemiseksi.
Tämän päivän päättäjien käsissä on laatia suuntaviivat tulevaisuudelle, ja haluan uskoa,
että tässä salissa istuvat kansanedustajat ymmärtävät, kuinka suuri vastuu meillä on käsil-
lä, etenkin kun puhutaan ilmastonmuutoksesta. 

Nyt olemme vihdoin sellaisessa tilanteessa, jossa meillä on hallitus, jonka ohjelmassa
päästövähennystavoitteet on nostettu ilmastotieteen ja oikeudenmukaisen globaalin kehi-
tyksen näkökulmasta oikealle tasolle. Hallitus on sitoutunut uudistamaan Suomen ja Eu-
roopan unionin ilmastopolitiikkaa siten, että me teemme osamme, oman osamme, maail-
man keskilämpötilan nousun rajoittamiseksi 1,5 asteeseen. 

Nyt ensimmäistä kertaa julkaistu ilmastovuosikertomus on tähän työhön tärkeä seuran-
tatyökalu. Se kertoo, että Suomi näyttää saavuttavan Euroopan unionin vuodelle 2020 ase-
tetut päästövähennystavoitteet. Tässä ilmastovuosikertomuksessa ei ole huomioitu halli-
tuksen ilmastotavoitteiden kunnianhimon nostoa tai uusia esitettyjä toimia. Kertomuksen
kautta me saamme vuosittaisen työkalun, jolla seurata ilmastotoimien toteutumista. Tämä
on tärkeää, sillä meidän on jatkuvasti arvioitava tarvetta mahdollisille lisätoimille. Hyvä on
myös se, että me tulemme päivittämään ilmastolakiin hiilineutraaliustavoitteen vuoteen
2035 ja otamme mukaan myös maankäyttösektorin. 

Nykyisillä päästövähennyssitoumuksilla olemme menossa kohti 3—4 asteen globaalia
lämpenemistä, mikä tuo mukanaan suunnattomia ekosysteemien muutoksia ja inhimillistä
kärsimystä miljoonille. Tällä hetkellä Suomen ja Euroopan omat nykyiset päästötavoitteet
tai -toimet eivät riitä lämpenemisen rajaamiseen 1,5 asteeseen. Eli meidän on kiristettävä
tahtia. IPCC:n viime vuonna julkaisema raportti painotti, kuinka suuri merkitys jopa pie-
neltä tuntuvalla lämpötilan nousun rajoittamisella on. Jos lämpötila nousee 2 astetta 1,5 as-
teen sijaan, valtamerten korallit menetetään kokonaan, mikä vaikuttaa dramaattisesti paitsi
merten ekosysteemeihin myös globaaliin ruokaturvaan. Tämä puolen asteen ero voi suis-
taa kymmenet miljoonat nälänhätään ja köyhyyteen ja vaikeuttaa YK:n kestävän kehityk-
sen tavoitteiden saavuttamista merkittävästi. 

Ilmastonmuutoksen ratkaiseminen linkittyy tiiviisti köyhyyteen ja epätasa-arvoon. Rik-
kaat aiheuttavat suurimman osan päästöistä, kun köyhät ovat suurimmat kärsijät ilmaston-
muutoksessa. Ilmastonmuutos myös pakottaa meitä miettimään uudestaan tapaamme ku-
luttaa ja tuottaa kulutushyödykkeitä. On selvää, että kaikki tämän päivän toimintamallit ei-
vät säily sellaisinaan ilmastoviisaassa yhteiskunnassa. Tämä tarkoittaa uusia työpaikkoja,
mutta vanhojen saastuttavien työpaikkojen on väistyttävä tieltä. 

Ilmastonmuutoksen hillinnässä oleellista ei ole ainoastaan päämäärä vaan myös sosiaa-
lisesti oikeudenmukainen prosessi. Meidän tulee varmistaa, että kaikki pysyvät mukana
kyydissä. Suomi tarvitsee oman green new dealin, joka mahdollistaa oikeudenmukaisen
siirtymän. Päästötavoitteet eivät ole työllisyyden este, päinvastoin ne ovat sen lähde. Esi-
merkiksi Bloombergin mukaan päästövähennysten edellyttämä kasvava uusiutuvan ener-
gian tarve pistää liikkeelle globaalisti triljoonien dollarien investoinnit vuoteen 2050 men-
nessä. Suomen kannattaa olla mukana jakamassa tätä pottia, ja samalla me voimme kasvat-
taa hiilikädenjälkeämme maailmalla. 
19



Pöytäkirjan asiakohta PTK 30/2019 vp
Tämän lisäksi hallituksen tulee toimia kotimaassa ja kansainvälisillä areenoilla siten,
että ihmisoikeudet toteutuvat meillä ja muualla, sekä nyt että tulevaisuudessa. Ilmaston-
muutosta ei voida torjua ilman sosiaalista oikeudenmukaisuutta, eikä ihmisten perusoi-
keuksia voida taata, jos ilmastonmuutos karkaa käsistä. Tuoreen YK:n köyhyyden ja il-
mastonmuutoksen suhdetta käsittelevän raportin mukaan ilmastonmuutos ei uhkaa ainoas-
taan satojen miljoonien perusoikeutta elämään, juomaveteen, ruokaan ja asumiseen, vaan
lisäksi se murentaa demokratiakäsitystä ja laillisuusperiaatetta. YK-raportti varoittaa tule-
vasta ”ilmastoapartheidista”, ja uskon, että YK ei käytä tällaisia termejä kovin kevyin mie-
lin. 

Erityisesti nuoret meillä ja maailmalla ovat kasvavassa määrin ilmaisseet kärsivänsä il-
mastoahdistuksesta. Heitä pelottaa kasvaa sellaisessa maailmassa, jossa heidän tulevai-
suuttaan varjostaa ilmastonmuutoksen kaltainen eksistentiaalinen kriisi. Tätä tunnetta ja
todellisuutta ei muuteta vähättelemällä ja kieltämällä tieteellisiä tuloksia tai turvautumalla
löyhään populismiin. Sitä ei varsinkaan poisteta vähättelemällä nuoria aktivisteja, jotka
tuntuvat olevan näistä asioista hyvin perillä.

Tätä ei siis voi painottaa tarpeeksi: meidän täytyy nyt toimia. Ainoastaan näin me voim-
me välttää pahenevan ilmastokriisin ja luoda sellaisen tulevaisuuden, jonka nuoret ja tule-
vat sukupolvet ansaitsevat. 

Rinteen hallituksen kunnianhimoiset ilmastotavoitteet onkin noteerattu maailmalla.
Usein kuulee puheita, jotka vähättelevät Suomen roolia globaalissa kamppailussa ilmas-
tonmuutosta vastaan — viimeksi täällä tänään. Meidän roolimme pohjoismaisena hyvin-
vointivaltiona on näyttää, että reilu muutos hiilinegatiiviseen yhteiskuntaan on mahdolli-
nen ja houkutteleva päämäärä. Jos me emme tähän pysty, niin kuka sitten? Hiilinegatiivi-
nen hyvinvointivaltio on paras vientituote, jonka Suomi voi viedä maailmalle. 

18.15 Atte Harjanne vihr: Arvoisa puhemies! Edustaja Ovaska muiden muassa toi esiin
sen, että raha ratkaisee. Siihen liittyen EU valmistelee tällä hetkellä Suomen puheenjohta-
jamaana kriteeristöä niin sanotulle kestävälle rahoitukselle finanssisektorin ohjaamiseksi
nykyistä paremmin kohti päästövähennyksiä. On erittäin tärkeää, että tämä taksonomia lin-
jataan tieteellisen tiedon pohjalta ja teknologianeutraalisti.

Ilmastonmuutoksen kanssa ollaan tilanteessa, jossa globaalit päästöt on saatava jyrk-
kään laskuun nopeasti vuosien mittakaavassa ja nettopäästöt on saatava nolliin vuosisadan
puolivälin tienoilla. Sen jälkeenkin on ilmakehästä kerättävä hiiltä pois valtavia määriä.
Jos tässä onnistutaan, meillä saattaa olla mahdollisuus rajoittaa lämpeneminen 1,5 astee-
seen. Jos ei, lämpeneminen tuo mukanaan kasvavia, osin vaikeasti ennakoitavia, mutta val-
tavan vakavia riskejä.

Päästöjä vähennettäessä on samaan aikaan huolehdittava lajikadon pysäyttämisestä,
köyhyyden poistamisesta ja inhimillisen kehityksen jatkumisesta. Tämä on se iso globaali
kuva, josta käsin tätä aihetta ja myös tämän kertomuksen sisältöä tulee tarkastella. Suomen
ilmastopolitiikkaa on rakennettava sellaista polkua, joka tukee tätä globaalia, massiivista
siirtymää.

Tämä vuosikertomus käsittelee varsin rajattua aihetta, päästökaupan ulkopuolisen niin
sanotun taakanjakosektorin päästöjen kehitystä — tärkeä ja ansiokas raportti sellaisenaan
mutta ei siis kata läheskään kaikkea ilmastopolitiikkaa. Silti viesti on selvä: on tehtävä
enemmän kuin nyt ja tähän asti.
20



Pöytäkirjan asiakohta PTK 30/2019 vp
Taakanjakosektorilla kaksi sektoria erottuu selkeästi, liikenne ja maatalous. Näihin mo-
lempiin ollaan hallitusohjelmassa tarttumassa, ja molempiin on melko selkeät sävelet. Lii-
kennettä pitää siirtää raiteille ja autoja sähköistää. Maataloudessa on sidottava hiiltä maa-
perään ja vähennettävä eläinperäisen ravinnon tuotantoa ja kulutusta. Henkilöautojen ajo-
suoritteen pieneneminen on huomioitava myös liikennejärjestelmän investoinneissa ja nii-
den pitkäjänteisessä suunnittelussa.

Kertomus huomauttaa, että ilmastonmuutokseen sopeutumista on tarpeen vahvistaa. Ai-
hetta aiemmin työkseni tutkineena olen tästä täysin samaa mieltä. On myös erityisen tär-
keää, että sopeutumista arvioidaan riittävässä laajuudessa ja syvyydessä. Lienee todennä-
köistä, että Suomelle vakavimmat uhat ovat epäsuoria heijastusvaikutuksia muuttuvan il-
maston moukaroidessa sille haavoittuvampia yhteiskuntia ja alueita. On huolehdittava, että
suomalainen yhteiskunta on kauttaaltaan varautunut ilmastonmuutoksen tuomien suorien
ja epäsuorien šokkivaikutusten ja pysyvien häiriötilojen hallintaan. On myös äärimmäisen
tärkeää arvioida Suomen varautumista ja sopeutumista ilmastonmuutoksen hillinnän vaa-
timan fossiilienergian alasajon geopoliittisiin ja rakenteellisiin vaikutuksiin.

Arvoisa puhemies! Kansa ja aivan erityisesti nuoret odottavat tältä salilta ilmastojohta-
juutta ja uskottavaa ilmastopolitiikkaa. Ei petetä heidän luottamustaan. Hallitus on sitou-
tunut hiilineutraalisuustavoitteeseen vuodelle 2035, ja se tarkoittaa, ettei aikaa ole viivyt-
telylle. Uskon ja toivon, että vuoden päästä vastaava raportti kertoo, että ilmastopolitiikas-
sa on laitettu uusi vaihde silmään. 

18.19 Mari Holopainen vihr:  Arvoisa puhemies! Hyvät edustajat! Tervakauppa oli tuot-
toisaa ja iso elinkeino Suomessa 1600-luvulla ja siitä vielä eteen päin. Perussuomalaisten
edustaja Ranne ajatteli, että asiat eivät saa muuttua, eivät varsinkaan taloudessa, on pidet-
tävä kiinni siitä, miten asiat ovat olleet, ja jos asiat muuttuvat, niin sitten huonosti käy ta-
loudelle. Ehkäpä rikkidirektiivi, josta muun muassa vihreiden nykyistä edustaja Hassia
paljon parjattiin aikoinaan, on hyvä esimerkki siitä, että sen avulla saatiin vähennettyä il-
mansaasteita eikä teollisuus siitä kärsinyt, päinvastoin se pystyi uudistumaan, kun regulaa-
tio muuttui.

On helppoja ilmastotoimia ja on helppoja luonnonsuojelua edistäviä toimia. Yksi hel-
pohko muutos on se, että lisäämme kasvisravinnon määrää. Se on ilmastoteko ja myöskin
ihan kaikkien terveyden kannalta hyvä ratkaisu. Sillä on, ehkäpä voisi sanoa, yllättävänkin
isot vaikutukset ilmastolle. Se on esimerkki myös siitä, että suomalainen elintarviketuotan-
to on pystynyt kehittämään uusia innovaatioita, jotka ovat tulleet korvaamaan lihaa. Kun-
han meidän kulutustottumuksemme muuttuvat pikkuhiljaa, niin hyväksymme näitä muu-
toksia yhä enemmän, ja näin onkin tehtävä.

Sitten on tietysti vaikeampia kysymyksiä. YK:n kestävän kehityksen Agenda 2030 -toi-
menpideohjelma korostaa politiikan johdonmukaisuutta, joka tarkoittaa, että eri politiikka-
sektoreiden on muodostettava järkevä kokonaisuus. Me emme voi siirtää ongelmia paikas-
ta toiseen. Tulevaisuusvaliokunta on todennut, että ilmastokysymykset ovat tässä selon-
teossa saaneet runsaasti huomiota, kun taas muut ympäristökysymykset ja niiden kytken-
nät ovat jääneet vähemmälle. Ilmastonmuutoksen hillintä edellyttää siirtymistä pois fossii-
lisesta energiasta, mutta tämä siirtymä saattaa nykyisillä ratkaisuilla uhata esimerkiksi
metsien ja merien biodiversiteettiä ja ruokaturvaa. 

On puhuttava myös hankalista kysymyksistä, ja juuri niihin täytyy pureutua. On otetta-
va huomioon ja tehtävä toimet myös luonnon monimuotoisuuden edistämiseksi ja ekolo-
21



Pöytäkirjan asiakohta PTK 30/2019 vp
gisen kestävyyden varmistamiseksi, ja näitä asioita hallitusohjelmassa on huomioitu.
Luonnonsuojeluun panostetaan ennennäkemättömällä tavalla tässä maassa.

Esimerkiksi tänään Helsingin Sanomissa on kirjoitettu siitä, että jos liikenne halutaan
vain sähköistää, niin mistä saadaan kaikki akut kestävällä tavalla? Vastaus on: ei mistään
nykyteknologialla. Siksi voimme vain toivoa — ja toivottavasti emme tässä roolissa vain
toivo — että teknologia kehittyy. Meidän täytyy satsata siihen, että sellaiset kehitteillä ole-
vat ratkaisut kuten suola-akut ja erilaisia jätemateriaaleja käyttävät akut ja muu teknologia
tulevat myös osittain korvaamaan mineraalien käyttöä. Muuten sähköistyminen todennä-
köisesti tulee hidastumaan, puhumattakaan siitä, millaiset vaikutukset luonnolle ja luon-
non monimuotoisuudelle ja vesistöjen kestävyydelle kysynnän kasvulla on. Tarvitsemme
vaihtoehtoja, jotka optimoivat tässä tapauksessa maailman mineraalivarantoja, resurssivii-
sautta, ja se jää regulaattorin harteille. 

Yksittäinen toimija, yritys optimoi omaa toimintaansa ja oman toiminnan voittoja. Toi-
vottavasti nämä hyvät esimerkit kuitenkin siivittävät tietä sille, että pystymme toimimaan,
ottamaan riskejä, muuttumaan, koska muuten emme voi säilyttää nykyistä elintasoa ja työl-
lisyyttä. Talous muuttuu jatkuvasti, talouden rakenne muuttuu jatkuvasti, ja hankaliin ky-
symyksiin ei ole mitään muuta ratkaisua kuin se, että kehitämme, tutkimme, teemme poik-
kitieteellistä yhteistyötä ja satsaamme uuteen teknologiaan, kuten myös kulutuskäytöksen
muutoksiin. Suomi ei elä enää tervasta, eikä kannata pelätä sitä siellä salin toisessa laidas-
sa, että talous menee pilalle, jos asiat muuttuvat. Se on väistämätöntä, ja sillä tavalla pär-
jäämme, kun olemme eturintamassa. — Kiitos.

Toinen varapuhemies Juho Eerola: Salin toinen laita ja edustaja Ranteen nimi mainittiin
tämän puheenvuoron aikana. Myönnetään edustaja Ranteelle 1 minuutin mittainen vas-
tauspuheenvuoro, mutta muuten ei debattia tässä yhteydessä avata.

18.24 Lulu Ranne ps (vastauspuheenvuoro): Kiitoksia, arvon puhemies! Edustaja Holo-
painen ei selvästikään kuunnellut, mitä sanoin. Perussuomalaiset eivät halua, että asiat
muuttuvat huonompaan suuntaan. Me haluamme olla talousasioissa ja ilmasto- ja ympäris-
töasioissa hyvin realistisia. Me emme ole utopisteja. Eli ilmastopolitiikalla ei saa kurjistaa
asukkaiden elämää, eikä se saa olla este jatkuvalle yritysten toiminnan kehittämiselle. Ja
kun edustaja Holopainen totesi tästä teknologian kehittymisestä, että siinä on sitten se toi-
vo, joka on se suurin voimavara, niin se ei suinkaan ole toivo, vaan se on nimenomaan se,
että meillä Suomessa kehitetään: tutkimukseen, kehitykseen ja innovaatioihin satsataan,
koulutukseen satsataan, korkeatasoiseen tutkimukseen satsataan. Ja yksittäisiä asioita: On
selvää, että kulutustottumuksiin, energiansäästöön pitää saada muutosta. Kotimaista on
suosittava. Korvataan tuontia kotimaisilla tuotteilla ja palveluilla.

Toinen varapuhemies Juho Eerola: Koska edustaja Ranne mainitsi niin monta kertaa
edustaja Holopaisen, niin myönnetään 1 minuutti myös hänelle. [Kimmo Kiljunen: Holo-
painen, mainitse minun nimi, niin mäkin pääsen! — Naurua]

18.25 Mari Holopainen vihr (vastauspuheenvuoro): Kiitos, arvoisa puhemies! Se on hie-
noa, jos olemme siitä samaa mieltä, että tutkimus- ja kehittämistoimintaan ja koulutukseen
kannattaa satsata. On todellakin selvää, että erilaisia riskejä, joita tutkimus- ja kehittämis-
toiminta pitää sisällään, täytyy ottaa, jos halutaan uusia ratkaisuja.
22



Pöytäkirjan asiakohta PTK 30/2019 vp
Jotenkin siitä aikaisemmasta puheenvuorosta tuli sellainen tunne, että taloutta pitää en-
nemminkin suojella muutoksilta kuin tehdä sitä muutosta. Mutta toki olen iloinen, jos
olemme samaa mieltä siitä, että muutos on itse asiassa ihan toivottavaa, ja sitä me tässä hal-
litusohjelmassakin ajamme eteenpäin.

Toinen varapuhemies Juho Eerola: Ajamme eteenpäin puhujalistaa.

18.26 Tiina Elo vihr: Arvoisa puhemies! Ympäristöministeriön ilmastovuosikertomus
osoittaa, että päästövähennysten suunta on pääosin oikea mutta vauhti aivan liian hidas. Se
on tässä salissa jo useaan kertaan tänään todettu.

Hallitusohjelman kunnianhimoiset ilmastotavoitteet edellyttävät päästövähennystavoit-
teiden tiukentamista ja laajaa keinovalikoimaa niiden toteuttamiseksi. Yksi keskeinen kei-
no päästöjen vähentämiseen ja markkinoiden ohjaamiseen ovat julkiset hankinnat. Otta-
malla ilmastokriteerit selkeästi osaksi hankintaperusteita luodaan markkinoita vähäpääs-
töisille ratkaisuille. Se tuo myös uusia liiketoimintamahdollisuuksia Suomelle. Julkisten
hankintojen arvon on laskettu olevan Suomessa noin 35 miljardia euroa vuodessa. Tällä
summalla voidaan merkittävästi edistää ilmastoviisaita ratkaisuja. Julkiset hankinnat on
tärkeä keino esimerkiksi kiertotalouden edistämiseen. Hallitusohjelmassa tämä on tunnis-
tettu. Hankintalain velvoittavuutta kestäviin hankintoihin nostetaan siten, että hiili- ja ym-
päristöjalanjälki sisällytetään hankintakriteereihin ympäristövaikutuksiltaan merkittävissä
hankinnoissa. Tämä muutos on syytä valmistella viipymättä.

Arvoisa puhemies! Julkisista hankinnoista suurin osa eli noin 75 prosenttia tehdään kun-
nissa. Suomen ympäristökeskuksen selvityksen mukaan vuonna 2017 vain runsas puolet
tarkastelluista kunnista huomioi kestävyystavoitteet hankintastrategiassa tai muussa han-
kintoja koskevassa ohjeistuksessa. Tavoitteet on asetettu melko yleisellä tasolla, ja vain
noin neljännes kunnista määritti tarkempia kestävyyskriteerejä. Yhtenä esimerkkinä nos-
tan hallitusohjelman kirjauksen kasvispainotteisen ruuan ja lähiruuan osuuden kasvattami-
sesta julkisissa hankinnoissa ja ruokapalveluissa. Elintarvikehankinnoissa pystyttäisiin jo
nyt painottamaan myös ruuantuotannon ja elintarvikkeiden jalostuksen energiatehokkuut-
ta ja uusiutuvan energian käyttöä, mutta nämä hankintakriteerit eivät ole vielä yleisesti
käytössä. Tarvitaankin parempaa julkisten hankintojen johtamista ja osaamista, jotta han-
kintalain mahdollisuudet otetaan laajamittaisesti käyttöön. Tärkeä huomio tänään keskus-
telussakin on ollut myös se, että monet yritykset ovat jo lähteneet aktiivisesti kehittämään
vähäpäästöisiä ratkaisuja, ja tätä kehitystä meidän kannattaa meidän politiikkatoimilla tu-
kea.

Arvoisa puhemies! Ilmastovuosikertomus on tärkeä työkalu ilmastotoimien seuraami-
seen. Se ei kuitenkaan anna koko kuvaa Suomen päästöjen kokonaisuudesta ja kehittymi-
sestä. Olennaista onkin, että ilmastolakiin päivitetään 2035-hiilineutraalisuustavoite ja ote-
taan maankäyttösektori mukaan. Ilmastotavoitteita ja niiden saavuttamisen edellyttämiä
keinoja on tarkasteltava yhtenä kokonaisuutena, jotta voimme varmistaa, että päästöt to-
della vähenevät hallituksen asettaman tavoitteen mukaisesti.

18.30 Pirkka-Pekka Petelius vihr: Arvoisa puhemies! Ilmastonmuutos on läpäissyt
kaikki yhteiskunnan eri sektorit, ja ongelman vakavuus näytetään tajuavan, vihdoinkin on-
neksi. Siitä osoituksena myöskin tämä vilkas keskustelu täällä. Eilisessä Sitran järjestä-
mässä Helsinki Climate -ilmastopaneelissa todettiin asiantuntijatahoilta yksikantaan, että
23



Pöytäkirjan asiakohta PTK 30/2019 vp
olemme jo keskellä ilmastokriisiä, se ei ole mitään pelottelua. Tämä, jos mikä, edellyttää
meiltä kaikilta yhtenäistä ilmastopolitiikkaa.

Ilmastovuosikertomuksessa todetaan, että Suomi laati ensimmäisenä EU-maana kansal-
lisen ilmastonmuutoksen sopeutumisstrategian vuonna 2005, siis 14 vuotta sitten. Viime
keväänä julkaistussa väliarviossa todetaan, ettei ilmastoriskejä ja sopeutumistarvetta vie-
läkään tunnisteta riittävässä määrin. Ilmastoriskien hallinta on edelleen osin puutteellista.
Suomen tavoite olla hiilineutraali yhteiskunta vuonna 2035 on kansainvälisesti erittäin
edistyksellinen. Päästövähennystoimet toteutetaan, kuten täälläkin on todettu, sosiaalises-
ti, alueellisesti, oikeudenmukaisesti ja niin, että kaikki yhteiskunnan osa-alueet ovat mu-
kana. Nämä kirjaukset osoittavat, että hallituksen ilmastopolitiikka on ainutlaatuisen kun-
nianhimoista. 

Ilmastovuosikertomuksen mukaan tauti- ja tuholaisriskit sekä haitallisten vieraslajien
leviäminen ovat uhka ihmisten ja eläinten terveydelle sekä kasveille ja luonnon monimuo-
toisuudelle. Mittavien riskien vuoksi ilmastokertomuksessa kehotetaankin yhtenäiseen il-
mastopolitiikkaan, jotta ilmastonmuutoksen pysäyttäminen on mahdollista. Henkilökoh-
taisesti kannatan tätä vahvasti, sillä mikään valtio ei yksin pysty ratkaisemaan tätä käsillä
olevaa ongelmaa. Suomi EU:n puheenjohtajamaana on nyt avainasemassa Euroopan unio-
nin jäsenmaiden ilmastopolitiikan linjaajana. Tämä on Suomelle mahdollisuus. Ilmasto-
vuosikertomuksen viesti ilmastoriskien puutteellisesta hallinnasta on syytä ottaa vakavas-
ti. Me tarvitsemme yhtenäisiä toimia jo tänään, sillä ilmastokriisi on yhteinen ongelma,
jonka vain yhdessä voimme ratkaista.

Tähän loppuun haluan vielä todeta sen, että tässä täällä käydyssä keskustelussa usein
asetetaan ikään kuin ”meidät” ja ”heidät” vastakkain. ”Heillä” varmaan tarkoitetaan niitä
maita, joissa globaaleja resursseja kulutetaan enemmän, kuten Kiinaa ja Intiaa, ikään kuin
määrällisesti — joo, mutta pitää muistaa, että meidän rasituksemme maapallon resursseille
ja ilmastolle on kahdeksankertainen eli että me olemme kaikki samassa veneessä. 

Ja sitten semmoinen asia, mikä unohdetaan, kun sanotaan, että tämä on teknologinen
mahdollisuus ”siellä”: Ei se ole pelkästään siellä, he haluavat meiltä sitä oppia. Kiinalaiset
esimerkiksi hakevat meiltä teknologista innovaatio-osaamista, ja se tilaisuus pitää käyttää
hyväksi. — Kiitos. 

Toinen varapuhemies Juho Eerola:  Arvoisat edustajat, muistutan myös siitä tilaisuudes-
ta, jonka voi käyttää hyväksi, että jos puheenvuoro kestää yli 3 minuuttia, niin sen voi tulla
pitämään täältä pöntöstä käsin. Edustaja Kaunisto näyttää tästä esimerkkiä. [Kimmo Kil-
junen: Sitten kun osaa arvioida puheen pituutta etukäteen!]

18.33 Ville Kaunisto kok: Arvoisa puhemies! Ympäristöministeriön ilmastovuosikerto-
mus 2019 kertoo meille lohdullisesti, että jaksolle 2013—2020 asetettu tavoite tullaan saa-
vuttamaan. Lokakuussa 2018 hallitustenvälisen ilmastopaneelin, IPCC:n, julkaiseman ra-
portin mukaan ilmaston odotetaan lämpenevän aikaisempaa arviota nopeammin. 1,5 as-
teen lämpeneminen olisi odotettavissa jo 10—30 vuoden aikajänteellä. Raportti vahvistaa
sen, että ilmastonmuutoksen vaikutukset näkyvät yhä selvemmin jo meidän aikanamme.
YK:n kokoama tutkijaryhmä antaa maapallolle kymmenkunta vuotta aikaa korjata menos-
sa oleva sosiaalinen ja luonnon kannalta kestämätön kehitys. Ilmaston kannalta tärkeiden
päätösten aika on nyt.
24



Pöytäkirjan asiakohta PTK 30/2019 vp
Kun kävelen käsi kädessä lapseni kanssa ympäri metsää luonnon ihmeisiin tutustuen, en
voi olla välttymättä ajatukselta, että minä en halua olla osana sitä yhteiskuntaa, joka vie tä-
män mahdollisuuden omalta lapseltani. Meillä suomalaisilla on se uskomaton vapaus liik-
kua luonnossa ja hengittää raikasta ilmaa, mutta vapaus tuo myös vastuun. Tässäkin asias-
sa olisi tärkeää uskoa ihmiseen, siihen vapaaseen, rationaaliseen ihmiseen, joka on ratkais-
sut historiassamme monia ongelmia kekseliäisyyden ja ahkeruuden turvin.

Vaikeuttamalla yritysten toimintaa ja rankaisemalla työnteosta yhä kiristyvällä verotuk-
sella jätämme pois niitä resursseja, jotka voisivat ongelmaan tuoda ratkaisuja. Me tarvit-
semme Suomeen ketterän ja rohkean yrittäjäkulttuurin. Mitä rohkeammin yrittäjät ja yri-
tykset uskaltavat tavoitella uusia ratkaisuja, sitä todennäköisemmin me saamme myös vas-
tauksia. Samalla edelläkävijyys on Suomelle valtava mahdollisuus puhtaiden huipputekno-
logioiden kehittämisessä ja näiden kaupallistamisessa ja viennissä. On vaarallista luulla,
että kaikki ratkaisut ovat tässä talossa.

Hallituksella on valta toimia. Hallituksella on vastuu toimia. Ihmiset odottavat, ja ennen
kaikkea ihmiset ovat kaikessa odotuksessaan jo niin ahdistuneita, että nuoret aikuiset epäi-
levät lastensaannin järkevyyttä ilmastosyistä. Tämä on todellisuutta. Valtava enemmistö
suomalaisista haluaa toimia nyt eikä huomenna. Samalla hallitus syyllistää tavallisia, ah-
keria, työssä käyviä ja lapsia harjoituksiin autolla kuljettavia vanhempia ympäri Suomen.
Haluaako hallitus edes antaa heille vaihtoehtoja?

Liikenteen päästöjä merkittävästi vähentävä matkustusvaihtoehto eli suuret ratahank-
keet on täysin kesken. Hallitus on käynnistänyt neuvottelut ratoja suunnittelevien hankeyh-
tiöiden perustamiseksi — siis neuvottelut suunnittelusta. Ympäristön kannalta äärimmäi-
sen merkittävä rakennuspäätös on niin kaukana, että sitä ei näe edes rohkeimmissa puheis-
sa, puhumattakaan itä- ja kaakkoissuomalaisia koskevasta itäradasta, radasta, jolla annet-
taisiin miljoonalle ihmiselle yhä parempi mahdollisuus tulla mukaan muun Suomen kehi-
tykseen ja rohkeaan ilmastopolitiikkaan.

Nyt on aika toimia. Suomella on valtava voima vaikuttaa. Minä kannustan ja tuen halli-
tusta matkalla kohti ympäristöystävällisempää maailmaa, jos se ei tarkoita ihmisen jatku-
vaa rankaisemista. — Kiitos.

Toinen varapuhemies Juho Eerola: Ympäristövaliokunnan puheenjohtaja, edustaja Hos-
konen.

18.38 Hannu Hoskonen kesk: Arvoisa herra puhemies! Kiitoksia arvoisille kollegoille
hyvästä, asiallisesta keskustelusta koskien ilmastoa. 

Tämä ilmastovuosikertomus vuodelta 2019 on hyvä pohjapaperi, josta voimme ponnis-
taa tulevia vuosia kohden tavoitellen tietenkin parempaa ilmastoa ja puhtaampaa ympäris-
töä. Kannattaa aina muistaa tosiasiat, kun mitä tahansa asiaa lähtee tekemään, koska se on
kuitenkin se ainoa tie. Jos lähtee oikeasta paikasta liikkeelle, todennäköisesti pääsee myös
perille. 

Suomessa metsänhoito on aivan maailman huipputasoa, ja käytännössä metsät ovat mei-
dän toimivin ja suurin hiilinielu. Metsiä on hoidettu toistasataa vuotta ihan määrätietoises-
ti, ja Metsäntutkimuslaitoksen, eli nykyisen Luken, mukaan tällä hetkellä metsien kasvu on
se lähes 112 miljoonaa kuutiota ja hiilivarasto sekä hiilinielu, molemmat, kasvavat hurjaa
vauhtia. Ne ovat kiistattomia tosiasioita, jotka antavat meille hyvän pohjan puhua hyvin
hoidettujen metsien tärkeydestä myös ilmastopolitiikassa. 
25



Pöytäkirjan asiakohta PTK 30/2019 vp
Saksassa on paljastunut viime aikoina erittäin hälyttävää tietoa siitä, että metsien huono
hoito on aiheuttanut sen, että metsät kuolevat pystyyn, ja näin ollen niistä tulee siten ei hii-
linieluja vaan päästölähteitä. Suomessahan asia onneksi on juuri päinvastoin. Tämän takia
on syytä muistaa se, että järkevä metsänhoito on parasta ilmastopolitiikkaa. Se antaa sekä
hiilinielua että puurakentamiseen tärkeää raaka-ainetta ja muutenkin raaka-ainetta mitä eri-
laisimpiin toimenpiteisiin — se on syytä muistaa joka hetki. Meillä on näytöt tästä asiassa,
ja on pidettävä kiinni EU:ssa siitä, että meistä ei yli kävellä. Jos ne vahvat näytöt syrjäyte-
tään, niin olemme pulassa. 

Liikenne on Suomelle elintärkeä. Rataverkko Suomessa on hieman alle 6 000 kilomet-
riä ja maanteitä kaikkinensa on yli 450 000 kilometriä. Kun puhutaan liikenteen aiheutta-
mista päästöistä, niin on helppo ymmärtää näiden lukujen valossa se, että rataverkkojen
mahdollisuus hiilinielujen pienentämiseen on vain rajallinen. Elikkä maanteiden puolella
meidän on pystyttävä tekemään autoliikenteestä yhä parempaa ja yhä puhtaampaa. Totta
kai rataverkoilla, kun raskaita kuljetuksia kuljetetaan rautapyörillä, se on ehdottomasti ym-
päristöteko aina, mutta se ei pysty tätä ongelmaa ratkaisemaan. Elikkä meidän on pidettä-
vä huoli siitä, että autokanta uusiutuu. Siinä verotus on oivallinen keino. 

Mutta polttoainepuolella meidän pitää olla järkeviä. Esimerkiksi tämä Nesteen tekemä
biopohjainen diesel on aivan varmasti huippuhyvä keino vähentää ilmastopäästöjä. Jokai-
nen litra, mikä poltetaan dieseliä, tätä uutta dieseliä, verrattuna fossiiliseen dieseliin, pie-
nentää päästöjä 90 prosenttia joka litralta verrattuna aikaisempaan tilanteeseen. Tätä mei-
dän pitää kehittää yhä edelleen, eikä tätäkään asiaa panna viltin alle ja unohdeta, että se
muka ei ole kovin hyvä, kun se on dieselauto. Nykyiset dieselautot ovat todella puhtaita ja
huippuhyviä kaikin puolin. Esimerkiksi, kun sähköautoja valmistetaan, niin on täysin kirk-
kain silmin unohdettu se, että sähköautojen tuotanto on äärimmäisen saastuttavaa. Litiu-
mioniakun valmistaminen on erittäin, erittäin likaista puuhaa, ja siitä, miten se tuhoaa
luontoa, ei kukaan taida haluta edes tietää.

Toinen asia on sitten koboltti. Maailmassa käytetystä koboltista 60 prosenttia louhitaan
Kongon tasavallassa Afrikassa [Leena Meri: Tuhotaan luontoa!] ja siellä iso osa valitetta-
vasti lapsityövoimalla. Jos me vaadimme puhtaampia ja parempia autoja, sähköautoja,
meidän on hyväksyttävä kaivostoiminta. Ei voi olla politiikka sellaista, että vaadimme säh-
köautoja ja kiellämme kaivostoimintaa. Joku järki tässä keskustelussa pitää olla. Ei näin
voi olla, että me yhtä vaadimme ja toista tuhoamme. Eli kokonaisuus pitää hallita.

Haluan vielä palata tähän akkuasiaan sen verran, että Suomessa ollaan kehittämässä uut-
ta akkuteknologiaa niin kuin muuallakin maailmassa koko ajan. Kannattaa muistaa, että
nykyisten autojen turvavälineet — airbagit, lukkiutumattomat jarrut, katalysaattorit, polt-
toaineruiskutukset ja monet muut teknologiat — ovat kehittyneet ilman, että valtio on pan-
nut sinne yhtään senttiä rahaa. Autotehtaat huolehtivat siitä normaalin kilpailun myötä. Sii-
tä voimme olla aivan varmoja.

Metsään palatakseni vielä sen verran, että kun puhumme ilmastonmuutoksesta ja sen
torjunnasta, niin katsokaapa, Venäjällä paloi tänä kesänä noin neljä miljoonaa hehtaaria
metsää. Se on suurin piirtein 20 prosenttia Suomen tehollisesta metsäpinta-alasta — lähes
20 prosenttia Suomen tehollisesta metsäpinta-alasta. Se on aivan järkyttävä määrä, eli mei-
dän ei kannata itseämme ruoskia hengiltä sen tautta, että me olemme muka huonoja. Me
olemme älyttömän hyviä omassa ilmastopolitiikassamme ja omassa teknologiakehitykses-
sämme. Metsäpuoli olkoon siitä loistava esimerkki. Samoin nämä Amazonin alueen valta-
vat metsäpalot, tai paremminkin sytytetyt pellonraivausaukiot: Niitä on noin 80 000 kap-
26



Pöytäkirjan asiakohta PTK 30/2019 vp
paletta. Enpä tiedä, paljon niitä hehtaareita on, mutta niitä on valtavasti. Elikkä me voim-
me tästä vetää sen johtopäätöksen ihan puhtaalla sydämellä, että tekemällä omat kotiläk-
symme hyvin hoidamme parhaiten ilmastoa, koska naapurin rajojen yli meneminen näis-
säkään asioissa ei ole suotavaa.

Arvoisa puhemies! Pari asiaa vielä. Kun katsotaan biotaloutta, mikä on todellakin Suo-
men mahdollisuus, niin sitä meidän pitää edelleen pitää pinnalla ja huolehtia siitä, että sekä
pellot että metsät kehittyvät siihen suuntaan, mikä palvelee sekä Suomen kansantaloutta
että ilmastopolitiikkaa. Hyvin terve metsä on hoidettu metsä, ja se palvelee ilmastopolitiik-
kaa ja sitoo hiiltä. Saksa on varoittava esimerkki — olkoon mielikuva tästä meille kaikille
kirkkaana joka hetki.

Sitten, arvoisa puhemies, vielä lopuksi sen verran, että kun me teemme erilaisia hankin-
tapäätöksiä, esimerkiksi ostamme ruokaa vaikka tänä iltana kaupasta, paras ilmastoteko on
ostaa puhdasta suomalaista ruokaa, koska se ulkomailta tuotu — vaikka nyt joku Ameri-
kasta lennätetty erikoisherkkumme — tuodaan pahimmillaan lentokoneella tänne, ja se on
valtavasti ilmastopäästöjä tuottavaa. Ostamalla puhdasta suomalaista varsinkin lähiruokaa
teemme loistavan ympäristöteon.

Vastuuta ei voi missään asiassa ulkoistaa. Meidän on pidettävä huoli siitä, että raken-
namme taloja mahdollisimman paljon puusta — sitä raaka-ainetta saamme kotomaasta —
ostamme kotimaista ruokaa ja käytämme kaikessa mahdollisessa kotimaisia tuotteita, jol-
loin se kuljetus jää käytännössä kokonaan pois. Tämän takia tervehdin, arvoisat edustaja-
kollegat ja ympäristövaliokunnan jäsenet, suurella ilolla teidän erittäin järkeviä puheitan-
ne ja minä näen, että tässä keskustelussa suuri arvo on siinä, että meillä kaikilla on vilpitön
halu mennä asiassa vahvasti eteenpäin.

18.45 Kimmo Kiljunen sd: Arvoisa puhemies! Edustaja Hoskosen puheenvuorosta ehkä
viimeisin lause virvoittaisi sanomaan, että tämän keskustelun suurin arvo on siinä, että
tämä keskustelu käydään. Asia on tosi vakava, ja on hienoa, että eduskunta on virittäytynyt
käymään huolellisen keskustelun aiheesta. Ministeri täällä aikaisemmassa puheenvuoros-
sa totesi, että tämä ilmastovuosikertomus on ensimmäinen laatuaan — olen täysin vakuut-
tunut, että se ei ole viimeinen laatuaan. Olen täysin vakuuttunut myöskin siitä seikasta, että
lukiessaan ja tietäessään tämän hallitusohjelman ja tietäessään myöskin meidän tarmok-
kaan hallituksemme on jatkossa tämä keskustelu, joka käydään vuosikertomuksen puitteis-
sa, sisällöllisesti laadukkaampaa sikäli, että me olemme sitten jo ottaneet hienoja askeleita
tässä prosessissa, joka on yhteinen joka tapauksessa. 

Debatti on ollut hyvä, ja itse asiassa olisin toteamassa sillä tavalla, että kaikkein antoisin
vaihe tässä debatissa oli se vaihe, kun täällä käytiin aidolla tavalla keskustelua eli lyhyillä
puheenvuoroilla pikkusen käytiin kommentointia. Se oli palkitsevaa kuunneltavaa, ja oli-
sin ehkä suonut, että puhemies olisi antanut enemmänkin sille tilaa, koska se olisi puhdis-
tanut ilmaa täällä ja ehkä ilmastoakin täällä sisätilassa, ja sitten ehkä lyhentänyt näitä mui-
takin puheenvuoroja — ainakin tämä minun puheenvuoroni tulee olemaan luonteeltaan lä-
hestulkoon kommenttipuheenvuoro. 

Edustaja Ovaska totesi omassa puheenvuorossaan, että tänne tuli yhtäkkiä aggressiivi-
nen ilmapiiri. Minä en aistinut varsinaista aggressiivisuutta tässä ilmapiirissä. Se, minkä
minä aistin, oli innostus, innostus siitä, että on vakava asia ja siihen haluaa ottaa kantaa, ja
edustajilla oli ihan legitiimejä syitä tehdä siihen erilaisia kannanottoja, erilaista näkökul-
maa tuoda esille, koska aihehan on moniulotteinen, ja kuten edustaja Mäkisalo-Ropponen
27



Pöytäkirjan asiakohta PTK 30/2019 vp
totesi, se vaatii myöskin jatkotutkimusta. Jatkotutkimusta hyvin paljon tässä tarvitaan:
meillä on edessä ilmiö, joka on aito — me tunnemme sitä kuitenkin tavattoman huonosti.

Olin kuitenkin häkeltynyt, ja sallittakoon tämä ilmaisu häkeltynyt, edustaja Meren puo-
luetoverin — ja hänkin käytti puheenvuoron samasta aiheesta — edustaja Ranteen puheen-
vuorosta, kun siinä minun mielestäni sisällöllisesti oli oikeita huomioita — yritystoimin-
taa täytyy arvostaa, sille täytyy antaa tila suomalaisessa yhteiskunnassa — mutta se argu-
mentaatio oli ihan kuin jostain toisesta maailmasta. Vähän samalla tavalla kuin jos sinulla
talo palaisi ja sinä vaimosi kanssa lähtisit keskustelemaan samanaikaisesti siitä, miten ki-
harat ovat ja onko jakaus suorassa. Nämä ulkonäölliset seikatkin ovat tarpeellisia asioita
mahdollisesti, mutta kyllä se talon palaminen kannattaisi hoitaa alta pois, ylipäätään jos
meinataan hoitaa sitä yritystoimintaakin. Puhun tästä täysin vakavasti. 

Ministeri täällä totesi — ja olin aivan häkeltynyt, kun hän antoi tämän luvun — että en-
nusteiden mukaan on pelättävissä, että vuosisadan loppuun mennessä maapallon keskiläm-
pötilan nousu ei jäisikään 1,5 asteeseen, mikä on meidän tavoitteemme, vaan saattaisi pa-
himmillaan olla 4 astetta ja se laskennallisesti pahimmillaan tarkoittaa Suomessa 8:aa as-
tetta. Tämä ilmastonmuutos on ihan suoraan ollut senkaltainen, että Suomessa se ilmaston-
muutosvaikutus asteissa on tuplaten suurempi verrattuna maailman keskilämpötilan nou-
suun. Tämä on Suomessa tietenkin järisyttävä muutos — he, jotka kaipaavat subtrooppista
Suomea, sen tietysti saisivat, mutta siinä on seurauksena paljon paljon paljon muuta. 

Tutkimustieto kertoo vakavan ilmiön sen vuoksi, että kun on mitattu viimeisimmän jää-
kauden keskilämpötilan muutosta, niin jääkauden huipusta sen laukeamiseen keskilämpö-
tilan muutos maailmassa oli 3 astetta. Nyt jos tämä luku on paikkansa pitävä, ehkä ymmär-
rämme, että jos me puhumme 4 asteesta, niin on selvää, että napajäätiköt meillä ovat sula-
neet, meillä on Etelämanner sulanut ja niin edelleen — me puhumme todella järisyttävästä
muutoksesta maailmassa. Ehkä ihmiskunta sen kestää, ehkä me kykenemme sopeutumaan
siihen, kun se muutos tulee asteittain, mutta järisyttävä muutos on tulossa, jos me tämän
tien haluamme kulkea loppuun, ja on ihan ymmärrettävää, että erityisesti nuori sukupolvi,
joka vielä elää siellä 2100-luvun alussa, kokee tämän voimakkaana ilmiönä ja voimakkaa-
na asiana ja edellyttää meiltä poliittisilta päätöksentekijöiltä tässä toimenpiteitä. 

Täällä edustaja Hoskonen ympäristövaliokunnan puolelta kertoi muun muassa suoma-
laisten hyvistä toimista, joita ovat metsänviljely ja metsänhoito — on totta — tai lähiruuan
osto — on totta. Varmasti nämä ovat kaikki toimia, joita pitää tehdä, mutta hän sanoi, ettei
meidän pidä ruoskia itseämme. Niin, termi ruoskinta on aina semmoinen kohtuuton ehkä
muotoilultaan, mutta ainakin meidän pitää kannustaa itseämme siihen, että lisätoimia tässä
suomalaisten on syytä tehdä, juuri sen vuoksi, että ilmastonmuutos koettelee näitä pohjoi-
sia alueita, arktisia alueita rajummin kuin mitään muuta ihmiskunnan osaa, ja sitä kautta
tämä vastuu lankeaa meille suuresti. 

On ollut ilo kuunnella täällä hyviä puheenvuoroja useilta edustajilta: Mari Holopaiselta,
Mai Kivelältä, Pirkka-Pekka Peteliukselta ja muilta. Sanon nämä nimet varmuuden vuok-
si, koska tämä debattivaihe on sen verran hyödyllinen kuultava, ja kiitän puhemiestä tästä
puheenvuorosta. 

Toinen varapuhemies Juho Eerola: Täällä monta edustajan nimeä mainittiin, mutta yksi
nimi mainittiin siinä mielessä, että kritisoitiin — Meri nousi tässä keskustelussa. 
28



Pöytäkirjan asiakohta PTK 30/2019 vp
18.51 Leena Meri ps (vastauspuheenvuoro): Arvoisa puhemies! Oikein hyvä, että tämä
tulee nyt esille, koska me olemme kaikki sitä mieltä, että kukaan ei halua nähdä sitä, että
jäätiköt sulavat tai lajit kuolevat sukupuuttoon tai luonnon monimuotoisuus kärsii. Jos,
edustaja Kiljunen, olisitte kuunnellut esimerkiksi minun puheenvuorojani neljä vuotta, niin
tietäisitte, että minä olen siitä erittäin huolestunut. Mutta me haluamme ne keinot, joilla sii-
hen oikeasti pystyy vaikuttamaan. 

Minä en halua nähdä sitä tulevaisuudessa. Juuri sen takia minä haluan, että kansainväli-
sissä pöydissä Suomi, nyt EU:n jäsenenä, ja EU vaikuttavat siihen, että me vaadimme siel-
tä — muun muassa Kiinalta, Intialta, Brasilialta — oikeata vaikuttavuutta. Laitetaan sitten
vaikka sillä lailla, että ei tuoda sieltä tuontilihaa tai muuta, ei se minua pelota. Juuri näitä
konkreettisia toimenpiteitä me haluamme. Minä en voi edustaja Ranteen puolesta puhua,
mutta ymmärsin kyllä, että hän tarkoitti, että me emme saa ajaa lainsäädännöllä täältä työl-
lisyyttä ja teollisuutta pois, eli ehkä me kuuntelimme tämän puheen eri tavalla. Mutta nyt ei
ole enempää aikaa, joten näin lyhyesti.

Toinen varapuhemies Juho Eerola:  Edustaja Kiljunen, vielä tähän 1 minuutti, mutta sit-
ten mennään puhujalistaan.

18.52 Kimmo Kiljunen sd (vastauspuheenvuoro): Arvoisa puhemies! Minä lupaan seura-
ta huolellisemmin edustaja Meren painavia puheenvuoroja, jos ne ovat juuri tuon sisältöi-
siä. Jäin odottamaan myöskin niitä keinoja, kun te viittasitte näihin keinoihin. Jos teidän
keinonne on vain todeta, että Kiinassa, Brasiliassa, Venäjällä, Yhdysvalloissa täytyy tart-
tua vakavasti tähän asiaan, niin olette oikeassa puoliväliin asiaa. Kyllä, heidän täytyy tart-
tua vakavasti tähän asiaan. Mutta se kakkosasia: me emme voi vaatia keneltäkään yhtään
mitään, jos me emme itse tee sitä. Sen vuoksi meidän on itse tartuttava tähän asiaan, oltava
esimerkillisiä, mikä antaa meidän äänenpainollemme ihan toisenlaisen merkityssisällön
kuin se, että me vain vaadimme ja että sanomme, että te olette suurimpia saastuttajia, [Lee-
na Meren välihuuto] mehän ei tehdä tässä mitään, mutta hoitakaa te tämä homma, niin me-
kin tästä selviämme. Siinä mielessä keinojen täytyy olla sen kaltaisia, että kyllä, vaadimme
muilta, mutta vaadimme itseltämme ensimmäisenä. 

Toinen varapuhemies Juho Eerola:  Edustaja Merellä on puhujalistalla puheenvuoro.
Voitte sillä kohtaa sitten vastata. Mennään takaisin puhujalistaan: edustaja Talvitie. — Tal-
vitiet ovat tämän ilmastonmuutoksen myötä hävinneet. Edustaja Sirén.

18.54 Saara-Sofia Sirén kok: Arvoisa puhemies! Hienoa tosiaan, että olemme saaneet
käsittelyyn tämän ilmastovuosikertomuksen ja päässeet käymään keskustelua niistä mei-
dän aikakautemme suurimmista ja keskeisimmistä haasteista, joita nimenomaan täytyy yh-
teistyössä ratkoa. Tarvitaan erilaisia työkaluja, joilla ilmastotoimia edistetään, ja myös työ-
kaluja, joilla niitä voidaan seurata, niiden toteutumista, ja tämä ilmastovuosikertomus on
juurikin sellainen.

Niin kuin ministeri, joka valitettavasti ei ole enää paikalla kanssamme keskustelemassa,
avauspuheenvuorossaan totesi, pelkät puheet eivät enää riitä, eivätkä hyvät tavoitteetkaan
riitä, vaan tarvitaan ihan aidosti niitä konkreettisia toimia, kuten moni kollega on täällä
keskustelun yhteydessä todennutkin. Myös usea hallituspuolueen edustaja nimenomaan to-
tesi, että tarvitaan myös lisätoimia eli täytyy tehdä enemmän kuin mihin nyt ollaan sitou-
29



Pöytäkirjan asiakohta PTK 30/2019 vp
duttu. Niitä toimia tarvitaan nopeasti ja niitä tarvitaan kaikilla sektoreilla, ei siis ainoastaan
taakanjakosektorilla, johon tämä vuosikertomus erityisesti painottuu. Tulkitsenkin niin
myös tätä käytyä keskustelua, että nyt on mahdollisuus keskustella myös laajemmin ilmas-
topolitiikasta ja hallitusohjelmaan tehdyistä ilmastotavoitekirjauksista.

Koska näillä ilmastotoimilla on niin valtavan kova kiire, niin olisi hyvin toivottavaa, että
niitä konkreettisia toimenpiteitä saataisiin päätökseen nyt jo tulevassa budjetin käsittelys-
sä. Budjettiriihessä on hallituksella nyt ensimmäinen mahdollisuus näyttää todella niitä
konkreettisia toimia ja osoittaa sitä ilmastojohtajuutta, johon ollaan sitouduttu ja jota halu-
taan nähdä. Jos näitä konkreettisia tekoja ei näy siellä budjetin puolella, niin silloinhan ky-
symys on kauniista puheista vailla todellisuuspohjaa. [Kimmo Kiljunen: Kuuluista vaali-
lupauksista?] — No, esimerkiksi vaalilupauksista, jolloin tämä budjettikirja on hyvin tär-
keä paikka osoittaa, että niitä hyviä tavoitteita myöskin edistetään. — Hallituksellehan pi-
tää antaa kehuja siitä, että hallitusohjelmassa on kunnianhimoiset, hyvät tavoitteet myös-
kin ilmastopolitiikan osalta, ja niitä haluamme oppositiosta käsin myöskin kirittää aidosti
sitten edistämään.

Ilman muuta Suomen pitää osoittaa ilmastojohtajuutta, näyttää esimerkkiä, ja meillä on
siihen myös paremmat mahdollisuudet kuin juurikaan missään muualla maailmassa. Olen
ihan samaa mieltä kuin mitä usea edustaja täällä sanoi, että edelläkävijyys on meille vah-
vuus, se on meille myös kilpailuetu: Näytetään mallia, esimerkkejä, luodaan niitä ratkaisu-
ja. Annetaan esimerkiksi teknologisille innovaatioille, mitä Suomesta syntyy, näyttöjä
täällä Suomessa, jolloin tuetaan myöskin näitten ratkaisujen mahdollisuuksia kansainväli-
seen vientiin. Samalla se, että me osoitamme täällä ilmastojohtajuutta, parantaa asetelmaa
vaikuttaa kansainvälisissä pöydissä. Meidän on hirveän vaikea vaatia muilta vaikuttavia il-
mastotoimia, jos me emme itse niitä tee ja näytä.

Yksi konkreettinen hyvä asia, jonka hallituksen puheista ja hallituspuolueiden edustajis-
ta haluan nostaa esille ja panin ilolla merkille, oli se, että biokaasun mahdollisuudet on nyt
tunnistettu tässä ohjelmassa ja tulossa on myös toimenpiteitä biokaasun hyödyntämiseksi.
Tämähän on sellainen mahdollisuus, joka yhdistää päästövähennykset ja myös sen, miten
maatalous voi olla ratkaisemassa näitä valtavia haasteita, joiden edessä me olemme. Itse
olen biokaasulla ajanut nyt pari vuotta ja uskon, että siinä on ihan valtavasti mahdollisuuk-
sia, paitsi henkilöliikenteen päästövähennyksissä myös erityisesti raskaan liikenteen osal-
ta, missä ihan nopealla aikataululla ei varmaan sähköistyksiin olla pääsemässä.

Muutama sana näistä yleisimmistä lupauksista, mihin edustaja Kiljunenkin tässä viitta-
si, ja hieman evästyksiä hallitukselle nyt näitten ilmastotoimien edistämiseen:

Ennen vaaleja puhuttiin paljon miljardiluokan ympäristölle haitallisten yritystukien
leikkauksista. Nyt kuitenkaan esimerkiksi turpeen verotukeen ei ilmeisestikään olla puut-
tumassa, mikä on kyllä näiden puheiden perusteella pettymys. Turve aiheuttaa noin viiden-
neksen Suomen energiantuotannon päästöistä, ja turpeenpoltto aiheuttaa noin kaksinkertai-
set päästöt verrattuna siihen energiaosuuteen, minkä se tuottaa. Ja turpeenpolton päästöt
vastaavat koko Suomen henkilöautoliikenteen päästöjä, eli ihan vähäpätöisestä asiasta ei
ole kysymys. Ilmaston näkökulmasta olisi siis hyvin perusteltua saada vähennettyä tur-
peenpolttoa merkittävästi. Nyt kuitenkin näyttää siltä, että hallitus jatkaa turpeenpoltolle
verotukea, joka on noin 190, lähemmäs 200 miljoonaa euroa, eli samaa luokkaa kuin koko
ympäristöministeriön budjetti.

Kysymys siis kuuluu, aikooko hallitus tehdä turpeen verotuelle jotain vai jatketaanko
tällä mallilla, jolla ei näitä päästövähennyksiä tulla saavuttamaan eikä myöskään tartuta
30



Pöytäkirjan asiakohta PTK 30/2019 vp
ehkä siihen ilmeisimpään ympäristölle haitalliseen yritystukeen, joka tässä olisi tarjolla.
Jos nyt budjetin yhteydessä ei tätä tehdä, niin onko se tulossa mahdollisesti sitten energi-
averotuksen kokonaistarkastelun yhteydessä? Tämä olisi kysymys hallituspuolueiden
edustajille, jos joku sattuisi tietämään, tai myöhemmässä vaiheessa sitten ministerille.
Kiinnostaisi kuulla hallitukselta, miten turpeenpolttoa aiotaan vähentää nyt, kun meillä on
jo tiedossa, että kun kokoomus esitti turpeen verotuen poistoa, niin hallituspuolueista sekä
pääministeripuolue SDP että valtiovarainministeripuolue keskusta torppasivat tämän aloit-
teen. 

Toinen ympäristölle haitallinen yritystuki, joka on perusteltua nostaa esille myös tässä
yhteydessä, on päästökauppakompensaatio. Tämähän on budjettiesityksen mukaisesti nyt
kasvamassa, mikä on loogista, koska päästöoikeuksien hinta on kasvanut, ja sehän on si-
nällään positiivinen asia. Mutta yhtä kaikki kysymyksessä on ympäristölle haitallinen yri-
tystuki, vieläpä varsin tehoton sellainen, nimenomaan raskaalle teollisuudelle, paljon säh-
köä käyttävälle teollisuudelle suunnattu yritystuki. Ennen vaalejahan lähes kaikki hallituk-
sessa istuvat puolueet kannattivat tästä päästökauppakompensaatiosta luopumista. Tässä
ilmastovuosikertomuksessakin linjataan erillislämmityksen osalta öljylämmityksestä luo-
pumisesta, ja terveisiä hallitukselle, että tämä, nimenomaan lämmöntuotanto on aivan kes-
keinen osa päästövähennyksiä.

Mitä tulee kotitalouksien aiheuttamiin päästöihin, hallitusohjelmassa sanotaan, että
”polttoon perustumattomien uusien kaukolämmön tuotantotapojen ja varastoinnin käyt-
töönottoa ja pilotointia edistetään”, mutta vielä tuntuu olevan hieman epäselvää, millä ta-
valla hallitus näitä toimia aikoo edistää.

Loppuun vielä pari pienempää yksityiskohtaa, joista haluan kysyä: Pääministeri Rin-
teen hallitusohjelmassa mainitaan tämä tavoite globaalista ilmastojohtajuudesta, ja osana
sitä on esitetty, että Suomessa järjestettäisiin ilmastohuippukokous, mitä nuoret hallitusoh-
jelmaan lobbasivat ja edellyttivät, ja se sinne päätyi. Nyt kuulemma tätä kokousta ei kui-
tenkaan olla järjestämässä. Tämä hallitusohjelman kirjaus siis ei ole ilmeisestikään toteu-
tumassa. Toinen vastaava kirjaus liittyi ilmaston pyöreään pöytään, jota itse ehdotin ennen
vaaleja, ja ilokseni se hallitusohjelmasta myös löytyy, mutta onko tämän edistymisestä vie-
lä mitään tietoa?

Toinen varapuhemies Juho Eerola: Muistutan, arvoisa edustaja, siitä, että pöntöstä pi-
dettyjen puheiden suositustakaraja on 7 minuuttia. Edustaja Hopsu näyttää esimerkkiä.

19.03 Inka Hopsu vihr: Arvoisa puhemies! Hyvät edustajat! — Koetetaan. — Ilo kuulla
oppositiosta myös kiritystä hallitukselle ilmastotavoitteissa, ja jaan edustaja Sirénin näke-
mykset yritystukityöryhmän tärkeistä tavoitteista. Se työ on kesken, ja en osaa valitettavas-
ti vastata näihin esitettyihin kysymyksiin. Viestiä pyöreästä pöydästä voin viedä eteenpäin
ja muistuttaa ministeriä.

On hienoa, että saatiin käsittelyyn ilmastolain velvoittama vuosikertomus ensimmäistä
kertaa ja että siinä seurattu eteneminen on tavoitteiden suuntaista. Nykyinen ilmastolaki ja
tämä vuosikertomus koskevat kuitenkin vain taakanjakosektoria, ja ulkopuolelle jäävät
päästökaupan alainen energiantuotanto ja teollisuus sekä maankäyttösektori, metsät ja
maaperä, mikä onkin mainittu jo useamman kerran. Tässä olisi kehittämisen tarve seuraa-
ville vuosille.
31



Pöytäkirjan asiakohta PTK 30/2019 vp
Kunnianhimoisen ilmastopolitiikan toteuttamiseksi ja Pariisin ilmastosopimuksen ta-
voitteisiin pääsemiseksi tarvitsemme kattavan kokonaiskuvan päästöistä. Hallitusohjel-
man ilmastolinjat vaativat myös tavoitetason nostoa. Nykyisen lain velvoitteisiin ollaan
pääsemässä, ja on toki ilo, että voidaan osoittaa, että kun tavoitteita asetetaan ja valitaan
toimenpiteitä, niin myös tulosta saavutetaan. Kuitenkin eri sektorit etenevät eri vauhdilla,
ja erityisesti liikenteessä tarvitsemme uusia ratkaisuja jo voimassa olevan 2030-tavoiteta-
son saavuttamiseksi. Hallitusohjelmassa asetettuun Suomi hiilineutraaliksi vuoteen 2035 -
tavoitteeseen pääseminen vaatii merkittävästi lisätoimia kaikilla sektoreilla. Näitä hallitus-
ohjelmassa löytyy kyllä, muun muassa verotukseen, liikenteeseen, maatalouteen, energi-
antuotantoon ja maankäyttöön liittyen. Nyt täytyy panna vaan toimeksi.

Sektorikohtaisten toimien lisäksi tarvitaan poikkileikkaavia toimia, jotka vaikuttavat
useisiin eri sektoreihin. Näitä ovat muun muassa kuntien ilmastotyö, kulutukseen liittyvät
toimet ja julkiset hankinnat. Suomen kunnat ja erityisesti suuret kaupungit ovat sitoutuneet
kunnianhimoisiin ilmastotavoitteisiin ja toimivat jo ilmastopolitiikan suunnannäyttäjinä.
40 prosenttia suomalaisista asuu kunnissa, jotka tähtäävät hiilineutraaliksi vuoteen 2030
mennessä. Tässä tavoiteasetannassa syntyy jopa tämmöinen positiivinen kilvoittelu kau-
punkien välillä.

Kuntien vastuulla on merkittävästi vaikuttavia, hyvin konkreettisia päätöksiä, muun
muassa maankäytön ja kaavoituksen osalta sekä liikennesuunnittelussa ja energiantuotan-
nossa. Kunnissa voimme etsiä ratkaisuja, kuinka rakentaa hiilineutraaleja tai jopa hiiline-
gatiivisia alueita. Hävikkiviikon kunniaksi voi mainita myös kuntien kokeilut hävikki-
ruoan uudelleenjakelussa.

Arvoisa puhemies! Verkostomaisella toimintatavalla esimerkiksi Syken Hinku-fooru-
mi, Canemure, Fisu, Kuntaliiton IlmastoKunnat ja muun muassa kuntien energiatehok-
kuussopimukseen liittyneet kunnat ovat koonneet ja levittäneet tärkeää osaamista ja koke-
muksia onnistuneista toimista. Kuntien ilmastotyö on osoittautunut vaikuttavaksi ja kan-
nattavaksi. Esimerkiksi Iin kunta, pieni kunta, säästää vuosittain 2 miljoonaa euroa aktii-
visella ilmastotyöllä.

Ympäristöministeriön toimet ja kunnille ilmastotyöhön varatut varat eivät kuitenkaan
ole suuren suuret, mutta mahdollistavat erilaisten toimijoiden yhteistyötä ja tehokkaam-
pien, vaikuttavampien tapojen löytämistä ja kokeiluja. Kuntien ilmastotoimien laajamittai-
nen käyttöönotto vaatii lisää tukea. Kunnat ja alueet tarvitsevat myös kehitystyötä uusien
työkalujen ja mittareiden saamiseksi tulosten mittaamiseksi.

Täällä on keskusteltu ilmastotoimien reilusta taakanjaosta. Näen, että asukkaita lähellä
oleva päätöksenteko tunnistaa hyvin myös sosiaalisesti kestävät ja hyväksyttävät ratkaisut
ja on siksikin arvokasta. Tietoisuuden lisäämistä ja kannustimia muutokseen tarvitsevat
myös kuluttajat. Ajantasaisen, kootun tiedon tuottaminen päästövähennystavoitteista ja ta-
voitteissa etenemisestä on osa tätä työtä, ja suurkiitos siis, että pääsimme ensimmäistä il-
mastokertomusta nyt käsittelemään. Kertomuksen viesti on selvä: ilmastopolitiikan toi-
meenpanoa on seurattava tiiviisti, ja jatkuvasti on arvioitava mahdollisten lisätoimien tar-
vetta.

Sitten muutama sana vielä kansainvälisestä ilmastorahoituksesta, kun salissa on siitä
myös keskusteltu tai siihen liittyen oltu huolissaan siitä, mitä muualla kuin Suomessa teh-
dään ja tapahtuu. Maailman köyhimmät ovat niitä, jotka kärsivät ilmastonmuutoksen vai-
kutuksista, seurauksista eniten. YK:n UNFCCC-ilmastosopimuksessa on laskettu, että
vuotuisen ilmastorahoituksen tarve on noin 300 miljardia dollaria niin ilmastonmuutoksen
32



Pöytäkirjan asiakohta PTK 30/2019 vp
hillintään kuin siihen sopeutumiseen. Suomen osuus olisi noin 200 miljoonaa euroa vuo-
dessa. Tähän emme mitenkään pääse, mutta ilmastorahoituksen osuus nousee kuitenkin ai-
emmasta.

Lahjamuotoisen avun lisäksi Suomi satsaa myös ilmastonmuutosta hillitseviin sijoituk-
siin.

Kuten täällä moni on todennutkin, sektorilla on suuri kysyntä osaamiselle, myös suoma-
laiselle osaamiselle.

19.09 Leena Meri ps: Arvoisa puhemies! Minustakin on hyvä, että me olemme keskustel-
leet näistä asioista. Täällä oli puhetta jossakin tuossa alkuvaiheessa siitä, että täällä on jon-
kinlaista ääriajattelua tai populismia tai vähättelyä. Se ei ole sitä vaan sitä, että me keskus-
telemme tästä äärettömän vakavasta asiasta ja meillä on erilaista keinovalikoimaa siinä,
miten me kukin haluamme tämän ratkaista. Tämä on demokraattinen eduskuntalaitos, jos-
sa meistä jokaisen ovat äänestäjät tänne valinneet meidän omien ajatustemme vuoksi. Ja
niin kuin minä varmaan teistä jokainen on kertonut tuolla ympäri toreilla ja turuilla, mitä
olette asioista mieltä, ja äänestäjät ovat sitten katsoneet, onko teillä hyvät mielipiteet vai ei,
ja siksi aion jatkossakin kyllä tuoda ajatukseni ja esityksiä esille, mitä mieltä asioista olen.

Vastaan tässä muutamiin kysymyksiin, kun tuossa aikaisemmin ei jäänyt aikaa.
Edustaja Kiljunen sanoi, että on hyvä, että puhutaan siitä, että myös kansainvälisissä yh-

teyksissä vaaditaan muilta mailta keinoja, ja hän peräänkuulutti keinoja. Ja jos te olisitte
taas kuunnellut niitä meidän esityksiämme, vaihtoehtobudjettejamme, meidän puheenjoh-
tajapaneeleitamme, te olisitte huomannut, että perussuomalaiset ovat ehdottaneet esimer-
kiksi tällaista kuin ilmastotulli, joka voisi olla Euroopan unionissa käytettävä yhteinen tul-
li semmoisille tuottajille, maille, jotka eivät noudata hyviä ympäristöstandardeja tai vaikka
käyttävät lapsityövoimaa — tämä voisi olla yksi lisäelementti — eli heille määrättäisiin
korkeampi tulli. Jos esimerkiksi kiinalainen tuote haluaa tulla tänne, niin mietittäisiin, että
hetkinen, pitäisiköhän noudattaa näitä ympäristöstandardeja, jotta me voimme tuoda tuot-
teita, ja jos emme tuo, niin ne ovat niin kalliita, että kukaan ei osta. Ja se tulisi hyvin tietoi-
suuteen myös semmoisesta listasta, että nämä ovat ympäristötullin alaisia maita, ja ihmi-
nen saisi heti tiedon, että ahaa, siellä ei ilmeisesti noudateta oikein näitä sääntöjä, ja sehän
vaikuttaisi kuluttajien valintoihin. Tässä on yksi keinovalikoima.

Toinen keinovalikoima, mistä me olemme paljon puhuneet ja mistä ei esimerkiksi
Agenda 2030 puhu lainkaan, koskee räjähdysmäistä väestönkasvua maapallolla. Afrikassa
väkiluku moninkertaistuu, ja Euroopassahan se itse asiassa laskee. Ei tarvitse olla ruudin-
keksijä ymmärtääkseen, että tämä sama maapallo ja sen eri luonnonvarat eivät tule riittä-
mään ja tälle asialle pitäisi tehdä jotain. No, me olemme ehdottaneet, että kaikenlaisen ke-
hitysavun edellytyksenä olisi se, että maa pystyy esittämään järkevän ja realistisen väestö-
suunnitelman siitä, miten se aikoo laskea tätä räjähdyksenomaista väestönkasvua, sen
maan omia konkreettisia toimenpiteitä.

Sitten te kysyitte myös muista keinoista, että miten me voimme muista maista puhua, jos
me emme itse tee. No, varmaan muistatte, kun viime vuonna laitettiin Suomessa täytän-
töön Pariisin ilmastosopimusta ja silloin kävimme paljon näitä lukuja läpi. Se on tosi epä-
oikeudenmukainen Suomelle, ja tämä pitäisi ottaa EU:ssa puheeksi. Elikkä esimerkiksi ki-
vihiilen osuus sähköntuotannosta on Puolassa 92 prosenttia, Bulgariassa noin 90 ja samoin
Romaniassa noin 90. Suomessa se on noin 6,7 prosenttia, siis aivan promilleluokkaa näissä
luvuissa. No, eipä mitään, apropoo. Arvatkaapas, mitkä ovat vähennystavoitteet? Ei suin-
33



Pöytäkirjan asiakohta PTK 30/2019 vp
kaan niillä, jotka saastuttavat, ole kovimmat tavoitteet, vaan niillä, jotka eivät saastuta.
Puolalla ja Romanialla, jotka käyttävät kivihiiltä sähköntuotannossa eniten, yli 90 prosent-
tia, on 2 prosenttia ja 7 prosenttia — Puolalla 7, Romanialla 2 ja Bulgarialla 0. Ja Suomella
on 39 prosenttia, siis me, jotka käytämme sitä vähiten, olemme ottaneet kantaaksemme
muiden EU-maiden taakan. Tästä kansalaiset ovat vihaisia. Miksi me maksamme tällaisia
laskuja? Miksi siellä maassa saa edullista sähköä? Miksi me joudumme maksamaan hei-
dän laskujaan meidän sähkölaskuissamme? Täällä sanottiin, että ei saa laittaa asioita vas-
takkain, mutta tätä kauttahan ne tulevat vastakkain, koska jokainen ihminen elää arjessa ja
miettii, että hei, miten pääsen autolla töihin, harrastuksiin, miten elän, miten voin ostaa
ruokaa.

Se on ihan loistava idea, että sanotaan, että osta suomalaista, ja niin minä aina itsekin os-
tan, jos vain pystyn, mutta kaikilla ei ole siihen varaa. Ja meidän pitäisi miettiä sitten, mi-
ten me saisimme sitä tuotantoa ja suomalaisia tuotteita halvemmaksi. No tietysti A) osta-
malla — ne, keillä on rahaa — suomalaisia tuotteita ja sitten B) huolehtimalla siitä, että
niillä alkutuottajilla on riittävästi rahaa, ja miettimällä sitä, miten me saisimme sitä tuotetta
edullisemmaksi. Ja mitä enemmän sitä Suomessa menee, niin sen edullisemmaksihan se
tulee. Okei, kaikkea täältä ei saa, ei saa banaaneja ja ananasta ja tämäntyyppistä, sen hy-
väksyn ja myönnän.

Meillä on ihan oikeasti, aidosti tosi paljon keinoja, mutta niitä ei ole haluttu kuunnella,
kun on vain haluttu sanoa, että te olette ääriajattelijoita, että te vähättelette tätä ongelmaa.
Siitähän ei ole kysymys vaan oikeudenmukaisuudesta ja realismista ja siitä, että minä ha-
luan ne keinot sinne, missä ne aidosti ja oikeasti vaikuttavat, että lapset ja lapsenlapset saa-
vat täällä elää ja täällä on jonkinlainen ilmasto jäljellä.

Ja kysyn erityisesti vihreiltä — jotka toivat muistaakseni esille sen, että pohjoisessa
tämä hiilijalanjälki on suurempi, pohjoisella maapallon puoliskolla — miksi me sitten tän-
ne niin valtavasti sitä maahanmuuttoa haluamme, kun se hiilijalanjälki niillä tulevillakin
ihmisillä on sitten suurempi. Tässä on yksi kysymys, mihin minä haluaisin vastauksen.
[Kimmo Kiljunen pyytää vastauspuheenvuoroa]

Toinen varapuhemies Juho Eerola:  Edustaja Kiljunen, jos maltatte hetken, teillä on oma
puheenvuoro tulossa, niin saatte siinä ottaa kantaa. Veikkaan, että edustaja Vallinin pu-
heenvuoro saattaa antaa lisää vastattavaa myöskin. Mennään puhujalistalle.

19.16 Veikko Vallin ps: Arvoisa puhemies! Minuun ovat ottaneet yhteyttä kymmenet
vanhemmat, ja olen heille luvannut pitää tämän puheenvuoron täältä pöntöstä. Tässä muu-
tamia havaintoja tästä kansalaispalautteesta, mitä olen saanut tähän ilmastokeskusteluun. 

Näyttää siltä, että ilmastoahdistus on lisääntynyt erityisesti nuorilla. Nostan tässä esiin
ainakin kaksi riskitekijää koskien ruokavalioita:

Ensimmäinen riskitekijä on, että saavatko nuoret riittävästi ja oikeassa suhteessa välttä-
mättömiä proteiineja, aminohappoja ja rasvahappoja, jos perinteinen suomalainen, terveel-
linen ruokavalio vaihdetaan jonkin verran epämääräiseen ilmastoruokavalioon. Otan esi-
merkkinä tästä hampurilaiset, mitä nuoret paljon syövät: Jos katsotaan semmoisen perin-
teisen hampurilaisen proteiinipitoisuutta — siis sellaisen hampurilaisen, jossa on lihapihvi
— ja verrataan sitä sellaiseen, jossa on kasvispihvi, vaikka joku juurespihvi, niin se ravit-
semuksellinen sisältö ei ole läheskään sama. Jos sitten nuoret harrastavat urheilua ja liikun-
taa, niin saattaa olla, että tulee tämmöinen vääristynyt makroravintoaineiden keskinäinen
34



Pöytäkirjan asiakohta PTK 30/2019 vp
suhde eli proteiinia liian vähän. Sillä on sitten jo vähän vakavampia seuraamuksia, esimer-
kiksi saattaa tulla ylikuntotilaa tai lihasten kehittyminen, palautuminen, tällainen, heikke-
nee. 

Toinen riskitekijä on, että aiheuttaako ilmastoahdistus, jota siis ainakin jonkun verran
nuoret kokevat, syömishäiriöitä. Ja sitten syömishäiriöistä me kaikki tietenkin tiedämme,
että niistä saattaa seurata muita mielenterveyshäiriöitä tai -sairauksia. 

Tällaisia yhteydenottoja olen vanhemmilta saanut, ja he ovat ihan sillä lailla tarkkailleet
omia lapsiaan ja huomanneet tällaisia, voisiko sanoa, oireita, kun keskustellaan ilmastosta
ja vähän syyllistetäänkin tiettyjen ruokien syömisestä. 

Poliitikoilla on tässä valtavan suuri vastuu. Teidänkin siellä salin vasemmalla puolella,
kun olette aika kovia ilmastoalarmisteja — lähes joka toinen puheenvuoro sisältää jotain il-
mastopaniikkia tai muuta sellaista — olisi hyvä huomioida, että tässä ilmastopaasauksessa
ei aiheuteta nuorille mitään terveyshaittaa ja että tämä teidän ideologianne ei aiheuta jon-
kinlaista vaikkapa kansanterveydellistä aikapommia, jos nämä ruokavaliot vääristyvät ja
syömishäiriöt lisääntyvät. Tänäänhän tässä salissa aikaisemmin puhuttiin mielenterveys-
ongelmista, siitä, kuinka paljon ne ovat lisääntyneet, ja olisi mielenkiintoista, jos joku tut-
kisi, paljonko tämä ilmastopaasaus on lisännyt mielenterveysongelmia ja ahdistusta nuo-
rissa. 

Me perussuomalaiset emme syyllistä nuoria siitä, että he syövät lihapullia, juustoa, juo-
vat piimää tai syövät rahkaa tai jotain muuta lehmästä tulevaa perinteistä ruokaa, joka on
kuulunut suomalaiseen ruokavalioon aina. Toivon, että te muutkaan ette sitä tekisi ja huo-
mioisitte tämän näkökulman. — Kiitos. 

19.20 Joakim Strand r: Värderade talman, arvoisa puhemies! I klimatårsberättelsen
granskas utsikterna för att uppnå de utsläppsförpliktelser som har fastställts perioden
2013—2020 samt 2021—2030. Förpliktelserna baserar sig på utsläppsmål som på EU-ni-
vån har beslutats för de enskilda medlemsländerna. För närvarande förefaller det sannolikt
att Finland kan uppnå den utsläppsförpliktelse som gäller för perioden 2013—2020, och
också för perioden 2021—2030 gäller att åtgärderna för att skära ned utsläppen är dimen-
sionerade så att förpliktelsen uppfylls med tillräcklig säkerhetsmarginal.

Värderade talman! När det gäller klimatarbetet har städerna naturligtvis en viktig roll.

Kuten tässä monet ovat jo todenneet hyvissä puheenvuoroissaan, kunnilla ja alueilla on
merkittävä rooli ilmastotyössä. Erityisesti suurimmat kaupungit ovat laajalti sitoutuneet
kunnianhimoisiin ilmastotavoitteisiin. Suomi on pieni maa, viisi ja puoli miljoonaa ihmis-
tä, koko porukka mahtuu yhteen kaupunginosaan Shanghaissa. Se, miten me voimme ai-
dosti vaikuttaa globaalisti ilmastonmuutoksen torjuntaan, on teknologian kautta. Meillä on
upeita cleantech-firmoja tässä maassa. Meillä on Pohjoismaiden jopa johtava, suurin ener-
giateknologiakeskittymä länsirannikolla Vaasassa. Olin itse mukana tiistaina muuraamas-
sa peruskiveä Wärtsilän uudelle 200 miljoonan euron investoinnille.

Minun mielestäni meidän pitäisi olla parempia myös laskemaan sitä jalanjälkeä, miten
me meidän yritystemme osaamisen kautta globaalisti aidosti vaikutamme joka päivä ilmas-
tonmuutoksen torjuntaan. Se jalanjälki on aivan uskomaton. Monta kertaa puhutaan enem-
män tällaisista yksilön käytännön asioista, mennäänkö pyörällä tai mitä syödään. Varmaan
voidaan itsekin näyttää esimerkkiä, mutta peräänkuulutan lisää keskustelua teknologiasta
ja siitä, miten me tuemme niitä arvoa luovia ekosysteemejä, jotka jo tänä päivänä ovat glo-
35



Pöytäkirjan asiakohta PTK 30/2019 vp
baalisti merkittäviä ja kilpailukykyisiä ja jotka tuovat elintärkeintä vientieuroja tähän maa-
han.

Mielestäni Rinteen hallitusohjelma on kunnianhimoinen ja hyvä mutta samalla järkevä
ilmaston näkökulmasta. Nyt meidän pitäisi keskittää fokuksemme tutkimus- ja kehitysra-
hoituksen kasvattamiseen erityisesti cleantech- ja energiateknologia-alalla. — Kiitos.

19.23 Kimmo Kiljunen sd: Arvoisa puhemies! Teidän varoituksen sananne on kuultu, ja
tulin tänne pönttöön, vaikka tämä on vastauspuheenvuorotyyppinen. 

Ehkä minä ihan ensimmäiseksi lähdenkin tuosta edustaja Vallinin puheenvuorosta, mi-
hin puhemies viittasi, kun siinäkin saattaa olla aineksia pohtia. Te käytitte aika mielenkiin-
toista ilmaisua: ilmastopaasaus lisännyt mielenahdistusta, ehkä mielenterveysongelmia.
Minä jäin tätä ihan miettimään. Nii-in. Itse olen ollut aktiivinen rauhanliikkeessä, puhunut
voimakkaasti ydinaseiden, joukkotuhoaseiden vastaisesti, luonut varmasti tilannekuvaa
siitä, mitä tarkoittaa ydintuho, jos ydinaseita käytetään. Onkohan se lisännyt kuulijoideni
mielenahdistusta? Saattaa olla, saattaa olla. Teidän edustamanne puolue on paljon puhunut
maahanmuuttopaasausta, ja jäin miettimään, että sekin on varmasti tuottanut mielipahaa,
mielenahdistusta. Pahimmillaanhan se on tuottanut ainakin ihmisvihaa, ja siinäkin on ole-
massa tämä psykologinen puolensa. Mielenkiintoinen argumentti, ja sitähän tietysti täytyy
miettiä, silloin kun me nostamme yhteiskunnallisia ilmiöitä esiin, mitä se tarkoittaa ja kuin-
ka ihminen ottaa, yksilö ottaa sen vastaan. Meillä on kuitenkin onneksi poliittinen järjes-
telmä, joka ottaa nämä ilmiöt sillä tavalla vastaan, että meidän ei nyt tarvitse suoranaisesti
pahoittaa mieltämme siitä, että nostamme vaikeita yhteiskunnallisia ilmiöitä esiin vaan me
voimme tehdä täällä toimia ja tarttua näihin asioihin. Se on tämän salin pääkeskustelu. 

Edustaja Meri avasi oman puheenvuoronsa sillä, että hänelläkin on oikeus mielipitei-
siin: hän on puhunut näistä asioista, mistä hän on täälläkin nyt puhunut, vaalikentillä ja ai-
kaisemmallakin ajalla, pidempään, ja hänellä on oikeus mielipiteisiinsä. Edustaja Meri,
teillä on ehdottomasti oikeus mielipiteisiinne. 

Minullakin on mielipiteitä, mutta ehkä kuitenkin meille kaikille kansanedustajille on
viisasta se, että yrittäisi kuunnella, mitä muut yrittävät sanoa. Siellä saattaa olla myöskin
viisaita ajatuksia, perusteltuja, pohdittuja näkökulmia, ja niistä saattaa hyötyä, jopa omia
mielipiteitään voi muuttaa. Se on kai tämän keskustelun idea, kun me tätä debattia täällä
olemme käyneet, että vaikka ne ovat mielipiteitä, mitä edustamme, me yritämme käydä
tätä keskustelua sillä tavalla, että kuuntelisimme herkästi, mitä toinen sanoo ja onko siinä
kuitenkin jotakin hyödyllistä.

Te sanoitte kolme konkreettista tointa, kun peräänkuulutin, että sanokaa konkreettisia
toimia älkääkä sanoko vain, että muiden maiden täytyisi tehdä sitä tai tätä ja sitten niin ja
niin edelleen. Teillä oli kolme konkreettista toimea. 

Ensimmäinen konkreettinen toimi oli se, että tullipolitiikkaa, kansainvälistä kauppapo-
litiikkaa voitaisiin käyttää hyväksi ympäristönsuojelun nimissä toimina, joilla parannetaan
ympäristön tilaa, ja jos selkeästi tuotetaan olosuhteissa, joissa ympäristöä vaurioitetaan,
niin voitaisiin käyttää protektionistisia toimia eli nimenomaan pyrkiä sanktioimaan tulli-
politiikalla. Tämä ehdotus, jos te olette sen tehnyt, [Leena Meri: Olen tehnyt!] on mitä kan-
natettavin ja järkevin. Tätähän harrastetaan, myöskin WTO:n puitteissa paljon käydään
keskustelua juuri siitä, että esimerkiksi työelämän miniminormien — viittasitte lapsityö-
voiman käyttöön — pitäisi olla osa kauppapolitiikkaa. Eli kauppa ja kehitys kytketään toi-
nen toisiinsa siitä näkökulmasta, että sellaisissa tuotannollisissa olosuhteissa, jotka joko ei-
36



Pöytäkirjan asiakohta PTK 30/2019 vp
vät vastaa ihmisoikeussopimuksia tai ovat ympäristöllisiä ongelmia, meillä on oikeus pyr-
kiä estämään kaupankäyntiä. Kannatan tätä ja kannatan tässä asiassa, jos tämä on teidän
linjanne, myöskin teidän näkemystänne, ja se on ihan hyvä, konkreettinen toimi.

Sen sijaan jäin vähän miettimään kysymystä Afrikan räjähdysmäisestä väestönkasvusta
— mikä on räjähdysmäinen. Te olette varmaan väestöteorioihin tutustunut. Malthusista al-
kaen niitä tietysti on ollut meillä käytössämme. Kyllähän me näemme, että väestönkasvu
kytkeytyy primäärisesti yleiseen yhteiskunnalliseen kehitykseen, ja kaikkein tärkein yksit-
täinen tekijä, joka ylläpitää korkeaa väestönkasvua ja korkeaa hedelmällisyyttä, on korkea
lapsikuolleisuus. Sen vuoksi kaikki ne toimet, jotka luovat kehitykselle tilaa puuttua ihmis-
ten perustarpeisiin — ravitsemukseen, luonnollisesti terveydenhuoltoon, rokotusohjel-
miin — ovat mitä loistavimpia konsteja vaikuttaa tähän räjähdysmäiseen väestönkasvuun. 

Kun te tutustutte väestöhistoriaan, niin ihmiskunnan kehityshistoria kertoo automaatti-
sesti sen, että mitä pidemmälle kehittynyt maa, mitä korkeampi hyvinvointi, ennen kaik-
kea lasten hyvinvointi, varmuus siitä, että lapset elävät pidempään, sitä enemmän se vai-
kuttaa välittömästi väestönkasvuun. Silloin ne toimet, jotka tähän tehtävään liittyvät, ovat
tärkeimpiä. Tästä näkökulmasta kannattaa katsoa myöskin Afrikkaa ja Afrikan räjähdys-
mäistä väestönkasvua eikä hakea siihen muuta. Nyt tarvitaan järkevää suunnittelua, mutta
järkevä suunnittelu ei ole vain väestönkasvun rajoittamisessa vaan niissä toimissa, joilla
yleistä hyvinvointia parannetaan. 

Sen sijaan tällä kolmannella keinolla, jonka te esititte — että EU:n sisällä pistetään sel-
laiset maat rajoittamaan hiilivoimaloitaan ja hiileen perustuvaa energiantuotantoaan, jois-
sa se on matalammalla tasolla, mutta Romaniassa ja Puolassa, jossain muussa maassa, mis-
sä se on korkealla tasolla, ei puututa — te kiepautitte siihen samaan tematiikkaan, jossa te
olitte tänään jo aikaisemmin: syyllistetään muita, tehkää te muut, emme me. Se, että me
edellytämme itseltämme — nimenomaan itseltämme — toimia tässä suhteessa, antaa meil-
le myöskin puheenvuoron ja puheoikeuden suhteessa Romaniaan, Puolaan ja muihin mai-
hin. Siinä mielessä: Älkää syyllistäkö muita. [Leena Meri: En mä syyllistä mitään!] Katso-
taan ensin peiliin ja autetaan sitten muitakin toimimaan tähän suuntaan. [Leena Meri pyy-
tää vastauspuheenvuoroa]

Toinen varapuhemies Juho Eerola: Saman, mitä sanoin äsken edustaja Kiljuselle, sanon
nyt edustaja Merelle: kuunnellaan edustaja Elon ja Hopsun puheenvuorot, ehkä sieltä tulee
lisää vastattavaa. 

19.29 Tiina Elo vihr: Arvoisa puheenjohtaja! Edustaja Vallin nosti tässä esiin nuoret ja
kasvisruokailun riskit. Tähän asiaan haluan vastata:

Totean alkuun, että ilmastoahdistus nuorten osalta ja syömishäiriöt ovat toki vakavia
asioita ja meidän vanhempien vastuu on jakaa oikeaa tietoa ja ennen kaikkea tarjota niitä
ratkaisuja, miten me rakennamme kestävää tulevaisuutta. Kasvisruokailu on tutkitusti ter-
veellinen ja turvallinen vaihtoehto lapsille ja nuorille, niin kuin aikuisillekin, kun sen koos-
taa huolellisesti. Vegaanit tarvitsevat purkista B12-vitamiinia, mutta sen varmasti jokai-
nen vegaaniksi ryhtyvä myöskin tietää. Edustaja Vallinkin on varmaan huomannut, että ta-
vallisten kauppojen hyllyille on alkanut ilmestyä melko suuressakin määrin erilaisia kas-
visproteiinipitoisia vaihtoehtoja ja myös monia kotimaisia vaihtoehtoja, Härkistä ja Nyh-
tökauraa, erilaisia kaurapohjaisia jugurttivalmisteita ja muita, eli vaihtoehtoja on kuiten-
37



Pöytäkirjan asiakohta PTK 30/2019 vp
kin ihan tavallisessa kaupassa jo tarjolla heille, jotka haluavat kasvisruokavaliota
noudattaa.

Itse koen, että tässä ruokakeskustelussa on turhaa vastakkainasettelua. Välillä tuntuu,
että se voi olla ehkä tarkoituksellistakin, mutta minun mielestäni meidän pitää vastuullisi-
na ihmisinä käydä sitä rakentavasti ja tuoda nimenomaan sitä oikeata tietoa. Lihansyönti
on kasvanut länsimaissa merkittävästi. Jokainen suomalainen syö noin 80 kiloa lihaa vuo-
dessa, eli ei tässä keskustelussa ole kyse siitä, että kaikkien pitäisi ryhtyä vegaaneiksi, vaan
siitä, että lihankulutusta on varaa Suomessa vähentää. Joukkoruokailun kautta se onnistuu
sillä tavalla, että ateriat on koostettu ravitsemussuositusten mukaisesti, niin kuin kouluissa
on lähdetty siihen, että siellä päivä tai kaksikin viikossa voi olla kasvisruokapäiviä kaikil-
le, jolloin taataan nimenomaan, että se ruoka siellä koulussa on todellakin sitten täysin ra-
vitsemussuositusten mukaista, ja tähänhän meidän hallitusohjelmammekin ohjaa. Sama
tietysti pätee myös työpaikkaruokailuihin ja muihin.

Jotenkin toivoisin, että tässä keskustelussa sitten Vallinkin voi viedä näille vanhemmil-
le, jotka huolensa ilmaisevat, sitä viestiä, että tavallaan meidän tehtävämme on tuoda niitä
ratkaisuja eikä ruokkia sitä huolta, mikä lapsilla ja nuorilla on.

19.32 Inka Hopsu vihr: Arvoisa puheenjohtaja! Täällä puhuttiin paniikista ja ahdistuk-
sesta. Ajattelen, että paniikki vie toimintakyvyn mutta kiire ja deadlinet ja tiedostaminen
saavat toimimaan. Tämä on se, mitä olen nähnyt, että nuoret nyt tällä hetkellä tekevät, kun
he ilmastolakkoilevat ja istuvat esimerkiksi tuolla Eduskuntatalon rappusissa. Ilmaston-
muutos etenee koko ajan arvioitua nopeammin, ja siksi myös näitä hillintätoimia tarvitaan
entistä nopeammin.

Edustaja Meri täällä nosti, että meidän hiilijalanjälkemme on korkea, ja juuri näin asia
on, ja siksi siihen pitää puuttua, ei syyllisiä etsien vaan kannustaen ja mahdollistaen, ja
meillä täällä eduskunnassa on siihen juurikin oikeat mahdollisuudet. Jos joku haluaa työ-
paikalla kasvisruokaa, edistetään sitä tai mahdollistetaan se. Jos haluaa ajaa sähköautolla,
mahdollistetaan latauspisteet. Ja jotta päästään riittävään vauhtiin näissä toimissa, tarvi-
taan myös regulaatiota, sääntelyä, täältä meiltä maatalouteen, energiantuotantoon, liiken-
teeseen. Näitä on tässä keskustelun aikana mainittu useita.

Väestönkasvu on todellinen haaste ilmastonmuutoksen näkökulmasta myös, ja siitä on
todettu, että äitien koulutustaso ja maan koulutustaso on yksi tehokkain keino syntyvyy-
den määrän laskussa. Tämäkin on semmoinen, jossa Suomella on erityisen hyvä osaami-
nen; koulutusvienti voi olla yksi keino, ja sitäkin meidän tulee jatkaa ja toteuttaa.

19.33 Veikko Vallin ps: Arvoisa puhemies! Lyhyet vastaukset. 
Ensin edustaja Kiljuselle: Perussuomalaiset eivät vihaa ketään. Me olemme vain realis-

teja tässä maahanmuuttopolitiikassa ja väestöpolitiikassa. Kun haluaa säilyttää yhteiskun-
tarauhan, ja nyt kun puhutaan myös tästä ilmastopolitiikasta, niin siinähän ei ole mitään
järkeä, että siirretään lämpimistä maista tänne kylmään valtavia ihmismääriä, sehän on il-
mastollekin huono. Se ehkä on se toissijainen peruste. Ensisijainen peruste on tämä maan
sisäinen turvallisuus, mitä me vaalimme, henkeen ja vereen. 

Sitten tämä kasvisruokavalion puolustuspuhe, minkä äsken kuulin: Täytyy muistaa, että
kaikille ihmisille ei sovi sama ruokavalio. Olen tämän urheilussa nähnyt. Minä olin pit-
kään urheiluvalmentaja ja urheilussa mukana, urheiluravitsemusalalla, siis myin sekä he-
raproteiineja että soijaproteiineja ja kaikenlaisia proteiineja, satoja tonneja urheilijoille, ja
38



Pöytäkirjan asiakohta PTK 30/2019 vp
sieltä sain sitten palautetta, mikä toimii ja mikä ei. Saattaa olla, että jopa saman perheen si-
sällä täytyy olla hyvin erilainen ruokavalio. Se urheilijan suorituskyky, vaikka on sama
geeniperimä, ei toimikaan samalla tavalla esimerkiksi tytöllä ja pojalla. Sen takia, jos ru-
vetaan junttamaan kaikille samanlaista ruokavaliota vaikka kouluissa, niin se saattaa olla
toisella toimiva ja toisella vaikka sairautta aiheuttava. 

19.35 Joakim Strand r: Talman, arvoisa puhemies! Muutama ihan lyhyt kommentti tä-
hän ruokakeskusteluun: Itseäni harmittaa, että puhutaan vaikka kalasta tai lihasta tai kas-
viksista mutta aika vähän puhutaan siitä matkasta, minkä se ruoka on tehnyt, mikä se koko
logistiikkaketju siinä taustalla on. [Kimmo Kiljunen: Hyvä pointti!] Kotimainen ruoka on
kuitenkin aina enemmän tai vähemmän ilmastoteko. Kun seuraa näitä tiettyjä koulujakin,
joissa nyt sitten ollaan vaikka lihalakossa — minulle ihan fine — niin samalla tuodaan kai-
kenlaista tavaraa sitten ihan toiselta puolen maapalloa. Jokainen voi tutkia, missä vaikka
norjalainenkin lohi pakataan ja mitä reissua se tekee ennen kuin se Norjaankin joskus pää-
tyy kauppoihin. 

Nuorista vielä tämän verran: Minä olen itse iloinen, kun olen heitä seurannut tuolla,
vaikka meidän seudulla, energiakoulutus- ja ympäristökoulutusstrategian puitteissa, niin
näkee kyllä valtavia mahdollisuuksia myös, ennen kaikkea teknologian kautta. Heitä kiin-
nostaa jo ihan alakoulussa uudella tavalla luonnontieteet, kiitos tämän ilmastonmuutoksen
torjunnan ja siihen liittyvien asioiden. Toivon, että me saisimme Suomesta semmoisen
maan, ja ylipäätään Pohjoismaista, jossa meidän nuoret tulevat olemaan ylivoimaisesti fik-
suimmat ympäristöteknologian tutkijat maailmassa ja luovat siitä bisnestä, kansainvälistä
bisnestä, ja lisäävät vientiuria tähän maahamme.

19.37 Kimmo Kiljunen sd: Arvoisa puhemies! Jäin pohtimaan edustaja Vallinin sanoja.
Jos minun puheenvuorostani jäi semmoinen käsitys, että minä olisin syyttämässä perussuo-
malaisia ihmisvihasta, niin sellaista minä en ole sanonut missään vaiheessa. Sen sijaan
minä viittasin siihen ilmiöön, mihin te viittasitte omassa puheenvuorossanne puhuessanne
johonkin ilmiöön liittyvästä voimakkaasta paasauksesta. Kyllä minä uskaltaisin sanoa sen
ihan julkisestikin, että tämmöinen näinkin voimakas maahanmuuttovastainen paasaus, jota
Euroopassa on harjoitettu ja myöskin Suomessa on harjoitettu, ja osittain myöskin perus-
suomalaiset ovat siihen syyllistyneet, on luonut aivan varmasti sellaista ahdistusta, jonka
lopputuloksena on joillakin ihmisillä ihmisvihaa. Se on johtanut tähän ilmiöön. Uskallan
sen sanoa, ja se on aidosti varmasti fakta.

Viittasitte, edustaja Vallin, siihen, että ei ole järkevää siirtää ihmismassoja tuolta eteläi-
seltä pallonpuoliskolta tänne pohjoiseen, tänne kylmään Pohjolaan. Kyllä varmaan tulee
käymään niin, jos ilmastonmuutoksen annetaan mennä tätä tahtia, mistä me puhuimme,
että he siirtyvät tänne Suomeen lämpimille, viehättäville, subtrooppisille alueille pois siel-
tä täysin kuivuneesta Afrikasta. Tämähän se lopputulos tässä ilmastonmuutoksessa on, jos
se on tulos.

Mutta eihän tässä kysymys ole ihmisten siirtämisestä, eikä tässä ole kysymys järjestä.
Kysymys on siitä, että ihmiset siirtyvät liian monissa tilanteissa sellaisista olosuhteista,
joissa elinehtoja ei ole olemassa tai joissa on sellainen tila, jossa yksinkertaisesti ei kyetä
elämään sodan tai ihmisoikeusloukkauksien vuoksi. Ihmiset siirtyvät pois sieltä sellaisiin
paikkoihin, joissa he mahdollisesti saavat suojaa, tai sitten he tulevat hakemaan elinehtoja
itselleen ympäristössä, missä tulevat toimeen. Kautta historian meillä on ollut kansainvael-
39



Pöytäkirjan asiakohta PTK 30/2019 vp
luksia. Ihmiset ovat siirtyneet niiltä alueilta, jotka ovat elinkelvottomia tai hankalasti elet-
tävissä, sellaisiin olosuhteisiin, joissa he pystyvät toimimaan ja elämään. Tämä on aivan
luonnollinen ilmiö, eikä tässä ole edes järjestä kysymys vaan ihan siitä, miten ihmisluonto
toimii. Annetaan sille tilaa ja tunnistetaan, että tässä mielessä tämmöinen kansallisvaltio-
keskeinen maailmanjärjestys on luonut rajoja, ja yhtäkkiä rajan ylittäminen onkin rikos.
Tämä on tietysti outo tilanne.

19.39 Veikko Vallin ps: Arvoisa puhemies! Olemme edustaja Kiljusen kanssa aikaisem-
minkin puhuneet tästä, että maailmanhistorian aikana ihmiset ovat siirtyneet ja näin. Näin-
hän se on, mutta me elämme sellaista maailmanaikaa, että sitä ei voi verrata aikaisempiin
ihmisten siirtymisiin. [Kimmo Kiljunen: Miksei?] — Kysyitte, että miksi ei. Jos ajatellaan,
että vuonna 1962, kun minä synnyin, tällä planeetalla oli noin kaksi ja puoli miljardia ih-
mistä ja nyt on seitsemän ja puoli miljardia, niin tämä tilanne on muuttunut siitä, mitä se on
ollut aikaisemmin. Niin, eli Suomi ei voi ottaa vastaan kaikkea sitä ylipursuavaa väestöä
esimerkiksi Afrikasta, emme voi, eikä Eurooppa voi ottaa sitä vastaan. [Kimmo Kiljusen
välihuuto] — Siis Suomi voi teidän mielestänne ottaa vastaan? [Kimmo Kiljunen: Kyllä!]
No tässä se tulee se sosiaalidemokraattien ja perussuomalaisten ero. Perussuomalaiset ajat-
televat, että me emme voi ottaa kymmeniä miljoonia ihmisiä, puhutaan jossain kohtaa sa-
doista miljoonista, ja sosiaalidemokraatit ajattelevat, että me voimme ottaa. Sen takiahan
täällä eduskunnassa ollaan ja tästä asiasta keskustellaan, ja välillä on vaalit ja siitä äänes-
tetään sitten. 

Toinen varapuhemies Juho Eerola:  Muistutan edustajia siitä, että nyt on käsittelyssä Il-
mastovuosikertomus 2019. Se on meillä aiheena, ja edellytän, että seuraava puheenvuoro,
edustaja Kiljunen, liittyy tähän aiheeseen.

19.41 Kimmo Kiljunen sd: Arvoisa puhemies! Ilmastonmuutos tulee aiheuttamaan väen
väkisin sen, että Suomeen tulee ihmisiä oikein massoittain, ja se johtuu yksinkertaisesti sii-
tä — en sano, että sosiaalidemokraatit haluavat tai eivät halua, että tänne voi siirtyä — että
täällä on tilaa. Täällä on fyysisesti tilaa, ja jos ilmastopakolaisuus tulee todella vakavaksi
ilmiöksi tässä maailmassa, niin näihin paikkoihin tullaan, jotka ovat harvaan asuttuja aluei-
ta ja vielä elinkelpoisia, paremmin vielä elinkelpoisia — jos ilmastonmuutos nostaa täällä
lämpötilan pahimmillaan kahdeksalla asteella. Kuulimme, kun ministeri kertoi, että saat-
taa maailman keskilämpötila nousta neljä astetta. Tämä on vakava ilmiö, ja tämä kannattaa
ottaa tästä kulmasta vastaan.

Keskustelu päättyi.

Asia lähetettiin ympäristövaliokuntaan, jolle liikenne- ja viestintävaliokunnan, maa- ja
metsätalousvaliokunnan sekä talousvaliokunnan on annettava lausunto.
40


	3
	17.00
	17.07
	17.12
	17.13
	17.14
	17.15
	17.16
	17.17
	17.18
	17.19
	17.20
	17.21
	17.22
	17.23
	17.24
	17.26
	17.27
	17.28
	17.29
	17.30
	17.31
	17.33
	17.33
	17.34
	17.36
	17.36
	17.38
	17.39
	17.40
	17.41
	17.42
	17.47
	17.53
	17.59
	18.02
	18.03
	18.05
	18.09
	18.15
	18.19
	18.24
	18.25
	18.26
	18.30
	18.33
	18.38
	18.45
	18.51
	18.52
	18.54
	19.03
	19.09
	19.16
	19.20
	19.23
	19.29
	19.32
	19.33
	19.35
	19.37
	19.39
	19.41


