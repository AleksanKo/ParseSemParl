















































DEMD347.tmpSave.xml


Pöytäkirjan asiakohta PTK 38/2016 vp
Pöytäkirjan asiakohta 

PTK 38/2016 vp

Täysistunto

Torstai 14.4.2016 klo 15.59—18.39

2.2. Suullinen kysymys työllisyyttä edistävistä toimista (Antero Vartia vihr)
Suullinen kysymys SKT 41/2016 vp

Suullinen kyselytunti

Puhemies Maria Lohela: Seuraava kysymys. Edustaja Vartia.

Keskustelu

16.24 Antero Vartia vihr: Arvoisa rouva puhemies! Kelan johtama perustulokokeilusel-
vitysryhmä luovutti pari viikkoa sitten esiselvityksen siitä, miten perustulokokeilu voitai-
siin Suomessa toteuttaa. Selvitys luo hyvän pohjan onnistuneelle kokeilulle, jolla voitai-
siin aidosti nähdä, miten perustulo vaikuttaa ihmisten elämään, työllisyyteen ja yrittäjyy-
teen. Nyt on poliittisen päätöksenteon vuoro, jotta selvitysryhmä voi valmistella tarkan ko-
keilumallin. Kysynkin ministeri Mäntylältä: mitä hallitus aikoo päättää perustulokokeilus-
ta, ja tullaanko kokeiluun käyttämään muista sosiaalietuuksista säästyviä rahoja, jotta ko-
keiluun saadaan mukaan riittävästi ihmisiä?

16.25 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Kysymys on mitä tärkein. Hallitus on nyt ensi viikolla kokoontumassa ensimmäi-
sen kerran tämän asian äärelle keskustelemaan näistä tulevista jatkolinjauksista. Muun
muassa eilen keskustelin puheenjohtaja Niinistön kanssa tästä asiasta, ja sain erinomaisen
hyviä ajatuksia myöskin opposition suunnasta ja vihreiden suunnasta siitä, minkälaisia
asioita te pidätte tärkeinä. Itse pidän erittäin tärkeänä sitä, että tätä vuoropuhelua käydään
kaikkien puolueiden kesken, ja pidän tärkeänä sitä, että löydämme semmoisia toimintata-
poja, joilla on ihan aito tavoite. Yhtenä osana tätä on muun muassa tämä, että selvitämme
nyt sitten ilman muuta, onko mahdollista hyödyntää näitä sosiaaliturvaetuuksia, koska sil-
loin se laajentaisi tätä kokeilua huomattavasti suuremmalle joukolle, jolloin voidaan myös-
kin olettaa, että nämä (Puhemies: No niin, ja aika on täynnä!) saatavat tutkimustulokset
ovat laajemmat.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.26 Antero Vartia vihr (vastauspuheenvuoro): Arvoisa rouva puhemies! Hallitus jul-
kaisi tiistaina työllisyys- ja yrittäjyyspakettinsa. Paketissa on paljon hyvää, mutta mukana
on myös työttömyysturvan ehtojen tiukentaminen ja vastikkeellisuuden lisääminen. Tämä
on juuri päinvastainen suunta kuin perustulolla, joka vapauttaa ihmisiä, vähentää byrokra-
 Tarkistettu
4.0



Pöytäkirjan asiakohta PTK 38/2016 vp
tiaa ja tekee työnteosta aina kannattavaa. Miten hallitus aikoo sovittaa yhteen nämä risti-
riitaiset päätökset, ja aikooko hallitus lisätä työllisyyttä pakon vai kannustavuuden kautta?

16.26 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Kyllä tässä on ihan rehellisesti sanottava, että sekä—että. On sitä keppiä ja on
porkkanaa. Minä en luiki mihinkään puun taakse piiloon selittelemään mitään asioita, vaan
puhun suoraan. (Välihuuto) Meillä on tulossa maanantaina tiedotustilaisuus, jossa me ker-
romme, minkälaisia velvoittavuuksia on tulossa. Mutta tässä keskustelussa on kyllä kum-
mallinen sävy. Minä ymmärrän sen, että näihin tiukennuksiin suhtaudutaan tosi kriittisesti
jo ennen kuin niitä on edes esitetty. Mutta toisaalta, sitten kun esitetään jotakin positiivista,
niin kyllä on nihkeää saada minkäännäköistä positiivista palautetta siitä. Se niin kuin unoh-
detaan jatkuvasti. Eli edustaja Vartialle sanon, että sekä—että. Me joudumme tekemään
myös niitä ikäviä päätöksiä, ja se tullaan perustelemaan maanantaina, miksi näin tehdään.

16.27 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Sen verran jatkaisin tähän ministeri Lindströmin puheenvuoroon, että tämän pe-
rustulokokeilun tarkoitus on nimenomaan löytää nyt sieltä meidän järjestelmämme sisältä
niitä elementtejä, jotka aiheuttavat näitä kannustinloukkuja, ja pohtia niitä eri vaihtoehto-
ja, joilla me saamme nimenomaan sen työn vastaanottamisen aina kannustavaksi. Se ei ole
mikään yksinkertainen tehtävä. Ja tämän takia sen tutkimusasetelman täytyy olla erittäin
tarkkaan pohdittu, koska meillä on sisäänrakennettuna järjestelmiin hyvin haastavia ele-
menttejä — liittyen muun muassa asumistukeen ja moneen muuhun tällaiseen tulonsiir-
toon — jotka täytyy nyt huomioida ilman muuta tässä kokonaisuudessa.

Mutta lähtökohta perustulokokeilulle on nimenomaisesti se, että me pystymme löytä-
mään sieltä järjestelmän sisältä ne ongelmakohdat, jotka aiheuttavat sitä, että ihmiset ko-
kevat, että heillä esimerkiksi ei ole oikeutta tai mahdollisuutta oman elämänsä hallintaan
(Puhemies koputtaa) tai tehdä omaa elämäänsä koskevia valintoja, jotka liittyvät myös
työn vastaanottamiseen.

16.29 Johanna Karimäki vihr (vastauspuheenvuoro): Arvoisa rouva puhemies! Työlli-
syyttä edistävät toimet, kuten tämä perustulokokeilu ja monet hallituksen yrittäjyyspaketin
toimet, ovat erittäin kannatettavia. Me tarvitsemme lisää työpaikkoja. Kehotan hallitusta
tutustumaan myös Vantaan kaupungin malliin työllistää vammaisia ihmisiä. He ovat on-
nistuneet samaan sekä kaupungille että myös yrityksiin työpaikkoja, ihan oikeita työpaik-
koja, vammaisille ja osatyökykyisille.

Toisaalta hallitusohjelmassa on vammaisyrittäjyyteen liittyen hyviä kirjauksia, mutta
kuitenkaan ette tehneet vammaisyrittäjyyteen liittyen mitään päätöksiä yrittäjyyspaketin
yhteydessä. Kysyisin hallitukselta: mitä aiotte tehdä vammaisyrittäjyyden edistämiseksi? 

16.29 Oikeus- ja työministeri Jari Lindström (vastauspuheenvuoro):  Arvoisa rouva
puhemies! On tietysti valitettavaa, että aina, kun näitä ideoita tuodaan esille, voi olla, että
tulee sellainen kuva, että joku ryhmä olisi jäänyt jotenkin ulkopuolelle. Ei se tarkoituksel-
lista ole, vaan totta ihmeessä myös tällaisille osatyökykyisille... Hallitusohjelmassa on
vahva kirjaus osatyökykyisistä ja toisaalta sosiaaliturvan ja tämmöisen yhteensovittami-
sesta, niin että koetetaan helpottaa myös osatyökykyisten pääsemistä työelämään. Ja ni-
menomaan näitten kokeilujen kautta pyritään hakemaan uusia ideoita. 
2



Pöytäkirjan asiakohta PTK 38/2016 vp
Tämä Vantaan malli vammaisille on minulle ihan uusi. Tutustunpa siihen, koska siinä-
hän voi olla todellakin jotain potentiaalia. Kuten olen aikaisemminkin sanonut, kaikki hy-
vät ideat otetaan vastaan, ja kiitoksia tästä.

16.30 Ville Niinistö vihr (vastauspuheenvuoro): Arvoisa puhemies! Hallituksen yrittä-
jyysehdotuksissa, ennen kaikkea, oli hyviä asioita. Siellä on mahdollisuus tähän starttira-
han hyödyntämiseen ansiosidonnaisella ja sitten muitakin ehdotuksia: innovaatioseteliä ja
sitä, että ensimmäinen ulkopuolinen työntekijä olisi helpompi palkata.

Mutta jos lähdetään tästä laajemmasta näkökulmasta, niin nämäkin ovat tämmöisiä täs-
mäpaikkoja, joissa tietyissä tilanteissa helpotetaan yrittäjyyttä, ja sitten ne keinot siellä
työntekijöiden puolella teillä olivat enemmän sitä raippaa. Nyt olisi tärkeämpää just miet-
tiä sitä, onko tämä hallitus vähän niin kuin skitsofreeninen siinä, että työntekijöiltä rajoite-
taan ja heiltä viedään etuuksia ja heitä raipoilla ohjataan kohti työntekoa, ja sitten yrittäjil-
le tehdään tämmöisiä paikkoja yksityiskohtiin, jotka ovat hyviä mutta eivät muuta sitä ko-
konaisasetelmaa. Ja kun perustulossa lähtökohta on se, että kaikille tehdään taloudellisesti
kannattavaksi olla yrittäjiä ja tehdä omia elämänvalintoja, jolloin niiden väliinputoajien —
freelancereiden, pätkätyöläisten ja itsensä työllistäjien, jotka ovat nykyään siinä välimaas-
tossa — tilanne helpottuisi, niin oletteko te skitsofreenisia vai ette? (Naurua)

16.31 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Minä olen tietysti jäävi arvioimaan — voi olla, että välillä tulee skitsofreeninen
olo, kun tätä työtä tekee, mutta en kyllä allekirjoita sitä, että hallitus jotenkin tieten ja tah-
toen hyökkäisi jonkin ryhmän kimppuun. Se ideahan tässä on tietenkin se, että ensiksi pi-
tää saada yrittäjyyttä, pitää saada niitä yrityksiä, jotka voivat työllistää. Eivätkä nämä ole
toisiaan jotenkin poissulkevia eikä näitä pidä laittaa vastakkain.

Tätä yhteyttä käytän nyt hyväkseni: kun tämä ideoitu niin sanottu työnäytekokeilu on
saanut aivan ihmeellisiä kuvioita tuolla julkisuudessa, niin haluaisin pikkuisen sitä valais-
ta. Tämä ideahan on siis idea kokeilusta, jossa tämä työnäyte olisi täysin vapaaehtoinen.
Työtön voisi itse päättää, haluaako hän tarttua tähän tilaisuuteen vai ei, mennä työpaikalle
näyttämään, onko minusta tähän työhön vai ei. Potentiaalinen työnantaja voi katsoa, onko
tämä henkilö sopiva. Työttömyysturvalla tekisi tämän homman. Älkää nyt ampuko ideoita
alas ennen kuin niitä on edes julkistettu! (Välihuutoja)

16.32 Annika Lapintie vas (vastauspuheenvuoro): Arvoisa puhemies! Juuri tässä ideas-
sa, jota ministeri Lindström tuossa esitteli, kysehän on siitä, kuten olette esitelleet, että il-
man palkkaa, ilman lomaa, ilman työterveyshuoltoa ja ilman eläkkeen kertymistä työtön
joutuisi töihin, tai pääsisi töihin, kuten haluatte sen ilmaista. Mutta on ihan pakko todeta,
(Hälinää) että olisi kiinnostavaa tietää, mistä tehtaasta näitä hallituksen aivopieruja oikein
tulee. Tämän kysyn sen vuoksi, ministeri Lindström, (Puhemies koputtaa) että meillä on jo
koeajat, työharjoittelut ja työkokeilut, silppu- ja pätkätyöt, nollatuntisopimukset ja vasten-
tahtoiset osa-aikatyöt. Onko hallituksen tarkoituksena luoda uusi ilmaistyöntekijöiden
luokka?

16.33 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Hyvä, että nimenomaan edustaja Lapintie, joka minusta käytti melko alatyylis-
tä ilmaisua, jota en toista tässä, otti tämän kysymyksen esille. Te puhuitte, että joutuisi,
3



Pöytäkirjan asiakohta PTK 38/2016 vp
pääsisi, te annatte ikään kuin sellaisen kuvan, että me olemme luomassa järjestelmää, jossa
pakotetaan johonkin, kun juuri sanoin, että tämä on vapaaehtoisuuteen pohjautuva. (Ben
Zyskowicz: Se pitää kieltää työttömiltä!) Toisekseen, tämä on kokeilu, jonka perusteella
sitten katsotaan, toimiiko se vai eikö se toimi. Jollei se toimi, se lopetetaan. (Välihuutoja)
Tämä hallitus uskaltaa tehdä kokeiluja ja uskaltaa tehdä virheitä ja myöntää ne virheet.
Teille ei tunnu kelpaavan mikään, te ammutte ideat alas jo ennen kuin niitä on esitetty-
kään! (Hälinää)

16.34 Ben Zyskowicz kok (vastauspuheenvuoro): Arvoisa rouva puhemies! Television
Tenavat-sarjakuvassa oli Suuri kurpitsa, jota odotettiin tulevaksi ja joka ratkaisee kaikki
ongelmat. Tämä perustulo on tämän päivän Suuri kurpitsa. Se poistaa köyhyyden, se pois-
taa kannustinloukut, se poistaa byrokratian, se poistaa sosiaaliturvaviidakon eikä se maksa
mitään. Uskokoon, ken haluaa. Minä en oikein usko.

Mutta kannatan tätä hallituksen perustulokokeilua, koska se varmasti tuo esiin myös nii-
tä haasteita, joita tällaiseen järjestelmään aivan varmasti liittyy. Kysymys kuuluu, että kun
meillä on sellainen systeemi, että sosiaaliturvaa maksetaan kotiin, ja tämä on varsinkin sel-
laisille, jotka tulevat uusina työmarkkinoille, aika hankalaa — nuorille, maahanmuuttajille
ja niin edelleen — niin eikö olisi hyvä kokeilla myös sellaista, että työikäisille ja työkykyi-
sille ihmisille, varsinkin nuorille, ei maksettaisi sosiaaliturvaa kotiin, vaan aina edellytet-
täisiin ja tarjottaisiin jotain merkityksellistä tekemistä, joka on merkityksellistä näille ih-
misille itselleen ja koko yhteiskunnalle.

16.35 Oikeus- ja työministeri Jari Lindström (vastauspuheenvuoro):  Arvoisa rouva
puhemies! En tunnistanut kysymystä itselleni, mutta nousin siitä huolimatta ylös, kun pu-
hemies käski. (Naurua)

Eli kyllä edustaja Zyskowicz on siinä mielessä jäljillä, että kyllä me olemme menossa
semmoiseen suuntaan, jossa yhä enemmän myös velvoitetaan asioihin eikä ole niin, että
olisi joku automaatio. Kun me puhumme aina siitä, että mikä kannustaa ja mikä ei kannus-
ta, niin kyllähän pitää rohkeasti pystyä puuttumaan tämmöisiin asioihin, jotka kannustavat
valitsemaan sen, että en tee töitä — koska työtä tekemällä tämä maa nousee. Enkä syytä
taaskaan työttömiä, vaan syytän järjestelmää, ja sitä järjestelmää ollaan tässä muuttamas-
sa. Se vaatii ikäviäkin päätöksiä, ja siitä tulee vastalauseita ja -reaktioita, mutta tämä hal-
litus uskaltaa niitä päätöksiä tehdä.

16.36 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Ehkä tämä perustulokysymys nyt liittyy sitten enemmän sinne minun sektorilleni,
vaikka tässä ministeri Lindström erinomaisesti vastasi.

Kyllä: kyllä täytyy olla näin, että nimenomaan aktivoidaan ihmisiä tällaiseen erilaiseen
työn vastaanottamiseen ja kannustetaan siihen. Se, miten se tapahtuu, on sitten toinen ky-
symys, ja nimenomaan tällä perustulokokeilullahan nyt pyritään siihen, että me löydämme
ne kipukohdat siitä, kuinka me saamme ihmiset aktivoitumaan ja myöskin ottamaan enem-
män vastuuta siitä omasta elämästään ja omasta elämänhallinnastaan. Eli järjestelmä ra-
kennetaan semmoiseksi, että se passiivinen kotona olo ei ole käytännössä se tavoiteltava ti-
la, vaan se tavoiteltava tila on se, että on jonkinnäköinen perusturva, joka myöskin omalta
osaltaan kannustaa siihen, että uskalletaan lähteä erityyppisiin työsuhteisiin ja pätkätöihin
pelkäämättä sitä, (Puhemies koputtaa) että toimeentulo katkeaa syystä tai toisesta.
4



Pöytäkirjan asiakohta PTK 38/2016 vp
16.37 Carl Haglund r (vastauspuheenvuoro): Arvoisa rouva puhemies, fru talman! Nämä
hallituksen tällä viikolla esittelemät eri toimet ovat monelta osin kannatettavia. On kuiten-
kin selvää, että nämä eivät yksinomaan tule nostamaan Suomen työllisyyttä semmoiselle
tasolle, mitä ollaan toivottu, ja jos taas katsotaan niitä hallituksen viime viikolla esittele-
miä tavoitteita työllisyyden osalta, niin on selvää, että tämä edellyttää lisätoimia.

Olisin kysynyt pääministeriltä, mitä lisätoimia tulee ja milloin tässä on odotettavissa li-
sää konkretiaa, jotta näihin teidän työllisyystavoitteisiinne päästään. Olisin kysynyt myös
ministeri Lindströmiltä, että kun totesitte tässä hyvin, että hallitus suhtautuu avoimesti eri
esityksiin, niin miten hallitus nyt suhtautuu esimerkiksi RKP:n malliin siitä, miten meidän
työnvälitystämme voitaisiin uudistaa.

16.38 Pääministeri Juha Sipilä (vastauspuheenvuoro): Arvoisa puhemies! Tässä keskus-
telussa aina tuntuu, että yhdellä ratkaisulla pitäisi ratkaista koko 110 000 uuden työpaikan
problematiikka. Näin ei ole. Se tärkein tekijä siellä taustalla — mikä on jo tapahtunut — on
se, että me palaamme talouskasvun tielle. Viime vuoden lopulla käänne tapahtui. Tämä
kasvu ei riitä vielä siihen, että pääsemme 72 prosentin työllisyysasteen tavoitteeseen. Yh-
teiskuntasopimus toteutuessaan täyttää merkittävän osan eli noin kolmasosan tästä jäljellä
olevasta tavoitteesta. Nyt esitettävät toimet, tämä koko kokonaisuus, tuovat osan siihen, ja
me tarvitsemme lisää toimia. Esimerkiksi ensi vuoden alusta tulee muutoksia kotitalousvä-
hennykseen, tulee yrittäjävähennys muille kuin osakeyhtiöille, ja erityisesti pienille yrityk-
sille on tärkeää, että tämä maksuperustainen alv-tilitys tulee voimaan. Meille tulee (Puhe-
mies koputtaa) yksinyrittäjän tukipaketti, meillä on itsensä työllistäjille (Puhemies: Ja sit-
ten on aika täynnä!) lisätoimia, ja... [Puhemies keskeytti puheenvuoron puheajan ylityttyä.]

16.39 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Eipä tuohon pääministerin vastaukseen juuri paljon ole täydennettävää. (Väli-
huutoja vasemmalta) — Eli siis jo käynnissä ovat nämä kiky-kärkihankkeen toimenpiteet,
verotus, kasvurahoitus, Team Finland, norminpurku, kilpailukykysopimus, paikallinen so-
piminen, yrittäjyyspaketti, yksinyrittäjän tukipaketti, innovaatioseteli, innovaatiopankki.
Kaikki nämä yhdessä ovat siihen kasvuun, siihen 72 prosentin työllisyystavoitteeseen. Nii-
den pitää toteutua, silloin me pääsemme siihen. Erittäin vaativa tavoite, mutta me uskom-
me siihen tavoitteeseen, vaikka kaikki muut eivät uskoisikaan.

16.40 Lauri Ihalainen sd (vastauspuheenvuoro): Arvoisa puhemies! Täällä on perään-
kuulutettu kasvu- ja työllisyyspaketin merkittävyyttä, ja hallitus kaipaa myös arvostusta.
Täytyy sanoa, että siinä paketissa on paljon myönteisiä asioita, muun muassa yritysrahoi-
tuksen ja työllistämiskynnyksien kehittämisen suhteen, ja tunnistamme tässä monia sosia-
lidemokraattisia esityksiä. Mutta kannan erityistä huolta nyt yhdestä asiasta, ja se on se,
että meillä on 122 000 yli vuoden työttömänä ollutta pitkäaikaistyötöntä — 20 000 enempi
kuin viime vuonna. Tämä hallituksen tavoite, 72 prosentin työllisyysaste, 110 000 uutta
työpaikkaa, ei tule toteutumaan, ellemme me saa jotain tolkkua ja käännettä tämän pitkä-
aikaistyöttömyyden kasvun pysäyttämiseksi ja laskuun saamiseksi. Työttömyyden kesto
on keskimäärin jo 52 viikkoa, ja jos ihminen on 55 plus, niin yli 90 viikkoa — ajatelkaa.
Sen vuoksi olemme esittäneet, että nyt pitäisi rakentaa semmoinen jämäkkä pitkäaikais-
työttömyyden katkaisuohjelma, (Puhemies koputtaa) jonka rahoitus katsottaisiin budjetti-
riihessä. (Puhemies: Ja nyt on aika yli!) Ollaanko tähän valmiita?
5



Pöytäkirjan asiakohta PTK 38/2016 vp
16.41 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Ensinnäkin edustaja Ihalaiselle kiitoksia kiitoksista ja rakentavasta lähestymi-
sestä tähän valtavaan ongelmaan. Pitkäaikaistyöttömyys on nimenomaan se ongelma, mi-
hin meidän pitää puuttua, ja näillä toimenpiteillä, mitä me nyt teemme, pyritään kyllä vas-
taamaan myös tähän haasteeseen. Pitkäaikaistyöttömyyden yksi iso ongelma on tietenkin
se, että nämä ihmiset eivät välttämättä enää kaikki ole siinä kunnossa, että he olisivat val-
miita sinne avoimille markkinoille työllistymään, eli tähän pitää panostaa. Me olemme nyt
koettaneet miettiä niitä keinoja, millä ne ihmiset pääsisivät siitä oravanpyörästä, etteivät he
pyörisi siellä toimenpiteissä, että he pääsisivät seuraavalle portaalle. Tämä on se visio, mitä
me tavoittelemme. Tämä on aivan totta, 52 viikkoa, ja jos me saisimme lyhennettyä tämän
pitkäaikaistyöttömyyden 36 viikkoon, niin meillä ongelmat olisi aika lailla ratkaistu. Tämä
on täysin hallituksen tiedossa, ja kyllä me tiedämme sen, että kyllä rahaakin siihen tarvi-
taan. Se on sitten aina hallituksen sisällä käytävä keskustelu, koska ja milloin sitä rahaa
näihin panostetaan. Mutta edustaja Ihalainen kiinnitti aivan oikeaan asiaan huomiota.

16.42 Li Andersson vas (vastauspuheenvuoro): Arvoisa puhemies! Mielestäni on hyvä,
että tämä perustulokokeilu etenee, koska sillä halutaan puuttua ihan oikeaan ja aitoon,
isoon ongelmaan mitä tulee meidän sosiaaliturvajärjestelmäämme, nimittäin siihen, että ly-
hytaikaisia töitä ei kannata tehdä silloin, kun sosiaaliturvan varassa elää.

Mutta mikä on se ongelma, jota hallitus nyt yrittää ratkaista tällä työnäytteellä? Onko
hallituksen mielestä ongelma se, että työstä tulee maksaa palkkaa? Meillä on suomalaisilla
työmarkkinoilla jo hyvin paljon erilaisia joustoja. Meillä on paljon työntekijöitä, jotka ei-
vät tule toimeen palkallaan, ja työkokeilujen puitteissa teetetään jo tällä hetkellä ilmaistyö-
tä, niihin liittyy jo tällä hetkellä hyvin paljon epäkohtia. Ministeri Lindström, ettekö te näe
isona riskinä, että työnantajat sitten jatkossa ottavat ihmisiä tekemään näitä työnäytteitä
sen sijaan, että otetaan palkallisia työntekijöitä palkkalistoille?

16.43 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Vielä kerran rautalankaa. Tässä on kyseessä ei-työsuhteinen, vapaaehtoisuu-
teen perustuva, lyhytkestoinen työskentely työttömyysetuudella potentiaalisen työnanta-
jan tehtävissä. Tämä tukee näitten piilossa olevien työtilaisuuksien löytymistä ja antaa
työttömälle mahdollisuuden osoittaa osaamistaan, soveltuvuuttaan ja asennettaan. Työn-
haku työtä tekemällä helpottaa myös rekrytointiongelmia. Siitä huolesta, että tässä ollaan
luomassa joku ihmeellinen ilmaistyömarkkina: Minä sanoin jo äsken, että tämä malli on
vielä kesken. Se täytyy valmistella silleen, että nämä porsaanreiät, aivan oikein, on tunnis-
tettava. Tässä on riskejä, ne pitää pyrkiä minimoimaan. Ja koska tämä on kokeilu, niin jos
se ei toimi ja löydetään joitain epäkohtia, ne korjataan, tai sitten tämä malli ei tule voimaan.

Kysymyksen käsittely päättyi.
6


