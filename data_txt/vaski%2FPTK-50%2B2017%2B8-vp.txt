















































DEM9BDE.tmp.xml


Pöytäkirjan asiakohta PTK 50/2017 vp
Pöytäkirjan asiakohta 

PTK 50/2017 vp

Täysistunto

Tiistai 9.5.2017 klo 14.05—16.15

8. Hallituksen esitys  eduskunnalle  terveydenhuollon ammattihenkilöistä annetun lain 
6 a §:n muuttamisesta

Hallituksen esitys HE 46/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

14.39 Mats Löfström r: Värderade fru talman! Den här propositionen är kort men
innehåller likväl en väldigt viktig förändring för att tillgodose tillgången av läkare, i syn-
nerhet på Åland. Syftet med propositionen är att personer som avlagt grundexamen i med-
icin i en EU- eller EES-stat där yrkespraktik är en förutsättning för rätten att utöva läkaryr-
ket ska kunna göra yrkespraktiken i Finland. I och med att systemet för legitimering av lä-
kare genomgick en förändring år 2011 uppstod situationer där personer som påbörjat sin lä-
karutbildning i en annan EU- eller EES-stat föll mellan stolarna. 

Det finns därför två viktiga avsikter med det här förslaget, dels att göra det möjligt för
finländare som inlett sina studier i till exempel Polen att komma tillbaka till Finland så fort
möjligt efter att de har fullföljt sin utbildning, och på så vis säkerställa en snabb integration
av dem i det finländska service- och fortbildningssystemet. Enligt Folkpensionsanstaltens
statistik över studiestöd studerade 250 finländare under läsåret 2015—2016 medicin utom-
lands i sådana länder som kräver yrkespraktik. Det är viktigt att vi ser till att ta vara på den
här resursen, att vi inte lämnar de finländska studerande utomlands vind för våg, utan möj-
liggör för dem att återvända till Finland och arbeta här. 

Dels är den här ändringen oerhört viktig för att trygga Ålands förutsättningar att tillhand-
hålla tillräckliga hälso- och sjukvårdstjänster. Åland har ett stort behov av svenskspråkiga
läkare för att kunna förse ålänningarna med vård på sitt modersmål. Därför är det här för-
slaget av största vikt för att möjliggöra för vårdinstanser att erbjuda yrkespraktik åt läkare
som studerat i Sverige. Det är en win-win som dels säkrar tillgången av arbetskraft och dels
att sjukhusen kan tillhandhålla service på svenska. Nu gällande lagstiftning möjliggör re-
dan yrkespraktik i Finland för läkare som inlett studier i sådana EU- eller EES-stater som
kräver yrkespraktik efter examen, men med villkoret att studierna ska ha inletts före 2012.
Genom den ändring som nu föreslås slopas tidsbegränsningen att studierna ska ha inletts
före år 2012. Det kommer att bidra till att Finland kan trygga en säker tillgång av läkare
också i framtiden.

Arvoisa puhemies! Onko minun pakko tulla ylös nyt? 
 Tarkistettu
4.1



Pöytäkirjan asiakohta PTK 50/2017 vp
Puhemies Maria Lohela:  Kyllä, tämä on se sovittu sääntö. [Puhuja siirtyy puhujakorok-
keelle]

  Arvoisa puhemies! Haluan sanoa pari sanaa myös suomeksi. Haluan kiittää ensin mi-
nisteri Rehulaa ja hallitusta, että tämä lakimuutosesitys on nyt salissa. Tämä on aika pieni
ja tekninen asia mutta erittäin tärkeä ruotsinkieliselle Ahvenanmaalle, niin että Ahvenan-
maa saa riittävän määrän ruotsinkielisiä lääkäreitä Ahvenanmaan sairaalaan.

Jo monta vuotta me olemme saaneet monia lääkäreitä Ruotsista pitämään praktiikkaa
Ahvenanmaalla, mikä on win-win-tilanne, koska se tarkoittaa, että Ahvenanmaa saa riittä-
vän määrän lääkäreitä. Tämä lakimuutos tarkoittaa, että tämä hyvä järjestelmä voi jatkua.

Avslutningsvis, jag vet att social- och hälsovårdsutskottet har en stor arbetsmängd för till-
fället, men jag hoppas att man snabbt hinner behandla det här ärendet så att lagen och lag-
ändringen kan träda i kraft den 1 juni som regeringen planerat.

14.46 Arja Juvonen ps: Arvoisa rouva puhemies! Todellakin tämä lakiesitys on tullut no-
pealla ajalla tänne käsiteltäväksi, mutta asia on tärkeä. Tämän esityksen mukaan Sosiaali-
ja terveysalan lupa- ja valvontavirasto voisi myöntää hakemuksesta rajoitetun oikeuden
harjoittaa Suomessa lääkärin ammattia laillistettuna ammattihenkilönä henkilölle, joka on
suorittanut lääkärin perustutkinnon sellaisessa EU- tai Eta-valtiossa, missä lääkärin amma-
tinharjoittamisoikeuden edellytyksenä on tutkinnon jälkeisen ammatillisen harjoittelun
suorittaminen. Tämä vastaa juurikin esimerkiksi tähän Ahvenanmaan lääkäritilanteeseen.

Ulkomailla lääketiedettä opiskelevien suomalaisten tuleminen mahdollisimman aikai-
sessa vaiheessa suomalaisen palvelu- ja jatkokoulutusjärjestelmän piiriin turvaa heidän hy-
vän integroitumisensa tähän meidän järjestelmäämme. Esityksen mukaan Valviran työ-
määrän ei katsota lisääntyvän, mutta on hyvä pitää huoli siitä, että heillä on myös riittävät
resurssit. Valvira merkitsisi harjoittelua suorittavat lääkärit terveydenhuollon ammattire-
kisteri Terhikkiin, jonka julkisesta palvelusta myös kansalaiset voisivat niin halutessaan
todeta harjoittelua suorittavan lääkärin oikeudet ja aseman. Tärkeää tämän esityksen taus-
talla on kuitenkin myös tämän kielitaidon vaatiminen ja sen osoittaminen, eli työnantajan
velvollisuushan on tulevaisuudessa varmistua siitä, että harjoittelua suorittava lääkäri hal-
litsee myös kielen.

Suomalaisia lääkäriopiskelijoita on maailmalla tällä hetkellä vuoden 15—16 tilastojen
mukaan 761, ja maat, missä eniten suomalaisia opiskelee, ovat Ruotsi, Viro, Latvia, Ro-
mania, Venäjä. On hyvä asia, että he voivat opiskella ja voivat tulla sitten takaisin Suo-
meen, mutta kaiken kaikkiaan olisi myös äärettömän tärkeää, että meillä Suomessa olisi
lääkärinkoulutuspaikkoja enemmän, jotta yhä useampi suomalainen lääkäriksi haaveileva
voisi aloittaa opinnot myös täällä Suomessa. Elikkä näen, että olisi tulevaisuutta ajatellen
merkittävää, että lisättäisiin lääkärinopiskelupaikkoja Suomessa.

14.48 Wille Rydman kok: Arvoisa rouva puhemies! Käsiteltävänä olevan lakiesityksen
keskeisenä sisältönä on se, että myös 1.1.2012 jälkeen opintonsa aloittanut lääkärin perus-
tutkinnon EU- tai Eta-maassa suorittanut henkilö voisi saada Valviran luvan suorittaa har-
joittelunsa Suomessa. Vaikka lakiesityksessä puhutaan EU- ja Eta-maista, niin käytännös-
sä tarkoituksena on Ruotsissa opiskelleiden suomalaisten lääkäreiden houkutteleminen
Suomeen. Tämä pyrkimys on luonnollisestikin erittäin kannatettava ja hyvä.
2



Pöytäkirjan asiakohta PTK 50/2017 vp
Esityksessä on kuitenkin pieni mutta olennainen ongelma, jonka toivon valiokuntakäsit-
telyssä huomioitavan. Se nimittäin olisi helposti pienellä muutoksella korjattavissa. Esi-
tyksen mukaan nimittäin 1.1.2012 jälkeen opintonsa aloittaneiden tulisi hakea harjoittelun
jälkeinen laillistaminen opiskelumaansa valvontaviranomaiselta, Valvira ei tätä laillista-
mista voisi tehdä.

Lakiesityksessä todetaan, että Suomessa suoritettu ammatillinen harjoittelu tulisi hyväk-
syä opiskelumaassa ammattipätevyysdirektiivin 55 a artiklan mukaisesti. Ja Ahvenan-
maan tapauksessa näin tapahtuukin, koska Ahvenanmaalla on tästä erillinen sopimus Up-
psalan yliopistollisen sairaalan kanssa. Kuitenkaan näin ei tapahdu käytännössä juuri Ruot-
sin kohdalla muuten, nimittäin Ruotsin Socialstyrelsen pitää laillistamisen edellytyksenä,
että harjoittelun terveyskeskusosio, joka kestää 3—6 kuukautta, ja psykiatria, joka on noin
3 kuukauden jakso, tehdään Ruotsissa, vaikka harjoittelun olisikin tehnyt ulkomailla, ja
tästä seuraa ongelma.

Ongelma käy entistä vaikeammaksi sen vuoksi, että Ruotsissa on harjoittelupaikkoja
ylipäätäänkin vähemmän kuin valmistuvia lääkäreitä. Tästä seuraa, että harjoittelupaikko-
ja ei käytännössä saa, mikäli haluaisi suorittaa Ruotsissa vain nämä vaaditut terveyskes-
kusosion ja psykiatrian. Tämän myötä tämä lakiesitys ei tee olennaisesti houkuttelevam-
maksi Ruotsissa opiskelleille suomalaisille tulla suorittamaan harjoittelunsa Suomeen, el-
lei sitten tule juuri Ahvenanmaalle.

Ruotsissa opiskelevat suomalaiset myöskin tietävät tämän, ja tämän johdosta lakiesitys
ei ole tässä muodossaan ihan niin kannustava kuin sen toivoisi olevan. Tämä voitaisiin kui-
tenkin pienellä korjauksella tehdä paremmaksi siten, että valiokuntakäsittelyssä mahdollis-
tettaisiin se, että Valvira voisi toimia laillistavana viranomaisena myöskin muualla kuin
Ahvenanmaalla harjoittelunsa suorittaneelle Ruotsissa opiskelleelle, mikäli hänen tode-
taan omaavan samat riittävät kliiniset taidot kuin mitä laillistamiseen Suomessa tarvitaan ja
harjoittelu on asianmukaisesti suoritettu.

Tätä olisi syytä valiokuntavaiheessa vielä harkita, ja vaikka oletankin, että myös edus-
taja Löfström, jota suuresti arvostan ja joka puhui oikein viisaasti tästä esityksestä Ahve-
nanmaan osalta, ymmärsi, niin totean vielä tämän:

Propositionens strävan är förstås välkomnen och bra. Det finns bara ett litet, men väsent-
ligt problem i propositionen. Alltså: enligt propositionen ska de som har påbörjat sina stu-
dier efter den 1 januari 2012 ansöka om legitimering efter praktiken hos studielandets till-
synsmyndigheter, och Valvira kunde inte göra legitimering. Det enda undantaget skulle
vara just Åland som har sitt eget avtal med Uppsalas universitetssjukhus. I lagpropositio-
nen konstateras att yrkespraktik som avlagts i Finland ska godkännas i det land där utbild-
ningen har skett, i enlighet med artikel 55 a i yrkeskvalifikationsdirektivet, och detta hän-
der inte i fallet Sverige. Enda undantaget är just bara Åland. Och när syftet med denna pro-
position just är att locka läkare från Sverige att komma till Finland skulle det vara ytterst
viktigt att man vid utskottsbehandlingen kunde ändra förslaget på det sättet att Valvira kun-
de agera som legitimerande myndighet också för dem som har påbörjat sina studier efter
2012.

14.54 Lea Mäkipää ps: Arvoisa puhemies! Lääkäriliiton tuoreen tutkimuksen mukaan
terveyskeskusten lääkärivaje on enää 3,5 prosenttia kaikista lääkärin tehtävistä. Vaje on
pienempi kuin koskaan aiemmin 2000-luvulla. Korkeimmillaan vaje oli 11 prosenttia
3



Pöytäkirjan asiakohta PTK 50/2017 vp
vuonna 2008. Myöskin alueelliset erot lääkäritilanteessa ovat tasoittuneet. Paremman työ-
voimatilanteen taustalla ovat määräaikaiset sijaiset. Viime lokakuussa noin 850 tehtävässä
eli joka viidennessä vakanssissa oli sijainen. Vakituisia lääkäreitä oli työssä noin 2 500.
Terveyskeskuksiin on saatu hyvin sijaisia, kun vuosittain valmistuu noin 600 uutta lääkä-
riä, joista käytännössä kaikki ovat 9 kuukautta työssä terveyskeskuksissa suorittaessaan
yleislääketieteen erityiskoulutusta. 

Arvoisa puhemies! Tämän esityksen tavoitteena on mahdollistaa lääkärin ammatinhar-
joittamisoikeuden ehtona vaadittavan ammatillisen harjoittelun suorittaminen Suomessa
toisessa EU- tai Eta-valtiossa lääketieteen perustutkinnon suorittaneelle henkilölle. Esitys
turvaisi myös Ahvenanmaan maakunnan mahdollisuudet huolehtia asukkaidensa tervey-
denhuollon palveluista. Ulkomailla lääketiedettä opiskelevien suomalaisten tuleminen
mahdollisimman aikaisessa vaiheessa suomalaisen palvelu- ja jatkokoulutusjärjestelmän
piiriin turvaisi heidän hyvän integroitumisensa järjestelmään.

Terveydenhuollon ammattihenkilöllä pitää olla hänen hoitamiensa tehtävien edellyttä-
mä riittävä suullinen ja kirjallinen kielitaito. Valvira tarkistaa kansalaisuudesta riippumat-
ta kielitaidon hakijoilta, joiden ammatillinen koulutus on suoritettu jollain muulla kuin
suomen tai ruotsin kielellä. Valvira onkin viime vuosina tehostanut ulkomaalaisten lääkä-
reiden valvontaa. Se on tutkinut entistä tarkemmin tutkintotodistuksia ja ammattipätevyyt-
tä, mutta mitään laajaa huolta ei kuulemma ole näihin asioihin liittynyt, vaan tapaukset aina
ovat olleet yksittäisiä.

Työnantajan velvollisuutena on lisäksi varmistaa, että kaikilla sen palveluksessa työs-
kentelevillä terveydenhuollon ammattihenkilöillä on siis riittävä ammatillinen kielitaito.
Työnantajien vastuu lääketieteen opiskelijoiden ja vastavalmistuneiden lääkäreiden ohjaa-
misessa on lisääntynyt ja lähiaikoina edelleen lisääntymässä sekä lääketieteen sisäänotto-
määrien lisäämisen että kasvaneen ulkomailla tapahtuvan lääketieteen opiskelun johdosta,
samalla kun kokeneiden lääkärien eläköityminen on lisääntymässä lähivuosina.

Ammatillista harjoittelua Suomeen suorittamaan tulevat lääkärit toimisivat lääkärin teh-
tävissä laillistetun lääkärin johdon ja valvonnan alaisena. Työnantajan velvollisuutena oli-
si osaltaan varmistua harjoittelua suorittavan lääkärin osaamisesta ja riittävästä kielitaidos-
ta sekä huolehtia harjoittelua suorittavan lääkärin työtä ohjaavan laillistetun lääkärin kir-
jallisesta nimeämisestä. Esityksen mukaan valvonta ei merkittävästi lisäisi työnantajien
nykyistä vastuuta tai muuttaisi nykyisiä käytännön järjestelyjä vastavalmistuneiden lääkä-
rien ammatillisessa ohjaamisessa.

14.58 Jani Mäkelä ps: Arvoisa puhemies! Ottaen huomioon huonon lääkäritilanteen on
perusteltua, että Eta- ja EU-valtioissa suoritettu lääkärin perustutkinto sallisi rajoitetusti oi-
keuden toimia lääkärinä Suomessa. Vaikka tämä esitetty muutos koskeekin suurelta osin
nyt käytännössä Ahvenanmaata, olisi silti hyvä asia, jos esitys helpottaisi lääkäripulaa
myös muualla maassa.

Meillä itärajalla on hieman tähän Ahvenanmaan tilanteeseen nähden käänteinen ongel-
ma elikkä on runsaasti kokemusta venäläis- tai virolaistaustaisista lääkäreistä, joiden kie-
litaito ei ole ollut kaikissa olosuhteissa kehuttava, mutta on kuitenkin parempi, että on lää-
käri kuin että ei ole lääkäriä ollenkaan. Samalla kun helpotetaan lääkäripulaa näillä kansal-
lisilla toimilla elikkä koulutuspaikkoja lisäämällä, myös muut tällaiset toimet loiventaa es-
teitä unionin sisällä opiskelleiden lääkäreiden Suomessa toimimiseen voivat olla väliaikai-
sesti järkeviä.
4



Pöytäkirjan asiakohta PTK 50/2017 vp
14.59 Hannu Hoskonen kesk: Arvoisa rouva puhemies! On hyvä, että tämä lainsäädäntö
tulee nyt kuntoon ja nimenomaan mahdollistetaan lääkäreille harjoitusmahdollisuuksia, ja
kuten edustaja Löfström omassa puheenvuorossaan hyvin kuvasi Ahvenanmaan tilannet-
ta, Ahvenanmaan lääkäritilanteelle tällä lailla on erittäin suuri merkitys.

Tällä hetkellä on hyvä muistaa myös se, että hyvin moni suomalainen opiskelija hakeu-
tuu ylioppilastutkinnon jälkeen muun muassa Viroon opiskelemaan lääketiedettä, muun
muassa Tarton yliopistoon, ja suorittaa siellä ihan vaadittavan tutkinnon. Ja jos oikein
muistan, niin siellä opetuskielenä on englanti, ja tällä keinoin saa kansainvälisen tutkin-
non, ja sitten tultuaan Suomeen hänen pitää tietenkin rekisteröityä ja saada lupa Valviralta,
että hän voi sitä lääkärin ammattia harjoittaa. Elikkä kysymyksessähän on kansainvälinen
yhteistyö, ja EU-alueella on helppo näitä asioita säädellä, kun Euroopan unionin direktiivit
sitovat eri opetusaloja ja esimerkiksi lääkärien ammattitaitoa ja osaamistasoa. On tärkeää,
että Valvira hoitaa tehtävänsä hyvin ja sellaisia onnettomia valelääkäritilanteita tähän maa-
han ei pääse enää syntymään.

Oikeus lääkärin ammatin harjoittamiseen on äärimmäisen tärkeä. Suomessa on kyllä
lääkäreitä kohtuullisen hyvin. Nyt vain toivoa sopii, kun lääkäreitä koulutetaan lisää: Se to-
dellinen ongelmahan meillä on siinä, että perusterveydenhuoltopuolella palvelut eivät oi-
kein aina kaikin ajoin pelaa kiitettävällä tavalla. Tähän pitää kiinnittää huomiota ja lääkä-
reitä saada sen verran lisää, mutta niitä lääkäreitä pitäisi saada tämän järjestelmän kautta
myös työskentelemään terveyskeskuksissa tuolla muuallakin kuin suurissa kasvukeskuk-
sissa. Muuten tämä homma ei toimi.

15.00 Wille Rydman kok: Arvoisa rouva puhemies! Tässä joissakin puheenvuoroissa
esille noussut potilasturvallisuus on tietysti ensiarvoisen tärkeää, ja siinä täytyy tietysti
Valviralla olla riittävät valmiudet ja prosessit, joilla huolehditaan siitä, että se ei missään
tapauksessa pääse vaarantumaan.

Kuitenkin luotamme varmasti hyvin paljon erityisesti ruotsalaiseen lääkärikoulutuk-
seen, ja Ruotsissa opiskelee lukuisia, itse asiassa satoja, suomalaistaustaisia lääkäriopiske-
lijoita, jotka siellä lääkärin perustutkinnon suorittavat, ja on hyvä, että Valvira pystyy mah-
dollistamaan heille harjoittelun suorittamisen Suomessa. Vielä parempi olisi, jos Valvira
pystyisi toimimaan myöskin laillistavana viranomaisena tämän harjoittelun suorittamisen
jälkeen sellaisissa olosuhteissa, kun harjoittelun yhteydessä on todettu, että kliiniset val-
miudet harjoittaa lääkärin ammattia itsenäisesti Suomessa täyttyvät, ja tältä osin toivon,
että valiokuntakäsittelyssä suoritetaan hyvää harkintaa siinä, voisiko lakiesitystä tältä osin
vielä täydentää. 

Tällä hetkellä riskinä, merkittävänä riskinä, on se, että monet Ruotsissa opiskelleet saat-
tavatkin mennä suorittamaan harjoittelunsa pikemminkin Tanskaan, jossa ei ole samalla ta-
valla pulaa harjoittelupaikoista kuin Ruotsissa ja jossa onnistuu myöskin laillistaminen
lääkäriksi sitten tämän suoritetun harjoittelun jälkeen. Ja mitä varhaisemmassa vaiheessa
saamme ulkomailla opiskelleet suomalaiset takaisin suomalaisille työmarkkinoille, niin
sen parempi, tietysti, etteivät he ehdi sitten sen enemmälti juurtua näihin opiskelumaihin-
sa, vaan että saamme poikamme ja tyttäremme maailmalta takaisin Suomen puolelle pal-
velemaan.

Hyvä lakiesitys, muutamalla asialla täydennettynä vielä parempi.
5



Pöytäkirjan asiakohta PTK 50/2017 vp
15.02 Arja Juvonen ps: Arvoisa rouva puhemies! Täällä ovat nousseet tärkeät asiat esil-
le: potilasturvallisuus ja juurikin tämä kielitaitovaatimus. Kyllä se on niin, että se on en-
simmäinen askel ja ensimmäinen avain ymmärrykseen ja hyvään hoitoon ja siihen, että
diagnoosi osuu oikeaan ja potilas tulee kuulluksi ja ymmärretyksi ja näin myös paranee.

Nostaisin vielä esille täällä nämä lääkärinkoulutuksen aloituspaikat Suomessa. Vuodes-
ta 1994, jolloin oli vain 354 aloituspaikkaa, on tultu kyllä roimasti ylöspäin. Vuoden 2016
tavoite oli 770 opiskelupaikkaa. Tämä ilmeni, kun tein kirjallisen kysymyksen tästä aihees-
ta edellisellä kaudella. Tällä hetkellä näitä ulkomailla opiskelevia suomalaisia on todella-
kin vuosina 15—16 ollut 761 kappaletta. Se on aika iso määrä, kun ajatellaan, että vuosina
11—12 heitä oli vain 298. Eli ovet ovat avautuneet suomalaisille opiskelijoille ulkomailla.

Täällä moni muukin on kysynyt näistä opiskelupaikoista Suomessa, ja kyllä näen erit-
täin tärkeänä, että tästäkin voisimme käydä keskustelua, että kuinka me voimme turvata
lääkäriopiskelijoiden jatkumon myös Suomessa. Että olisiko näitä aloituspaikkoja syytä
nostaa, ja missä vaiheessa ja millä tavalla voitaisiin lähteä käymään keskustelua tästä asias-
ta? Meillä on hyvin korkealaatuista koulutusta Suomessa ja meillä on hyvin motivoituneita
opiskelijoita. Jutellessani yhden ulkomaille opiskelemaan lähteneen opiskelijan kanssa hän
juuri kertoi, että kun motivaatio on kova ja menestystäkin on löytynyt, hän on kokenut pär-
jäävänsä hyvin mutta sitten ei näissä pääsykokeissa ole Suomessa päässyt sisälle ja hän on
kokenut sitä harmia, että on ikävää, että omassa kotimaassa ei ole voinut opiskella, ja sitten
on lähtenyt ulkomaille hakemaan sen opintonsa.

Potilasturvallisuus on äärettömän tärkeää, ja se, että potilas löytää lääkärin, on merkit-
tävää.

15.04 Rami Lehto ps: Arvoisa rouva puhemies! Minut ainakin yllätti, kuinka moni suo-
malainen opiskelee lääketiedettä ulkomailla. Olen edustaja Juvosen kanssa samaa mieltä,
että meidän pitäisi miettiä, saisimmeko me lisättyä lääketieteen aloituspaikkoja. Se taas te-
kisi sen, että heidät saataisiin sitoutettua tänne Suomeen ja meillä olisi suomen kielen hy-
vin taitavia lääkäreitä.

Nyt meillä on paljon lääkäreitä, jotka ovat tulleet ulkomailta, ja heillä on huono suomen
kieli, ja se on taas tuottanut ongelmia potilaiden kanssa. Potilaat monesti sanovat, että pi-
täisi saada tulkki, että pystyy lääkärin kanssa keskustelemaan. Sitten on tämä, että on tullut
ongelmia myös sanelujenpurussa niitten ulkomaalaisten lääkäreitten kanssa. Kun puheesta
ei saada selvää, epikriisit voivat jäädä puutteellisiksi tai sinne voi jäädä jopa suoranaisia
virheitä. Sanat, joita ei ymmärretä tai joista ei saada selvää, korvataan pisteillä. Se, että po-
tilaat eivät ymmärrä aina niitä ohjeita, mitä he saavat lääkäreiltä, on myös ongelma, mutta
olen huomannut, että farmaseutit yleensä nykyään apteekissa sitten varmistavat, onko lää-
käri varmasti kertonut ja oletko ymmärtänyt, miten niitä lääkkeitä käytetään.

15.06 Wille Rydman kok: Arvoisa rouva puhemies! Täydennän vielä tuota, mistä edusta-
ja Juvonen hyvin totesi, että on tärkeää, että huolehdimme siitä, että meillä on riittävästi
koulutuspaikkoja myöskin Suomessa. 

Mutta mitä tulee erityisesti opiskelijoihin, jotka ovat opiskelleet lääkärin perustutkin-
non Ruotsissa: He ovat käytännössä ammatillisesti useimmissa tapauksissa täysin kaksi-
kielisiä, joten jos pystymme helpottamaan Ruotsissa opiskelleiden lääkäriopiskelijoiden
paluuta Suomeen, pystymme helpottamaan myöskin sitä tilannetta, mikä joillakin alueilla
on, eli sitä, että saattaa olla vaikeaa löytää pätevöityneitä ruotsinkielisiä lääkäreitä. Siten
6



Pöytäkirjan asiakohta PTK 50/2017 vp
tällä lakiesityksellä, etenkin jos sitä vielä kuvaamallani tavalla valiokuntakäsittelyssä muu-
tetaan, on vaikutusta myöskin sitten ruotsinkielisiin palveluihin Suomessa.

Alltså den har också inverkan på språkliga rättigheter eftersom vi i vissa områden för till-
fället har lite brist på tillräckligt kvalificerade svenskspråkiga läkare. Därför hoppas jag att
vi genom den här propositionen också kommer att underlätta situationen i sådana områden
där det finns svårigheter att anställa tillräckligt goda svenskspråkiga läkare. 

15.07 Arja Juvonen ps: Arvoisa rouva puhemies! Aivan kuten edustaja Rydman tuossa
totesi, kyllä valiokunnassa käsitellään tämä asia hyvin. Ja on erittäin tärkeää vielä mainita
tässä se, että todellakin Ruotsissa opiskelevia lääkäreitä tämä koskee — tai opiskelijoita-
han tämä koskee — ja kyllä he vastaavat siihen tarpeeseen, mikä meillä täällä Suomessa on
myös sen ruotsinkielisyyden kanssa, elikkä on myös se ongelma, että eivät välttämättä osa-
ta ruotsin kieltä lääkärit ja sitten tulee tämä kieliongelma. Ahvenanmaalla nyt on ollut sit-
ten tilanne, että lääkäriä ei ole löytynyt, ja siinä mielessä tämä on erittäin hyvä. 

Tämä kaksikielisyyden vaatimus hoitohenkilöstöllekin ja lääkäreille, täytyy sanoa näin
hoitajana, että "jag talar bara lite svenska, men jag förstår att det är viktigt", että kyllä näillä
lauseilla pärjää jonkin verran siellä hoitokentällä. Mutta pitää pystyä myös kommunikoi-
maan: Vad ska jag göra? Har du ont i halsen, eller vad är det med dig? Nämähän ne ovat nii-
tä tyypillisiä myös hoitajille siellä. Kyllä meidän kaikkien pitäisi aavistuksen verran skar-
pata sen kanssa, että me pystyisimme myös sitten ruotsin kielellä palvelemaan siellä hoi-
toalalla niitä meidän asiakkaitamme — heitähän he ovat. 

Erittäin hyvä lakiesitys, ja otetaan näitä, mitä epäkohtia sitten löydetään ja löytyy, sitten
valiokunnassa vielä esille. Kuullaan laajasti mutta käsitellään varmasti sen vaatimalla ta-
valla ripeästi.

Keskustelu päättyi.

Asia lähetettiin sosiaali- ja terveysvaliokuntaan.
7


