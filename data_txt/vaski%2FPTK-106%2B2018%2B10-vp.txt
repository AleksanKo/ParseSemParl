















































DEM7321.tmp.xml


Pöytäkirjan asiakohta PTK 106/2018 vp
Pöytäkirjan asiakohta 

PTK 106/2018 vp

Täysistunto

Keskiviikko 24.10.2018 klo 13.59—17.50

10. Hallituksen esitys eduskunnalle matkustaja-alusturvallisuutta koskevan lainsäädän-
nön muuttamiseksi

Hallituksen esitys HE 198/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 10. asia. Puhemiesneuvosto ehdottaa, että asia lähetetään liikenne- ja viestintä-
valiokuntaan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 11. asiakohtaan.

Keskustelu

17.17 Liikenne- ja viestintäministeri Anne Berner (esittelypuheenvuoro): Arvoisa rou-
va puhemies! Matkustaja-alusturvallisuutta koskevan lakiehdotuksen keskeisenä tavoittee-
na on panna täytäntöön matkustaja-alusturvallisuutta koskevat muutosdirektiivit. Direktii-
vien tavoitteina ovat Suomellekin tärkeät tavoitteet sääntelyn nykyaikaistamisesta, yksin-
kertaistamisesta ja selkeyttämisestä. Muutoksia esitetään lakeihin, jotka on annettu aluk-
sen teknisestä turvallisuudesta ja turvallisesta käytöstä, matkustaja-aluksen henkilöluette-
loista sekä alusturvallisuuden valvonnasta. Direktiivien täytäntöönpanon lisäksi esitykses-
sä ehdotetaan tehtäväksi muutoksia katsastusvelvoitteisiin sekä lainsäädännön
täydentämistä perinnealuksia ja ammattiveneitä koskevilla säännöksillä.

Katsastuksen uudistamisen tavoitteena on lisätä merenkulun valvonnan läpinäkyvyyttä
ja keventää sääntelyä. Esityksessä ehdotetaan, että eräiden alustyyppien turvallisuusarvi-
ointi annettaisiin katsastajan sijaan jatkossa laivanisäntien tehtäväksi. Lisäksi ehdotetaan,
että talviliikenteessä käytettävän aluksen vuosittaisesta rungon katsastuksesta luovuttai-
siin. Muutokset vähentäisivät katsastuksesta aiheutuvia kustannuksia laivanisännille sekä
lisäisivät turvallisuusarvioinnin joustavuutta. Muutosten seurauksena sekä laivanisännän
että viranomaisen hallinnollinen taakka vähenisi, ja muutokset myös keventäisivät säänte-
lyä.

Esityksessä ehdotetaan otettavaksi lakiin myös säännökset perinnealuksista. Tarkoituk-
sena on mahdollistaa perinnealusten katsastus sekä se, että perinnealuksille voitaisiin an-
taa omat tekniset määräykset. Muutosten avulla voitaisiin paremmin huomioida perinnea-
lusten rakenteelliset ratkaisut ja kulttuurihistorialliset arvot, mikä parantaisi perinnealus-
ten pienimuotoista kaupallista liikennekäyttöä.
 Tarkistettu
4.0



Pöytäkirjan asiakohta PTK 106/2018 vp
Arvoisa rouva puhemies! Muutosten keskeisenä tavoitteena on hallitusohjelman mukai-
sesti sujuvoittaa ja keventää sääntelyä, ja toivon esitykselle sujuvaa käsittelyä myös edus-
kunnassa. — Kiitoksia.

17.19 Markku Pakkanen kesk: Arvoisa rouva puhemies! Myös tämä hallituksen esitys
noudattelee Sipilän hallituksen tuttua kaavaa: turvallisuusasia edellä mennään tässäkin.
Selkeys on tämän hallituksen esityksen toinen asia, kun halutaan uusia velvoitteisiin puut-
tumisia veneiden katsastukseen. On erityisen tärkeä asia, että tätä talvikatsastusasiaa hiu-
kan kevennetään.

Säännöksiä koskien perinnealuksista tehtäviä katsastuksia ja perinnealuksia yleensä pi-
täisin erittäin tärkeinä, koska Suomi on maineikas puuvenerakentaja ja erityisesti tuolla
Kaakkois-Suomessa meillä on puuvenerakentamista vielä tänäkin päivänä. Toivoisin, että
myös tämmöisille perinnerakentajille tästä esityksestä olisi se hyöty, että tämä arvokas kä-
den ammattitaito ei Suomessa kuole ja näiden ihmisten, jotka perinneveneitä tänä päivänä
ylläpitävät ja haluavat niillä liikennöidä taikka sitten omassa käytössään pitävät niitä, toi-
mintaedellytykset helpottuisivat. Perinneveneily on sellainen kulttuurihistoriallinen teko,
että sitä pitäisi edesauttaa, ja toivonkin, että valiokuntakäsittelyssä muun muassa tähän
asiaan kiinnitetään erityistä huomiota.

Keskustelu päättyi.

Asia lähetettiin liikenne- ja viestintävaliokuntaan.
2


