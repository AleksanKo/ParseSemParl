















































DEM67EE.tmp.xml


Pöytäkirjan asiakohta PTK 167/2018 vp

 Tarkistettu
4.0

Pöytäkirjan asiakohta 

PTK 167/2018 vp

Täysistunto

Torstai 28.2.2019 klo 16.04—20.28

2.8. Suullinen kysymys sähköveron porrastamisesta (Anne Kalmari kesk)
Suullinen kysymys SKT 280/2018 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Kalmari.

Keskustelu

17.04 Anne Kalmari kesk: Arvoisa herra puhemies! Sähkön perusmaksut ja siirtohinnat
ovat kohtuuttomia. Sähköverkon myyminen Carunalle oli virhe ministeri Pekka Haavistol-
ta. Sama virhe tehtiin monissa kunnissa. Caruna ja Elenia ovat pääosin kansainvälisten
pääomasijoittajien omistamia. Tehtävänä on tahkota rahaa omistajille.

 Osasyyllinen korkeisiin hintoihin on myös hyvää tarkoittanut edellinen hallitus sen sää-
dettyä lain säävarmoista sähköverkoista. Ennen kuin kaikki maakaapeloinnit on maksettu,
joutuvat maaseudun sähkönkäyttäjät maksamaan pitkän pennin. Onneksi verkon rakenta-
misille on annettu jatkoaikaa, siirtohintojen korotuksille on tullut katto ja sähkönsiirto ei
saa tuottaa liikaa voittoa. 

Yksi keino on kuitenkin käyttämättä. Ministeri Tiilikainen esitti, että sähkövero porras-
tettaisiin kuten Ruotsissa. Harvaan asutun maaseudun parlamentaarisen työryhmän [Puhe-
mies koputtaa] puheenjohtajana haluaisin tietää, että mikäli perustuslailliset selvitykset
näyttävät vihreää, [Puhemies koputtaa] ministeri Orpo, voisiko sähköveroa porrastaa Suo-
messakin.

17.05 Valtiovarainministeri Petteri Orpo (vastauspuheenvuoro): Arvoisa herra puhe-
mies! Tietysti asia, joka koskettaa varmasti myöskin energia-asioista vastaavaa ministeriä,
koska veropolitiikka on yleensä aina sidoksissa siihen substanssiin. En halua edes ottaa
kantaa tästä noin vain tähän ajatukseen, mutta mielestäni meidän pitää veropolitiikkaa ko-
konaisuutena kehittää ja pitää huolta laajasta veropohjasta ja verokertymistä mutta koko
ajan katsoa sen vaikutuksia tavallisten ihmisten elämään, millainen verojärjestelmä meillä
on, ja huolehtia siitä, että kustannukset kotitaloustasolle eivät tule missään kohtuuttomik-
si. Energiapolitiikka ja energiaverotus kokonaisuutena on varmasti yksi niitä osa-alueita,
joita seuraavissa hallitusohjelmaneuvotteluissa varmasti riippumatta kokoonpanosta tul-
laan miettimään, ja sinne näitä erilaisia malleja on hyvä valmistella.

Kysymyksen käsittely päättyi.


