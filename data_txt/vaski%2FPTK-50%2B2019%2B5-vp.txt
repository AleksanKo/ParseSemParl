















































DEMEB32.tmp.xml


Pöytäkirjan asiakohta PTK 50/2019 vp
Pöytäkirjan asiakohta 

PTK 50/2019 vp

Täysistunto

Tiistai 15.10.2019 klo 13.59—16.11

5. Hallituksen esitys eduskunnalle laiksi Pelastusopistosta annetun lain 28 ja 29 §:n muut-
tamisesta

Hallituksen esitys HE 46/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 5. asia. Puhemiesneuvosto ehdottaa, että asia lähetetään hallintovaliokun-
taan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

15.03 Anu Vehviläinen kesk: Arvoisa puhemies! Ministeri Ohisalo ei ole päässyt tänne
tällä kertaa paikalle esittelemään tätä hallituksen esitystä, mutta muutama sana: 

Ensinnäkin totean tästä itse hallituksen esityksestä, että tämä on varsin perusteltu ja tämä
esityshän pitää sen sisällään, että nyt Pelastusopistoa koskevaan lakiin lisätään uusia pe-
rusteita, joilla opiskeluoikeuden voi keskeyttää. Eli nyt voimassa olevan lain mukaan Pe-
lastusopistossa päteviä keskeyttämisen perusteita ovat vain pitkäaikainen sairaus tai raska-
us tai synnytys, ja silloinkin enintään yhden vuoden ajan. Ja nyt tämä muutosesitys, mikä
meillä on käsittelyssä ja keskustelussa, perustuu puolestaan eduskunnan oikeusasiamiehen
vuonna 2018 tekemään ratkaisuun. Siinä eduskunnan oikeusasiamies piti vallitsevaa lain-
säädännöllistä tilannetta ongelmallisena, koska pakollista asevelvollisuuden suorittamista
ei ole mainittu opiskeluoikeuden keskeyttämisen perusteena, toisin kuin on tilanne esimer-
kiksi ammatillisessa koulutuksessa tai Poliisiammattikorkeakoulussa. Ja uusia perusteita
jatkossa olisivat varusmiespalvelus, siviilipalvelus ja naisten vapaaehtoinen asepalvelus
sekä äitiys-, isyys- ja vanhempainvapaa. Opinnot voisi keskeyttää väliaikaisesti myös
muusta perustellusta syystä Pelastusopistossakin jatkossa, ja pidän erittäin tarkoituksen-
mukaisena, että nämä kriteerit opintojen keskeyttämiseen ovat yhtenäiset. 

Arvoisa puhemies! Haluan tässä yhteydessä kuitenkin nostaa esille myös Pelastusopis-
ton ehkä tilanteen viime aikoina ja jatkossakin. Kuten moni täällä tietää, Pelastusopisto si-
jaitsee Kuopiossa ja siellä annetaan ammatillista peruskoulutusta pelastustoimen ja hätä-
keskustoiminnan ammatillisiin tutkintoihin johtavaan koulutukseen. Ja siellä suorittaa am-
matillisia tutkintoja vuosittain vajaat 200 henkilöä. Nyt viimeiset ajat ovat olleet vähän
hankalia Pelastusopiston toiminnan kannalta. Ensinnäkin 2018 syksyllä tehtiin oikein jär-
kevä ja viisas päätös sisäministeriössä sen mukaisesti, että koko pelastuskoulutus keskite-
tään sinne Kuopioon, jossa on erinomaisen hyvät olosuhteet. Ja tähän olemme Savo-Kar-
jalassa kaikki kansanedustajat myös tottuneet luottamaan, että näin toimitaan. Tämä oli
 Hyväksytty
1.0



Pöytäkirjan asiakohta PTK 50/2019 vp
vaikea päätös silloin aikanaan osittain sen takia, että samassa syssyssä silloinen sisäminis-
teri päätti siitä, että Kriisinhallintakeskus Kuopiossa lopetetaan ja siirretään tänne pääkau-
punkiseudulle. Mutta olimme aivan varmoja ja vakuuttuneita, että se pitää, että pelastus-
koulutus nyt keskitetään todellakin sinne Kuopioon. Mutta nyt olemme sitten tänä syksynä
nähneet, että se ei ollutkaan aivan täysin saletissa, vaan nyt muutama viikko sitten Helsin-
gin kaupungille on annettu väliaikainen lupa ottaa jälleen pelastuskoulutukseen henkilös-
töä. Ja tämä väliaikainen lupa on pariksi vuodeksi, ja haluan tässä kohtaa savo-karjalaisena
kansanedustajana todeta sen, että meidän tulee yhdessä huolehtia siitä, että Kuopiota ja
Savo-Karjalaa ei uudemman kerran tässä kohtaa petetä — ei petetä uudemman kerran.
Kuopiossa ollaan edelleenkin erittäin näreissään vielä siitä toiminnasta, mitä Fimean osal-
ta on vuosien, melkeinpä vuosikymmenen, ylikin vuosikymmenen, aikana tehty, ja nyt Pe-
lastusopiston osalta on pidettävä siitä huoli, että pelastuskoulutus aidosti saa tarvitsemansa
rahat ensinnäkin niihin lisäkoulutuspaikkoihin jo ensi vuoden budjettiin, ja sitten siitä, että
kokonaisuudessaan pelastuskoulutus ensi vuosikymmenen alkupuolella vuodesta 22 al-
kaen on todellakin vain siellä Kuopiossa. Kuopiossa koulutetaan erittäin pätevää pelastus-
henkilöstöä, ja siihen tämän talon toivon näin yhtyvän jatkossakin. 

15.08 Antti Kurvinen kesk: Arvoisa rouva puhemies! Pidän erittäin hyvänä ja perusteltu-
na tätä hallituksen esitystä Pelastusopistolain muuttamiseksi. On erittäin tärkeää, että pe-
lastajakoulutus ja pelastusalaan liittyvä koulutus on sillä tavalla järjestetty myös tämmöi-
siä poikkeustilanteita varten, että se on vetovoimainen. Mehän tiedämme ammattien arvos-
tustutkimuksista, että siinä, missä tämän salin väki on yhdessä puhelinmyyntiä suorittavi-
en henkilöitten kanssa siellä arvoasteikon alaosassa, suomalaiset arvostavat kaikista eniten
pelastajia ja palomiehiä. Se on hieno juttu, ja siitä saa olla ylpeä koko meidän turvallisuus-
sektori. Siitä kannattaa olla myös sisäministeriön ja sisäasiainhallinnon ylpeä, koska se
kertoo siitä, että kun Suomessa viranomainen tulee kotiin tai naapurustoon, silloin tiede-
tään, että nyt tulee apua. Ei pelätä sitä viranomaisen tulemista.

Arvoisa puhemies! Otan erittäin vakavasti tuon edustaja Vehviläisen äsken käyttämän
puheenvuoron siitä, että Pelastusopisto, jota koskevaa lakia nyt ollaan muuttamassa, sijait-
see Kuopiossa. Se on malliesimerkki siitä, arvoisa puhemies, että osaamista ja osaamiskes-
kittymiä voi olla jossakin muuallakin kuin Helsingissä ja Kehä I:n tai Kehä III:n sisäpuo-
lella. Suomen paras pelastusalan osaaminen on Kuopiossa, ja siitä pitää pitää kiinni. Olen
varma, että koko keskusta ryhmänä pitää siitä kiinni, että nimenomaan pelastusalan osaa-
miskeskittymää siellä Kuopiossa vahvistetaan.

Olen ymmärtänyt sisäministeriön tiedotteesta — tietysti olisi hienoa, että sisäministeri
olisi paikalla — että nyt ollaan myös pelastajakoulutusta jonkin verran lisäämässä määrä-
aikaisesti. Ainakin itse olen saanut sen tiedon, että tietyissä kaupungeissa on jopa palomie-
histä pulaa. Kovaan, vaikeaan, raskaaseen ammattiin ei aina saada väkeä, joten on hyvä,
että lisätään koulutusta sekä Helsingissä että Kuopiossa. Kuopio tulee jatkossakin, parin
vuoden päästä olemaan se osaamiskeskittymä. 

Puhemies! Haluan loppuun todeta myös sen, että pidän tärkeänä, että hallitus kiirehtisi
monipaikkaisuusselvityksiä joka ikisen ministeriön alueella, niin että selvitetään, voisiko
asiantuntijatyötä tehdä myös muualtakin kuin täällä Helsingissä sijaitsevista ministeriöistä
ja virastoista. Meillä on yliopisto- ja ammattikorkeakouluja pitkin Suomea, meillä on osaa-
vaa työvoimaa pitkin Suomea. Otetaan se käyttöön ja näytetään valtionhallinnossa esi-
merkkiä alueellisen osaamisen hyödyntämisestä. Toivon, että Rinteen hallitus nyt laittaa
2



Pöytäkirjan asiakohta PTK 50/2019 vp
ne aluepolitiikkakirjaukset ihan tosissaan toimeksi, että ne eivät jää vain kauniiksi lauseik-
si.

15.10 Arja Juvonen ps: Arvoisa rouva puhemies! Olen itse Siilinjärveltä lähtöisin ja seu-
rannut myös hyvin tarkasti Kuopion Pelastusopiston tilannetta. Ja kyllä kannatan sitä, että
rahoitusta myönnetään ja pidetään yllä sitä mieletöntä osaamista ja tietotaitoa ja pohjaa,
mikä siellä Kuopiossa on. Se on ehdotonta.

Mutta tähän käsittelyssä olevaan lakiesitykseen. Esityksen mukaan uusia opiskeluoikeu-
den väliaikaisia keskeyttämisperusteita olisivat vastaisuudessa asevelvollisuuslain, siviili-
palveluslain ja naisten vapaaehtoisesta asepalveluksesta annetun lain mukaisen palveluk-
sen suorittaminen. Tämä on se asia, johon haluan kiinnittää huomiota. Tämä on hyvä juttu.
On harmillista, että lakisääteistä asevelvollisuutta suorittaneet ovat olleet Suomessa eriar-
voisessa asemassa muun muassa liittyen sotilastapaturmalakiin, joka onneksi astui voi-
maan tämän vuoden alusta. Tein siitä lakialoitteen. Meillä oli kahden vuoden pimentoaika
vuodesta 2017 eteenpäin, jolloin heillä ei ollut lisää vakuutusturvaa. Eli on hieno asia, että
lakisääteistä asevelvollisuutta suorittavat varusmiehet, vapaaehtoista asevelvollisuutta
suorittavat naiset ja siviilipalvelusta suorittavat henkilöt huomioidaan erityisesti lakeja
säätäessä tai sitten parannettaessa.

15.12 Tiina Elo vihr: Arvoisa puhemies! Ministeri Ohisalo ei tosiaan ole paikalla, mutta
liittyen tähän itse esitykseen, joka meillä on päätettävänä, voi todeta, että se on erittäin pe-
rusteltu ja kannatettava, niin kuin täällä on todettu. 

Sitten tähän, kun on nostettu esiin tämä Helsingin Pelastuskoulun jatkoaika, niin sillä
päätöksellä ei tosiaan ole ollut tarkoitus kyseenalaistaa tätä Kuopion osaamiskeskuksen
kehittämistä tai muuta. Haluan tässä vielä todeta, että ministeri Ohisalo itse on todennut,
että tässä on ennen kaikkea kysymys siitä, että suomalaisten turvallisuuden takaamisessa
meidän on taattava se, että meillä on riittävä henkilöstömäärä, ja tämä myönnetty määräai-
kainen toimilupa auttaa osaltaan varmistamaan, että pelastajia ehditään kouluttaa riittä-
västi tulevien vuosien tarpeisiin, ja näin annetaan nimenomaan Helsingin kaupungille
mahdollisuus varmistaa riittävä henkilöstön saatavuus kiireelliseen pelastustoimintaan.
Tästä on kyse eikä siitä, että tätä itse isoa kysymystä tai aiempaa päätöstä oltaisiin kyseen-
alaistettu. — Kiitos.

15.13 Minna Reijonen ps: Arvoisa rouva puhemies! On todella ikävää, jos kaikki keski-
tetään Helsinkiin. On selvä asia, että myös maakunnissa pitää olla elämää, ja sillä tavalla-
han sitä elämää saadaan, kun annetaan toimintoja myös tuonne maakuntiin, muuallekin.
[Antti Kurvinen: Kyllä!]

Tulen itse tuolta Kuopiosta, jossa se Fimea-päätös teki hirveän paljon hallaa. Se oli to-
della kiperä päätös, että Fimea siirrettiin muuallepäin, se oli todella väärä päätös minun
mielestäni. Nyt tämä Pelastusopisto-päätös on tulossa varmasti myös käsittelyyn, ja pidän
hirveän tärkeänä, että Kuopiossa säilytetään tämä, koska siellä on mahdollisuuksia ihan
vaikka mihinkä. Totta kai keskittäminen ei ole aina oikein, ja onhan Kuopio... itsekin far-
masiaa Kuopiossa opiskelleena tosiaan katson, että se Fimea-päätös oli huono. Pelastuso-
pisto meidän pitää saada säilymään, ja todella, keskempänähän Kuopio on kuin Helsinki,
jos katsotaan Suomen mittakaavassa karttaa. — Kiitos.
3



Pöytäkirjan asiakohta PTK 50/2019 vp
15.14 Jari Myllykoski vas: Arvoisa rouva puhemies! Tuolta työhuoneesta oli pakko pin-
kaista tänne isoon saliin. 

Mielestäni tässä edustaja Vehviläinen käytti juuri sen puheenvuoron kuin seudullisen
edustajan pitääkin, ja minun mielestäni tässä on ei pelkästään vain se, että on siltarumpu-
politiikkaa, vaan on järkevä kokonaisuus, hyvä malli, säilyttää ehjänä eikä rikkoa. Minusta
tässä esityksessä on hyvää se, että nyt on kysymys siitä, että halutaan turvata, että meillä
pelastajia on riittävästi — mutta siitä huolimatta tuen kyllä voimakkaasti sitä, että Kuopio
on Kuopio ja pitää opistostatuksen. Mutta haluaisin avata tätä keskustelua siihen suuntaan,
että emme rakentaisi Kuopioon sellaista, mitä on jo rakennettuna.

Minä haluaisin tuoda tässä esille, että meillä Satakunnassa, Porin lentokentän vieressä,
on erittäin toimiva ja hyvin rakennettu pelastusharjoitusalue. Meillä teollisuus ympäröi
juuri sitä aluetta. Meillä on metallurgiateollisuutta, kemianteollisuutta, joten siellä, Sata-
kunnassa, olisi erittäin hyvä keskittyä niihin osa-alueisiin, mitä Suomessa koko ajan kehit-
tyvä pelastustoiminta tarjoaa ja tarvitsee — monipuolisempaa osaamista — jolloin olisi
hyvä, että jos vaikka Kuopiossa on se opistostatus, niin voitaisiin laajentaa tätä yhteistyötä
niin, että maakunnassa jo olemassa olevissa harjoituskeskuksissa voitaisiin tätä opistota-
son koulutusta tuoda esille. Minä vieläkin painotan sitä, että se alue on erinomainen ja
mahdollistaa juuri sen, kun meillä on lentokenttä aivan siinä vieressä. Se antaa aivan eri-
laisen ulottuvuuden. Satakunta on kahden varuskunnan iso alue, missä voidaan, toivotta-
vasti, myös varusmieskoulutukseen liittää opistotason koulutusta, sillä myös asepalveluk-
seen kuuluu tiettyjä asioita, joita me tarvitsemme joskus pelastustehtävissä, jotka kuuluvat
myös osaksi meidän puolustusvoimiemme toimintaa.

Laajennetaan tätä keskustelua. Olen käsi pystyssä lippua kantamassa, kun Kuopio sitä
tarvitsee, mutta laajennetaan ajattelua niin, että ei rakenneta yhteen paikkaan sitten kaik-
kea, jos on jo olemassa olevia puitteita.

15.16 Seppo Eskelinen sd: Arvoisa rouva puhemies! Itse päätökseen ei sinänsä mitään, se
on aivan tarpeellinen ja tähän päivään päivitetty lainsäädäntömuutos, mutta kaiken kaik-
kiaan tähän aluepolitiikkaan, mistä minusta edustaja Kurvinen aika hyvin sanoi ja mistä
Kuopion Pelastusopisto on minusta hyvä esimerkki. Koulutus on yksi parhaita aluepoliit-
tisia asioita. Jos halutaan alueen vahvuuksia vahvistaa, niin koulutuksen ja osaamisen kaut-
ta sitä pitää tehdä. Tämä edellisen hallituksen päätöshän syntyi pitkälti kriisinhallintakes-
kuksen siirron myötä, ja sillä halutiin varmistaa, jotta Kuopiossa säilyy vahva osaaminen ja
koulutus pelastusopiston osalta, ja hienoa näin, jotta hallituskumppanit ovat olleet tarkka-
na ja huomanneet tämän valmistelun. Itseäkin vähän asia säikäytti, kyllä se tuolta oli luet-
tavissa. Mutta uskon, jotta näillä päätöksillä, mitä edellinen hallitus on tehnyt, vahviste-
taan Kuopion osaamista ja sillä mennään sitten eteenpäin.

15.18 Hannakaisa Heikkinen kesk: Arvoisa rouva puhemies! Tulen tänne puhujakorok-
keelle, koska tästä aiheesta on minuuttia tai kahta enempi sanottavaa Kuopion ja Pohjois-
Savon näkökulmasta.

Meillä on ollut hieman kovassa usko valtiovallan toimiin ja päätösten pysyvyyteen, sillä
tällä vuosikymmenellä Pohjois-Savossa on tapahtunut muun muassa tämä Fimean alueel-
listamispäätöksen vesitys, kriisinhallintakeskus siirrettiin pois Kuopiosta, ja tänä syksynä
päätös pelastusalan koulutuksen keskittämisestä Kuopiossa sijaitsevalle Pelastusopistolle
näyttää horjuvan. Yhteistä näissä kaikissa tapauksissa on ollut, että kun ei ole tahtoa seistä
4



Pöytäkirjan asiakohta PTK 50/2019 vp
päätösten takana, niin seuraavaksi keksitään selitykset. Pelastusopiston kohdalla sisämi-
nisteriö päätti marraskuussa 18, vuosi sitten, kumota Helsingin kaupungin Pelastuskoulul-
le annetun oikeuden antaa pelastusalan ammatillista peruskoulutusta ja keskittää koulutuk-
sen Kuopioon. Tästä huolimatta ei mennyt kuin tämä vajaa vuosi, niin sisäministeriö päät-
tikin vajaa kolme viikkoa sitten, toisin sanoen alle vuosi tuosta päätöksestä, jatkaa Helsin-
gin Pelastuskoulun toimilupaa määräajaksi.

Arvoisa puhemies! Sinänsä on hyvä, että Kuopiolle annetut lupaukset opiskelijamäärän
kasvattamisesta pitävät ensi vuonna. Herää kuitenkin kysymys, kuinka pysyvä päätös nyt
on Kuopion kannalta — varsinkin, jos palomiehiä koulutetaan niin Kuopiossa kuin Helsin-
gissä, ja kenties yli tarpeen. Joudutaanko Kuopiossa taas pettymään, koska ministeriön te-
kemä päätös ei pidä?

Mielestäni päätöksessä on horjuttu nyt vailla perusteita. Sisäministeriön mukaan pelas-
tuskoulutuksen keskittäminen Kuopioon on kytketty maakuntauudistuksen toteutumiseen.
Pelastusalan koulutuksesta taas määritellään pelastuslaissa, jonka mukaan koulutusta jär-
jestetään pääsääntöisesti Kuopion Pelastusopistossa. Sisäministeriö voi pelastuslain nojal-
la kuitenkin hyväksyä myös muun julkisyhteisön ylläpitämän oppilaitoksen kuin Pelastus-
opiston antamaan pelastusalan ammatillista peruskoulutusta. Siksi pidän sisäministeriön
tekemää kytkentää maakuntauudistukseen keinotekoisena, koska maakuntauudistus siir-
täisi vain pelastustoimen järjestämisvastuun kunnilta maakunnille. Tällä ei pitäisi olla vai-
kutusta siihen, missä pelastusalan koulutusta järjestettäisiin — niin kuin ei ole lääkäri- tai
sairaanhoitajakoulutuksessakaan.

Mielestäni soutaminen ja huopaaminen niin tässä asiassa kuin muissakin kiteytyy pitkäl-
ti siihen, että yksittäinen ministeri tai ministeriö voi päättää varsin omavaltaisesti suurista
ja kauaskantoisista asioista. Käytännössä yksittäiset ministerit ja ministeriöt voivat käyttää
täydellistä valtaa määrittää, minne valtion palveluja, työpaikkoja ja virastoja perustetaan
tai missä päin Suomea niitä lakkautetaan. Ja muutamissa ministeriöissä sitä tehdään sumei-
lematta, ilmeisen ideologisin perustein. Pidän täysin käsittämättömänä, että nykyisin edes
maakuntien keskuskaupungit eivät muutamien ministeriöiden virkakunnan silmissä ole
enää kelvollisia hoitamaan koko valtakuntaa palvelevia tehtäviä. Suhtautuminen seutukau-
punkeihin on ollut vieläkin rujompaa.

Arvoisa puhemies! Osaamisesta se ei ole kiinni, vaan kyse on vanhakantaisista asenteis-
ta. Kun esimerkiksi Ruotsissa valtion palveluja ja työpaikkoja hajautetaan eri puolille ku-
ningaskuntaa, niin Suomessa vallalla on putkinäköinen keskittämisen politiikka, missä
muita vaihtoehtoja kuin pääkaupunkiseutu ei edes aidosti mietitä. Siksi päätökset valtion
palvelujen, työpaikkojen, ja virastojen sijoittamisesta on tuotava koko hallituksen ratkais-
tavaksi valtioneuvoston yleisistuntoon. Hyvin usein on kyse ihmisten palveluista, maan ta-
sapainoisesta kehittämisestä, valtionhallinnon ja muiden julkisyhteisöjen alueellisesta läs-
näolosta, päätösten aiheuttamista kerrannaisvaikutuksista sekä kaupunkien ja kuntien ve-
rotuloista.

Arvoisa puhemies! Lopuksi todettakoon myös, että niin hallitusohjelma kuin nopeat laa-
jakaistayhteydet ja digitalisaatio tarjoavat luontevan mahdollisuuden toimipaikkaverkos-
ton ja töiden hajauttamiseen eri puolilla Suomea. Koko Suomi on sellaisten päätösten ar-
voinen, että eläminen, yrittäminen, on kaikkialla mahdollista Suomessa.

Arvoisa puhemies! Kaiken kaikkiaan kuitenkin kannatan tätä hallituksen esitystä, mutta
on hyvä, että tässäkin yhteydessä keskustellaan laajemmin päätösten vaikutuksesta ja mei-
dän kansalaisten tasaveroisesta kohtelusta.
5



Pöytäkirjan asiakohta PTK 50/2019 vp
Ensimmäinen varapuhemies Tuula Haatainen: Keskustelu on kulkenut nyt aika laajasti
tämän pelastusopistokysymyksen ympärillä. Pyydän edustajia huomaamaan, että nyt me
keskustelemme lakiesityksestä, jossa on kysymys Pelastusopistosta annetun lain ammatil-
lisen peruskoulutuksen opiskeluoikeuden keskeyttämisperusteista. Rajataan mieluummin
keskustelu tähän lakiesitykseen. Edustaja Huru.

15.23 Petri Huru ps: Arvoisa puhemies! Kannatan esitystä. Perun muilta osin puheen-
vuoropyyntöni. 

15.23 Aki Lindén sd: Arvoisa rouva puhemies! Huolimatta äskeisestä vetoomuksestanne
haluaisin kuitenkin tässä yhteydessä aivan lyhyesti osallistua tähän laajempaan keskuste-
luun. 

Sen takia pyysin puheenvuoron, että olen asunut neljällä paikkakunnalla Suomessa ja ne
ovat kaikki juuri tässä äsken käsittelyssä olleita, Kuopio ja Pohjois-Savo, jossa kävin 12
kouluvuodestani 7 vuotta koulua, sen jälkeen Porissa ja Satakunnassa, sen jälkeen Turussa
ja 10 vuotta täällä Helsingissä työtehtävien takia. Katson omasta mielestäni asiaa varsin
objektiivisesti, ja minun mielestäni ei ole mitään uhkaa sille erittäin hyvälle päätökselle,
että tämä pelastusalan merkittävin osaamiskeskus on Kuopiossa. Mutta en myöskään pidä
huonona sitä, että tässä siirtymävaiheessa, jotta turvaamme täällä kasvavalla pääkaupunki-
seudulla pelastusalan henkilöstön riittävän saatavuuden, meillä on määräaikaisesti koulu-
tusta vielä tällä paikkakunnalla. 

Eli haluan nähdä tämän asian nyt kuitenkin aika rauhallisessa valossa. Itse lakiesitys si-
nänsä, aivan kuten rouva puhemies äsken totesi, liittyy tähän opintojen keskeyttämiseen, ja
se on hyvä tekninen laki. 

Keskustelu päättyi.

Asia lähetettiin hallintovaliokuntaan.
6


	5
	15.03
	15.08
	15.10
	15.12
	15.13
	15.14
	15.16
	15.18
	15.23
	15.23


