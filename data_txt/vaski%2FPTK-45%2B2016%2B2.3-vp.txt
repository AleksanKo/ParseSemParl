















































DEM326D.tmp.xml


Pöytäkirjan asiakohta PTK 45/2016 vp
Pöytäkirjan asiakohta 

PTK 45/2016 vp

Täysistunto

Torstai 28.4.2016 klo 16.06—20.01

2.3. Suullinen kysymys Nato-raportin käsittelystä (Stefan Wallin r)
Suullinen kysymys SKT 50/2016 vp

Suullinen kyselytunti

Puhemies Maria Lohela: Seuraava kysymys, Stefan Wallin.

Keskustelu

16.41 Stefan Wallin r: Ärade talman! I morgon på eftermiddagen tar utrikesminister Soi-
ni emot den emotsedda rapporten om vilka effekter ett Nato-medlemskap skulle ha för Fin-
land. Det är den första regeringsbeställda Nato-rapporten som görs hos oss sedan ambas-
sadör Antti Sierlas enmansrapport år 2007.

Huomenna julkaistavan Nato-raportin ovat hallitukselta toimeksi saaneina kirjoittaneet
neljä alan asiantuntijaa. Raportti liittyi epäsuorasti parhaillaan valmisteilla olevaan halli-
tuksen ulko- ja turvallisuuspoliittiseen selontekoon, joka valmistuu sitten myöhemmin. On
äärimmäisen hyvä asia, että Nato-jäsenyyden vaikutukset Suomeen on nyt selvitetty, ja tä-
hän aihepiiriin liittyy tunnetusti paljon täysin vääriä ja vääristyneitä väitteitä, jotka häm-
mentävät itse pääasiaa.

Puhemies! Nyt jos koskaan tässä geopoliittisessa tilanteessa tarvitsemme faktaan poh-
jautuvaa keskustelua, siis enemmän tietoa ja vähemmän tunteita. Toivottavasti tämä huo-
menna julkaistava raportti herättää paljon asiallista, julkista, poliittista keskustelua. Samal-
la herää myöskin se kysymys, millä luontevalla tavalla eduskunta voitaisiin ottaa mukaan
tähän keskusteluun, ja kysyn ulkoministeriltä tai pääministeriltä: mitä ajatuksia hallituksel-
la on tämän asian suhteen?

16.43 Ulkoasiainministeri Timo Soini (vastauspuheenvuoro): Arvoisa rouva puhemies!
Tämä edustaja Stefan Wallinin kysymys oli erinomaisen hyvä. Hallitus kirjautti ohjel-
maansa, että se teettää tämmöisen Nato-arvion. Se on teetetty asiantuntijoilla, se siis ei ole
hallituksen esitys vaan se on asiantuntijoiden näkemys. Nämä asiantuntijat valittiin isosta
ryhmästä, ja siinä valinnassa oli mukana ulkopoliittinen johto. Turvallisuustilanne niin Eu-
roopassa kuin lähialueilla ja maailmassakin on hyvin haasteellinen, ja sen takia on hyvä
käydä kiihkotta läpi kaikki nämä asiat. Uskon, että tämä raportti, jonka sisältö on huomen-
na julkinen kello 15.30 — sen sisältöä en voi kommentoida — saa aikaan tämän keskuste-
lun ja siitä on hyötyä isänmaalle kaikin puolin.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.
 Tarkistettu
4.0



Pöytäkirjan asiakohta PTK 45/2016 vp
16.44 Stefan Wallin r (vastauspuheenvuoro): Arvoisa puhemies! Ruotsissa käydään tällä
hetkellä varsin vilkasta Nato-keskustelua, varsinkin sen jälkeen, kun kaikki neljä porvari-
puoluetta päättivät ottaa asiaan myönteisen kannan. Ruotsissa tullaan taatusti seuraamaan
myöskin Suomen Nato-raporttia ja sen ympärillä käytyä keskustelua hyvinkin tarkasti.
Tärkeintä täällä Suomessa on kuitenkin se, että omasta keskustelustamme tulee hyvä ja että
siitä jää jotain käteen. Arvoisa hallitus, mitä hallitus toivoo tästä tulevasta keskustelusta
jäävän käteen?

16.44 Ulkoasiainministeri Timo Soini (vastauspuheenvuoro): Arvoisa rouva puhemies!
Ensinnäkin tähän Ruotsin keskusteluun. On erittäin arvokasta, että Suomi ja Ruotsi tiivis-
tävät ulko- ja turvallisuuspoliittista yhteistyötä. Siitä hyötyvät molemmat. Se on erinomai-
nen linja, pitkä linja, ja sillä on Suomen kansan voimakas tuki kaikissa mittauksissa. Myös
Ruotsissa Nato-keskustelu on ryöpsähtänyt, ja on erittäin mielenkiintoista seurata myös,
miten tämä asia Ruotsissa menee. Mutta on kuitenkin täysin selvää, että Suomi ja Ruotsi
itse päättävät, mihinkä ovat menossa, jos ovat ylipäätään minnekään liittoutumassa. Tämä
on hyvin tärkeätä, että Suomi—Ruotsi-yhteistyö — riippumatta siitä, liittyykö siihen Nato
vai ei — menee eteenpäin ja myös syvenee.

16.45 Carl Haglund r (vastauspuheenvuoro): Arvoisa rouva puhemies, fru talman! On
helppo yhtyä näihin järkeviin arvioihin, mitä ulkoministeri tässä esitti. En kuitenkaan löy-
tänyt teidän vastauksestanne vastausta edustaja Wallinin kysymykseen. Kysymys oli se,
millä tavalla me kansanedustajat saamme käydä vuoropuhelua teidän kanssanne tästä
Nato-arvioinnista, koska ainakin minä haluaisin — ja uskon, että moni muukin haluaisi —
teidän kanssanne, herra ulkoministeri, käydä sitä keskustelua esimerkiksi täällä salissa. Ai-
nakin minun mielestäni se palvelisi demokratiaa, ja kun kerran tämä selvitys on syntynyt
sitä kautta, että hallitus on hallitusohjelmassaan sopinut, että tämmöinen tehdään, niin mie-
lestäni demokratiaan kuuluisi, että sitten hallitus kävisi parlamentin kanssa tästä keskuste-
lua. Mitä mieltä olette, herra pääministeri, onko tämä mahdollista järjestää? (Eero Heinä-
luoma: Hyvä kysymys!)

16.46 Pääministeri Juha Sipilä (vastauspuheenvuoro): Arvoisa puhemies! Tämän asian
tiimoilta tulee useita keskustelumahdollisuuksia ulko- ja turvallisuuspoliittisen selonteon
myötä, puolustuspoliittisen selonteon myötä, ja ainahan on mahdollista käydä myöskin
ajankohtaiskeskustelu eduskunnassa. Niitäkin on ollut aika tiheään, ensi viikolla jatkuu.

16.47 Sofia Vikman kok (vastauspuheenvuoro): Arvoisa puhemies! Maanpuolustustie-
dotuksen suunnittelukunta julkaisi taannoin vuosittaisen tutkimuksensa, jonka mukaan yhä
useampi suomalainen on epävarma kannastaan Suomen Nato-jäsenyyteen. "En osaa sa-
noa" vastanneiden osuus oli viimeisimmässä tutkimuksessa suurempi kuin kertaakaan
aiemmin tutkimuksen historiassa. Suomessa tarvitaan nyt faktoihin perustuvaa Nato-kes-
kustelua, jotta kansalaisilla on mahdollisuus muodostaa oma mielipiteensä oikeaan tietoon
perustuen. On välttämätöntä, että rohkeaa keskustelua käydään. Siksi olen tänään kerännyt
nimiä täällä eduskunnassa aloitteeseen, joka toimitetaan vielä tänään puhemiehelle ja jossa
ehdotetaan ajankohtaiskeskustelua tästä Nato-arviosta. Oli hienoa kuulla, että se pääminis-
terillekin kävisi. 
2



Pöytäkirjan asiakohta PTK 45/2016 vp
Puhemies Maria Lohela: Tässäkään ei tainnut olla kysymystä. 

16.48 Erkki Tuomioja sd (vastauspuheenvuoro): Arvoisa puhemies! Tämä selvityshän
on yksi osa laajemman ulko- ja turvallisuuspoliittisen selonteon valmistelua. Sen aikatau-
lu, näin olen ymmärtänyt, on edelleenkin se, että se tuodaan kesäkuussa eduskuntaan. Tätä
taustaa vasten on mielestäni ihan oikein, että kaikki aineisto — koko laaja turvallisuuspo-
litiikka ja siihen vaikuttavat asiat — on samanaikaisesti pöydällä. Ei tämä ole mikään
Nato-kysymys suuntaan tai toiseen, vaan on kysymys paljon laajemmasta, siitä, millä lail-
la Suomi itsensä asemoi ja millä lailla me pidämme huolen Suomen ja suomalaisten turval-
lisuudesta ja hyvinvoinnista. Siihen kokonaisuuteen tuo selonteko, jos se tulee kesäkuus-
sa, on mielestäni se oikea paikka, jossa kaikki siihen liittyvä valmisteluaineisto voi olla
eduskunnassa. Pyydän vielä varmistusta, että tämä aikataulu nyt sitten pitää tällä tavoin. 

16.49 Ulkoasiainministeri Timo Soini (vastauspuheenvuoro): Arvoisa rouva puhemies!
Kyllä aikataulu pitää. Hallitus tuo ulko- ja turvallisuuspoliittisen selonteon kesäkuussa.
Tämä, mitä edustaja Tuomioja sanoi, pitää paikkansa. Me tarvitsemme kokonaisvaltaisen
keskustelun. Tämä Nato-arvio on asiantuntija-arvio. Sitten hallitus antaa selonteon, josta
keskustellaan täällä, joka menee ulkoasiainvaliokuntaan, joka antaa mietinnön. Samoin
hallitus tuo sisäisen turvallisuuden selonteon ja puolustusselonteon. Maailma on nykyään
niin monimutkainen, ei näitä pysty kaikkia erottelemaan, vaan ne menevät limittäin ja lo-
mittain, esimerkiksi sisäinen turvallisuus, riski-ihmiset, terrorismi, tiedustelu, monet tä-
mäntyyppiset. On aivan selvää, että tässä yhteydessä tietysti tämän arvion lisäksi tehdään
tämä kokonaisvaltainen selvitys ja selonteko. Todella toivon, että tästä asiasta keskustel-
laan, koska meillä on Suomessa ollut aivan erinomainen linja siinä, että meillä on ollut yksi
ulko- ja turvallisuuspolitiikka, jolla on ollut (Puhemies: Aika!) laaja koko eduskunnan tuki. 

16.50 Pekka Haavisto vihr (vastauspuheenvuoro): Arvoisa puhemies! Hyvä varmaan,
että Nato-selvitys on tehty osana tätä laajempaa kokonaisuutta. Mutta olisin kysynyt mi-
nisteri Soinilta, kun nyt olette seurannut keskustelua Euroopan unionissa ja myös pohjois-
maista keskustelua näiden roolista turvallisuusyhteisönä, teidän arviotanne: miten paljon
jo tämän viimeisen vuoden aikana Euroopan unioni on muuttunut siihen suuntaan, että tur-
vallisuusasiat otetaan sinne keskiöön Pariisin terrorismi-iskun jälkeen? Myöskin pohjois-
maisen yhteistyön syvenemisestä meillä on tavallaan ehkä enemmän vaihtoehtoja pöydäs-
sämme kuin aikaisemmin. 

16.51 Ulkoasiainministeri Timo Soini (vastauspuheenvuoro): Arvoisa rouva puhemies!
Kyllä näin on. Euroopan unioni on myös turvallisuusyhteisö. On täysin selvää, että esimer-
kiksi nämä Pariisin ja Belgian terrori-iskut ovat aktivoineet Lissabonin sopimusta, niin sa-
nottua 222 §:ää ja myös 427 §:ää. Tämä on laukaissut sen, että mekin esimerkiksi tässä sa-
lissa olemme tehneet päätöksen peshmerga-joukkojen koulutuksen vahvistamisesta Erbi-
lissä. Toisaalta taas Pohjoismaiden kaikki ulkoministerit tulevat tänne maanantaina ja poh-
joismaisessa kontekstissa käydään tätä turvallisuuspoliittista keskustelua läpi. Se on siinä-
kin mielessä hyödyllistä, että siellä on sekä Nato-maita että sotilasliittoon kuulumattomia
maita, kuten Ruotsi ja Suomi. 

Kysymyksen käsittely päättyi.
3


