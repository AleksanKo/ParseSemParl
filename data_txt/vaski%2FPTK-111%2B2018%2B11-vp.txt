















































DEM8E8D.tmp.xml


Pöytäkirjan asiakohta PTK 111/2018 vp
Pöytäkirjan asiakohta 

PTK 111/2018 vp

Täysistunto

Torstai 8.11.2018 klo 16.01—19.58

11. Lakialoite laiksi takuueläkkeestä annetun lain 8 §:n muuttamisesta
Lakialoite LA 51/2018 vp Heli Järvinen vihr

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 11. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan. — Ja anteeksi, edustajat, puhemiehen ääni meinaa loppua, mutta yritän
tästä selviytyä.

Keskustelu

19.35 Heli Järvinen vihr (esittelypuheenvuoro): Arvoisa puhemies! Sympatiaa täältä voi
antaa, valitettavasti sitä ääntä on vaikeaa korvata toiselle.

Me puhuimme täällä äsken lapsiköyhyydestä ja sen lisääntymisestä. Valitettavasti elä-
keläisemme ovat toinen ryhmä, jolla köyhyys on lisääntynyt. Tämän hallituskauden aika-
na 24 000 eläkeläistä on ajautunut köyhyysrajan alapuolelle, ja tällä hetkellä näitä köy-
hyysrajan alapuolella olevia eläkeläisiä on jo lähes 200 000, tarkemmin 190 000. 

On tietenkin monia syitä, miksi tähän on ajauduttu, mutta tällä kaudella on tehty kipeitä
kansaneläkeindeksin leikkauksia ja jäädytyksiä, terveydenhuollon asiakasmaksuja ja lää-
kekorvausten omavastuita on korotettu, matkakorvauksia alennettu, ja kaikki nämä yhdes-
sä ovat merkinneet eläkeläisille sitä, että yhä useampi on todellakin ajautunut köyhyysra-
jan alapuolelle ja yhä useammalla on vaikeuksia selvitä arjesta. Moni joutuu miettimään,
hankkiako ruokaa vai lääkkeitä.

Eläkeläisköyhyys on hälyttävä epäkohta suomalaisessa hyvinvointiyhteiskunnassa, ja
kannattaa muistaa, että erityisen vaikeassa asemassa ovat hyvin olematonta työeläkettä
kerryttäneet yli 75-vuotiaat yksin elävät naiset ja sitten toisaalta työkyvyttömyyseläkkeen
varassa elävät, joista suurempi osa on miehiä. Sen takia vihreä eduskuntaryhmä ehdottaa
takuueläkkeeseen reilua tasokorotusta eriarvoisuuden ja eläkeläisköyhyyden torjumiseksi. 

Otan pari esimerkkiä: Viime kaudella takuueläkettä nostettiin vielä, vähän ikään kuin ta-
loudellisella laskukaudella, 59 euroa. Tällä kaudella, kun olemme jo saaneet nauttia talou-
den kasvusta, takuueläkettä on korotettu tuleva, ensi vuodelle tarkoitettu korotus mukaan
lukien vain 38 euroa, ja se ei yksinkertaisesti riitä. Me vihreät esitämme hallituksen esittä-
män 9 euron korotuksen sijaan 50 euron korotusta, jolla olisi jo merkitystä eläkkeensaajien
pussissa.

19.38 Merja Mäkisalo-Ropponen sd: Arvoisa puhemies! Tämä lakialoite on kannatetta-
va, koska kuten lapsiperheköyhyyskeskustelussa äsken mainitsin, niin minä sain tällä vii-
kolla Suomen köyhyyden ja syrjäytymisen vastaisen verkoston Köyhyysvahti 2018:n kä-
 Tarkistettu
4.0



Pöytäkirjan asiakohta PTK 111/2018 vp
siini, ja siinä puhutaan myöskin eläkeläisten köyhyydestä. Suomi sitoutui vuonna 2010 vä-
hentämään köyhyys- ja syrjäytymisriksissä elävien määrää 150 000:lla vuoteen 2020 men-
nessä, ja nyt kyllä näyttää ihan selvältä, että tämä tavoite ei toteudu. Köyhyys on vähenty-
nyt Suomessa 2010-luvulla vain vähän, ja pienituloisten toimeentuloa — siis tässä puhun
myöskin pienellä eläkkeellä olevien eläkeläisten toimeentulosta — ovat heikentäneet eri-
tyisesti perusturvaetuuksien leikkaukset ja jäädytykset. Ajanjaksolla 2012—2015 sosiaali-
etuuksiin tehdyt muutokset olivat pienituloisia suosivia. Sen sijaan vuoden 2015 jälkeen
tehdyt muutokset ovat heikentäneet pienituloisten asemaa. Nämä tiedot ovat siis tästä Köy-
hyysvahdista eli köyhyysraportista. Perusturvaetuuksien ostovoima on jäänyt jälkeen ylei-
sestä kustannusten kehityksestä, ja se heikentyy myös tulevina vuosina, jos tehtyjä leik-
kauksia ei kompensoida ja etuuksiin vaikuttavien indeksien jäädyttämistä peruta.

Eläkeläisten toimeentuloa ovat vaikeuttaneet eläkkeiden lisäksi palvelumaksut, maksu-
katot ja asumiskustannusten nousu. Indeksileikkausten ja -jäädytysten lisäksi palvelumak-
sujen korotukset ja Kelan lääke- ja matkakorvausten heikennykset ovat entisestään heiken-
täneet eläkeläisten tilannetta. Eli monesta eri suunnasta on tullut eläkeläisten toimeentuloa
heikentäviä asioita.

Sivistyneessä yhteiskunnassa, näin ajattelen, eläkeläisköyhyyttä tulisi määrätietoisesti
vähentää eri keinoin, ja edustaja Järvisen lakialoite on yksi keino tässä monien asioiden
joukossa. Se on oikeansuuntainen, mutta toki näihin muihinkin asioihin pitäisi tehdä kor-
jauksia.

19.40 Krista Mikkonen vihr: Arvoisa puhemies! Niin kuin tässä edellä edustajat Järvi-
nen ja Mäkisalo-Ropponen totesivat, meillä on Suomessa eläkeläisköyhyyttä. Me emme
ole saaneet sitä korjattua, vaikka se on ollut jo pitkään tiedossa, vaan päinvastoin tällä hal-
lituskaudella monet leikkaukset ovat osuneet kaikkein kipeimmin juuri pienituloisiin ja en-
nestään vaikeassa asemassa oleviin ja nimenomaan pienituloisiin eläkeläisiin. Esimerkiksi
indeksijäädytykset ovat olleet sellainen toimenpide tai esimerkiksi asiakasmaksujen koro-
tukset, lääkekaton nosto, sairausmaksukaton nosto, koska me tiedämme, että kaikkein pie-
nituloisimmat myös sairastavat enemmän. Sen takia tämä edustaja Järvisen lakialoite, joka
on siis osa vihreätä vaihtoehtobudjettia, on äärimmäisen tärkeä: silloin tämä takuueläk-
keen nosto 50 eurolla jo näkyy pienituloisen kukkarossa, ja me olemme myös sitomassa
Kelan etuudet omassa vaihtoehtobudjetissamme indeksiin, jolloin varmistamme sen, että
eläkkeet eivät myöskään tulevaisuudessa sitten jää jälkeen yleisestä kehityksestä.

Niin kuin tässä keskustelussa on tullut ilmi, todellakin tällä hallituskaudella 24 000 uut-
ta pienituloista eläkeläistä on syntynyt, ja itse asiassa hallituksen ensi vuoden talousarvio-
esityksessä määrä vielä lisääntyy 5 000:lla. Tällä takuueläkkeen tasokorotuksella pystyi-
simme poistamaan 10 000 henkilöä pienituloisuuden loukusta, ja se olisi kyllä tärkeä askel
eteenpäin.

Mutta niin kuin me olemme aiemminkin tässä salissa puhuneet, että vaikka köyhyydes-
tä, niin lapsiperheköyhyydestä kuin eläkeläisköyhyydestä, me usein puhumme ja tuntuu
vallitsevan semmoinen yksimielisyys, että asialle pitäisi tehdä jotain, niin valitettavasti
nämä päätökset käytännössä ovat vieneet asiaa toiseen suuntaan. Jotta tämä yhteinen tahto
aidosti etenisi, olisi tärkeää, että meidän budjettikirjaan otettaisiin selkeät mittarit, joita
seurattaisiin, ja kiinnitettäisiin asiaan huomiota, sillä valitettavasti silloin, kun näitä yksit-
täisiä päätöksiä tehdään, liittyvät ne sitten indeksijäädytyksiin, liittyvät ne sitten lääkekor-
vausten omavastuun tai asiakasmaksujen korotuksiin, aika usein unohtuu kokonaiskuva ja
2



Pöytäkirjan asiakohta PTK 111/2018 vp
vaikutukset näihin tiettyihin ihmisryhmiin häviävät, ja kun näitä päätöksiä tulee monesta
suunnasta, niin yhteisvaikutus on varsin suuri. Tämänkin vuoksi on äärimmäisen tärkeää,
että nimenomaan tätä takuueläkettä korotetaan merkittävästi, koska ne ovat juuri ne kaik-
kein pienituloisimmat, jotka ovat jääneet usein ilman työeläkettä uransa aikana.

19.43 Sari Essayah kd: Arvoisa puhemies! Kristillisdemokraateilla on omassa vaihtoeh-
tobudjetissaan myöskin varsin samansuuntainen esitys takuueläkkeen nostamisesta. Vaik-
ka tosiaan, niin kuin täällä puheenvuoroissa on tuotu esille, hallituskin takuueläkettä on
nostamassa, nimenomaan tämä ihmisryhmä on näitten hallituksen leikkausten johdosta
jäänyt taloudellisesti muita heikompaan asemaan. Indeksien leikkaukset ja jäädytykset
ovat vaikuttaneet mutta myöskin sitten monet muut, asiakasmaksuihin liittyvät korotukset,
matkakorvausten alennukset, omavastuitten nostamiset ja lääkekorvausten omavastuitten
korotukset. Nämä kaikki ovat olleet sellaisia, jotka ovat tähän samaan ihmisryhmään sat-
tuneet. 

Tietysti täytyy vielä huomioida, että moni pienellä eläkkeellä sinnittelevä on usein myös
sellainen ihminen, joka kenties sitten asuu vielä omistusasunnossa, jossa esimerkiksi säh-
kön hinnan nousu ja erilaiset siirtomaksut ja vastaavat vaikuttavat toisaalta asumisen kus-
tannuksiin. Usein on tilanne myös se, niin kuin tässäkin esityksessä, lakialoitteessa, sano-
taan, että erityisesti tämä koskee naisia. Monta kertaa nämä naiset ovat vielä esimerkiksi
niitä leskeksi jääneitä perheessä, jossa puoliso on ollut suurituloisempi. Siinä mielessä voi
miettiä tämän ihmisryhmän pärjäämistä siellä arjessa. 

Esimerkiksi näitten erilaisten lääkekorvausten jaksottamisesta on ollut useitakin esityk-
siä täällä salissa, on keskusteltu siitä, olisiko mahdollista näitä omavastuita jaksottaa vä-
hän toisella tavalla. Toivottavasti tässä löytyisi ihan tällaisia hallinnollisia keinoja, millä
voitaisiin vastata tähän tilanteeseen, jotta esimerkiksi alkuvuodesta tämä maksurasitus ei
näille ihmisille tule totaalisen kohtuuttomaksi.

Mutta riippumatta siitä, millä tavalla näitä erilaisia kuluja ja omavastuita tullaan jaksot-
tamaan, niin totuus on se, että kukkarossa on liian vähän rahaa. Sen tähden tätä aloitetta voi
ehdottomasti kannattaa, ja tosiaankin, niin kuin totesin, KD:lla on sitten omassa vaihtoeh-
tobudjetissaan vastaavanlainen oma aloite.

Ensimmäinen varapuhemies Mauri Pekkarinen:  Minulla on täällä pyydetyissä vas-
tauspuheenvuorossa seuraavana edustaja Essayah, mutta kun hän juuri äsken puhui, niin
seuraavaksi edustaja Järvinen.

19.46 Heli Järvinen vihr: Arvoisa puhemies! Teetimme jokin aika sitten kyselyn edus-
kunnan tietopalvelulla siitä, millaisia ovat tämän hallituksen päätösten vaikutukset eri kan-
sanryhmiin, ja ikävintä siinä selvityksessä oli se, että kaikkein eniten ostovoimaa on leikat-
tu nimenomaan pienituloisimmilta eläkeläisiltä. Muistaakseni heidän ostovoimastaan tämä
hallituskausi on leikannut peräti 2 prosenttia, ja siitäkin huolimatta, että pieniä parannuk-
siakin joihinkin asioihin on tehty, kuten Yle-vero on poistettu pienituloisimmilta ja vero-
nalennuksia on saatu aikaan ja takuueläkettäkin on hieman nostettu, valitettavasti korotuk-
set ovat kovin pieniä verrattuna esimerkiksi viime hallituksen aikaansaamiin korotuksiin.
Kun me puhumme eläkeläisköyhyydestä, kannattaa muistaa, että takuueläkkeen korotus on
yksi kaikkein tehokkaimmista keinoista kohdistaa parannuksia juuri näille kaikkein pieni-
tuloisimmille. 
3



Pöytäkirjan asiakohta PTK 111/2018 vp
Kun katsoo graafista kuviota siitä, ketkä Suomessa ovat takuueläkkeen saajia, tämä tu-
los on aika mielenkiintoinen. Ensinnäkin takuueläkkeen saajia on yhteensä noin 102 000.
Heistä noin puolet on yli 60-vuotiaita, eli noin puolet siis on alle 60-vuotiaita eli vielä työi-
käisiä. Alle 30-vuotiaita etuudensaajia on 13 500 eli yhteensä 13 prosenttia takuueläkkeen
saajista. Mutta erityisen hurja tämä graafinen esitys on ikääntyneiden eläkeläisten osalta:
Yli 65-vuotiaiden joukossa naisten osuus takuueläkkeen saajissa on lähes kaksinkertainen
miehiin nähden. Kun puhumme yli 70-vuotiaista, naisten osuus on jo ainakin kolminker-
tainen miehiin nähden, yli 75-vuotiaissa jo varmasti nelinkertainen, yli 80-vuotiaissa yli
viisinkertainen, ja kun puhumme yli 90-vuotiaista eläkeläisistä, niin kun silmämääräisesti
katsoo, naisten osuus näyttää jo lähes kymmenkertaiselta. Eli erityisesti ikääntyneet, yksin
elävät naiset tarvitsevat meidän apuamme. Se heille suotakoon.

19.49 Sari Essayah kd: Arvoisa puhemies! Nyt täytyy huomauttaa tästä, ihan tekninen
puheenvuoro, kun äsken edustaja Mikkosen jälkeen käyttämäni puheenvuoro ei jostain
syystä kirjautunut tänne pidettyjen puheenvuorojen listaan, elikkä toivon, että siellä tekni-
nen asiantuntemus nyt seuraa tätä listaa. Jostakin kumman syystä sitä ei kirjautunut siihen
laisinkaan.

Näihin edustaja Järvisen tilastotietoihin sen verran haluan vielä kommentoida, että se on
toisaalta ymmärrettävää, kun miettii esimerkiksi menneitten vuosikymmenten eläkeraken-
netta, miten usein oli niin, että vaikkapa maataloudessa ainoastaan talon isäntä oli se, jolle
sitten jossakin vaiheessa maataloustulon perusteella ruvettiin eläkemaksuja maksamaan, ja
useimmiten sitten ne henkilöt, jotka olivat kenties hyvinkin nuorina miniöinä tulleet ta-
loon, olivat siinä mukana, talon töissä, ja tekivät täysipäiväistä työtä, huolehtivat lapset ja
karjan siinä sivussa ja kuitenkaan heille ei kertynyt eläketuloa, voi sanoa, vuosikymme-
niin, ennen kuin sitten tätä maatalouden eläkelakia, MYEL-lakia, lähdettiin muuttamaan.
Todellakin tämä oli tilanne hyvin pitkään, ja tämä osittain selittää maatalousvaltaisen Suo-
men kohdalla, minkä takia meillä on ollut paljon näitä ihmisiä, joilla sitten eläkekertymä
on niin äärimmäisen ohueksi jäänyt.

Toisaalta sitten myöskin takavuosina saattoi olla niitä tilanteita, että henkilö oli kotona
hoitamassa lapsia pidemmän aikaa ja sitten välttämättä työuraa ei juurikaan kertynyt tai
sitä kertyi hyvin hajanaisesti tai sitten kävi niin, että kertyneet tulot olivat niin pieniä, että
niistä ei varsinaisesti eläkettä päässyt juuri tulemaan. [Puhemies koputtaa]

Lisäksi vielä meillä oli pitkään tilanne, että alle 23-vuotiaille ei kertynyt eläkettä, kun-
nes sitten sitäkin lainsäädäntöä muutettiin. Saattoi olla juuri niin, että kenties 23-vuotiaak-
si joku nuori oli työssä, sitten ehkä jäi kotiin ja sitten myöhemmin palasi työelämään, jol-
loinka voi sanoa, että siinä alkuvaiheessa eläkekertymä jäi niiltä vuosilta kertymättä, jol-
loin se olisi voinut kertyä.

Mutta todellakin pyydän, että pöytäkirjasihteeri tarkistaa tuon, miksi tänne ei kirjautu-
nut tässä asiakohdassa edustaja Mikkosen jälkeen pitämäni toinen puheenvuoro.

Ensimmäinen varapuhemies Mauri Pekkarinen: Arvoisa edustaja, se on kyllä tullut kir-
jautuneeksi tänne, tarkistettiin äsken.

19.51 Krista Mikkonen vihr: Arvoisa puhemies! Todella, kuten edustaja Essayah tuossa
äsken kertoi ja edustaja Järvinen myös totesi, nimenomaan näistä kaikkein pienituloisim-
mista eläkeläisistä meillä on todella paljon naisia. Syitä on muun muassa juuri se, että aika
4



Pöytäkirjan asiakohta PTK 111/2018 vp
monet naiset ovat olleet kotona eivätkä ole tehneet työuraa ja niitä eläkemaksuja ei ole ker-
tynyt, tai todellakaan aikoinaan myöskään maataloudessa näille naisille ei kertynyt eläket-
tä.

Mutta aivan samalla tavalla tietysti ja varmasti tulevaisuutta ajatellen työkyvyttömyy-
seläke on ehkä sellainen, joka ei samalla tavalla ole sukupuolittunut asia, vaan siinä var-
mastikin sekä miehiä että naisia on valitettavasti entistä enemmän, ja tänä päivänä on iso
joukko entistä nuorempia, jotka joutuvat työkyvyttömyyseläkkeelle, ja heidän eläkekerty-
mänsä sitten jatkossa tulee olemaan äärimmäisen pieni. 

Sen takia, koska me tiedämme, että tulevaisuudessa tämä eläkeläisten kirjo ja myös hei-
dän tulotasonsa kirjo ovat ehkä vieläkin laajempia kuin mitä tänä päivänä, me vihreät
olemme pitäneet tärkeänä, että nämä korotukset tehdään ennen kaikkea kaikkein pienitu-
loisimmille eläkeläisille. Sen takia me olemme halunneet reippaasti nostaa takuueläkettä,
koska se kohdistuu silloin juuri niihin, jotka ovat kaikkein heikoimmassa asemassa [Puhe-
mies koputtaa] ja joutuvat sinnittelemään kaikkein pienimmillä tuloilla. 

Pidän kyllä äärimmäisen arvokkaana sitä, että me, Suomi, hyvinvointiyhteiskunta, pi-
dämme huolta ikäihmisistämme, pidämme huolta siitä, että jokainen eläkeläinen ja jokai-
nen vanhus pystyy elämään [Puhemies koputtaa] viimeiset vuodet niin, että todellakin ar-
jen taloudellinenkin turva on sentyyppinen, että ei joudu miettimään, että ostanko lääkeitä
vai ruokaa. Valitettavasti se on tänä päivänä arkea aivan liian monelle suomalaiselle elä-
keläiselle.

19.53 Merja Mäkisalo-Ropponen sd: Arvoisa puhemies! THL:n selvityksen mukaan
kaikkein pienituloisimpia ovat 75-vuotiaat yksin asuvat naiset. Se on se kaikkein haavoit-
tuvin ryhmä tällä hetkellä. Sitten meidän on hyvä muistaa, että eläkeläisköyhyys vaikuttaa
hyvin kokonaisvaltaisesti ikäihmisten elämään ja hyvinvointiin. THL on tätä tutkinut mi-
nusta ansiokkaasti, ja he ovat todenneet, että matalaan sosioekonomiseen asemaan liittyy
ikääntyneillä heikompi fyysinen ja psyykkinen toimintakyky, suurempi sairastavuus ja
korkeampi kuolleisuus. Tämän THL:n tutkimuksen mukaan he kuitenkin jättävät käymät-
tä lääkärissä ja käyttämättä palveluita huonon taloudellisen tilanteen vuoksi. Heillä olisi
eniten tarpeita, mutta he eivät rahanpuutteen takia mene palveluihin. Heikosti toimeentu-
levat ja pienituloiset ikääntyneet tarvitsevat myöskin kotipalveluja ja kotisairaanhoitoa
huomattavasti parempituloisia enemmän, mutta he kokevat, että heillä ei ole myöskään
näihin palveluihin varaa omavastuiden takia. He kokevat, että he eivät saa palveluita riit-
tävästi.

Toimeentulon tarvetta koki useampi kuin joka kymmenes ikääntynyt, mutta suurin osa
heistä koki, että he eivät ole saaneet sitä riittävästi tai he eivät ole saaneet sitä lainkaan. Eli
toisin sanoen eläkeläisköyhyydestä totta kai ensimmäinen asia, mikä pitää muistaa, on se,
että se aiheuttaa inhimillistä kärsimystä, mutta jos me ajattelemme sitä, miten paljon siihen
liittyy sairastavuutta ja voinnin nopeampaa huonontumista palveluiden käyttämättömyy-
den takia, niin se myöskin aiheuttaa pitkällä ajanjaksolla yhteiskunnalle lisääntyviä kustan-
nuksia. Sen takia kannattaisi pitää huolta siitä, että kukaan eläkeläisistä ei asu epäinhimil-
lisissä olosuhteissa eikä joudu kokemaan eläkeläisköyhyyttä. 

19.55 Heli Järvinen vihr: Arvoisa puhemies! Minut havahdutti tähän ongelmaan aika-
naan eräs maatalon emäntä, joka oli juuri eläkeiässä. Hän kertoi tulleensa aikanaan mie-
hensä perheen kotitilalle, tehneensä siellä vuosikymmeniä töitä 24/7 — hän hoiti käsin lyp-
5



Pöytäkirjan asiakohta PTK 111/2018 vp
sykarjaa — ja, kuinka ollakaan, eläkkeelle jäännin kynnyksellä mies löysi nuoremman vai-
mon. Heille tuli avioero. Mies vei mennessään paitsi kotitilat ja -mannut myöskin koko
kerryttämänsä eläketurvan, ja nainen jäi aivan ilman mitään suojaa ja turvaa.

Tämän naisen ja tämänkaltaisten naisten elämään takuueläke on tuonut aivan valtavan
muutoksen ja parannuksen. Se on varmasti yksi parhaista päätöksistä, mitä saimme aikaan
toissa kaudella täällä eduskunnassa. Mutta tämä takuueläkekään ei toimi, ellei sitä järjes-
telmällisesti koroteta, sillä edelleenkin lähes 15 prosenttia eläkeläisistä elää suhteellisen
köyhyysrajan tuntumassa ja peräti viidennes köyhyysrajalla köyhyysrajan yläpuolella. Sel-
vityksen mukaan 60 prosenttia yli 75-vuotiaista eläkeläisistä kuuluu pienituloisten ryh-
mään. Sen takia sekä tämän hallituksen että tulevien hallitusten pitää todella muistaa käyt-
tää takuueläkkeen korotusta keinona eläkeläisköyhyyden torjunnassa.

Keskustelu päättyi.

Asia lähetettiin sosiaali- ja terveysvaliokuntaan.
6


