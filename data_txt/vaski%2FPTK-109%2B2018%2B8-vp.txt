















































DEM5F07.tmp.xml


Pöytäkirjan asiakohta PTK 109/2018 vp
Pöytäkirjan asiakohta 

PTK 109/2018 vp

Täysistunto

Tiistai 6.11.2018 klo 14.00—17.11

8. Hallituksen esitys eduskunnalle laiksi henkilötietojen käsittelystä rikosasioissa ja kansal-
lisen turvallisuuden ylläpitämisen yhteydessä sekä eräiksi siihen liittyviksi laeiksi

Hallituksen esitys HE 31/2018 vp
Valiokunnan mietintö HaVM 14/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 8. asia. Käsittelyn pohjana on hallintovaliokunnan mietintö HaVM 14/2018 vp.
Nyt päätetään lakiehdotusten sisällöstä.

Valiokunnan puheenjohtaja Eerola, esittelypuheenvuoro, olkaa hyvä.

Keskustelu

16.47 Juho Eerola ps (esittelypuheenvuoro): Arvoisa rouva puhemies! Hallintovaliokun-
nan mietinnössä ehdotetaan hyväksyttäväksi laki henkilötietojen käsittelystä rikosasioissa
ja kansallisen turvallisuuden ylläpitämisen yhteydessä. Ehdotetulla lainsäädännöllä pan-
naan kansallisesti täytäntöön niin sanottu rikosasioiden tietosuojadirektiivi.

Tätä ehdotettua lakia soveltavat poliisi, syyttäjät, yleiset tuomioistuimet, Rikosseuraa-
muslaitos, Tulli, Rajavartiolaitos ja monet muut toimivaltaiset viranomaiset. Lakia sovel-
letaan henkilötietojen käsittelyyn silloin, kun kyse on rikoksen ennalta estämisestä, paljas-
tamisesta, selvittämisestä tahi sitten syyteharkintaan saattamisesta. Lakia sovelletaan
myöskin silloin, kun kyse on rikokseen liittyvästä syyttäjän toiminnasta, rikosasiain käsit-
telemisestä tuomioistuimessa, rikosoikeudellisen seuraamuksen täytäntöönpanemisesta
taikka yleiseen turvallisuuteen kohdistuvilta uhkilta suojelemisesta tai sitten tällaisten uh-
kien ehkäisemisestä.

Lakia sovelletaan myöskin Puolustusvoimien, poliisin ja Rajavartiolaitoksen käsitelles-
sä henkilötietoja kansallisen turvallisuuden ylläpitämisen yhteydessä. Tämä säännös ei
pohjaudu direktiiviin, vaan tältä osin kyse on meidän kansallisesta, ihan omasta ratkaisus-
ta.

Tämä ehdotettu rikosasioiden tietosuojalaki on luonteeltaan yleislaki, eli sitä sovelle-
taan, jollei muualla lainsäädännössä säädetä jollakin toisella tapaa. Lakia soveltavilla vi-
ranomaisilla on myös hallinnonalakohtaista erikoissääntelyä.

Rikosasioiden tietosuojalaissa säädetään henkilötietojen käsittelyn yleisistä periaatteis-
ta, kuten käsittelyn lainmukaisuudesta, käyttötarkoitussidonnaisuudesta, tarpeellisuudesta
ja virheettömyydestä. Laissa on myöskin erityissäännöksiä esimerkiksi jollain tavalla ar-
kaluonteisiksi tiedoiksi katsottavien tietojen käsittelystä. Lisäksi laissa säädetään rekiste-
rinpitäjän ja henkilötietojen käsittelijän vastuusta, rekisteröidyn oikeuksista, tietoturvalli-
suudesta, tietosuojavastaavasta, vaatimuksista, joita tulee noudattaa, kun henkilötietoja
 Tarkistettu
4.0



Pöytäkirjan asiakohta PTK 109/2018 vp
siirretään kolmansiin maihin, edelleen lain noudattamisen valvonnasta ja oikeussuojakei-
noista ja seuraamuksista. Lain noudattamista valvoo tietosuojavaltuutettu.

Samanaikaisesti tämän direktiivin kanssa on annettu EU:n yleinen tietosuoja-asetus, jo-
hon liittyy toinen hallituksen esitys, jota itse asiassa käsitellään ihan tässä kohta. Rikos-
asioiden tietosuojalaissa tarkoitetut viranomaiset soveltavat tätä tietosuoja-asetusta ja sitä
täydentävää kansallista lainsäädäntöä silloin, kun on kyse muusta kuin tämän direktiivin
alaan kuuluvasta henkilötietojen käsittelystä.

Rikosasioiden tietosuojalakiehdotuksen käsittelyn yhteydessä meillä tuli esille useita,
esimerkiksi rekisteröidyn oikeussuojakeinoihin liittyviä kysymyksiä, jotka tulivat esille
myös tämän kohta seuraavan hallituksen esityksen numero 9 yhteydessä. Hallintovalio-
kunta pitää lainsäädännön selkeyden ja johdonmukaisuuden vuoksi perusteltuna, että kan-
salliset lainsäädäntöratkaisut ovat näiden kysymysten osalta mahdollisimman yhtenäisiä.

Mainittujen esitysten välillä on myös perusteltujakin eroavaisuuksia. Merkitystä on
muun muassa sillä, että toisin kuin tätä tietosuoja-asetusta ja sitä täydentävää kansallista
lainsäädäntöä, mihinkä viittasin äsken, joita sovelletaan sekä julkisella että yksityisellä
sektorilla, tätä ehdotettua rikosasioiden tietosuojalakia soveltavat lähtökohtaisesti vain ja
ainoastaan siihen valitut viranomaiset.

Perustuslakivaliokunnan lausunnon mukaisesti nämä lakiehdotukset voidaan käsitellä
tavallisen lain säätämisjärjestyksessä, tämä 1. lakiehdotus kuitenkin vain, mikäli valiokun-
nan 48 ja 61 §:stä tekemät valtiosääntöoikeudelliset huomautukset otetaan asianmukaises-
ti huomioon.

Lisäksi myös lakivaliokunta on antanut esityksestä lausunnon.
Hallintovaliokunta puoltaa, arvoisa puhemies, hallituksen esitykseen sisältyvien lakieh-

dotusten hyväksymistä valiokunnan mietinnöstä ilmenevin huomautuksin ja muutosehdo-
tuksin. — Kiitos.

Yleiskeskustelu päättyi.

Eduskunta hyväksyi hallituksen esitykseen HE 31/2018 vp sisältyvien 1.—6. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


