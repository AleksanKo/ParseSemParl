















































DEME18A.tmpSave.xml


Pöytäkirjan asiakohta PTK 17/2016 vp
Pöytäkirjan asiakohta 

PTK 17/2016 vp

Täysistunto

Keskiviikko 2.3.2016 klo 13.59—16.57

2. Hallituksen esitys eduskunnalle laiksi luonnonsuojelulain muuttamisesta
Hallituksen esitys HE 146/2015 vp
Valiokunnan mietintö YmVM 2/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 2. asia.
Käsittelyn pohjana on ympäristövaliokunnan mietintö YmVM 2/2016 vp. Nyt päätetään
lakiehdotuksen sisällöstä.

Keskustelu

14.00 Tytti Tuppurainen sd: Arvoisa puhemies! Hallituksen esityksessä luonnonsuoje-
lulain muuttamisesta on ihan perusteltuja lähtökohtia. Luonnonvarojen järkevä käyttö on
hyväksyttävää, ja sen vuoksi luonnonvarojen käyttöä koskevan hallinnollisen taakan ke-
ventäminen on kannatettava lähtökohta. On myös vaikea väittää vastaan, kun esityksessä
tavoitteeksi asetetaan turhan sääntelyn purkaminen.

Huolta herättää kuitenkin esityksessä suoraan sanottu pääasiallinen tavoite, jonka mu-
kaan ehdotetun uudistuksen tarkoitus on sopeuttaa elinkeino-, liikenne- ja ympäristökes-
kusten lakisääteisiä tehtäviä käytettävissä oleviin henkilöstövoimavaroihin. Tämä ei saa
olla sääntelyn lähtökohta. Se ei voi olla sääntelyn hyväksyttävä tavoite. Emme voisi ajatel-
lakaan, (Hälinää — Puhemies koputtaa) että esimerkiksi maanpuolustuksen osalta todet-
taisiin, ettei Suomen puolustaminen ole mahdollista, koska voimavarat ovat niin pienet.
Myös luonnon puolustamisen on lähdettävä hyväksyttävistä tavoitteista ja niille on varat-
tava riittävät resurssit.

Jokainen meistä, puhemies, ymmärtää, että voimavarojen niukkuus vaikuttaa aina sii-
hen, mitä todellisuudessa saavutetaan. On kuitenkin eri asia jo lainvalmistelun ja lain sää-
tämisen vaiheessa todeta, että tavoitteesta tingitään henkilöstövoimavarojen puutteen
vuoksi.

Arvoisa puhemies! Valiokunnassa on keskustelua herättänyt erityisesti liito-oravan suo-
jelua koskevan sääntelyn uudistaminen. Esitys perustuu maanomistajien oikeusturvasta
huolehtimiseen, ja sen vastapainoksi on esitetty huoli liito-oravien suojelun heikkenemi-
sestä. On helppo yhtyä valiokunnan enemmistön kantaan esityksen hyväksymiseksi. Ehdo-
tus ei vaaranna uhanalaista lajia, liito-oravia. Sen sijaan päästään tulokseen, jossa metsien
suojelusta tulee paremmin hyväksyttävää toimintaa, jossa luonnonsuojelua ei enää voi
maalata (Puhemies koputtaa) järkevän luonnonvarojen käytön esteeksi.
 Tarkistettu
4.0



Pöytäkirjan asiakohta PTK 17/2016 vp
Puhemies! Näillä sanoin yhdyn tähän valiokunnan enemmistön kantaan.

14.02 Antti Kurvinen kesk: Arvoisa rouva puhemies! Juha Sipilän hallituksen yksi kes-
keisimpiä tavoitteita on tarpeettomien normien vähentäminen ja hallinnollisen taakan ke-
ventäminen sekä kaiken sääntelyn sujuvoittaminen. Tämä on melko pieni lakiesitys, mikä
meillä kansanedustajilla tänään edessä on, mutta tämä on jälleen kerran yksi oikea askel
tässä tarpeettoman sääntelyn keventämisessä. Olen myös erittäin onnellinen siitä, että hal-
litusohjelman kirjaus omaisuudensuojan vahvistamisesta ja maanomistajien oikeusturvan
kohentamisesta tulee näin todelliseksi ja vihdoin ja viimein metsien omistajilla ja maan-
omistajillakin on jotakin suojaa pitkästä aikaa tässä maassa.

Lisäksi tästä tunteita herättävästä eliöstä nimeltä liito-orava on todettava se asia, että
vaikka liito-orava on suojeltu, niin kyllähän liito-oravan kannat aika hyviä Suomessa ovat.
Liito-oravan kohdalla voi puhua Suomessa vähän ylisuojelustakin, ja tämäkin on siinä
mielessä ihan hyvä lakiesitys.

Arvoisa puhemies! Luontoa voi suojella ja luontoa voi käyttää ja siitä nauttia järkevällä
maalais- ja kaupunkijärkitavalla, ja tämä lakiesitys vie sitä omalta osaltaan eteenpäin. Tuen
valiokunnan kantaa.

14.04 Lea Mäkipää ps: Arvoisa puhemies! Vuonna 2014 ely-keskus on käyttänyt liito-
oravien lisääntymis- ja levähdyspaikkojen rajoituspäätösten valmisteluun noin 4,5 henki-
lötyövuotta. Kuitenkin rajauspäätökset ovat kohdistuneet hyvin pieneen määrään Suomen
liito-oravia. Lisääntymis- ja levähdyspaikkojen rajausmenettelyllä ei arvioida olevan mer-
kitystä lajin kannan kehitykselle, vaan siihen vaikuttanevat ennen kaikkea laajemmat mai-
sematason muutokset. Joka tapauksessa lisääntymis- ja levähdyspaikkojen hävittäminen
on lain nojalla kielletty riippumatta rajauspäätöksistä. Rajausmenettelyn vaikuttavuus on
heikko, koska liito-oravien esiintymisessä tapahtuu luontaisia vaihteluita.

Tällä hetkellä Suomen ympäristökeskus toimittaa ajantasaisen ely-keskusten liito-ora-
vien lisääntymis- ja levähdyspaikkatiedon Metsäkeskukselle kaksi kertaa vuodessa. Kun
ajantasainen tieto paikoista on myös maanomistajien käytössä, voidaan metsien käyttö so-
vittaa yhteen suojelun kanssa. Ajantasaisen tiedon saamisesta on jatkossa huolehdittava
entistä paremmin, ja maanomistajille on tiedotettava näiden velvollisuudesta sekä ohjeis-
tettava selvitysmenettelyssä. Näin parannetaan maanomistajien oikeusturvaa ja vältytään
pitkiltä oikeuskäsittelyiltä ja vähennetään suojelusta syntyviä kustannuksia.

Rajausmenettely kuormittaa suhteettomasti ely-keskuksen henkilöstöä ja vähentää re-
sursseja muista tehtävistä. Hallituksen tavoitteena on keventää ja purkaa turhaa sääntelyä.
Julkinen sektori on vuosien aikana paisunut, ja on paljon päällekkäistä työtä, johon ei ole
tarvetta eikä varaa. Luonnonsuojelulain 72 a §:n mukaisella päätöksellä ei kuitenkaan ole
voitu lopullisesti ratkaista liito-oravan suojelua metsänkäyttökohteella, koska lain 49 §:n
kielto on voimassa päätöksestä huolimatta. Metsätalous on tärkeä tuotantoala Suomessa,
eikä ole viisasta hankaloittaa tarpeettomasti puuntuotantoa ja pitkittää käsittelyillä hakkui-
den aloittamista, kun lainsäädännöllä suojataan joka tapauksessa riittävästi uhanalaisia la-
jeja.

Arvoisa puhemies! Uhanalaisten nisäkkäiden ahdingon on todettu helpottuneen, ja liito-
oravakin on enää silmällä pidettävä kuten esimerkiksi karhu ja ilves, eikä lajien tilanne ole
enää huonontunut. Toki metsien käyttö ja metsärakenteen muutos ovat edelleen liito-ora-
valle uhkatekijöitä, mutta kuten sanottu, lakimuutoksessa poistetaan vain hidas rajaamis-
2



Pöytäkirjan asiakohta PTK 17/2016 vp
menettely — pesäpaikkojen hävittämis- ja heikentämiskielto säilyy entisellään. Rajausme-
nettelyn poistamisella ei arvioida olevan taloudellisia vaikutuksia yksityisille maanomista-
jille tai yrityksille, ja korvaussäännöskin säilyy ennallaan, eli kiellosta aiheutuvasta merki-
tyksellisestä haitasta olisi mahdollista jatkossakin saada täysi korvaus valtiolta.

14.07 Touko Aalto vihr: Arvoisa rouva puhemies! Ympäristövaliokunta aivan aiheelli-
sesti toteaa lausunnossaan, että "kun ohjeistus on käytännöllistä ja toimintamallit vakiintu-
neet, on toimijoilla hyvät mahdollisuudet onnistuneiden suojelutoimien käytännön toteut-
tamiseen". Jos asianomainen ministeri olisi paikan päällä, niin kysyisin häneltä — toki
myös hallituspuolueiden edustajat voivat vastata hänen puolestaan — minkälaisia toimia
hallitus on tekemässä sen eteen, että metsätalouden toimijoilla olisi jatkossa ajantasainen ja
yhdestä paikasta helposti saatava tieto liito-oravien lisääntymis- ja levähdyspaikoista.

14.08 Satu Hassi vihr: Arvoisa puhemies! Ehdotan, että tämän lain johtolause hyväksy-
tään valiokunnan vastalauseessa esitetyssä muodossa eli siitä poistetaan sanat "kumotaan
luonnonsuojelulain 72 a § sellaisena kuin se on laissa 1587/2009". Tämä esittämäni muu-
tosehdotus koskee liito-oravaa.

Muiltahan osin tämä laki on ihan tarkoituksenmukainen. Ne helpotukset tai kevennyk-
set luonnonsuojelualueiden maastomerkintöihin, joita hallitus esittää, ovat nykyaikana,
kun käytetään nettikarttoja, aivan perusteltuja.

Sen sijaan en ole valiokunnan enemmistön kanssa samaa mieltä tästä liito-orava-asiasta.
Valiokunnan kuulemisissa on tullut selvästi esille, että kysymys on säästölaista eli tarkoi-
tus on jonkun verran vähentää ely-keskusten työmäärää. Säästövaikutus on kuitenkin ky-
seenalainen, koska tämä muutos toisaalta lisää sitten ely-keskusten neuvontavelvollisuut-
ta, koska metsänomistajien ja metsätöitä tekevien lailliset velvollisuudethan eivät muutu
miksikään.

Kaikille niille, jotka nyt oikeastaan rivien väleissä ja vähän riveilläkin itse asiassa ha-
luaisivat ylipäätänsä liito-oravan suojelua purkaa, toteaisin, että vaikka liito-oravaa ei ole
luokiteltu enää vaarantuneeksi vaan silmällä pidettäväksi, niin kuitenkin viimeksi tehdys-
sä laskennassa sen määrä oli vähentynyt yli 20 prosenttia eli kanta on edelleen pienenevä.

Puhemies Maria Lohela:  Täsmennän, että ehdotukset tehdään sitten huomenna, kun
asiasta äänestetään. Mutta jatketaan keskustelua.

14.10 Anne Kalmari kesk (vastauspuheenvuoro): Arvoisa rouva puhemies! On hyvä, että
ympäristöministeriö ja ympäristövaliokunta poistavat turhaa työtä, turhia maastomerkintö-
jä. Nykypäivänä tosiaan sähköiset kartat ovat saatavissa, ja itse asiassa tulevan lainsäädän-
nön myötä nämä merkinnät vielä entisestäänkin paranevat. Meillähän on paljon tehty työtä
metsien laserkeilauksesta lähtien, ja entistä paremmin näitä ympäristöarvojakin sitten jat-
kossa sieltä löytyy.

Mitä tulee sitten liito-oravan silmälläpitoon, liito-oravasta arvioitiin silloin kun se EU:n
uhanalaisten lajien luetteloon saatiin, että on 60 000 liito-oravaa, ja kun inventointi tehtiin,
todettiin, että on 240 000 pesivää naarasta. Aika usein naaraalta löytyy myöskin puoliso,
joten on hyvä, että liito-orava on silmällä pidettävien listaan laitettu.
3



Pöytäkirjan asiakohta PTK 17/2016 vp
14.11 Hannu Hoskonen kesk (vastauspuheenvuoro): Arvoisa rouva puhemies! Todella-
kin tämä liito-orava-asia on saamassa nyt oikeat mittasuhteet. Aikanaan kun se uhanalais-
ten lajien luetteloon merkittiin, niin mitenkähän uhanalainen se oli senaikaisen tutkimuk-
sen mukaan? Niitä naaraita oli vähintään 300 000 yksilöä Suomessa sillä hetkellä. Elikkä
eihän se mikään uhanalainen ollut silloinkaan eikä se ole nytkään. Ihan oikein, että men-
nään oikeaan suuntaan. Turhaa suojelua poistetaan.

Liito-oravahan pärjää, kuten tiedämme, erittäin moninaisissa olosuhteissa. Ilomantsissa
keskuskoulun vieressä asustavat liito-oravat siinä metsikössä, jonka yhdellä puolella on
ampumarata, Vapon voimalaitos huutaa 24 tuntia vuorokaudessa, on iso koulu ja hiihto-
keskus. Tämän alueen sisällä olevat liito-oravat pärjäävät hyvin, niin että kyllä ne varmaan
osaavat mennä ruokailemaan myös normaaleissa metsäolosuhteissa. Tässä lietsotaan tällä
asialla, niin kuin luonnonsuojeluasioilla yleensä, pelkoa ihmisten keskuuteen, että kaikki
vaarantuu. Mikään ei vaarannu. Meitä ei uhkaa tässä maassa mikään muu kuin omahyväi-
syys ja se, että haluamme erilaisilla asioilla ajaa omia asioitamme unohtaen totuuden. Se
on iso riski näissä asioissa, mutta onneksi tässäkin asiassa on menty oikeaan suuntaan ja
eteenpäin.

14.13 Hanna Halmeenpää vihr (vastauspuheenvuoro): Arvoisa rouva puhemies! Kyllä
minä kannatan edustaja Hoskosen toteamusta siitä, että totuutta ei pidä unohtaa eikä tässä-
kään salissa disinformaatiota jakaa. Lähetekeskustelussa kävimme pitkän ja monipolvisen
keskustelun siitä, onko liito-orava uhanalainen laji vai ei. Kyllähän se sieltä ympäristömi-
nisteriön asiakirjoista löytyy uhanalaisten lajien listalta silmällä pidettävänä. (Hannu Hos-
konen: Merkitty väärin perustein!)

Mikäli tämän lakiesityksen tarkoitus on vahvistaa maanomistajan oikeusturvaa, niin toi-
voa sopii, että maanomistajissa on sitten runsas joukko liito-orava-asiantuntijoita niitä
omia maitaan ja tiluksiaan kartoittamaan. Ely-keskushan tällaista työtä ei pysty tekemään,
ellemme nyt välittömästi ala laatia lisäbudjettia ely-keskusten rahoitukselle.

Epäilen kyllä edustaja Kalmarin toteamusta siitä, että sähköiset maastokartat liito-ora-
van esiintymisestä olisivat maanomistajien ja kaikkien kansalaisten vapaasti käytettävissä,
kun ei sellaisia karttoja ole viranomaistenkaan käytettävissä.

Puhemies Maria Lohela: Nyt kun edustaja Hassi palasi saliin, niin tarkennan vielä aiem-
min sanomani. Siis esitykset, muutosehdotukset, tehdään huomenna ja sitten äänestetään
perjantaina, ja nyt tuli oikein. — Anteeksi, nyt meillä on päivät sekaisin. Perjantaina tämä
tapahtuu.

14.14 Sirkka-Liisa Anttila kesk (vastauspuheenvuoro): Arvoisa puhemies! Muistan hy-
vin, kun Suomi liittyi Euroopan unioniin ja sen jälkeen tästä liito-oravasta tuli tällainen hy-
vin merkittävä ja suojeltava eläin. Alun perinhän tilannehan oli se, että kun liito-orava siel-
tä metsätöiden joukosta löytyi, niin metsätyömaa pysäytettiin kerta kaikkiaan, kunnes saa-
tiin rajattua se alue.

Nyt on menty huomattavasti järkevämpään suuntaan, jota tämä lainsäädäntö, joka nyt on
käsittelyssä, myöskin omalta osaltaan edistää. Suojelua pitää olla, mutta sen ei tarvitse olla
niin byrokraattista ja niin elinkeinoa vaikeuttavaa kuin tämä liito-oravan suojelu on silloin
EU-jäsenyyden alkuaikoina ollut. Siinä mielessä tervehdin suurella tyydytyksellä, että tätä
edelleen kehitetään joustavaksi, kun tämä ei tätä eläimen suojelua vaaranna yhtään. Uskon
4



Pöytäkirjan asiakohta PTK 17/2016 vp
siihen, että liito-oravaa suojelevat myöskin metsänomistajat. Ei metsänomistajista pidä
tehdä sellaisia mörköjä, että vain viranomaiset ovat suojelevia. Ihmiset suojelevat yhtä lail-
la.

14.15 Timo Heinonen kok (vastauspuheenvuoro): Arvoisa rouva puhemies! On hyvä,
että ympäristöministeriössäkin on ryhdytty turhaa sääntelyä purkamaan. Tämä liito-orava-
keskustelu on tässä aika hyvin käyty läpi, rajausmenettelyn poisto, maastomerkinnät. On
järkevää tehdä tämäntyyppistä uudistusta.

Mutta sitten tavoitteena on se, että ely-keskuksille saataisiin resursseja lisää. Se on tär-
keä tavoite. On järkevää, että käytetään ne resurssit tehokkaasti sellaisiin toimenpiteisiin,
joilla on aidosti vaikutusta.

Mutta kyllä aika ajoin tuntuu siltä, elyillä ja aveilla on rahaa varsin reilustikin käytössä,
kun tänään uutisissa luki, että aluehallintovirasto on antanut päätöksen, linjannut, että ur-
heilukilpailuihin ei enää voikaan lähettää vain niitä urheilijoita vaan sinne pitää päästä
kaikkien koululaisten mukaan. Kyllä tätä rahaa näköjään tässä valtionhallinnossa riittää
monenmoiseen päätöksentekoon.

14.16 Teuvo Hakkarainen ps (vastauspuheenvuoro): Arvoisa rouva puhemies! Tämmöi-
nen yksi esimerkki liito-oravasta — niitähän on, niin kuin Hoskonen hyvin toi esille, erit-
täin paljon: Minullakin pihaan tuli liito-orava ja tuntui olevan hyvin utelias eläin. Tein aina
linnunpönttöjä keväällä, ja se kävi hävittämässä ne linnunpoikaset ja munat sieltä pois. On-
neksi muutti pois siitä pihasta. Muuten se olisi tuhonnut koko pihapiirin. Tämmöinen mör-
kö on kysymyksessä. (Naurua)

Sitten naapurin puusepänverstaaseen meni kanssa liito-orava. Tämmöinen, jonka pitäisi
olla erämaan elukka, hyvin on sopeutunut sinnekin. Nyt saa pelätä vain, etteivät työpaikat
lähde pois, kun tämä entinen lainsäädäntö on niin tiukka ollut. Todellinen vihreitten epä-
jumala, jos näin sanoisin. (Eduskunnasta: Aivan oikein!)

Puhemies Maria Lohela: Nyt ei ole enää muita pyydettyjä vastauspuheenvuoroja. Jatke-
taan listalta, edustaja Maijala. — Anteeksi, edustaja Tuppuraista en huomannut.

14.17 Tytti Tuppurainen sd (vastauspuheenvuoro): Kiitos, arvoisa puhemies! Edustaja
Hakkaraisen puheenvuoron jälkeen: Hän viittasi liito-oravaan tietyllä tapaa epäjumalana.
Se on aika raskaasti sanottu, vaikka tunnustan sen, että liito-oravaan ladataan hyvin paljon
luonnonsuojeluun liittyviä ristiriitaisuuksia. Tosiasia on kuitenkin se, että viimeisimmäs-
sä, tämän vuoden alussa julkistetussa selvityksessä liito-oravan uhanalaisuusluokkaa on
pudotettu. Se ei ole enää uhanalainen vaan niin sanottu silmällä pidettävä. Sekin on tosi-
asia, minkä edustaja Hassi täällä toi esiin, että kanta on viimeisten kymmenen vuoden ai-
kana tullut voimakkaasti alas, 20 prosenttia. Mutta toisaalta valiokunta kiinnittää huomio-
ta siihen, että kannassa esiintyy paljon ajallista ja alueellista vaihtelua. Senpä tähden mei-
dän on tehtävä rauhallisesti ja maltillisesti vähän pidempiaikaista seurantaa siitä, että me
tiedämme, kuinka liito-oravakanta kehittyy.

Mutta tässä esityksessä on oleellista sovittaa yhteen metsätalouden ja luonnonsuojelun
näkökulmia, ja siinä mielessä tämä valiokunnan mietintö on onnistunut.
5



Pöytäkirjan asiakohta PTK 17/2016 vp
14.18 Mika Niikko ps (vastauspuheenvuoro): Arvoisa rouva puhemies! On se hyvä, että
maanomistajan oikeuksia parannetaan, mutta totta on myös se, että kyllä meidän täytyy
luonto ottaa huomioon aina, kun me uusia alueita lähdemme rakentamaan ja ympäristöä
muuttamaan.

Yhtenä esimerkkinä otan tämän asuntomessualueen meillä Vantaalla. Siinä hyvin pal-
jon pohdittiin sitä, millä tavalla me saamme ne liito-oravat pysymään vielä siellä alueella.
Sinne tehtiin ne viheralueet ja viherreitit niille oraville, jotta ne siellä pääsisivät liikku-
maan, mutta kuinkas ollakaan, nyt kun siellä on asuttu vuoden verran, ei niitä liito-oravia
siellä juuri enää olekaan. Elikkä kyllä ne suojeluohjelmat täytyy tehdä muullakin kuin kar-
talla ja jollakin kynällä jonkun virkamiehen toimesta, kyllä silloin täytyy asiantuntijoita
käyttää, jotta me pystymme luonnossa turvaamaan näille uhanalaisille lajeille myös sen
elinympäristön.

14.19 Eeva-Maria Maijala kesk: Arvoisa puhemies! Tämä kyseinen esitys on todella en-
simmäinen ja yksi näistä merkittävistä asioista, mitä ympäristöministeriössä on saatu aikai-
seksi. Eli byrokratian purku on päivän muotisana, ja ympäristöministeriö on tehnyt tätä to-
della kiitettävällä tavalla. Tämä kyseinen esitys vie tätä asiaa huomattavasti eteenpäin,
elikkä tämä täytyy todella nostaa arvokkaasti esille.

Nyt sitten tämän luonnonsuojelulain muutosesityksen sisältöihin.
Me keskustan ryhmässä olemme erittäin tyytyväisiä siihen, mitä tämä laki sisältää, ja

olemme todellakin alleviivaamassa tätä mietintöä, mitä tässä ympäristövaliokunnan osal-
takin on nyt sitten sanottu. Me katsomme, että tämä esitys on tarpeellinen ja tarkoituksen-
mukainen.

Sitten näihin maastomerkintäasioihin. Meillä on Suomessa todella paljon erilaisia erilai-
silla säädöksillä määrättyjä ja määriteltyjä suojelualueita. Lisäksi meillä on myöskin met-
sänomistajien omia suojelualueita, joita ei ole tarkoituksenmukaistakaan merkitä mihin-
kään. Esimerkiksi minä metsänomistajana ja maanomistajana olen perheeni kanssa sopi-
nut, että noihin alueisiin ei tulla ikinä koskemaan. Eli meillä on valtava määrä myös mer-
kitsemättömiä suojelualueita. Me täällä olemme kaikki varmasti suojelumyönteisiä ihmi-
siä, käytetään meidän voimavaramme aitoon suojeluun, oikeaan luonnon ja ympäristön
asioiden kehittämiseen.

Nyt sitten esimerkiksi metsälaki, metsälain 10 §: Siinä on paljon semmoisia asioita, mit-
kä määrittelevät, että tietyt alueet pitäisi suojella, mutta niitä ei tulla millään tavalla ikinä
merkitsemään maastoon, koska kohta meillä olisi maastot täynnä kaiken maailman merk-
kejä, ja tämmöinen asia ei todellakaan ole suojelulle eduksi. Nyt on hyvä, että me tulemme
tämän lain mukaisesti keskittymään siihen, että merkitään maastoon ainoastaan kaikkein
merkittävimmät ja tärkeimmät suojelualueet ja muun muassa tietyt ranta-alueet, että ihmi-
set saavat tietää, mikä näistä on merkittävä suojelualue, ja sen mukaan voidaan toimia.

Sitten tähän liito-orava-asiaan. Meidän on todellakin muistettava se, että liito-orava ei
ole enää uhanalainen vaan se on todellakin ainoastaan silmälläpidettävä laji. (Vihreiden
ryhmästä: Se on siinä listassa!) Nyt sitten tässä hallituksen esityksessä ehdotetaan luonnon-
suojelulain 72 a §:n eli liito-oravan lisääntymis- ja levähdyspaikkaa koskevan rajauspää-
tösmenettelyn kumoamista. Mutta meidän pitää kuitenkin muistaa, että tämän lain 49 §:ään
sisältyvä hävittämis- ja heikentämiskielto säilyy ennallaan, vaikka elinkeino-, liikenne- ja
ympäristökeskus ei enää tee siitä erillistä hallintopäätöstä lisääntymis- ja levähdyspaikan
sijainnin ja sallitun metsänkäsittelyn määrittelemiseksi. Tämä on todella merkittävä ja iso
6



Pöytäkirjan asiakohta PTK 17/2016 vp
päätös sen takia, että liito-oravia on niin monessa paikassa, ja kun vihdoin ja viimein joku
ely-keskus ja virkamies pääsisi sen merkitsemään tiettyyn paikkaan tai sen rekisteriin lait-
taa, niin sitten huomataan, että tämä liito-orava ei enää olekaan sillä paikalla vaan se on
siirtynyt jo 5 kilometriä eri suuntaan, toiseen paikkaan. Elikkä tärkeintä on se, että me käy-
tämme voimavarat aitoihin, oikeisiin asioihin ja niitten eteenpäinviemiseen.

Tässä jo aikaisemmin tuli esille, ja me valiokunnassa keskustelimme siitä, millä tavalla
nämä eri suojelualueet tulisi entistä paremmin merkitä digitaalisesti eri aineistoihin niin,
että muun muassa moto- eli metsäkoneyrittäjät voisivat entistä paremmin olla varmoja sii-
tä, milloin mennään jollekin suojelun arvoiselle alueelle, eikä mennä sinne sitten sen jäl-
keen. Meidän täytyy muistaa, että motot toimivat tällä hetkellä erittäin tarkasti digitaalises-
ti eri alueilla, ja voi olla, että tällä lakimuutoksella pääsemme loppujen lopuksi parempaan
suojelulliseen tulokseen kuin ilman tätä lakimuutosta.

Nyt sitten lopuksi vain sanon sen, että kyllähän tässä on olennaista, että me käytämme
maalaisjärkeä kaikkien suojeluasioiden eteenpäinviemiseen — käytettäisiin nämä suojelu-
voimavarat esimerkiksi Kainuun metsäpeuran suojeluun.

14.24 Mikko Kärnä kesk: Arvoisa rouva puhemies! Tässä on kyllä keskustelussa oleelli-
set asiat sanottu, ja itsekin näen niin, että tätä lakiesitystä täytyy ennen kaikkea peilata nor-
mien purkamisen näkökulmasta. Tämä on erinomaista parannusta, vaikkakin tietysti on
pieni esitys, että nyt tästä liito-oravan lisääntymis- ja levähdyspaikkaa koskevasta rajaus-
menettelystä luovutaan.

On mielenkiintoista kuitenkin kuunnella näitä arvioita siitä, kuinka paljon niitä liito-ora-
via on. Jostain syystä meillä tuntuu olevan ristiriitaisia tietoja. Kuten on keskustelussa tul-
lut esille, liito-orava ei enää ole uhanalainen laji, (Krista Mikkonen: Onhan!) se on silmällä
pidettävä ainoastaan. Olen myös itse nähnyt näitä arvioita, että itse asiassa kanta olisi li-
sääntynyt viimeisinä vuosina. Mutta nyt on muistettava, että kun se on silmällä pidettävä
laji ja kun näitä lakimuutoksia nyt tehdään, niin täytyy tietysti sitten tarkalla ja herkällä
korvalla kuunnella ja katsoa, millaiseksi se liito-oravan kanta on muodostumassa tulevai-
suudessa. Kyllä me kaikki olemme täällä luonnonsuojelu- ja ympäristömyönteisiä ihmisiä,
niin että pidämme varmasti tästä luonnon biodiversiteetistä yhdessä huolta.

14.25 Silvia Modig vas: Arvoisa rouva puhemies! Oletteko te nyt ihan oikeasti sitä miel-
tä, että me kaikki olemme luonnonsuojeluhenkisiä ja -myönteisiä ihmisiä? Emmehän me
ole, eihän meillä olisi muuten näitä keskusteluja näistä aiheista. (Hannu Hoskonen: Kuka ei
ole?)

Täällä sanottiin aikaisemmin, että liito-orava ei ole uhanalainen eläin. Kyllä se on mei-
dän uhanalaisten eläinten listalla, jolla on 1 410 lajia. Niitä luokitellaan eri tavalla: on ää-
rimmäisen vaarantuneita, vaarantuneita ja silmällä pidettäviä. Liito-orava on uhanalainen,
silmällä pidettävä laji, jonka kanta viime seurantajaksolla pienentyi 22,7 prosenttia. Eli
kyllä tämä huoli on ihan aiheellinen.

Paljon täällä tehdään norminpurkutalkoiden nimissä, ja minä haluaisin siinä kohtaa pa-
lauttaa mieleen kysymyksen, miksi meillä on olemassa normeja. Me haluamme suojella
niillä ihmisiä, ja me haluamme suojella niillä luontoa, eli niillä kaikilla on tarkoituksensa.
Ja kun puhutaan, että nytten halutaan vähentää tarpeetonta sääntelyä, niin silloin pitää pa-
lata kysymykseen, mikä sääntely on tarpeetonta. Tässä kohtaa näen itse, että tämä heiken-
tää liito-oravan suojelua. Tämän heikentämiskiellon valvominenhan jää nytten tässä esi-
7



Pöytäkirjan asiakohta PTK 17/2016 vp
tyksessä metsätaloustoimijoiden varaan, ja jos tällä haetaan säästöjä ja sitä, että olisi re-
sursseja laittaa muuhun työhön, niin se luultavasti ei tule toteutumaan, koska tässä kasvaa
viranomaisen neuvontavastuu, koulutusvastuu: miten tarjota kaikille metsän- ja maan-
omistajille ajantasainen, helposti saatavilla oleva tieto, jotta he voivat sitten omalta osal-
taan hoitaa velvoitteensa liito-oravaa kohtaan.

Minä kannatan edustaja Hassin tekemää esitystä. Teen sen myös huomenna ja perjantai-
na ja niin monta kertaa kuin vaatii, arvoisa puhemies.

14.26 Petri Honkonen kesk: Arvoisa puhemies! Minä ainakin olen luonnonsuojeluhenki-
nen. Nyt ei kuitenkaan ole kyse siitä, että tässä olennaisesti heikennettäisiin liito-oravan
suojelua. Aivan kuten valiokunnan mietinnössäkin todetaan, tämä heikentämis- ja hävittä-
miskieltopykälä edelleen säilyy ja tähän ei tule muutoksia. Haluaisin myös huomauttaa sii-
tä faktasta, että tämä nykyinen hallintopäätösmenettely on koskettanut vain 1—2:ta pro-
senttia kaikista liito-oravan elinalueista, aivan kuten tässä valiokunnan mietinnössä to-
teamme. Siinä mielessä meidän täytyy myös muistaa tämän asian mittaluokka. Liito-ora-
vien elinalueita on huomattavasti laajemmalti, ja liito-oravia elää huomattavasti useammil-
la alueilla kuin mistä tämän kyseisen menettelyn, jota nyt ollaan poistamassa, toiminta-alu-
eessa tai vaikuttamisalueessa on ollut kyse. Tämä on nimenomaan byrokratian purkua, ja
mielestäni tällä vaikuttavuudella, mitä tässä saadaan, saadaan resursseja muuhun käyttöön
eikä olennaisesti heikennetä liito-oravien suojelua tai elinalueita.

14.28 Antero Laukkanen kd: Arvoisa rouva puhemies! Hallituksella on monenlaisia so-
peuttamistarpeita. Kohteina ovat olleet niin vanhukset, lapsiperheet kuin lääkekorvaukset,
ja nyt tuli liito-oravan vuoro. Tämä on vähän surullinen jatke tälle ketjulle. Mikähän tulee
sitten seuraavaksi?

Espoossa liito-orava on ollut varsin hyödyllinen tapaus, se on todella pelastanut monta
aluetta turhalta rakentamiselta. Liito-oravan jättämistä metsätaloustoimijoiden varaan ei
voida pitää hyvänä ratkaisuna, vaan tulen aikanaan kannattamaan tätä vastalausetta ihan in-
himillisistäkin syistä. — Kiitos.

14.29 Hannu Hoskonen kesk: Arvoisa rouva puhemies! Hallituksen esitys luonnonsuo-
jelulain muuttamiseksi on hyvä ja perusteltu, ja valiokunnan kanta asiaan on myös hyvin
tervetullut. Tämä liito-oravatapaushan kuvaa hyvin suomalaista luonnonsuojelua. Aika-
naan se merkittiin, Euroopan unioniin kun liityimme, uhanalaisten lajien listalle. Siitä voi-
daan tietysti olla monta mieltä, mutta sillä oli puhtaasti poliittiset tarkoitusperät, että saa-
daan vain semmoinen laji sinne uhanalaisten listalle, millä pystytään hallitsemaan suoma-
laista metsämaisemaa mahdollisimman tehokkaasti erilaisilla suojeluriidoilla, joita tässä
maassa on kyllä ollut viime vuosina ja vuosikymmeninä aivan riittävästi, ja kaikki aivan
turhaan. Voi siellä joku hyväkin olla, mutta pääosin ne ovat ihan turhaan.

Ensinnäkin silloin aikanaan, kun merkittiin uhanalaisten luetteloa, näin sellaisen tutki-
muksen, että liito-oravanaaraita oli yli 300 000 kappaletta silloin, joka tapauksessa satoja-
tuhansia yksilöitä. Tällä perusteellahan esimerkiksi suomalaisissa metsissä liikkuvista eläi-
mistä hirvi on erittäin uhanalainen, samoin kettu erittäin uhanalainen. Lähes kaikki nisäk-
käät ovat uhanalaisia, jos samalla perusteella mennään.

Elikkä tämä on puhtaasti poliittisen pelin kohde ollut, tämä liito-orava, ja on edelleen.
Liito-orava eläimenähän ei pelkää mitään, sehän pärjää siellä, missä se pärjää, niin kuin
8



Pöytäkirjan asiakohta PTK 17/2016 vp
Ilomantsissa ampumaradan vieressä, missä ammutaan kiväärikaliiperisilla aseilla jatku-
vasti, ei se haittaa kyseisen eläimen elämää ollenkaan. Se, että tästä rajaamistarpeesta luo-
vutaan, on erittäin tervetullut, järkevä ilmaisu ja järkevä päätös, johon valiokunnan enem-
mistön kanta yhtyy. Hyvä näin. Samallahan tässä puretaan sitä turhaa byrokratiaa, mikä on
hallituksen yksi keskeinen tavoite oman ohjelmansa mukaan.

Joku tässä salissa epäili, osaavatko metsäammattilaiset näitä asioita käsitellä. Kyllä met-
säammattilaiset ovat kurssinsa käyneet, ja aivan kuten joku edustajista sanoi puheenvuo-
rossaan, monitoimikoneista löytyy tänä päivänä karttaohjelmat, joista kaikki erilaiset suo-
jelurajaukset kyllä löytyvät. Kukaan järkevä ihminen ei tietenkään luonnolle pahaa tee. Se,
että luontoa käytetään, peltoa kynnetään, metsää uudistetaan, sehän on aivan luonnollinen
toimenpide. Jostakinhan meidän on nämä rahat tienattava, jotta pystymme velkamme mak-
samaan ja ihmisille hyvinvointia takaamaan.

Lopuksi, arvoisa rouva puhemies, haluan kiinnittää yhteen seikkaan huomion. Edustaja
Maijala tässä omassa puheenvuorossaan muistamani mukaan totesi, että metsäpeura on se
todellinen uhanalainen laji tässä maailmassa. Se on kuolemassa sukupuuttoon sen tautta,
että eräs toinen uhanalaisten listalle merkitty, joka sekään ei ole uhanalainen, susi, on tap-
pamassa Suomessa metsäpeurat sukupuuttoon, ja se on sitten ihan aidosti sukupuutto. Jos
joku epäilee, onko liito-orava uhanalainen, niin tuosta kun menee itärajan yli ja painaa koh-
ti Vladivostokia, niin koko se valtava manner on täynnä liito-oravia — se siitä uhanalai-
suudesta. Elikkä tämä todistaa sen, että kysymys on puhtaasti poliittisesta uhanalaisuudes-
ta, sitä varten, että eräs puolue tässä talossa saa melskata, että nyt on taas joku uhanalainen.
Mutta metsäpeura todella on kuolemassa sukupuuttoon. Niitä on, jos nyt oikein muistan,
suuruusluokkaa noin 1 000 yksilöä jäljellä, jos sitäkään. Viimeinen luku, minkä olen tilas-
toissa nähnyt, oli 1 100 yksilöä, mutta sudet ovat syöneet niitä, niin että muutamia satoja
varmaan tästä maasta vielä löytyy.

Elikkä tässä, hyvät kansanedustajakollegat, on todellinen murhenäytelmä. Annamme
susipopulaation, joka on kasvanut aivan valtavan suureksi, tappaa metsäpeurat. Ja se on sit-
ten oikea sukupuutto, niitä ei löydy sitten mistään. Täällä vihreät istuvat ja hurskastelevat
joillakin liito-oravilla unohtaen totuuden tästä maailmasta. Missä te olette? Missä teidän ti-
lastomuistinne on? Tietysti ihmisellä — meillä jokaisella allekirjoittanut mukaan lukien —
on hieman valikoiva muisti, sehän on pakko tunnustaa, mutta metsäpeuran osalta teille soi-
si nyt sen muistin palaavan pätkittäin, kuin eräällä elokuvahahmolla aikanaan, koska met-
säpeuran kohtalo tässä asiassa on se, josta on iso murhe. Liito-oravasta tällä lakiesityksel-
lä, minkä hallitus on tehnyt, pääsemme hyvin eteenpäin ja tästä turhasta jonninjoutavasta
byrokratiasta pääsemme eroon, mutta, hyvät ystävät, hyvät kollegat, kiinnitetään huomio-
ta niihin asioihin, jotka todella ovat uhanalaisia, jos kerran luontoa suojellaan. Metsäpeura
tarvitsee suojelun. Susipopulaatiota pitää vähentää ja sellaiset sudet saada luonnosta pois,
mitkä ovat suurin piirtein saksanpaimenkoiran näköisiä, eivät ole susia.

14.33 Hanna Halmeenpää vihr (vastauspuheenvuoro): Arvoisa rouva puhemies! Arvoi-
sa edustaja Hoskonen, täytyy kyllä todeta, että näillä äsken kuulluilla puheillanne te ette ar-
vostele ja herjaa vihreitä, vaan te arvostelette ja herjaatte ympäristöministeriötä. Kuten
ehkä tiedätte, Vihreät ei ole eduskuntahistoriansa aikana ollut koskaan suurin puolue tai
muutoinkaan sellaisessa asemassa, että olisimme yksin olleet ainuttakaan lakia säätämässä
tai ainuttakaan suojelupäätöstä tekemässä tai uhanalaisuuden määritelmiä laatimassa. Ne
9



Pöytäkirjan asiakohta PTK 17/2016 vp
laaditaan viranomaistyönä. Te, edustaja Hoskonen, arvostelette nyt raa’asti viranomaistyö-
tä, jota viranomaiset tekevät ministeriöissä virkavastuulla.

14.34 Hannu Hoskonen kesk (vastauspuheenvuoro): Arvoisa rouva puhemies! Kerron-
pa edustaja Halmeenpäälle tosiaan muutaman tapauksen, minkä olen elämäni aikana jou-
tunut kokemaan.

Kun Pampalon kultakaivosta perustettiin aikanaan, niin kyseisen ministeriön ja kysei-
sen hallinnonalan virkamiehet totesivat, että siellä on muuan harvinainen laji, joka on
uhanalainen. Kunta otti totta kai kantaa, että saisimme kaivoksen pyörimään, ja sinne tuli
sitten virkamiehiä tutkimaan edustaja Halmeenpään mainitsemalla virkavastuulla. No, ei-
hän sieltä löytynyt sitä lajia. Sitten me kyselimme, että no mikä se laji sitten on. Ei sitä kuu-
lemma nyt ole, kun se on sellainen sienilaji, joka osaa mennä piiloon silloin, kun ihminen
tulee tutkimaan sitä. — En ole elämänpäivänäni kuullut semmoisista metsän sienistä, jotka
osaavat kerääjiään mennä piiloon. Kyllä minä sen ymmärrän, että ilves tai susi, jos menee
sitä tapaamaan, menee piiloon.

Edustaja Halmeenpäällä on huoli siitä, että tässä oltaisiin halveeraamassa jotakin, mutta
kerron vain, mitä olen itse kokenut. Saatte itse päätellä, mitä se on, mutta olisi kuitenkin
hyvä, että virkamiehetkin joskus olisivat totuuden kanssa tekemisissä sillä keinoin, että
tunnustaisivat tosiasiat ja eivät kävisi ihmisten elinkeinojen kimppuun, niin kuin nyt on
luonnonsuojeluasioilla käyty.

Puhemies Maria Lohela: Sitten puhujalistalle.

14.35 Teuvo Hakkarainen ps: Arvoisa rouva puhemies! Näistä uhanalaisista eläimistä
on semmoinen kirjakin olemassa, tuommoinen raamattu Suomen uhanalaisista eläimistä.
Katselin sitä joskus, en kokonaan lukenut sitä, ja siinä oli semmoinenkin elukka, joka me-
nee raatoon. Ja otetaanpa esimerkiksi se, että jos Hakkarainen uinahtaa tuohon noin ja hei-
tetään tuonne luontoon, niin viikon sisällä se uhanalainen eläin tulee, vaikka silmästä me-
nee sisään, kyllä se sieltä löytyy jostakin. Näitä suojellaan, olematonta, ja nämä lakipykä-
lät ovat tehneet ihmisen elämän hyvin vaikeaksi.

Tässä esityksessä ehdotetaan, että velvollisuutta merkitä luonnonsuojelualueet maas-
toon kevennettäisiin nykyisestä ja tähän liittyen lain rangaistussäännöstä muutettaisiin.
Liito-oravan lisääntymis- ja levähdyspaikkaa koskevasta rajausmenettelystä luovuttaisiin.
Lisäksi laissa säädettäisiin toimivallasta poiketa yksityistä luonnonsuojelualuetta koske-
vasta rahoitusmääräyksestä. Esitys on siis hallitusohjelman luonteen mukainen, sillä halli-
tuksen tavoitteena on turhan sääntelyn purkaminen ja hallinnollisen taakan keventäminen.
Lisäksi luonnonsuojelualueiden rajojen merkintää koskevan ehdotuksen tavoitteena on ke-
ventää ja vähentää luonnonsuojelualueiden maaston merkintään liittyvää viranomaistyötä
erityisesti ely-keskusten osalta.

Myös yksityisten luonnonsuojelualueiden rahoitusmääräyksistä poikkeamista ja sitä
koskevaa toimivaltaa selvennettäisiin. Nykyisen lain mukaan poikkeustoimivalta kuuluu
vanhojen yksityisten suojelualueiden osalta ympäristöministeriölle. Valtioneuvostossa ke-
hityssuuntana on viime vuosina kuitenkin ollut siirtää viranomaistehtävät pois ministerita-
solta alemmalle hallinnolle. On myös hyvä muistaa, että metsän käsittelyyn liittyvästä lii-
to-oravan lisääntymis- ja levähdyspaikkojen rajausmenettelystä luovuttaisiin. Kansallis- ja
luonnonpuistojen osalta merkintävelvoite säilyisi nykyisellään.
10



Pöytäkirjan asiakohta PTK 17/2016 vp
Arvoisa rouva puhemies! Vastalauseen perusteluissa sanotaan, että liito-oravien lisään-
tymis- ja levähdyspaikkaa koskevasta rajausmenettelystä luovuttaisiin metsähakkuiden
yhteydessä ja että jatkossa heikentämiskiellon noudattaminen jäisi metsätaloustoimijoiden
oman osaamisen ja tiedonhankinnan varaan. Elinkeino-, liikenne- ja ympäristökeskukselle
jäisi vain neuvontavelvoite. Vastalauseen allekirjoittajien mukaan liito-oravan suojelu
heikkenee. Pidän outona, että vastalauseen allekirjoittajat näkevät ilmeisen negatiivisena
sen, jos jatkossa heikentämiskiellon noudattaminen jäisi metsätaloustoimijoiden oman
osaamisen ja tiedonhankinnan varaan. Miksi se huolettaa? Onko metsätaloustoimijoiden
oma osaaminen ja tiedonhankinta jotenkin vajavaista tai heikkoa? Metsätaloustoimijoilla
lienee paras osaaminen omalla alallaan. Mitenkään ely-keskusten virkamiesten ammatti-
taitoa ja kaupunkilaisten edustajien näkemyksiä liito-oravista väheksymättä väittäisin, että
metsätaloustoimijat tuntevat metsän parhaiten.

Vastalauseessa todetaan myös, että luonnonsuojelulain rikkomukset voivat lisääntyä ja
tätä kautta myös poliisin ja syyttäjän työmäärä lisääntyy. Vaikuttaa siltä, että allekirjoitta-
jien mielestä byrokratian purkaminen ja sääntelyn sujuvoittaminen johtaa oikeusjuttuihin.
Ilmeisesti raskaaksi ja kalliiksi vuosikymmenten kuluessa paisunut hallinnollinen taakka
on jotenkin hyvä ja kannatettava asia — muuten käräjäoikeudet ruuhkautuvat liito-oravis-
ta.

14.40 Satu Hassi vihr: Arvoisa puhemies! Muistuttaisin kollegoita siitä, että tämä kohta,
mitä nyt hallitus esittää ja valiokunnan enemmistö esittää poistettavaksi, on lakiin aikoi-
naan tullut nimenomaan turvaamaan maanomistajien, metsänomistajien ja metsätöitä teke-
vien oikeusturvaa. Olen hiukan hämmästynyt siitä, että nyt sitten niitä tahoja, jotka var-
maankin kokevat puhuvansa metsänomistajienkin äänellä, ei lainkaan mietitytä tämä puoli
asiasta.

Tässä on käytetty aika monta puheenvuoroa, joissa on kyseenalaistettu ylipäätänsä se,
tarvitseeko liito-orava suojelua. On hyvä, että jotkut kollegat, kuten Eeva-Maria Maijala ja
Petri Honkonen, sentään ovat todenneet, että sinänsä velvoitetta suojeluun ja levähdys- ja
lisääntymispaikkojen hävittämättä jättämiseen tämä ei muuta miksikään. Ja muistuttaisin
EU-jäsenyydestä, jonka myötä liito-oravasta Suomessa tuli suojeltu, laki. Siitähän käytiin
neuvottelut keskustalaisen pääministerin Esko Ahon johdolla, ja entinen MTK:n johtaja
Heikki Haavisto oli silloin ulkoministerinä, niin että kyllä keskustapuolueella on ollut ai-
van ratkaiseva vaikutus siihen, että liito-orava on Suomessa tullut uhanalaisen statukseen.

Ja edustaja Kärnälle ja muille, jotka ovat puhuneet siitä, että laji ei ole enää uhanalainen,
kun se on luokiteltu vaarantuneeksi: "Vaarantunut" on yksi näistä uhanalaisuusluokista,
joihin kuuluvat "erittäin uhanalainen", "äärimmäisen uhanalainen", "hävinnyt" ja sitten
"vaarantunut" ja "silmällä pidettävä". Nämä ovat erilaisia uhanalaisuusluokkia.

14.42 Teuvo Hakkarainen ps (vastauspuheenvuoro): Arvoisa rouva puhemies! Jos tun-
tee tuota metsäpuolta yhtään, niin tajuaa, mistä on kysymys. Aikanaan kun oli metsänhoi-
toa, sanotaan näin, vanhat miehet vihasivat kolopuita ja tämmöisiä, missä nyt tämmöisiä
uhanalaisia eläimiä oli. Mutta nykyään metsänhoidossa, niin kuin täällä Maijala sanoi, mo-
nitoimikoneet ja tällaiset hoitavat ne metsät, niin että ei niitä lahopuita kukaan tarvitse elik-
kä ne jätetään sinne metsään. Ja myös tämä on lisännyt näitä uhanalaisten eläinten määrää,
se on lisääntynyt yksinkertaisesti. Mutta luonnonsuojelijat, jotka ovat tehneet siitä sem-
moisen kumman aapisen, ovat sen aapisensa varassa. He eivät käy katsomassa tätä päivää,
11



Pöytäkirjan asiakohta PTK 17/2016 vp
mikä se on. Niin kuin sanotaan, on 300 000 liito-oravaa, enkä usko, että se määrä edes riit-
tää siihen, niitä on paljon enempi — niitä tulee jo asumuksiin ja joka paikkaan — niin että
tämmöiset joutaa purkaa. Jos tilanne on ollut 50 vuotta sitten joku toinen, ei sillä historialla
eletä enää.

14.43 Hannu Hoskonen kesk (vastauspuheenvuoro): Arvoisa rouva puhemies! Edustaja
Hassi aivan oikein perusteli tätä uhanalaisuutta, mutta liito-oravan osalta en sitä jaksa mi-
tenkään ymmärtää. Satojatuhansia yksilöitä on liito-oravia Suomen luonnossa tälläkin het-
kellä. Mikä uhanalainen laji sellainen on? (Satu Hassin välihuuto) Tällä perusteella hirvi-
kin on uhanalainen.

Mutta, arvoisat vihreät kansanedustajat, kysyn teiltä: miksi te ette nosta esille esimerkik-
si metsäpeuran suojelua? Se on todella kuolemassa sukupuuttoon. Minäpä kerron ratkai-
sun, miksi se ei teitä kiinnosta: Se ei ole niin mediaseksikäs aihe, tuo metsäpeuran suojelu,
kun joutuu menemään metsään ja näkemään vaivaa. Liito-oravaa voi suojella vaikka täältä
salista käsin ja toisen omaisuutta käyttökieltoon laittamalla, se on kovin helppoa. Mutta sit-
ten kun pitäisi tehdä töitä, uhrautua ja hiki niskassa hiihtää metsäpeuran perään mutta kun
pelottaakin, kun on jo pimeää ja susilauma ulvoo selän takana, niin se on ihan eri asia.
(Naurua) Missä te olette olleet metsäpeuran suojelijoina? Kertokaa minulle pöljälle, kun
minä... Se on todella uhanalainen, kuolemassa sukupuuttoon, sudet tappavat tänä talvena
todennäköisesti loputkin. Että jos aiotte jotain tehdä, niin nyt on viimeiset päivät.

14.44 Krista Mikkonen vihr (vastauspuheenvuoro): Arvoisa puhemies! Tätä uhanalai-
suusluokitustahan tarkistellaan määräajoin, ja siinä mielessä nyt, kun puhutaan liito-ora-
vasta, me olemme hyvässä tilanteessa, koska juuri vuosi sitten on valmistunut tuorein uha-
nalaisuusraportti, missä todellakin liito-orava on edelleen määritelty uhanalaiseksi, silmäl-
lä pidettäväksi, ja on todettu, että sen kantaa on nyt viime aikoina hävinnyt ja sen takia to-
dellakin sitä on syytä pitää silmällä. Että siinä mielessä me olemme hyvässä tilanteessa,
että meillä on hyvin tuoreet tiedot tästä.

Edustaja Hoskoselle sanoisin, että kyllä, aivan yhtä lailla metsäpeura on uhanalainen ja
olemme siitä huolestuneet, mutta en usko, että se, että lähden hiihtämään peuran perään,
yhtään auttaa sen suojelua, vaan kyllä se on lainsäädäntötyötä, maankäyttöön liittyviä
asioita, millä sitä suojelua edistetään.

14.45 Antti Kurvinen kesk (vastauspuheenvuoro): Arvoisa puhemies! Täällä edustaja
Hassi vieritti keskustan niskaan ikään kuin syyn tai kunnian liito-oravan suojelusta, ja otan
siitä kopin — kyllä me voimme ottaa vastuuta siitä, että tarkastellaan ihan aidosti sitä, onko
liito-orava enää silmällä pidettäväkään laji, koska kyllähän sitä niin paljon on kuitenkin
ihan lähellä kirkonkyliä ja kaupunkiympäristöjäkin.

Jaan monen edustajan huolen tästä metsäpeuran suojelusta. Mutta sen sijaan sellainen
laji, joka tuntuu nousseen jälleen kerran monen rakennushankkeen tielle, monen infra-
hankkeen tielle, on tämä viitasammakko. Niitä tuntuu kanssa yllättävän paljon uivan aina
kaikissa joissa ja järvissä, kun pitäisi jotakin rakentaa. Ja kyllä siinä myös pitäisi tarkastel-
la tätä uhanalaisuusasiaa vakavasti.

14.46 Hanna Halmeenpää vihr (vastauspuheenvuoro): Arvoisa rouva puhemies! Olen
oikein iloinen, että edustaja Hoskonen otti juuri metsäpeuran esille tässä keskustelussa. Jos
12



Pöytäkirjan asiakohta PTK 17/2016 vp
vaivaudutte katsomaan sieltä ympäristöministeriön sivuilta tämän uhanalaisuusluokituk-
sen, niin huomaatte, että metsäpeura on luokiteltu silmällä pidettäväksi, aivan kuten tämä
liito-oravakin. Ne ovat aivan täsmälleen yhtä uhanalaisia siis.

Metsäpeuraa esiintyy omassa vaalipiirissäni, eli epäilenpä kyllä, että olen metsäpeuroja
nähnyt enemmän kuin edustaja Hoskonen konsanaan. Ja olen myös tietoinen siitä entisen
RKTL:n eli nykyisen Luken hankkeesta, jossa tätä metsäpeuraa juuri sen pienen populaa-
tiokoon ja rajatun elinalueen vuoksi siirrettiin Suomenselälle. Näitä hankkeita olemme kyl-
lä tukeneet siellä, missä olemme voineet, mutta aika harva niistä on tänne eduskuntaan pää-
tynyt. Ja se, miksi emme täällä metsäpeuran suojelusta ole nyt keskustelleet enemmän, joh-
tuu siitä, että tässä lakiesityksessä ei ole kyse metsäpeurasta vaan liito-oravasta.

14.47 Mikko Kärnä kesk (vastauspuheenvuoro):  Arvoisa rouva puhemies! Eihän ku-
kaan ole tässä keskustelussa nyt kiistänyt sitä, että liito-orava on todella silmällä pidettävä
laji, kuten metsäpeurakin. Ja on varmasti niin, että kaikki haluamme säilyttää luonnon mo-
nimuotoisuuden täällä Suomessa, mutta nyt on kyse byrokratian purkamisesta, ja tällä la-
kiesityksellä puretaan sitä. Enkä näe, miten tämä olisi vaarantamassa liito-oravakantoja tai
liito-oravien populaatiota Suomessa. En näe mitään sellaista riskiä, että tämän lakiesityk-
sen kautta nimenomaan toteutuisi se, että liito-orava olisi häviämässä.

Ja kyllä tämä metsäpeura myös on oleellinen osa tätä keskustelua, ja täytyy nyt pohtia si-
tä, että kun siellä nyt yksi laji hävittää toista lajia, niin miten me näihin nyt sitten suhtau-
dumme. Kyllä tämä suden kannanhoidollinen metsästys täytyy myös mitoittaa sen mu-
kaan, millä tavalla ja mitä vaikutuksia sillä on metsäpeurakantoihin Suomessa.

14.48 Touko Aalto vihr (vastauspuheenvuoro): Arvoisa rouva puhemies! Kun kuuntelee
tätä keskustelua, niin tulee hyvä mieli siitä, että virkavastuulla tehdään näitä luokituksia
siitä, mitkä eläimet ovat uhanalaisia ja miten ne tosiaan määritellään. Jos tämän keskuste-
lun pohjalta lähdettäisiin tekemään tämmöisiä uusia listauksia, niin sieltä sitten varmaan
löytyisi edustaja Hakkarainen jossain vaiheessa uhanalaisena eliönä.

En tiedä, miten tätä keskustelua oikeastaan viedään eteenpäin, totta kai tässä on ilmei-
sesti edustaja Hoskosella nyt tämmöinen oma hauskuutus kaikkein tärkein asia. Tervetu-
loa muun muassa tuonne Multia—Keuruu-hiihtoihin ensi viikon sunnuntaina minun kans-
sani, 25 kilsaa hiihdetään siellä — saattaa löytyä metsäpeuroja ja vaikka mitä saattaa löy-
tyä sieltä. (Antti Kurvinen: Hiihto on hyvä laji!)

Se syy, minkä takia nimenomaan tästä metsäpeurasta ei juuri tässä yhteydessä puhuttu,
on se, kuten edustaja Halmeenpää sanoi, että tässä esityksessä ei ollut juuri tästä asiasta ky-
symys, mutta otan erittäin mielelläni kopin tästä näin, ja voimme yhdessä tehdä tutkimus-
matkan ihan minnepäin tahansa ja mennä katsomaan metsäpeuraa ja miettiä, miten (Puhe-
mies koputtaa) sitä voitaisiin paremmin suojella tulevaisuudessa.

Puhemies Maria Lohela:  Vielä vastauspuheenvuoro, edustaja Halmeenpää.

14.49 Hanna Halmeenpää vihr (vastauspuheenvuoro): Arvoisa rouva puhemies! Oike-
astaan halusin vain vastauspuheenvuoron tuohon edustaja Kärnän puheeseen. Olemme sii-
tä aivan samaa mieltä, tai minä ainakin henkilökohtaisesti olen, että jos kaikki menee niin
kuin Strömsössä, niin eihän tämä lakiesitys liito-oravan suojelua vaaranna millään tavalla.
Mutta valitettavasti rohkenen epäillä, että sitä samaa asiantuntemusta, mitä löytyy luon-
13



Pöytäkirjan asiakohta PTK 17/2016 vp
nontieteen asiantuntijoilta ely-keskuksesta, ei valitettavasti joka metsänomistajan talou-
desta löydy. Vastuu sysätään metsänomistajille — heidän oikeusturvansa ei minun mieles-
täni tässä parane vaan heikkenee. (Antti Kurvinen: Maalaisjärki toimii!) En ole vielä näh-
nyt sellaista esitystä, jossa turvattaisiin ely-keskuksen resurssit käydä joka ikinen metsä-
palsta läpi ja tiedottaa sitten joka ikistä metsänomistajaa siitä, miten tämän tulee toimia tai
ei tule toimia, löytyikö liito-oravan pesimäreviiriä vai eikö löytynyt. Se tässä on se huolen-
aihe, että miten tämä käytännössä toimii.

14.50 Eeva-Maria Maijala kesk (vastauspuheenvuoro): Arvoisa puhemies! Tässä on eh-
dollistettu useammassa puheenvuorossa metsänomistajien tietotaitoa, osaamista, kykyä ja
halua toimia sen mukaisesti. Itse metsänomistajana tiedän, että meillä on valtavasti vastui-
ta ja velvoitteita. Useimmat meistä ovat esimerkiksi maanviljelijöitä, jotka ovat tottuneet
siihen, että meillä on valtava määrä asioita, joita meidän on tarkistettava, on tehtävä ja toi-
mittava. Jokainen metsänomistaja tietää tänä päivänä, että metsää ei saa mennä suin päin
vain hakkaamaan, vaan me kannamme vastuumme näistä asioista ja olemme hyvinkin tie-
toisia, että jos siellä esimerkiksi liito-oravaa olisi... Tosin meillä Savukoskella niitä liito-
oravia ei ole, mutta täällä etelässä päin jos liito-oravia on, niin kyllä maanomistajat tiedos-
tavat tämän asian ja hyvin harva edes yrittää rikkoa asioita, sillä suomalainen ihminen läh-
tökohtaisesti on erittäin lainkuuliainen ja sen mukaan toimiva henkilö.

14.51 Antti Kurvinen kesk (vastauspuheenvuoro): Arvoisa puhemies! Hämmästelin tuo-
ta edustaja Halmeenpään puheenvuoroa, kun tiedän hänet maakunnan naiseksi ja sellaisek-
si, joka tuntee todella olosuhteet Tampereenkin pohjoispuolella. Valitettavasti tästä teidän
puheenvuorostanne, edustaja Halmeenpää, tuli hyvin esille vihreän puolueen ongelma: te
ette luota ihmisiin, jotka elävät maaseudulla ja jotka elävät luonnosta; te uskotte, että heillä
ei ole tietotaitoa; te uskotte, että he ovat ahneita ja ottavat irti siellä kaiken, mikä on mah-
dollista. Ne ihmiset, jotka elävät metsästä ja jotka omistavat näitä metsiä, rakastavat niitä
metsiä ja haluavat elää niitten kanssa sopusoinnussa. Sieltä otetaan kyllä leipäkin, mutta ei-
vät he halua pilata ja tuhota niitä metsiä. Kyllä minä ainakin uskon suomalaisen metsän-
omistajan tietotaitoon ja kykyyn opiskella näitä asioita.

14.52 Hanna Halmeenpää vihr (vastauspuheenvuoro): Arvoisa rouva puhemies! Edus-
taja Kurvinen, kiitos tästä palautteesta. Te esititte useita väitteitä, jotka ovat täysin omian-
ne, eivät minun asenteitani, arvojani tai kantojani. Minä todella tulen maakunnasta ja maa-
seudulta, ja tulenpa vielä sellaiselta paikkakunnalta, jolla esiintyy liito-oravaa hyvin pal-
jon, ja sen takia tämä liito-oravan esiintyminen metsänomistajan mailla on minulle tuttua,
ja minulle valitettavasti ovat tuttuja aivan omasta lähipiiristäni sellaiset tilanteet, että met-
sänomistajalle tulee täydellisenä yllätyksenä, että hänen palstoillaan elääkin liito-orava, ja
sitten ollaan hälisemässä ja helisemässä, että mitäs tässä nyt tehdään, ei heillä ole tämmöis-
tä tietoa ollutkaan. En minä epäile sitä, etteikö metsänomistaja liito-oravaa tunnistaisi,
mutta ei hän siellä metsissään komppaa koluamassa, että löytyykö sieltä niitä pesimärevii-
rejä vai ei. Minun mielestäni aivan aidosti tämä lakiesitys heikentää maanomistajan tur-
vaa, ei paranna sitä.

14.53 Riitta Myller sd (vastauspuheenvuoro): Arvoisa puhemies! Sosialidemokraatit ei-
vät olleet tuon vastalauseen allekirjoittajina, mutta kun tässä keskustellaan siitä, mitä tar-
14



Pöytäkirjan asiakohta PTK 17/2016 vp
koittaa se, että ollaan huolissaan metsänomistajien oikeusturvasta, niin tämä asia kyllä tuli
siellä valiokunnassa esille. Eli nimenomaan kysymys ei ole siitä, etteikö luotettaisi metsän-
omistajiin ja metsäammattilaisiin. Se huoli lähtee ennemminkin siitä, että laki on pysynyt
samana ja vastuu siitä, että lakia noudatetaan, jää nyt yksin sinne metsänomistajille. Tästä
tämä huoli kumpuaa. Ja en myöskään itse ymmärrä, että tämä nyt halutaan nähdä toisin.
Toivottavasti tähän huoleen ei ole aihetta.

14.54 Mikko Kärnä kesk (vastauspuheenvuoro): Arvoisa rouva puhemies! Tässä valio-
kunnan mietinnössäkin todetaan, että kun ohjeistus on käytännöllistä ja toimintamallit va-
kiintuneet, on toimijoilla hyvät mahdollisuudet onnistuneiden suojelutoimien käytännön
toteuttamiseen, ja minä olen tästä kyllä aivan samaa mieltä — vastuullinen vapaus ja usko
siihen, että ne ihmiset siellä paikallisesti kyllä tietävät ja toimivat siten kuin heidän kuu-
luukin. Kyllä jaan tämän edustaja Kurvisen huolen myös siitä, jollain tasolla on muodos-
tunut minulle sellainen käsitys, että vihreiden ideologia nimenomaan painottaa sitä ylhääl-
täpäin saneltua suojelua kaikennäköisissä asioissa. Tämä on nähtävissä erityisesti Lapissa
kaikenlaisten tehtyjen suojelupäätösten nojalla, että yritetään survoa kurkusta alas eikä us-
kota sitä, että paikalliset tahot kyllä tietävät, millä tavalla tulee elää, olla ja sitä ympäristöä
vastuullisesti hyödyntää ja käyttää. Kukaan, joka siellä paikan päällä asuu, ei varmasti-
kaan halua sitä omaa elinympäristöään tuhota vaan pitää siitä vastuullisesti huolta.

14.55 Touko Aalto vihr (vastauspuheenvuoro): Arvoisa rouva puhemies! Mitä tulee
edustaja Kurvisen ja edustaja Kärnän puheenvuoroihin liittyen Vihreään liittoon, nämä pu-
heenvuorot kertovat ehkä enemmän teistä kuin itse Vihreästä liitosta. Tärkeintä on ylipää-
tään, kun mietitään maanomistuksia ja metsänomistuksia, että on yhtenäiset pelisäännöt:
kaikki tietävät, kuinka toimia. Ja sen takia omassa puheenvuorossani korostinkin sitä, min-
kälaisia toimia hallitus on tekemässä sen eteen, että metsätalouden toimiala olisi jatkossa
ajantasainen ja olisi yhdestä paikasta helposti saatava tieto näiden liito-oravien lisäänty-
mis- ja levähdyspaikoista.

Toinen varapuhemies Paula Risikko: Täällä oli vastauspuheenvuoro ensin edustaja Hal-
meenpäällä ja sitten vielä edustaja Kurvisella, ja sitten mennään listalle.

14.55 Hanna Halmeenpää vihr (vastauspuheenvuoro): Arvoisa rouva puhemies! Totean
vain lyhyesti, että oman puolueeni ideologia ei suinkaan ole ylhäältä päin sanelua, ohjeis-
tuksen armotonta kunnioittamista, vaan yhteistyön korostamista. Se tarkoittaa silloin vas-
tuuta sekä lainsäätäjälle että kansalaisille kaikilla tahoilla. Se tarkoittaa silloin sopivaa se-
osta regulaatiota, neuvotteluja ja yhdessä sopimista. Sitä me kannatamme.

14.56 Antti Kurvinen kesk (vastauspuheenvuoro): Arvoisa rouva puhemies! On oikein
mukavaa kuulla, että vihreässä eduskuntaryhmässä uskotaan suomalaiseen ihmiseen, suo-
malaiseen maanomistajaan ja maaseudulla asuvaan yrittäjään ja muuhun toimijaan. Mutta
kun katsoo nyt teidän tämänkin vaalikauden kantojanne, te ette halua, että maakuntakaavat
eivät käy leimattavina ympäristöministeriössä, te ette halua, että liito-oravasta tulee vä-
hemmän merkintöjä ja vähemmän sääntelyä metsään, te ette nyt ilmeisesti halua, kun kat-
soin esityslistaa, myöskään sitä, että kunnat voivat päättää rakentamisen poikkeamisista.
Mistä muusta tämä kertoo kuin siitä, että vihreä eduskuntaryhmä uskoo ylhäältä alaspäin
15



Pöytäkirjan asiakohta PTK 17/2016 vp
tapahtuvaan saneluun, tämmöiseen keskittävään vihreyteen, ei realistiseen vihreyteen?
Toivon, että, edustajat Halmeenpää ja Aalto, viette uudenlaista ilosanomaa siellä teidän
puolueessanne eteenpäin.

Toinen varapuhemies Paula Risikko: No, vielä yksi vastauspuheenvuoro, edustaja Aal-
to.

14.57 Touko Aalto vihr (vastauspuheenvuoro): Arvoisa rouva puhemies! Tässä maassa
ei ole toista puoluetta, joka ottaisi luonnonsuojelukysymykset yhtä vakavasti kuin Vihreä
liitto ottaa. Nämä kysymykset lähtevät aina siitä, että paikalliset ihmiset ottavat yhteyttä,
tuovat esiin epäkohtia, ja toisaalta siitä, että ympäristöministeriössä virkavastuulla valmis-
tellaan lainsäädäntöä. Nämä ovat niitä asioita, mihin me pyrimme puuttumaan — tutkit-
tuun asiantuntijatietoon ja tavallisten ihmisten huoliin, näkemyksiin omassa arjessaan ja
lähiympäristössään — sen takia, että kukaan muu ei sitä tässä maassa tee.

Toinen varapuhemies Paula Risikko: Mennään puhujalistaan.

14.58 Katja Taimela sd: Arvoisa rouva puhemies! Pakosti tulee mieleen tästä keskuste-
lusta, että voi, kun liito-oravat voisivat kuulla meitä, mutta ne eivät välttämättä kuule.

Tässä hallituksen esityksen ensisijaisena tavoitteena on todellakin sopeuttaa elinkeino-,
liikenne- ja ympäristökeskusten luonnonsuojelutehtäviä vastaamaan käytössä olevia voi-
mavaroja ja samanaikaisesti keventää sääntelyä hallitusohjelman mukaisesti heikentämät-
tä luonnonsuojelun tasoa. Me olemme kaikki varmasti tästä samaa mieltä, ja me olemme
sitä mieltä, että turhan sääntelyn purkaminen on hyvin tarkoituksenmukaista, mutta varsin-
kaan ympäristöpuolen asioissa sitä ei saa sallia tai tehdä missäänkään kohdin luonnon kus-
tannuksella.

Keskustelua valiokunnassa ja nyt tässä salissa aiheuttavat odotetusti nämä liito-oravat,
koska tämä laki tuo tullessaan todellakin sen, että liito-oravan lisääntymis- ja levähdys-
paikkaa koskevasta rajausmenettelystä tullaan luopumaan. Enemmistö meistä valiokun-
nan jäsenistä oli valiokunnan käsittelyssä sitä mieltä, että me hyväksymme tämän. Me ar-
vioimme myös valiokuntakäsittelyssä, että lain muutos ei välttämättä vaikuta kovinkaan
paljoa viranomaistehtävien kevenemiseen, neuvonta- ja valvontavelvollisuus tulee joka ta-
pauksessa säilymään, ja siitä syystä me myös velvoitimme, että me seuraamme jatkossa
elyjen resursseja näihin kaikkiin toimenpiteisiin, mitä tehdään jatkossa.

Arvoisa rouva puhemies! Tässä keskustelussa, kun moni puheenvuoro on koskettanut
tätä liito-orava-asiaa, minä itse haluaisin nähdä, että tässä salissa voi olla asioista eri mieltä
mutta me kuitenkin toisaalta kunnioitamme toinen toisiamme tässä salityöskentelyssä.
Minä koen, että kaikilta osin tämän lain käsittelyn yhteydessä salityöskentely ei ole ollut
kovin kunniakasta: se ei ole ollut kunniakasta tätä hallituksen lakiesitystä kohtaan, se ei ole
ollut kunniakasta liito-oravaa kohtaan, mutta se ei ole ollut kunniakasta myöskään tätä ins-
tituutiota ajatellen.

15.00 Eeva-Maria Maijala kesk: Arvoisa puhemies! "Terve luontosuhde" on puheenjoh-
tajamme Sipilän käyttämä sanonta. Terve luontosuhde on todellakin meille keskustalaisil-
le ihan ydin-, perusasia. Turhaan me tässä salissa huutelemme kilpaa, kuka meistä suojelee
luontoa parhaiten, kuka suojelee eniten. Kyllä ainakin meidän puolueessa — meidänkin
16



Pöytäkirjan asiakohta PTK 17/2016 vp
puolueessa — on hyvin selvästi sanottu, että eletään luonnon kanssa täydellisesti tasapai-
nossa sillä mielellä, että me Suomessa pystymme elämään jatkossakin täysillä, voimme
käyttää järkevästi omia luonnonvaroja ja kaikkea tämmöistä. Ei mollata suotta toisiamme
tämmöisellä asialla, olemme varmasti kaikki suojelijoita. Koin todella pahana sen, että täs-
sä salissa sanottiin, että joku ei ole luonnonsuojelija. Osoittakaa sormella sitä kohti, joka
meistä ei oikeasti ole luonnonsuojelija. Kaikki me haluamme, että Suomen luonnossa pys-
tyy elämään järkevällä tavalla. Santeri Alkio sanoi aikoinaan, että jätetään maa lapsillem-
me paremmassa kunnossa kuin missä olemme itse sen saaneet. Toimitaan sen mukaan. Se
on meille kaikille valtava haaste.

Mennään takaisin tähän hallituksen esitykseen. Minun mielestäni tämä hallituksen esi-
tys on rakennettu sillä tavalla, että me jatkossa voisimme käyttää niitä vähäisiä voimava-
rojamme, mitä meillä on käytettävissä, todellakin siihen aitoon luonnonsuojeluun ja me
maanomistajatkin omalta osaltamme voimme tätä työtä sitten sen mukaan viedä eteenpäin.

15.01 Krista Mikkonen vihr: Arvoisa rouva puhemies! Itse näen tässä laissa ongelmana
nimenomaan sen, että kun tätä rajausmenettelyä kevennetään, niin se tuo metsänomistajil-
le epävarmuutta ja heikentää oikeusturvaa. En epäile sitä, etteivätkö metsänomistajat ha-
lua suojella metsiään ja pitää huolta luonnosta ja pitää huolta myös meidän uhanalaisista
eläimistä, mutta näen ongelmaksi nimenomaan sen, että vaikka metsänomistajat ovat pää-
osin hyvin perillä erilaisista lainsäädännöistä, jotka kohdistuvat heidän metsäänsä ja vel-
vollisuuteensa, niin he eivät välttämättä aina tiedä aivan kaikkea, etenkään kun meillä yhä
enemmän on metsänomistajia, jotka eivät asu siinä omistamansa metsän lähellä, meillä on
paljon perikuntia metsänomistajina, paljon kaupunkilaismetsänomistajia, jotka käyvät
siellä metsissään aika harvoin. Sen takia se, että viranomainen ei ole tehnyt sitä rajausta
sinne, voi tuoda esiin tilanteita, joissa tietämättään tekee semmoista tuhoa, mitä ei haluaisi
ja joka on myös lainvastaista. Tämä on minun mielestäni se iso ongelma tässä.

Tämä lainsäädännön keventämismenettely on lähtenyt nimenomaan siitä, että elyillä ei
ole resursseja tähän. Sitten kuitenkin samanaikaisesti tässä hallituksen esityksessäkin jo to-
detaan, että tämä ei välttämättä vähennä niitä elyjen resursseja, koska yhä enemmän täytyy
tehdä sitten jälkikäteisvalvontaa ja neuvontaa. Silloin jos tehdään jälkikäteisvalvontaa ja
vahinko on jo tapahtunut, metsänomistajan näkökulmasta ollaan paljon huonommassa ti-
lanteessa kuin silloin, että olisi tehty jo etukäteen se rajaus, jolloin metsänomistaja tietäisi
olevansa varmalla pohjalla.

15.03 Eerikki Viljanen kesk: Arvoisa puhemies! Olen tyytyväinen, että tämä työ nor-
mien ja byrokratian purkamiseksi etenee. Nyt käsittelyssä oleva ehdotus on pieni askel,
mutta askel oikeaan suuntaan.

Olen valiokunnan kanssa samaa mieltä siitä, että hallituksen esitys luonnonsuojelulain
72 a §:n kumoamiseksi eli liito-oravan lisääntymis- ja levähdyspaikkaa koskevan rajaus-
päätösmenettelyn kumoamiseksi on hyvä. Se on hyvä myös huomioiden sen, että tässä yh-
teydessä, kuten täällä on esille noussut, metsäalan toimijoiden vastuu suojelun toteutumi-
sessa säilyy ja osittain korostuukin. Mutta kuten mietinnössä todetaan ja kuten edustaja
Hassi esimerkiksi täällä edellä totesi, tässä korostuu nyt jatkossa toimivan ohjeistuksen
rooli, jotta maanomistajan oikeusturva toteutuu. Minä ainakin luotan siihen, että metsän-
omistajat osaavat noudattaa näitä toimivia ohjeita. Toimiva ohjeistus on välttämätön, se on
selvä, mutta noudattaminen onnistuu. Minä luotan myös metsänomistajiin, myös liito-ora-
17



Pöytäkirjan asiakohta PTK 17/2016 vp
van suojeluun liittyvissä kysymyksissä sekä siinä, että he osaavat muutenkin käyttää met-
siään kestävällä tavalla. 

15.05 Satu Hassi vihr: Arvoisa puhemies! Haluaisin tässä nyt ensinnäkin muistuttaa sii-
tä, että muilta osin paitsi liito-oravaa koskevilta osin tämä valiokunnan mietintö on yksi-
mielinen. Eli tässä on myöskin paljon sellaista, mistä varmaan olemme kaikki yhtä mieltä. 

Sitten haluan vain yleisesti muistuttaa luonnon monimuotoisuuden merkityksestä. Tun-
tuu, että se tässä salissa usein tuppaa unohtumaan. Monet tällaiset kuuluisat lajit, kuten
vaikkapa valkoselkätikka tai liito-orava, ovat myöskin sellaisia niin sanottuja indikaattori-
lajeja, jotka kertovat siitä, että siellä, missä ne elävät, elää monta muutakin olentoa, joita on
vaikeampi havaita mutta jotka ovat luonnon monimuotoisuuden säilymisen kannalta tär-
keitä.

Me ihmiset usein unohdamme sen, että meidänkin olemassaolomme loppujen lopuksi
perustuu siihen, että maapallolla on ekosysteemeitä. Toisaalta me tiedämme, että ihminen
on toiminnallaan aiheuttanut sukupuuttojen huomattavan nopeutumisen verrattuna siihen,
mitä se on ollut ennen teollistumisen alkua. Esimerkiksi Stanfordin, Princetonin ja Berke-
leyn yliopistojen mukaan sukupuuttovauhti on jopa satakertainen verrattuna siihen, mitä
oli ennen teollistumisen aikaa. Yksi esimerkki siitä, millaisia yllätyksiä voi tulla, on tämä
mehiläiskato ja pölyttäjäkato, mistä monissa maissa ollaan huolestuneita, jolla voi olla ää-
rettömän rajut vaikutukset ruuantuotantoon. Pölyttäjistähän riippuu kaikkien hedelmien ja
marjojen tuotanto, useimpien juuresten, useimpien vihannesten. Tämä vain esimerkkinä
siitä, että ekosysteemit ja luonnon monimuotoisuus ovat myöskin meidän ihmisten elämän
kannalta tärkeitä perusasioita. 

15.07 Eeva-Maria Maijala kesk: Arvoisa puhemies! Vielä lopuksi haluan tuoda esille tä-
män metsänomistajien roolin ja vastuiden kasvamisen. Tosi on se, että vastuut ovat kasva-
neet, mutta vastuut ovat kasvaneet erityisesti jo vuonna 2004, kun me täällä eduskunnassa
hyväksyimme metsälain uusimman version ja tilanteen. Meidän on muistettava, että met-
sälaissa on 18 §, metsärikos ja metsärikkomus. Siinä tuodaan esille esimerkiksi se, että
joka tahallaan tai törkeästä huolimattomuudesta laiminlyö 14 §:ssä säädetyn metsänkäyt-
töilmoituksen antamisen, laiminlyö tämän metsänkäyttöilmoituksen tekemisen, on tuomit-
tava metsärikkomuksesta, elikkä se on todellakin tällä tavalla tarkasti metsälailla säädelty,
että metsänkäyttöilmoitus on tehtävä. Silloin ovat kyseessä ammattilaiset, jotka tekevät
nämä asiat, ammattilaiset, jotka tutkivat ja selvittävät kaikki nämä asiat. Vastaavalla taval-
la, niin kuin aikaisemmin jo mainitsin tämän metsälain 10 §:n, jossa on nämä erityiset
luontokohteet, niiden huomioiminen on tässä vielä matkassa. Kyllä on niin tiukasti säädel-
ty metsänomistajien asema näissäkin asioissa, että annetaan ihan hyvällä mielellä tämän la-
kiesityksen mennä tällä tavalla eteenpäin.

Yleiskeskustelu päättyi ja asian käsittely keskeytettiin.
18


