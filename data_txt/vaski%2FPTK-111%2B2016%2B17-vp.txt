















































DEME91B.tmpSave.xml


Pöytäkirjan asiakohta PTK 111/2016 vp

 Tarkistettu
4.0

Pöytäkirjan asiakohta 

PTK 111/2016 vp

Täysistunto

Keskiviikko 9.11.2016 klo 14.00—19.41

17. Lakialoite laiksi tuloverolain 58 §:n muuttamisesta ja 58 b §:n väliaikaisesta muuttami-
sesta

Lakialoite LA 80/2016 vp Ozan Yanar vihr ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 17. asia. Puhemiesneuvosto ehdottaa, että asia lähetetään valtiovarainvaliokuntaan.

Keskustelu

19.13 Ozan Yanar vihr (esittelypuheenvuoro):  Arvoisa puhemies! Tekemässäni laki-
aloitteessa toteutetaan vihreiden vaihtoehtobudjetin yksi valtiontaloutta kohentava toimi.
Toimi on taloustieteilijöiden laajasti suosittelema ja ilokseni osittain sellainen, johon hal-
lituskin on jonkin verran ryhtynyt mutta ei riittävällä innolla. Lakialoitteessa ehdotetaan,
että asuntovelan korkovähennyksestä luovuttaisiin vaalikauden aikana kokonaan. Argu-
mentteja tälle on monia, luettelen pari nopeasti:

Ensinnäkin, minusta on tärkeää, että vuokra- ja omistusasujia kohdeltaisiin verotuksen
kannalta reilusti eli samalla tavalla.

Toiseksi, yleensä hyvä ohjenuora verotusjärjestelmän suunnittelussa on pitää homma
täsmälleen niin yksinkertaisena kuin mahdollista verotuksen tavoitteiden kannalta. Omis-
tusasumisen liiallinen tukeminen on väärä tavoite, eli yksinkertaistaminen tässä olisi pai-
kallaan.

Korkojen vähennysoikeutta on kavennettu asteittain viime vaalikaudelta alkaen, ja
vuonna 2017 eli ensi vuonna asuntovelan koroista on vähennyskelpoista 45 prosenttia.
Eduskunnan tietopalvelun mukaan korkovähennyksen laskeminen 30 prosenttiin ensi
vuonna lisäisi verotuloja 24 miljoonaa euroa. Minusta tämän vauhdin kiristäminen olisi
siis paikallaan, eli 2017 prosentti olisi 30 ja 2018 voisi olla 15, ja sitten 2019 voisimme
poistaa koko poikkeuksen laista.

Hallitus tosiaan etenee tässä hitaammin eikä saa tätä hommaa maaliin tämän vaalikau-
den aikana. Kiristämällä tahtia asuntovelan korkovähennyksen poistamisessa saisimme
hiukan lisää liikkumavaraa ja voisimme jättää vaikkapa osan koulutusleikkauksista tai tut-
kimuksen leikkauksista tekemättä. Minusta tämä olisi vastuullinen ja talouskasvua tukeva
valinta.

Keskustelu päättyi.

Asia lähetettiin valtiovarainvaliokuntaan.


