















































DEMB68.tmp.xml


Pöytäkirjan asiakohta PTK 170/2018 vp
Pöytäkirjan asiakohta 

PTK 170/2018 vp

Täysistunto

Tiistai 5.3.2019 klo 14.11—18.22

9. Vammaisten henkilöiden välttämättömän avun ja tuen kilpailuttamisen lopettaminen
Kansalaisaloite KAA 2/2018 vp
Valiokunnan mietintö TaVM 35/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 9. asia. Edus-
kunta on ensimmäisessä käsittelyssä yhtynyt talousvaliokunnan ehdotukseen kansalaisa-
loitteeseen sisältyvän lakiehdotuksen hylkäämisestä. Nyt päätetään eduskunnan lausumis-
ta.

Keskustelu

18.01 Hanna Sarkkinen vas: Arvoisa puhemies! Käsittelyssä oleva Ei myytävänä -kansa-
laisaloite on erittäin tervetullut ja erittäin tärkeä, ja on hienoa, että aloite on saanut edus-
kunnassa arvolleen sopivan käsittelyn ja positiivisen vastaanoton. Vaikka aloite teknisesti
hylätään, niin sen sisältö etenee lausumien kautta, joista nyt päätetään. Lausumat velvoit-
tavat tulevan hallituksen toimintaan ja tarpeellisiin lakimuutoksiin, jotta aloitteen sisältö
etenisi.

Arvoisa puhemies! Kukaan ei Suomessa saa olla myytävänä, ja ihmisellä tulee olla oi-
keus ja mahdollisuus päättää omista elämänmittaisista palveluistaan ja omasta asumises-
taan. Vammaisten elämänmittaisten palveluiden kilpailuttaminen pitääkin lopettaa. Kilpai-
luttamalla hankkiminen jättää ihmisen oikeussuojakeinojen ulkopuolelle, kaupankäynnin
kohteeksi, vaille omaa osallisuutta ja vaille riittäviä vaikutusmahdollisuuksia.

Kilpailuttaminen tulisi siis lopettaa, mutta kilpailuttaminen ei ratkea sillä, että vammais-
ten elinikäisiä palveluita rajattaisiin hankintalain soveltamisalan ulkopuolelle. Se ainoas-
taan tekisi näistä kilpailuttamisista sitten laittomia. Kilpailutus tulee kieltää muuttamalla
sosiaali- ja terveydenhuollon lainsäädäntöä sillä tavalla, että todetaan, että nämä palvelut
järjestetään muulla tavalla kuin kilpailuttamalla. Sinänsä EU-sääntelyn puolesta on selvää,
että jos näitä palveluita kilpailutetaan, niin silloin se täytyy tehdä hankintalain, joka perus-
tuu hankintadirektiiviin, mukaisesti. Mutta jäsenmailla ei ole mitään pakkoa järjestää näitä
palveluita nimenomaan kilpailuttamalla, joten tämän aloitteen tavoite voidaan saavuttaa
muuttamalla lakeja, vaikka tämä esitetty hankintalain muutos ei sinänsä olekaan se tapa. 

Arvoisa puhemies! Jo nykyinen laki kyllä mahdollistaisi kunnille muita tapoja järjestää
näitä elinikäisiä välttämättömiä palveluita kuin kilpailutus, mutta silti erittäin paljon kun-
nissa tänä päivänä tehdään hintaa korostavia kilpailutuksia, joissa sitten usein laatu kärsii.
Ja joka tapauksessa kun kilpailutusmenettelyllä palveluita hankitaan, niin tämä kohteena
oleva henkilö jää oikeussuojakeinojen ja osallisuuden ulkopuolelle. 
 Tarkistettu
4.0



Pöytäkirjan asiakohta PTK 170/2018 vp
Arvoisa puhemies! Seuraavan eduskunnan on pidettävä huolta siitä, että asia etenee seu-
raavalla eduskuntakaudella lainsäädäntöön aloitteen hengen ja eduskunnan ponsien mu-
kaisesti. On aika laittaa piste tälle nykypäivän huutolaisuudelle.

18.04 Jani Mäkelä ps: Arvoisa puhemies! Vaikka päätösehdotuksena onkin nyt hieman
tylyn kuuloisesti teknisesti ottaen hylätä kansalaisaloite, sisältyy silti näihin valiokunnan
valmistelemiin ponsilausumiin monta tärkeää asiaa, joilla tässä kansalaisaloitteessa esiin
tuotuja ongelmia ja epäkohtia lähdettäisiin korjaamaan.

On sinänsä surullista, että näitä asioita ei ole huomioitu aikaisemmin, vaikka valiokunta
itsekin toteaa muun muassa, että Suomi on vammaisten henkilöiden oikeuksien sopimuk-
sen ratifioinut ja tässä sopimuksessa velvoitetaan edistämään henkilöiden täysimääräistä
yhdenvertaista osallistumista ja muita asioita. Toisaalta todetaan myös, että perustuslain-
kin mukaan tällaiset asumiseen liittyvät asiat ovat erityisen suojelunalaisia. Silti tällaiset
epäkohdat ovat edelleen olemassa, ja niitä täytyy lähteä kansalaisaloitteen voimalla muut-
tamaan. Jollain tavalla se on kyllä surullista kertomaa meidän lainsäädäntöprosessistam-
me. Tässä ei ole kysymys minkään lumilingon kilpailuttamisesta kunnan varikolle vaan ih-
misten jokapäiväisessä elämässä välttämättömistä palveluista. Siinä suorastaan perustur-
vallisuus järkkyy, jos näitä palveluita lähdetään kilpailuttamaan ja tarjoajia vaihtamaan
mielivaltaisesti.

Nämä asiat olisi pitänyt hoitaa kuntoon jo aiemmin, ja toivottavasti ne nyt hoidetaan
mahdollisimman nopeasti tulevan eduskunnan ja hallituksen toimesta.

18.05 Krista Mikkonen vihr: Arvoisa puhemies! Vammaisilla, kuten meillä kaikilla, on
oikeus hyvään elämään. Tällä hetkellä tämä oikeus ei toteudu, sillä vammaisten elämän-
mittaisten ja välttämättömien palveluiden kilpailutuksessa on vakavia ongelmia. Nämä jat-
kuvat kilpailutukset rikkovat hoidon jatkuvuuden, ja kun hinta korostuu laadun kustannuk-
sella eikä edes vammaisilla itsellään ole riittäviä vaikutusmahdollisuuksia näiden palvelui-
den valinnassa, niin seuraus on se, että palvelut eivät vastaa tarvetta ja vammaisten henki-
löiden hyvinvointi ja terveys kärsivät. Siksi on äärimmäisen tärkeää, että kansalaisaloite Ei
myytävänä on ollut täällä meillä käsittelyssä.

Vaikka tätä kansalaisaloiteta nyt ei tällaisenaan hyväksytä, niin siinä on erittäin tärkeitä
nostoja siitä, miten meidän tulee toimia jatkossa, jotta me voimme korjata tämän ongel-
man niin, että me pystymme takaamaan myös vammaisille ihmisille sellaiset elämänmit-
taiset palvelut, jotka ovat pitkäkestoisia, turvallisia eivätkä aiheuta arkeen jatkuvia muu-
toksia. Tämä on asia, joka seuraavassa eduskunnassa tulee viipymättä korjata, sillä on ai-
van selvä se, että meidän on varmistettava se, että jokaisella vammaisella on oikeus hyviin
palveluihin ja heillä on oikeus myös itse vaikuttaa niihin.

Sen takia olen iloinen, että vaikka tämä kansalaisaloite teknisesti sinänsä hylätään, niin
tämä asiasisältö on kuitenkin meille yhteinen ja sen edistämiseen kaikki puolueet ovat si-
toutuneet.

18.07 Markus Lohi kesk: Arvoisa puhemies! Kaikki edellä käytetyt puheenvuorot ovat
olleet minusta erittäin hyviä. On helppo jakaa se ajatus, että vaikka teknisesti ei voidakaan
tätä nyt hyväksyä ja tämä hylätään, täällä on taustalla erittäin tärkeä ja arvokas ajatus siitä,
että kilpailutusta ei saa toteuttaa niin, että se vammaisten ihmisten osalta käytännössä tar-
koittaisi sitä, että koti vaihtuu jatkuvasti ja itse ei pysty vaikuttamaan niihin kysymyksiin.
2



Pöytäkirjan asiakohta PTK 170/2018 vp
Tämä tilannehan on usein aivan erilainen näitten henkilöitten osalta kuin muiden henki-
löiden osalta. He ovat monesti paljon herkempiä ympäristössä tapahtuvien muutoksien
suhteen, ja silloin kun puhutaan henkilöistä, jotka eivät itse kykene puolustamaan omaa
etuaan, niin näissä tilanteissa itse ainakin lähden siitä, että meidän päättäjien pitää tuntea
erityistä vastuuta ja pitää huoli siitä, että paitsi yksittäiset tapaukset myös lainsäädännön
luomat rakenteet ovat sellaisia, että heidän näkökulmansa, heidän elämässään tärkeät asiat
ja turvallisuus, tulevat riittävästi otetuksi huomioon lainsäädännössä. 

Haluan tässä todeta senkin, että vaikka nyt täällä raskaassakin eduskuntaprosessissa par-
haillaan käsittelyssä oleva sote- ja maakuntauudistus sisältää paljon moititun valinnanva-
pauden, niin kyllä siinä on semmoinen erittäin myönteinen piirre, että tällainen kilpailutus
poistuisi kyllä sitten, jos tämä uudistus saataisiin toteutettua. Silloin ikääntyvät ihmiset,
vammaiset, heidän omaisensa, itse asiassa kaikki, jotka palveluita käyttävät, pystyisivät
paljon paremmin itse vaikuttamaan siihen, mikä on se asumisyksikkö ja -paikka. Kaikki
pantaisiin samalle viivalle, ja ne joutuisivat kilpailemaan parhaalla asiakaskokemuksella,
ja tällöin tässä on kyllä kiistattomia myönteisiä piirteitä. Voi todeta, että tältäkin osin ny-
kysysteemi sisältää ongelmia ja että se, mitä on kaavailtu, kaikkine haasteineenkin olisi
kuitenkin iso edistysaskel nykytilanteesta näiden henkilöiden osalta, joita tämä kansalaisa-
loite koskettaa.

18.09 Kristiina Salonen sd: Arvoisa puhemies! Valitettavasti en päässyt kansalaisaloit-
teen ensimmäiseen käsittelyyn mukaan, mutta onneksi ehdin vielä saliin, sillä tämä on niin
merkittävä asia ja tilanne, jossa nyt sitten pitkällisen rupeaman jälkeen olemme. Olen itse
toiminut tämän kansalaisaloitteen suojelijana ja tehnyt, voiko sanoa, oikeastaan koko edus-
kunnassaoloaikani työtä erilaisten vammaisjärjestöjen kanssa ja erilaisten vammaisten per-
heiden kanssa ja kohdannut niitä arjen tilanteita, joihin kilpailuttamiset erityisesti asumis-
palveluiden osalta ovat vammaisten kohdalla johtaneet. Nämä tilanteet ovat olleet perheil-
le isoja tragedioita, ja huolta on kannettu tietenkin pysyvän ympäristön ja kodin vaihtumi-
sesta sekä myöskin turvallisuutta tuovien ihmisten ja hoitajien vaihtumisesta.

Tämä kansalaisaloite on minusta osoitus myöskin kansalaisaloitteitten voimasta. Nimit-
täin tätä asiaa viime kaudellakin pyrimme hankintalakia uudistettaessa käsittelemään,
ikään kuin etsimään ratkaisuja, miten voitaisiin lainsäädäntöä muuttaa niin, että se ei ta-
pahtuisi, mitä käytännössä ympäri Suomen näissä kilpailuttamistilanteissa tapahtui. No,
hankintalakia täsmennettiin, mutta siitä huolimatta käytännöt ovat edelleen olleet sellaisia,
että vammaiset ja heidän perheensä päätyivät vammaisjärjestöjen kanssa siihen, että teke-
vät tällaisen kansalaisaloitteen.

Kansalaisaloitteen käsittely otettiin onneksi vakavasti eduskunnassa. Itse sain olla sosi-
aali- ja terveysvaliokunnassa tekemässä lausuntoa talousvaliokunnalle, ja siellä teimme
kyllä todella kovasti töitä sen eteen, että saimme yksimielisen lausunnon — ja merkittävän
lausunnon siinä mielessä, että vaikka tämä varsinainen kansalaisaloite alun perin tehtiin
ikään kuin yhteen lakipykälään, toki myöhemmin myöskin tarkennettiin asiaa, niin halu-
simme, että nyt tarkastellaan asiaa laajemmin. Ja nyt työryhmä aloittaa työskentelynsä,
miettii, mitä erilaisia lainsäädännön muutostarpeita meillä on, jotta voisimme vaikuttaa sii-
hen, että vammaisten ja haavoittuvassa asemassa olevien koti ei olisi kilpailuttamisen alla
toistuvasti.

Toivon, että tämä työryhmä saa työnsä päätökseen mahdollisimman nopeasti ja seuraa-
va hallitus aidosti tekee ne toimet, joilla sitten muutamme suuntaa Suomessa tulevaisuu-
3



Pöytäkirjan asiakohta PTK 170/2018 vp
dessa. Tämä vaatii myöskin muita toimia kuin henkilökohtaisen budjetoinnin, jota aikai-
semmassa puheenvuorossa esille nostettiin.

Keskustelu päättyi.

Eduskunta pysyi ensimmäisessä käsittelyssä tekemässään päätöksessä kansalaisaloittee-
seen KAA 2/2018 vp sisältyvän lakiehdotuksen hylkäämisestä. Lakiehdotuksen toinen kä-
sittely päättyi. Eduskunta hyväksyi mietintöön sisältyvät lausumaehdotukset. Asian käsit-
tely päättyi.
4


