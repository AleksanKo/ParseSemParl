















































DEMEBE9.tmpSave.xml


Pöytäkirjan asiakohta PTK 46/2016 vp
Pöytäkirjan asiakohta 

PTK 46/2016 vp

Täysistunto

Perjantai 29.4.2016 klo 13.02—13.32

3. Euroopan turvallisuus- ja yhteistyöjärjestön Suomen valtuuskunnan kertomus ETYJ:n 
parlamentaarisen yleiskokouksen toiminnasta vuonna 2015

Kertomus K 5/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään ulkoasiainvaliokuntaan.

Keskustelu

13.04 Aila Paloniemi kesk (esittelypuheenvuoro): Arvoisa rouva puhemies! Vaalikau-
den ensimmäinen vuosi oli poikkeuksellisen vilkas Etyj-vuosi. Ilkka Kanervan puheenjoh-
tajuus parlamentaarisen yleiskokouksen johdossa jatkui. Suomi järjesti yleiskokouksen is-
tunnon heinäkuussa Finlandia-talossa eli samassa paikassa, jossa Etykin loppuasiakirja al-
lekirjoitettiin 40 vuotta aikaisemmin. Kokouspaikka oli sama kuin 75, mutta yleispoliitti-
nen tilanne aika tavalla erilainen. (Hälinää — Puhemies koputtaa) Vuonna 75 Etykissä oli
35 osanottajamaata. 40 vuoden aikana kolme jäsenmaata, Neuvostoliitto, Jugoslavian liit-
totasavalta, Tšekkoslovakia, on hajonnut, ja järjestöllä on nyt 57 osanottajamaata. Viimei-
simpänä liittyi Mongolia vuonna 2012, ja se järjesti yleiskokouksen istunnon syyskuussa.

Meille kaikille on tuttu Etyjin ja koko kansainvälisen yhteisön haastava tilanne Etyjin
alueella. Liittämällä Krimin niemimaan Venäjä on rikkonut Etyjin perusarvoja ja periaat-
teita. Yleiskokouksen kanta Ukrainan kriisistä ja Venäjän toimista Ukrainassa on selkeästi
kirjattu yleiskokouksen päätöslauselmiin sekä 2014 että 2015. Yleiskokous tuomitsee Ve-
näjän toimet. Venäjä on osallistunut korkean tason valtuuskunnalla yleiskokouksen ko-
kouksiin. Duuman puhemies Naryškin osallistui syyskokoukseen ja tänä vuonna talvi-is-
tuntoon.

Jäätyneille kriiseille ei ole valitettavasti löytynyt ratkaisua. Vuoristo-Karabahin tilanne
on entistä vaikeampi, ja sekä Transnistrian että Abhasian ja Etelä-Ossetian tilanne on en-
nallaan.

Rauhanvälitystoimintaan meidän on syytä jatkossa panostaa myös parlamentaarisella ta-
solla.

Vuoden 2015 kertomuksessa on selostettu parlamentaarisen yleiskokouksen toiminta,
kokoukset ja vaalitarkkailut. Helsingin istunnon valmistelut, ohjelma ja aiheet on selostet-
tu kertomuksessa. Venäjän poisjääminen oli tietenkin erittäin valitettavaa. Luen pienen ot-
teen tästä kertomuksesta:

"Suomen päätös olla myöntämättä maahantulolupaa Venäjän valtuuskunnan Euroopan
unionin sanktiolistalla oleville jäsenille herätti paljon keskustelua. Päätöksen johdosta Ve-
näjän valtuuskunta lähetti ainoastaan yhden edustajan pysyvän komitean kokoukseen.
 Tarkistettu
4.0



Pöytäkirjan asiakohta PTK 46/2016 vp
Useissa kokouksessa pidetyissä puheenvuoroissa ilmaistiin huoli matkustuskiellon laajem-
mista vaikutuksista sekä pettymys Venäjän valtuuskunnan poissaolosta. Puheenjohtaja Ka-
nerva lähetti syyskuussa kirjeen EU:n ulko- ja turvallisuusasioiden korkealle edustajalle
Federica Mogherinille. Kirjeessä Kanerva pyysi Mogherinilta toimia sen estämiseksi, ettei
sanktioita koskeva tulkinta vaikuta kielteisesti parlamentaariseen vuoropuheluun. Vas-
tauksessaan Mogherini totesi, että jokainen EU-jäsenmaa voi itsenäisesti arvioida ja päät-
tää, miten asiaa tulisi käsitellä." Suomen valtuuskunta pyysi välittömästi istunnon jälkeen
ulkoministeriltä selvityksen ja on saanut asiasta ulkoministerin selostuksen.

Uusi valtuuskunta on jatkanut aktiivista työtä yleiskokouksessa. Valtuuskunta pitää
säännöllistä yhteyttä Suomen Etyj-edustustoon ja saa taustatiedot. Meillä on ollut yhteisiä
hankkeita viime vuonna, ja niitä jatketaan luonnollisesti tänäkin vuonna. Helmikuussa oli
naisten asemaa käsittelevä seminaari, ja heinäkuussa on tulossa seminaari naisten roolista
rauhanvälityksessä.

Ilkka Kanervan toiminnasta yleiskokouksen puheenjohtajana on erillinen selostus. Ka-
nerva kertoo varmasti lisää näistä omassa puheenvuorossaan. Voidaan todeta, että puheen-
johtaja Kanervan johdolla yleiskokouksen sisäiset työskentelyprosessit ovat selkiintyneet.
Puheenjohtaja Kanerva on varmistanut, että yleiskokouksen yhteistyötä Etyjin muiden toi-
mijoiden kanssa on tiivistetty, yhteistyö yleiskokouksen ja Etyjin hallitusten välisten toi-
mijoiden välillä on saatu uudelle tasolle, jännitteitä on purettu ja vuoropuhelu on rakenta-
vaa.

Yhteistyö muun muassa Etyjin vaalitarkkailusta vastaavan toimielimen ODIHRin kans-
sa on sujunut hyvässä hengessä ja yhteisymmärryksessä. Vaalitarkkailut ovat jatkuneet, ja
niiden merkitys on korostunut entisestään. Suomen valtuuskunta panostaa tähän toimin-
taan myös jatkossa. Etyjin yleiskokous valmistelee suurimman osan vaalitarkkailuista yh-
dessä sekä ODIHRin että Euroopan neuvoston yleiskokouksen kanssa. Eduskunnan Etyj-
ja EN-valtuuskunnat pitävät tiiviisti yhteyttä myös täällä eduskunnassa.

Arvoisa puhemies! Suomi on varhain ja vahvasti nähnyt naisten aseman ja merkityksen
sodassa ja rauhassa. Kiitos tästä kuuluu paljon Elisabeth Rehnille ja hänen pitkäaikaiselle
työlleen. Toki haluamme nähdä naiset enemmän rauhan kuin sodan kontekstissa tukemas-
sa rauhaa ja ehkäisemässä sotaa sekä tarvittaessa tekemässä rauhaa ja osallistumassa yh-
teiskunnan kehitykseen konfliktin jälkeen. Naiset eivät ole uhreja ja avun kohteita enem-
pää kuin monet miehet, pojat, lapset tai vanhukset. Naisilla on aktiivinen rooli. Se on ak-
tiivinen kaikilla yhteiskunnan alueilla, demokratian perusteista politiikassa ja hallinnossa
oikeuden, lain valvonnan, työn ja talouden järjestelmiin.

Tiedämme hyvin, että gender, tasa-arvo ja yhdenvertaisuustyö ei tarkoita pelkästään
työtä naisasioissa, mutta ei myöskään tule vähätellä sitä tarvetta, jota juuri naisten näke-
mykselle on vaikuttavilla kanavilla kuten media ja journalismi sekä kansalaisyhteiskun-
nassa ja kansalaisjärjestöissä. Etyj-valtuuskunta panostaa tähän myös tänä vuonna. Helmi-
kuussa, kuten sanoin, järjestettiin yhdessä Suomen Etyj-edustuston kanssa tuo oheistapah-
tuma, Enhancing women‘s political participation, ja Tbilisi-istunnon aikana kesällä järjes-
tetään toinen oheistapahtuma naisten roolista rauhanvälityksessä.

13.11 Ben Zyskowicz kok (vastauspuheenvuoro): Arvoisa rouva puhemies! Minusta oli
hyvä, että edustaja Paloniemi hyvin selvästi sanoi, että Venäjä on rikkonut Euroopan tur-
vallisuus- ja yhteistyökokouksen keskeisimpiä periaatteita miehittäessään Krimin niemi-
maan ja liittäessään sen itseensä ja aloittaessaan, käytännössä aloittaessaan, sodan Itä-Uk-
2



Pöytäkirjan asiakohta PTK 46/2016 vp
rainassa. Minun mielestäni tätä asiaa pitää korostaa vielä enemmän, koska en voi kuvitella,
että Euroopan turvallisuus- ja yhteistyökokouksella olisi ollut sen keskeisempää tosiasial-
lista päätöstä kuin päätös siitä, että Euroopan rajoja ei voida väkivaltaa käyttäen väkisin
lähteä muuttamaan. Tätä keskeisintä periaatetta Venäjä on räikeästi rikkonut, ja tämä on
hyvä pitää mielessä. Kannatan yhteydenpitoa Venäjään monella eri tasolla, mutta kun pu-
heet pakotteiden lopettamisesta ja muusta saavat jalansijaa, niin tämä mainitsemani asia
kannattaa kyllä pitää mielessä.

13.12 Eero Heinäluoma sd (vastauspuheenvuoro): Arvoisa puhemies! Haluan kiittää
Suomen Etyj-valtuuskuntaa hyvin tehdystä työstä. Sitten se, mikä tässä on ongelma: tosi-
asiassa tämä meidän juhlakokous vuosi sitten, sen vaikeudet ja keskustelun rajoittunei-
suus, ei johtunut Suomen Etyj-valtuuskunnasta.

Ongelmahan oli, että Suomi erilaisten soutamisten ja huopaamisten jälkeen päätyi sii-
hen, että ei annettu Venäjän valtuuskunnalle ja erityisesti sen vetäjäksi kaavaillulle Venä-
jän duuman puhemiehelle mahdollisuutta tulla Suomeen. Tämä päätös oli jälkeenkinpäin
katsoen ikävä eikä vastannut meidän perinteistä roolia eikä näytä myöskään vastaavan si-
tä, mitä useimmat pakotteita kommentoineet ovat sanoneet. Muun muassa saksalaiset ovat
todenneet aika selvään, osin julkisestikin, että nykyiset säännöt mahdollistavat juuri vuo-
ropuhelun edistämiseksi henkilöiden sisääntulon Euroopan unioniin.

Nyt kannattaa lukea tämä Mogherinin vastaus, koska se on tässä suhteessa paljonpuhu-
va. Hänhän tosiasiassa sanoo, että jo nykyiset säännökset mahdollistavat, ei tarvita muu-
toksia pakotelistaan, vaan ne mahdollistavat (Puhemies koputtaa) vuoropuhelun ja tilai-
suuksien järjestämisen. Tämä on Suomelle ongelma siinä muodossa, joka viime vuonna
syntyi.

13.13 Antti Kaikkonen kesk (vastauspuheenvuoro): Arvoisa puhemies! On selvää, että
EU:n piirissä, eikä lännessä laajemminkaan, voida hyväksyä Krimin liittämistä Venäjään.
Mitä tulee pakotteisiin, niin ei pakotteiden purkamisen tielle pääse ennen kuin edetään
Minskin sopimuksen viitoittamalla tiellä. On tärkeää työskennellä sen puolesta, että tässä
edetään. Tässä täytyy nyt kaikkia osapuolia kannustaa, jotta eteenpäin päästään. Sillä on
laajempi vaikutus koko Euroopan turvallisuuteen.

Itsekin olen pahoillani tästä Etyj-kokouksesta, koska jotta eteenpäin päästään, tarvitaan
vuoropuhelua, tarvitaan keskustelua ja tarvitaan foorumeita, joissa parlamentaarikot voi-
vat tätä harjoittaa. Tässä mielessä minä pidän kyllä onnettomana sitä Helsingin kokouksen
keissiä. Tässä on todella hyvä huomioida tämä Mogherininkin kannanotto, ja myös ne kan-
nanotot, joita useimmista muista EU-maista tähän liittyen tuli.

Arvoisa puhemies! Tässä yhteydessä kuitenkin haluaisin kiittää ja onnitella edustaja Ka-
nervaa, joka toimi yleiskokouksen puheenjohtajana, ja toimii tälläkin hetkellä, hänen kau-
tensa alkaa olla lopuillaan. Mielestäni hän on toiminut hyvin ja on ollut Suomen edun mu-
kaista, että edustaja Kanerva on toiminut tuolla puheenjohtajana. Se on ollut myöskin Etyj-
in edun mukaista, joten lämpimät onnittelut ja kiitokset edustaja Kanervalle hyvästä työstä.

Puhemies Maria Lohela:  Otetaan nyt edustaja Kanervan puheenvuoro ja sitten jatketaan
debattia, jos on tarpeen.
3



Pöytäkirjan asiakohta PTK 46/2016 vp
13.15 Ilkka Kanerva kok: Arvoisa puhemies! Ajattelin hieman ensin toimia toisin, mut-
ta tämän keskustelun huomioon ottaen, tänne pönttöön kävellessäni, päädyin toisenlaiseen
tarkastelukulmaan. On ehkä sittenkin hyvä puhua siitä, mitä Etyj on suhteessa olennaisim-
piin turvallisuuspoliittisiin haasteisiin meidän mantereellamme, joka on tietysti pääasiassa
se, jonka puitteissa Etyjin toiminta asettuu uomiinsa.

Tässä suhteessa tärkein kysymys ehdottomasti on Ukraina, Itä-Ukraina ja Krimin tapah-
tumat, sillä tosiasiassa Ukraina on asiakokonaisuus, jossa Etyjillä on sen kahden jäsen-
maan, eli Saksan ja Ranskan, ja sitten lähinnä toimijoiden, eli Ukrainan ja Venäjän, muo-
dostaman yhteisyyden merkeissä kaikkein keskeisin kansainvälisen toimijan rooli. Mi-
kään muu kansainvälinen organisaatio ei ole yhtä voimakkaasti tietysti vaikuttamassa Uk-
rainan tapahtumien kulkuun kuin mitä Euroopan turvallisuus- ja yhteistyöjärjestö on satoi-
ne ja taas satoine toimijoineen ja tietysti erittäin laajoine diplomaattisine ja poliittisine toi-
menpiteineen edesauttaakseen Minskin tulitaukosopimuksen soveltamista. Ja tämä on
ehkä polttavin kysymys, joka tälläkin hetkellä on pöydällä. EU tietysti on toisena toimija-
na, mutta lähinnä aikaansaatujen sanktiopäätösten nimissä, ja näitä sanktiopäätöksiä luon-
nollisesti Etyjin puitteissa olevat EU-jäsenmaat tunnontarkasti toisaalta noudattavat. On-
gelma on lähinnä se, millä tavoin Minskin tulitaukosopimus saataisiin toimimaan. Tiedäm-
me aivan viime tunneilta jopa sen, kuinka hankalaan tilanteeseen Ukrainassa on ajauduttu
ja kuinka vaikeaan umpikujaan ne ponnistelut, joilla koetetaan Ukrainan tilannetta saada
poliittisesti ja diplomaattisesti ratkaistua, ovat näiden tulitaukosopimusrikkomusten ja suo-
rien tulitusten ja valtavien uhrimäärien vuoksi joutuneet. Ollaanko toisin sanoen tilantees-
sa, jossa Minskin sopimus romuttuu ja jossa kaikki ne ponnistelut, joita kansainvälinen yh-
teisö on toteuttamassa Etyjin kautta, ovat valumassa hiekkaan?

On olemassa toisaalta positiivisia merkkejä myöskin kansainvälisellä näyttämöllä, toki.
Mainitsen niistä tässä vain pari: Naton Venäjä-neuvosto oli juuri koossa, mikä antaa erään-
tyyppistä toivonkipinää tähän. Yhdysvaltain ja Venäjän ulkoministerit tapaavat tällä het-
kellä kohtuullisen säännöllisesti, ja sanoisiko, että myöskin Etyjin tämänhetkinen puheen-
johtajamaa Saksa ansaitsee ulkoministeri Steinmeierin johdolla toteutettavassa EU:n ulko-
politiikassa kannatusta ja luottamusta osakseen.

Mutta ongelman muodostaa se, että Etyj joutuu tällä hetkellä siviilijärjestönä, ilman
aseistautuneita joukkoja, puolustamaan tulitaukoa ja vetäytymään kontaktilinjalta, sillä
avoin sodankäynti on menossa Itä-Ukrainassa. Tämä luo hirvittäviä perspektiivejä jat-
koon, jos tämä on nyt jatkuakseen. Sen vuoksi olen laatinut toimenpidesuunnitelman, mil-
lä tavoin myös parlamentaarinen puoli voisi olla rauhanvälityksessä ja konfliktien estämi-
sessä nykyistä voimallisemmin mukana, ja tulen sen esittelemään tässä edessä olevassa ko-
kouksessa, jossa kokoonnutaan Georgian Tbilisiin pidettävään, Helsingin jälkeen ensim-
mäiseen uuteen yleiskokoukseen. Tämä merkitsee sitä, että Etyj on se toivon järjestö, jolla
on mahdollisuuksia vaikuttaa asiaan yhdessä Saksan ja Ranskan kanssa myönteiseen lop-
putulokseen pääsemiseksi.

Puhemies, onko minulla viisi minuuttia aikaa, vai?

Puhemies Maria Lohela:  Kymmenen.

— Kymmenen minuuttia, joten voinen hiukan vielä jatkaa, kiitoksia siitä.
 Donbassin tilanne on tällä hetkellä haastamassa kansainvälistä yhteisöä mitä vakavim-

malla mahdollisella tavalla. Sen vuoksi toimenpiteet, joilla Etyj, siis kansainvälinen yhtei-
4



Pöytäkirjan asiakohta PTK 46/2016 vp
sö, voi myötävaikuttaa Ukrainan tilanteen ratkaisemiseen, ovat tällä hetkellä vaakalaudal-
la, ja tässä suhteessa on tärkeää, että Etyj kykenisi jatkamaan toimenpiteitään ja että Suo-
men kaltaisten maiden panos tämän prosessin eteenpäinviemiseksi voisi olla myöskin täy-
simittainen. Minä otan tässä suhteessa kaksi esimerkkiä.

Me olemme nyt kerääntymässä, kokoontumassa vuosikokoukseemme, siis Tbilisiin,
Georgian pääkaupunkiin. Tämä on äskeiseen keskusteluun viitaten tärkeä havainto sen
vuoksi, että olemme edellyttäneet tehdessämme päätöstä mennä Georgiaan ja Tbilisiin,
että antavat takeet siitä, että kaikki Etyjin osanottajavaltiot voivat saapua ja saada viisumit
tulla tähän Etyjin yleiskokoukseen, parlamentaariseen yleiskokoukseen. Ja sellaiset takeet
ovat meillä tällä hetkellä olemassa, mikä kertoo tietysti siitä, että olkoot kuinka huonot olo-
suhteet poliittisesti tahansa, niin on voitava käydä avointa ja suoraa vuoropuhelua kaik-
kien Etyjin osanottajavaltioiden kanssa. Ja erityisen selvää on se, että Etyjin periaatteet,
Euroopan ulkopolitiikan hyvät pöytätavat, tulevat myöskin noteeratuiksi mahdollisimman
voimaperäisesti, niin että kaikki osanottajavaltiot, tässä tapauksessa erityisesti Venäjä, jou-
tuvat kaikkien muiden valtioiden taholta noteeraamaan, että Etyj on näissä asioissa enem-
män kuin tosissaan.

Toinen asia, joka tähän liittyy, on se, että sen jälkeen seuraava kokous tulee järjestettä-
väksi Valko-Venäjällä Minskissä. Ja miksi siellä? Se on poliittinen ratkaisu sen vuoksi, että
kaikki tiedämme Euroopan sydämessä sijaitsevan Valko-Venäjän kipuilevan tällä hetkel-
lä, taiteilevan sen välillä, suuntautuvatko itään vai länteen. Se on heidän asiansa, mutta
meidän asiamme on se, että jokainen järjestävä maa voi noteerata Etyjin periaatteet ja si-
toutua niitten täysimittaiseen ja voimakkaaseen noudattamiseen. Mitä enemmän Valko-
Venäjän kaltaiset maat sitoutuvat näihin kutsumiini Euroopan turvallisuuspolitiikan hy-
viin pöytätapoihin, niin sen selvempää on se, että silloin kuljetaan sellaista tietä, jossa ne
arvot, jotka meitä yhdistävät Etyjinä ja länsimaisena maana, ovat myöskin noteerattuja
kaikkien meidän osanottajien kesken.

Poliittisilla päätöksillä voidaan vaikuttaa myönteisellä tavalla eri maiden suuntautumi-
seen. Ja kun täällä nousi tämä kysymys esille, niin haluan viitata näihin kahteen esimerk-
kiin, millä tavoin myöskin kokousisännyyksien kautta voidaan vaikuttaa sekä Georgian ta-
pauksessa että Valko-Venäjän tapauksessa siihen, mihin nämä maat ovat omalta osaltaan
tulevaisuudessa sitoutumassa vielä nykyistä voimakkaammin.

13.24 Maria Guzenina sd (vastauspuheenvuoro): Arvoisa puhemies! Edustaja Kanerva
jätti nyt kovin vähän aikaa tälle debatille, mutta hyvä, että tästä aiheesta kuitenkin täällä
keskustelemme. Minäkin haluan kiittää valtuuskunnan puheenjohtaja Paloniemeä hyvästä
työstä ja hyvästä yhteistyöstä Euroopan neuvoston Suomen valtuuskunnan kanssa.

Ihan ajankulukseni printtasin itselleni pöytäkirjan eduskunnasta vuodelta 2001, jolloin
käsiteltiin Etyjin valtuuskunnan toimintakertomusta vuodelta 2000, ja huomasin tässä, kun
edustaja Kanerva totesi tämän Valko-Venäjän tilanteen olevan edelleen kesken, että täällä
jo silloin edustaja Kiljunen totesi, että hyvältä näyttää, tuloksia tullaan saamaan aikaan, ja
meillä ei ole varaa enää sellaiseen, että Ukrainan kohdalla odotetaan nyt 10—15 vuotta, on
ikään kuin tämmöinen jäätynyt tilanne. Ukrainalaiset kärsivät, ja me ajattelemme, että me
saamme jotain aikaiseksi puheen tasolla, mutta käytännössä neuvottelut ovat kuitenkin pat-
titilanteessa. Tämä pitää pystyä myöntämään. Ukrainan tilanne on todella hankala, Valko-
Venäjän tilanne on edelleen erittäin hankala. Vuodet kuluvat, (Puhemies koputtaa) ja ta-
valliset kansalaiset näissä maissa kärsivät.
5



Pöytäkirjan asiakohta PTK 46/2016 vp
13.25 Maria Tolppanen ps (vastauspuheenvuoro): Arvoisa rouva puhemies! Menisin tä-
hän Minskin tilanteeseen ja Valko-Venäjän tilanteeseen. Olin siellä käymässä pari viikkoa
sitten, ja siellä vaikutti tilanne nyt siltä, että he haluaisivat erittäin voimakkaasti, voimalli-
sesti suuntautua länteen päin, ja sen takiahan nimenomaan Minskin paperikin on siellä teh-
ty, ja nytten he tarjoavat myöskin paikkaa, mutta taloudelliset tilanteet pitävät aika lailla
kiinni Venäjässä. Toisaalta taas Valko-Venäjällä on sellaisia asioita, joita me emme täällä
lännessä hyväksy, kuten esimerkiksi se, että kuolemantuomio on edelleen käytössä.

Mutta onko tämä nyt kuitenkin semmoinen asia, että meidän kannattaisi hieman avata
sitä ovea? Hehän ovat mukana jo ministereiden välisessä yhteistyössä tarkkailijana, ja nyt
he haluaisivat tulla Baltian maiden parlamentaariseen yhteistyöhön tarkkailijajäseneksi.
Tästä asiasta juuri keskustelimme siellä, mutta tuntuu siltä, että tämänhetkisillä poliitikoil-
la ainakin olisi kova halu suuntautua lähemmäs länttä ja päästä käymään lännessä ja lähet-
tää myöskin kansalaisiaan käymään lännessä.

13.26 Pia Viitanen sd (vastauspuheenvuoro): Arvoisa rouva puhemies! Minäkin haluan
osaltani kiittää edustaja Kanervaa siitä hienosta ja arvokkaasta työstä, mitä olette Etyjin
puitteissa tehnyt hyvin haastavissa kansainvälisissä olosuhteissa. Mielestäni äskeinen pu-
heenvuoronne myös antoi lisää aihetta kiitoksiin siitä, että olette aktiivisesti edistänyt sitä
mahdollisuutta, että kaikilla näissä olosuhteissa on mahdollisuus osallistua seuraavaan ko-
koukseen ja käydä sitä hyvin tärkeää vuoropuhelua kaiken kaikkiaan, eli haluan tästä myös
omalta osaltani teitä lämpimästi kiittää.

Aivan kuten te olette sanonut ja edustaja Heinäluoma tuossa aiemmassa puheenvuoros-
saan sanoi, Suomen toimintalinjan on oltava sillä tavalla kirkas, että me haluamme edistää
vuoropuhelua, me haluamme edistää yhteistyötä ja me haluamme edistää keskustelua. Täs-
sä on vain ja ainoastaan se ratkaisun avain, vain näin me voimme päästä eteenpäin, ja siinä
suhteessa haluan kyllä kiitokseni myös esittää.

13.27 Jari Myllykoski vas (vastauspuheenvuoro): Arvoisa rouva puhemies! Se, mitä
Etyjin yhteydessä tapahtui, ei ollut vain kömmähdys, vaan se oli iso, iso ulkopoliittinen vir-
he, kuinka silloin meneteltiin. Siinä vaiheessa esitetty kritiikki oli aiheellista, ja nyt nykyis-
tä jälkiviisautta ei pidä kyseenalaistaa. Suomi sai kolauksen rauhanprosessien edistäjänä,
mikä Suomen rooli on ollut. Rauhaa ei voida edistää, jos me emme saa osapuolia samaan
pöytään, ja tässä mielessä äskeinen edustaja Kanervan puheenvuoro oli hyvin kantaa otta-
va siihen, että nyt olemme mahdollistamassa, että pyritään siihen, että ihmiset, jotka ovat
osapuolia, oli paikka mikä hyvänsä, ovat pöydässä, ja siinä mielessä yhdyn niihin kiitok-
siin sen suhteen, mitä työtä edustaja Kanerva on tämän prosessin edestä tehnyt. Tätä tietä
on pakko jatkaa.

13.28 Krista Kiuru sd (vastauspuheenvuoro): Arvoisa puhemies! Ensinnäkin on hyvä to-
deta, että kaikki ei ole mennyt niin kuin Strömsössä. Yksi tärkein siviilijärjestön tehtävä
Etyjillä on ollut se, että me tuomme osapuolet pöytään. Siltä osin aikaisempi, viimekesäi-
nen yleiskokous Helsingin hengessä pilattiin kyllä sillä, että Suomen ulkopoliittinen johto
ei ollut tehtävänsä tasalla, ja tämä on valitettavaa valtuuskunnan puheenjohtajalle mutta
myöskin Etyjin presidentti Kanervalle. Siltä osin meille kaikille valtuuskunnan jäsenille
tämä oli yksi, ainakin minun poliittisen urani, ikävimmistä hetkistä.
6



Pöytäkirjan asiakohta PTK 46/2016 vp
Arvoisa puhemies! Nyt me olemme tilanteessa, jossa me haemme aidosti ratkaisua, mi-
ten me voimme edistää yhteistyötä ja rauhanrakennusta ja ratkaisuhalua näissä vaikeissa
konflikteissa. Minun huoleni on yhtäläinen kuin edustaja Kanervan siinä suhteessa, että me
olemme kyllä aika viimeisellä rannalla, saadaanko tulitaukosopimus toteutumaan, (Puhe-
mies koputtaa) ja siltä osin on todettava, että aloite siitä, että parlamentaarista pöytää vah-
vistetaan neuvotteluissa, on erinomainen.

13.29 Simon Elo ps (vastauspuheenvuoro): Arvoisa puhemies! Osallistuin kolmisen viik-
koa sitten Etyjin tulevaisuuskonferenssiin Berliinissä saksalaisen ZEIT-Stiftungin ja Sak-
san ulkoministeriön järjestämänä, näin Etyj-valtuuskunnan varajäsenenä, ja siellä kuulin,
että Euroopan turvallisuuteen keskittyvällä Etyjillä ei ole konkreettisia toimia siirtolaiskrii-
siin liittyen Saksan puheenjohtajakaudella — näin kuulemma siksi, että puheenjohtajakau-
den tavoitteet, sinänsä ymmärrettävästi, on tehty jo aikoja sitten.

Esittäisin kuitenkin ajatuksena, että Etyj toimisi jäsenmaiden neutraalina keskustelufoo-
rumina siirtolaiskriisiin liittyvissä kysymyksissä, sillä meillähän on jäseninä keskeisiä toi-
mijoita myös EU:n ulkopuolelta, esimerkiksi Turkki ja Venäjä. Harvoissa muissa järjes-
töissä on yhtä hyvin aikaa keskustella näin herkästä aiheesta kuin Etyjissä olisi, ja kaikki-
han tunnustavat kuitenkin, että Euroopan turvallisuusintressejä ei sinänsä voi rajoittaa vain
Eurooppaan. Eli toivoisin, että tällaista ajatusta pohdittaisiin vakavasti.

Puhemies Maria Lohela:  Ja otetaan viimeinen vastauspuheenvuoro, edustaja Kanerva.

13.30 Ilkka Kanerva kok (vastauspuheenvuoro): Arvoisa puhemies! Edustaja Elon äs-
keinen puheenvuoro on erinomaisen oikea, ainakin omasta mielestäni. Perusteluna käytän
sitä, että runsas viikko takaperin nimesin sveitsiläisen, arvostetun, tunnetun parlamentaa-
rikon puheenjohdolla toimivan migration subcommitteen, alakomitean, toimimaan mei-
dän organisaatiossamme, jossa on parisenkymmentä jäsentä ympäri Eurooppaa, eri puolil-
ta Etyjin jäsenmaita, ja jonka nimenomaisena tehtävä on luoda Etyjille yhteinen näkemys,
mitä tulee maahanmuutto-ongelmien ratkaisemiseksi. Joten matkalla kohti parempaa ol-
laan.

Puhemies Maria Lohela: Keskustelua jatketaan sitten toisella kertaa. Nyt asian käsittely
keskeytetään suuren valiokunnan kokouksen vuoksi.

Keskustelu ja asian käsittely keskeytettiin.
7


