















































DEM47AC.tmp.xml


Pöytäkirjan asiakohta PTK 125/2017 vp
Pöytäkirjan asiakohta 

PTK 125/2017 vp

Täysistunto

Tiistai 28.11.2017 klo 13.59—17.43

8. Hallituksen esitys  eduskunnalle  laeiksi  vuoden 2018 tuloveroasteikosta ja tuloverolain 
muuttamisesta

Hallituksen esitys HE 107/2017 vp
Lakialoite LA 17-20, 30, 34, 36/2015 vp, 30, 33, 50, 65, 72-73, 80, 85/2016 vp, 15, 30, 38-
39, 43-44/2017 vp
Toimenpidealoite TPA 38, 42/2016 vp, 23/2017 vp
Valiokunnan mietintö VaVM 12/2017 vp

Toinen käsittely, ainoa käsittely

Toinen varapuhemies Arto Satonen: Toiseen käsittelyyn ja ainoaan käsittelyyn esitel-
lään päiväjärjestyksen 8. asia. Nyt voidaan toisessa käsittelyssä hyväksyä tai hylätä lakieh-
dotukset, joiden sisällöstä päätettiin ensimmäisessä käsittelyssä. Lopuksi päätetään ainoas-
sa käsittelyssä toimenpidealoitteista.

Keskustelu

17.00 Veronica Rehn-Kivi r: Arvoisa puhemies! Ehdotan, että vastalauseen 4 mukaisesti
hyväksytään seuraava lausuma: "Eduskunta edellyttää, että hallitus valmistelee verouudis-
tuksen ruotsalaisen eduskuntaryhmän mallin mukaisesti, jossa työn verotusta lasketaan ja
kulutuksen verotusta nostetaan maltillisesti."

Värderade talman! Jag föreslår att riksdagen förutsätter att regeringen bereder en skattere-
form enligt SFP:s modell, där beskattningen av arbete sänks och beskattningen av konsum-
tion höjs måttligt.

17.00 Ozan Yanar vihr: Arvoisa puhemies! Hallituksen veropolitiikka on kasvattanut tu-
loeroja, ja etuuksien leikkaukset ovat heikentäneet pienituloisimpien asemaa. Ensi vuoden
budjetissa ja tässä siihen liittyvässä lakiesityksessä hallitus jatkaa tätä politiikkaa.

Vihreiden vaihtoehto on oikeudenmukaisempi, sillä se tasaa tuloeroja ja vähentää köy-
hyyttä. Jotta veronkevennykset kohdistuisivat niitä enemmän tarvitseville, esitämme vaih-
toehtobudjetissamme kunnallisverotuksen perusvähennyksen tuntuvaa korotusta, sillä se
koituu kaikkien pienipalkkaisimpien eduksi. Lisäksi se hyödyttää myös työttömiä ja eläke-
läisiä, jotka eivät hyödy ansiotuloihin tehtävistä veronkevennyksistä. 

Samaan aikaan vaihtoehdossamme ehdotamme, että ansiotulojen veroasteikkoon teh-
dään indeksitarkistus ja työtulovähennystä korotetaan hallituksen esitystä vähän maltilli-
semmin.

Arvoisa puhemies! Teen näillä perusteilla vihreiden vastalauseen 2 mukaiset esitykset.
Meidän vastalauseemme sisältää lakimuutosehdotuksia ja lausumaehdotuksia.
 Tarkistettu
4.1



Pöytäkirjan asiakohta PTK 125/2017 vp
17.02 Aino-Kaisa Pekonen vas: Arvoisa puhemies! Oikeudenmukainen verotus edellyt-
tää, että kukin osallistuu veronmaksuun maksukykynsä mukaisesti ja että verotuksella ta-
sataan tuloeroja. Tästä aiheesta on jo käyty laajempi keskustelu asian ensimmäisessä käsit-
telyssä. 

Siksi nyt lyhyesti esitän, että vasemmistoliiton vastalauseen 3 mukaiset lausumat 1 ja 2
hyväksytään eduskunnassa.

17.02 Hanna Sarkkinen vas: Arvoisa puhemies! Kannatan edustaja Pekosen esitystä.

17.02 Ville Vähämäki ps: Kunnioitettu puhemies! Minä puolestani esitän sitä, että vasta-
lauseen 6 mukainen lausumaehdotus hyväksytään. Tässä lausumaehdotuksessa todetaan,
että eduskunta edellyttää, että hallitus viipymättä valmistelee meidän kehitysapumallim-
me mukaisen kehitysapuvähennyksen. — Tämä näin tästä lyhyesti.

17.03 Peter Östman kd: Arvoisa puhemies! Toimenpidealoitteessa 23 esitetään työnteki-
jäjärjestön jäsenmaksun vähennysoikeuden puolittamista sekä työnantajajärjestön jäsen-
maksun vähennysoikeuden kokonaan poistamista.

Teen vastalauseen 5 mukaisen lausumaehdotuksen: "Eduskunta edellyttää, että hallitus
ryhtyy toimenpiteisiin työntekijäjärjestöjen jäsenmaksujen verovähennyskelpoisuuden
puolittamiseksi ja työnantajajärjestöjen jäsenmaksujen verovähennyskelpoisuuden poista-
miseksi kokonaan vuoden 2018 alusta alkaen toimenpidealoitteen TPA 23/2017 mukaises-
ti."

17.04 Toimi Kankaanniemi ps: Arvoisa puhemies! Kannatan edustaja Vähämäen teke-
mää ponsiesitystä.

17.04 Sari Essayah kd: Arvoisa puhemies! Kannatan edustaja Östmanin tekemää lausu-
maesitystä.

17.04 Hannu Hoskonen kesk: Arvoisa herra puhemies! Totean vain edustaja Yanarin pu-
heenvuoron jälkeen, sen kummempia esityksiä tekemättä tietenkään, mitä tulee näihin
väitteisiin siitä, että tuloerot ovat kasvaneet, että kyllähän, jos viime vaalikautta katsoo, tot-
ta kai indeksien jäädyttäminen vaikuttaa hyvin pieneltä osin hyvin pienituloisiin. Jos kak-
sikin euroa lähtee pois, niin se näyttää prosenteissa pahalta, se on totta, ei sovi kieltää, mut-
ta kun katsoo sitten taas veropolitiikkaa yleisellä tasolla, katsoo vaikka viime vaalikauden
verokertymiä, katsoo esimerkiksi, mitä kuntataloudesta leikattiin aivan rajulla kädellä, niin
se varmasti vaikutti palveluihin todella ankarasti ja vaikutti lapsiperheisiin ja kaikkeen
mahdolliseen. Kuntien taloustilanne oli katastrofaalinen. Nyt on päästy ulos siitä kiertees-
tä, ja kokemuksesta tiedän ja me kaikki kokemuksesta tiedämme sen verran, että jos katso-
taan, mikä on veronkiristysten vaikutus talouteen yleensä, niin jos veronkiristyksillä läh-
detään talouden toimintaedellytyksiä parantamaan, niin todennäköisesti voi sanoa, että se
menee aika pahasti metsään ja aika pitkälle meneekin, koska sillä ei ole vielä tässä maail-
massa kovin paljon hyvää tehty, että veroja kiristetään rajusti ja sen jälkeen toivotaan, että
talous lähtee kasvuun. En jaksa muistaa, olisiko semmoista aikaa koskaan ollut.
2



Pöytäkirjan asiakohta PTK 125/2017 vp
17.05 Olli-Poika Parviainen vihr: Arvoisa herra puhemies! Edustaja Yanar esitteli vih-
reiden vaihtoehtobudjetin mukaisen esityksen, vastalauseen 2. Kannatan edustaja Yanarin
tekemää esitystä.

17.05 Pia Viitanen sd: Arvoisa puhemies! Olemme jo useassa yhteydessä puhuneet halli-
tuksen veropolitiikan kokonaisuudesta ja siitä, että se rakenteeltaan tukee tätä hallituksen
ideologiaa sen suhteen, että Suomea eriarvoistetaan sen sijaan, kun sosiaalidemokraatteina
näemme, että meidän pitäisi saada kaikki mukaan, ja nyt ei niin ole tapahtumassa.

Me olemme ensimmäisessä käsittelyssä jättäneet omat vastalauseen mukaiset pykäläesi-
tyksemme, niistä on äänestetty, ja nyt tässä toisessa käsittelyssä, arvoisa puhemies, teen en-
sinnäkin vastalause numero 1:n mukaiset lausumaesitykset 1—8.

Me näemme niin, että hallitus siinä mielessä tekee vähän niin kuin historiallisestikin näi-
tä ratkaisuja, että se onnistuu samaan aikaan sekä eriarvoistamaan Suomen yhteiskuntaa
että sitten heikentämään julkista taloutta. Olemme ennenkin olleet hyvin kriittisiä sille, että
kun monilta pienituloisilta — eläkkeensaajilta, lapsiperheiltä, työttömiltä — on leikattu,
samaan aikaan kuitenkin hallituksella on varsin runsaskätisesti riittänyt veronkevennyksiä
kaikkein varakkaimmille ihmisille, ja se ei vain kerta kaikkiaan ole oikein. Siksi näillä lau-
sumilla me puuttuisimme tähän kehitykseen ja tekisimme esityksiä oikeudenmukaisem-
masta tulonjaosta.

Yksi tärkeä asia, mihin nyt hallituspuolueille tulee mahdollisuus vielä, on se, että esi-
tämme muun muassa sitä, että lapsiperheiden verotusta ei kiristettäisi eli että tämä lapsivä-
hennyksen poisto peruttaisiin, ja toivoisin, että hallitukselta löytyisi nyt sydäntä myös tämä
perua. Hallituspuolueethan harkitsivat viisaasti jo kiinteistöveron yhteydessä, että peruut-
tivat viime hetkellä tämän pakkonoston, mitä vahvasti kritisoimme asumisen kustannuksia
nostavana. Nyt pitäisi tämä lapsiperheiden veronkiristys perua. Jos näin ei tehdä, niin ai-
van turha täällä on puhua sitten ministeriaitiosta, niin kuin on moneen kertaan puhuttu, että
kenenkään palkansaajan verotus ei kiristy — kyllä se lapsiperheillä kiristyy. Se on tosi-
asia, se on fakta, ja jos halutaan olla sanan mittaisia, niin sitten tietenkin tämä lapsiperhei-
den veronkiristys peruttaisiin.

Tämän lisäksi, että meidän lausumissamme on tämä lapsivähennysasia, kaiken kaik-
kiaan, kun meillähän on vaihtoehdossa palkansaaja ja eläkkeensaaja, pieni- ja keskituloi-
nen sellainen, joka voittaa hallituksen esitykseen nähden, sen sijaan sitten esitämme, että
veroja saataisiin lisää muun muassa laittamalla verotusratkaisua näihin sijoitusvakuutuk-
siin, vakuutuskuoriin, puututtaisiin aggressiiviseen verosuunnitteluun parillakin eri keinol-
la — tai useita keinojahan meillä on suorastaan listattuna, edustaja Harakka on tehnyt tässä
hyvää työtä ja julkaissutkin sellaisen ohjelman. No, sitten tietenkin esitämme, että hallitus
peruuttaisi nämä voimakkaasti kritisoimamme apteekkarivähennykset ja metsälahjavähen-
nykset, eli nämä voitaisiin perua. Samoin sitten toisessa yhteydessä olemme esittäneet mil-
joonaperintöjen verotuksen keventämisestä luopumista.

Näissä lausumissa esitämme myös muun muassa pääomaveroon maltillista korotusta,
jotta todellakin voisimme oikeudenmukaisemmin tätä yhteistä taakkaa kantaa, ja samoin
sitten esitämme ajatuksen, minkä olemme jo aikaisemminkin julki tuoneet, että kotitalous-
vähennysjärjestelmää voisi kehittää niin, että se osaltaan ulottuisi myös kerros- ja rivitaloi-
hin, eli se olisi hyvin viisasta. On hyvä, että tällä hetkellä pientaloissa isoissa remonteissa
saa tehdä kotitalousvähennyksen, mutta ei ole aivan oikein sitten, että samaan aikaan, kun
kerrostaloissa tulee näitä isoja putkiremontteja, julkisivuremontteja tai muita, jotka vaati-
3



Pöytäkirjan asiakohta PTK 125/2017 vp
vat yhteistä ponnistusta, siellä tätä vastaavaa systeemiä ei ole. Tiedän, olen tutkinut, että
Kiinteistöliitolla esimerkiksi on ihan valmiita malleja, miten tämä myös veroteknisesti voi-
taisiin toteuttaa. Kun monesti sanotaan, että se on niin vaikea toteuttaa, niin kyllä siellä val-
miit mallit ovat monet asiantuntijat katsoneet.

Puhemies! Halusin tulla tähän ihan siksi, että avaan kuitenkin vielä näiden lausumien si-
sällön, mitä SDP näissä lausumissaan 1—8 esittää.

17.10 Mats Löfström r: Värderade herr talman! Jag understöder ledamot Rehn-Kivis för-
slag.

Arvoisa herra puhemies! Kannatan edustaja Rehn-Kiven tekemää esitystä.

17.11 Krista Kiuru sd: Arvoisa puhemies! Tänään on käsittelyssä tärkeä näkökulma sii-
tä, miten hallituspolitiikkaa pitäisi tehdä toisin. Me uskomme siihen, että kasvu kuuluu kai-
kille, ja siksi olemme esittäneet asian käsittelyn yhteydessä omana vastalauseenamme kor-
jattuja toimia tähän hallituksen pohjaan. Näin ollen jo tässä vaiheessa käytän mahdollisuu-
den hyväkseni ja kannatan edustaja Viitasen tekemiä muutosehdotuksia, jotka on listattu
tähän vastalauseeseen 1. Eli näin osin esitän, että toimisimme vastalauseen 1 mukaisesti,
kuten edustaja Viitanen tuossa teki.

Tämä kannatuspuheenvuoro perustuu siis käytännössä siihen, että me toimisimme vero-
politiikassa eri tavalla kuin hallitus. Tältä osin tekisimme vähennykset eri tavalla kuin hal-
litus tekisi: emme poistaisi ollenkaan lapsivähennystä, peruisimme yrittäjävähennyksen ja
tekisimme lisää solidaarisuutta tuloverotuksen yläpäähän, pääomatuloverotusta nostaisim-
me ja muuttaisimme osinkoverotusta sillä tavalla kuin valtiovarainministeriön oma työryh-
mä esittää.

Lisäksi on hyvä todeta, että hankkisimme myöskin uutta rahoitusta ja siltä osin toimi-
simme niin kuin arviointineuvosto on hallitukselle esittänyt, eli pitäisimme huolta siitä,
että myöskin tuloja voidaan hankkia, ja tältä osin korostan erityisesti sijoitusvakuutusten
verolle laittoa. Esitämme varsin maltillista mallia vielä tässä yhteydessä, mutta myös mo-
nella tapaa puuttuisimme siihen, että pienyrittäjyyttä tuettaisiin muun muassa alv-velvolli-
suuden alarajan nostolla ja muin ensimmäisin toimin, kuten [Puhemies koputtaa] palkkaus-
vähennyksellä.

17.15 Hannu Hoskonen kesk:  Arvoisa herra puhemies! Kun kuuntelee noita demarien
puheenvuoroja päiväjärjestyksen tässä kohdassa, väkisin nousee mieleen tämmöinen kum-
mallinen teoria siitä, että näköjään demarit saavat oppositiossa aikaiseksi enemmän hyvää
kuin saivat neljän vuoden aikana hallituksessa. Tällainen kummallinen ilmiö, jota ei mei-
käläisen aivoilla oikein tahdo millään ymmärtää.

Katselin valtioneuvoston selontekoa numero 4 tältä vuodelta valtiontalouden tilantees-
ta, ja sieltä kun katselin näitä julkisen talouden lukuja viime vaalikaudelta, niin olivathan
ne niin karmeita, että meinasivat nämä harvenevat hiukset nousta pystyyn kesken lukemi-
sen, joten ihmettelen vain tätä teidän näkökulmaanne. Se teidän vaihtoehtobudjettinne oli
tyhjän päällä, perustui lähinnä hurjille olettamille, että tulee valtavia tuloja, otetaan Suo-
men Pankista rahat ja käydään Sitrasta nappaamassa näin itsenäisyyden juhlavuoden kun-
niaksi rahat vielä kaupantekijäisiksi. Siinähän se hyvä veli lisääntyy ja kaikki talous kehit-
tyy, mutta pahoin pelkään, että se lopputulos olisi jotain muuta.
4



Pöytäkirjan asiakohta PTK 125/2017 vp
Toivoisin kuitenkin nyt semmoista pientä realismia, koska se kuitenkin pitemmässä
juoksussa on omankin talouden pidossa se ainoa oikea tie, että tunnustaa tosiasiat. Olen sitä
itse yrittänyt noudattaa ja toivon, että tähän porukkaan saisi kannattajia lisää.

17.16 Krista Kiuru sd: Arvoisa puhemies! On hyvä, että edustaja Hoskonen täällä edus-
taa linjaa, jota ei tosiasiassa valitettavasti ole olemassa. Pyydän teitä perehtymään tämän
hallituksen todellisuudessa saavuttamiin toimiin, sillä tosiasia on — niin kuin edustaja Vii-
tanen tässä juuri äsken jo totesi — että viime hallituskaudella harjoitettiin hyvin samanlais-
ta politiikkaa kuin sosiaalidemokraatit nyt esittävät tehtäväksi. Käytännössä taloutta tasa-
painotettaisiin niin, että tosiasiassa ihmisille jäisi myös kasvun hedelmiä käteen, kun aika
tulee.

Eli viime hallituskaudella, viime hallituksessa, kun desiileillä mitataan tulojakoa, käy-
tettiin kaikki rahat desiileillä 1—6 tulojakoa parantaviin, plusmerkkisiin toimiin ja pidet-
tiin huolta siitä, että desiileillä 6—10 tämä tulojako ei sitten muodostunut positiiviseksi,
koska ne, joilla oli varaa, osallistuivat varallisuutensa mukaan siihen, että yhteiskunnan ta-
loutta tasapainotettiin. Tämä hallitus tekee päinvastoin, ja se on, edustaja Hoskonen, on-
gelma. Te teette nimenomaan niin, että kaikkein pienituloisimmille suomalaisille, jopa
keskituloisille suomalaisille, hallituksen politiikka on miinusmerkkistä. Te pidätte siitä
huolen, että desiileillä 6—10 on eniten käytettävissä tuloja, ja se on tällaisena aikana vää-
rin, ja tätä edustaja Viitanen tässä jo äsken peräänkuulutti. Kyllä me sopeuttaisimme, mut-
ta myös niin, että tulo- ja varallisuuserot eivät kasvaisi, vaan Gini-kertoimemme on 0,54,
kun tämän hallituksen mittari värähtää vähän miinukselle.

17.18 Pia Viitanen sd: Arvoisa herra puhemies! Vaikka sinänsä arvostan kovasti sitä, että
edustaja Hoskonen liki ainoana hallituspuolueen edustajana jaksaa täällä puolustaa halli-
tuksen nykypolitiikkaa, niin toisaalta toivoisin, että edustaja Hoskonen yhtä suurella sydä-
mellä miettisi vielä kerran ja alkaisi puolustaa tätä alkiolaista linjaa. Minä uskoisin, että
aika moni siellä keskustan kentällä toivoisi, että tällainen alkiolainen henki olisi tämänpäi-
väistä vahvempi. Senhän osoittivat viime päivän uutisoinnitkin vähän keskustan kentän
mielipiteistä. Kannattaisi nyt kuunnella, edustaja Hoskonen, sitäkin. Sitä alkiolaisuutta ni-
mittäin tarvittaisiin tänä päivänä.

Tässä on ihan tosiasia se, jopa pääministeri Sipilä on itse sanonut, että tämä budjettiesi-
tys eriarvoistaa, lisää eriarvoisuutta, ja se on aika vakava asia kaiken kaikkiaan. Sen sijaan
että — tietenkin ihan oikeutetusti, se on teidän velvollisuutennekin — kritisoitte opposi-
tion vaihtoehtoa niin kuin me kritisoimme hallituksen vaihtoehtoa, toivoisin teidän myös
keskittyvän siihen, että voisitte vaikka omille hallituskumppaneillenne puhua, että eikö-
hän nyt olisi hieman tämän alkiolaisuuden paikka tässä hyvin kokoomuslaisessa talouspo-
litiikassa.

17.19 Hannu Hoskonen kesk:  Arvoisa herra puhemies! Todellakin, alkiolaista linjaa
olen elämäni aikana aina puolustanut ja sitä tulen jatkamaan, ja luulen olevani en hyvä
asiantuntija mutta kohtuullinen asiantuntija sillä linjalla — vaikka edustaja Viitaseen ver-
raten. Mutta en lähde tällaiseen vertailuun mukaan sen pitemmälle, totean vain sen, että
kun katsoo näitä talouslukuja viime vaalikaudelta — esimerkiksi 100 000 työtöntä lisää,
julkista taloutta leikattiin — niin kun kaikki lasketaan yhteen, valtionvelan otto, veron-
kiristykset, valtion omaisuuden myynnit, kuntatalouden leikkaukset, niin suuruusluokka
5



Pöytäkirjan asiakohta PTK 125/2017 vp
oli 38 miljardia euroa neljän vuoden aikana, noin reilu 9 miljardia per vuosi. Olimme tilan-
teessa, jossa työttömyys oli kasvanut aivan äärirajoilleen ja valtion tilanne oli sellainen,
että ihan lähiaikoina, ellei olisi todella lähdetty tekemään talouspolitiikan muutosta tässä
maassa, olisimme olleet tilanteessa, jossa luottoluokittajien reittauksen jälkeen olisivat val-
tionvelan korot lähteneet rajuun nousuun, ja jokainen prosentti olisi tiennyt miljardin me-
noa valtion budjetista pois. Siihen tilanteeseen joutumisesta on kerran Suomella kokemus-
ta, ja uskon, arvoisat opposition edustajat, että tällaiseen tilanteeseen kukaan ei halua edes
pahimmissa painajaisissaan joutua.

Puhemies Pekkarinen jos saisi tässä tilaisuudessa puhua, hän voisi pitää siitä lyhyen esi-
telmän meille kaikille, mutta ymmärrämme hänen arvokkaan asemansa tuolla istuntoa joh-
tamassa arvokkaasti. Kaikesta huolimatta toivon, arvoisa Pia Viitanen, edustajakollegani,
että tunnustaisitte tosiasiat kuitenkin, koska se on se ainoa tapa, jolla me pääsemme omas-
sakin taloudenpidossamme ja valtion talouden tai minkä tahansa muun talouden pidossa
eteenpäin.

17.21 Krista Kiuru sd: Arvoisa puhemies! Minusta on kuitenkin hyvä, että käydään tätä
keskustelua. Ensinnäkin haluan aloittaa siitä, että siinä, missä viime hallituskaudella tasoi-
tettiin todella sopeuttaen myöskin kuntien talouden puolelta, tasapainotettiin taloutta
myöskin koulutuksesta, mikä teki kipeää. Silloin vaaleissa päätettiin, että esimerkiksi kou-
lutuksesta ei enää sopeuteta taloutta, mutta tämä hallitus on päättänyt, että turhia olivat
nämä lupaukset ja sopeutetaan kuitenkin koulutuksesta taloutta.

Tältä osin en kääntyisi kovasti menneeseen, vaan katsoisin mieluummin tulevaan, ja mi-
nusta se suuri asia on se, tuleeko Suomi kuntoon. Me esitämme nyt tämän asian käsittelyn
yhteydessä, että sekä tuloja että menoja tarkasteltaisiin, ja tänään käsittelyssä ovat tulot.
Näihin tuloihinhan hallitus ei laita pätkääkään kunnollista panosta, ja siitä huomauttaa
myös hallituksen oma talouspolitiikkaa arvioiva tieteellinen neuvosto, että tulojen lisäystä
olisi pitänyt tehdä.

Haluan korostaa tätä sen takia, että julkisen talouden tila ei parane — ei parane, vaikka te
täällä, edustaja Hoskonen, puhutte toista. Sipilän ajatus, tulos tai ulos, Suomi kuntoon, se-
hän joudutaan ratkaisemaan jo vuoden 2018 aikana. 2016 näillä aika kovilla säästöillä, jot-
ka hallitus teki, saatiin todella julkisen talouden rakenteellinen alijäämä pienentymään,
mutta sen jälkeen tuli jakovaara, ja te panitte 2 miljardia euroa menemään eri tyyppisiin
hallituksen eturyhmiin ja tärkeisiin hankkeisiin verojen kevennyksenä. Ja nyt ollaan tilan-
teessa, että tosiasiassa vuonna 2018 vakaus- ja kasvusopimuksen rajat tulevat ylittymään,
vaikka otetaan huomioon sopimuksen jousto.

17.23 Pia Viitanen sd: Arvoisa puhemies! Paljon on viisaita puhuttu ja mainittu matkan
varrella. Kun edustaja Hoskonen nyt arvostamani varapuhemies Pekkarisen lausunnot otti
esiin, niin muistan hänen joskus vuosia sitten todenneen minun mielestäni ihan viisaasti
myös sen, että hyvä periaate on se, että myös hyväosaiset otetaan mukaan lamatalkoisiin.
Samoin muistan, oliko nyt viime kaudella, että keskustan linjana oli tämä robinhood-vero
eli se, että pieni- ja keskituloiset päästetään helpommalla mutta hyväosaiset ovat sitten vä-
hän rankemmalla taakalla mukana, jos näin voi sanoa.

Nyt on se ongelma, että kun tässä tehdään kovastikin leikkauksia kaikkein pienituloi-
simmille, eli he ovat kyllä lamatalkoissa mukana — no, mitkä talkoot ne tänä päivänä sit-
ten ovatkaan, sopeuttamistalkoot — niin sitten samaan aikaan näitä veronkevennyksiä, ke-
6



Pöytäkirjan asiakohta PTK 125/2017 vp
vennyksiä, riittää kaikkein varakkaimmille. Niitä riittää miljoonaperijöille, niitä riittää
kaikkein hyvätuloisimmille, apteekkareille, ja tätä kehitystä me olemme huolestuneesti
seuranneet. Tästä syystä olemme tehneet näitä omia vaihtoehtojamme, koska meidän mie-
lestämme se robinhood-idea ei nyt toteudu, vaan se menee vähän päinvastoin.

17.24 Hannu Hoskonen kesk: Arvoisa herra puhemies! Kyllä edelleenkin edustaja Pia
Viitaselle haluan kohteliaimmin huomauttaa, että viime vaalikaudella te pääomaverotusta
kevensitte, [Pia Viitanen: Eihän kun kiristettiin!] se tehtiin silloin aikoinaan, ja nyt sitten
kun tehtiin yrittäjävähennys — totta kai siellä jokunen apteekkarikin saattaa joukossa olla,
sitä ei käy kieltäminen, raja kun vedetään — totta kai se 30 000:ta pientä yritystä helpotti,
ja pitää muistaa, että suurin osa näistä yrityksistä on yhden tai kahden hengen yrityksiä, joi-
den vuosittainen tulokertymä on suuruusluokkaa 30 000 euroa vuodessa. Että näille yrittä-
jille, jotka ovat kuitenkin se porukka tässä maassa tällä hetkellä, joka pystyy työllistämään
lisää. Senhän me kaikki tiedämme, että julkisen talouden puolella uusille työpaikoille ei ole
tilaa. Hyvin vähän on mahdollisuutta tehdä uusia ja julkista sektoria enää paisuttaa. Parem-
minkin se terve paisutus tapahtuu siellä, että luomme uusia työpaikkoja yrityksiin, ja ne
yritykset, joissa ne työpaikat mahdollisesti syntyvät, nimenomaan ovat näitä pieniä yrityk-
siä. Suuret ylikansalliset yhtiöthän, kuten tiedämme kaikki kokemuksesta, pyrkivät mie-
luumminkin vähentämään henkilöstöä taikka sitten automatisoimaan tuotantoaan tehtaissa
niin, että työväkeä tarvitsee vähemmän. Mutta esimerkiksi pienet palveluyritykset työllis-
tävät tänä päivänä erittäin hyvin.

Muistakaa, hyvät edustajakollegat, että kun tuli tilasto siitä, missä Suomen vienti kas-
vaa, niin palveluvienti kasvaa. Se on aivan hurjassa kasvussa. Elikkä tämä todistaa sen, että
nimenomaan niissä palveluyrityksissä... Moni hyvä ystäväni on tällaisissa yrityksissä,
muun muassa viemässä suomalaisia metsäteollisuuden tuotteita ulkomaille, ja he eivät
myy pelkkää konetta, vaan he myyvät sitten sen asennuksen, käyttöön opastuksen ja huol-
lon, ja ne ovat pitkäaikaisia sopimuksia. Elikkä jos myydään vaikka ulkomaille joku hissi,
niin se ei ole pelkkä hissikauppa, vaan siinä myydään hyvin paljon muuta. Toivoisin, [Pu-
hemies koputtaa] että tekin jonain päivänä ne tosiasiat tunnustaisitte.

17.26 Krista Kiuru sd: Arvoisa puhemies! Tosiasioiden tunnustamisesta on kysymys sii-
nä, kun kysymme, tuleeko Suomi kuntoon. [Hannu Hoskonen: Tulee, totta kai!] Tämä aja-
tus siitä, että Suomi tulee kuntoon, on kyllä pelottava ajatuspinttymä keskustalle siitä, että
näillä hallituksen toimilla Suomi tulee kuntoon. [Hannu Hoskosen välihuuto] Minusta, täs-
sä viitattiin jo puhemies Pekkariseen, oli hienoa, että silloin viime kaudella, kun keskustel-
tiin siitä, onko oikein, että tuloverotukseen annetaan indeksikorotukset kaikille ryhmille,
myöskin yhteiskunnan suurituloisimmille, keskustan linja oli selkeä. Se oli sama linja kuin
viime hallituksen sosiaalidemokraateilla ja vasemmistoliitolla, jotka puolueina kokivat,
että ei tarvita indeksikorotuksia kaikkein suurituloisimmille aikana, jolloin kovasti sääste-
tään.

Nyt ollaan tilanteessa, jossa tämä hallitus toimii toisin: koko porukalle tulee indeksiko-
rotukset, mutta kaikkein pienimpiä etuuksia tässä maassa ei kohdella samalla tavalla, ei
tule indeksikorotuksia, mutta suurituloisille tuli kyllä tuloverotukseen indeksikorotukset.
Aika kova on linja, jonka hallitus on valinnut, ja rakenteellinen alijäämä todennäköisesti
tulee olemaan jo vuoden 2018 aikana, edustaja Hoskonen, sellainen, että me olemme EU:n
pitimissä kiinni siitä, että meille eivät riitä enää edes joustot, eli rakenteellinen alijäämä sii-
7



Pöytäkirjan asiakohta PTK 125/2017 vp
nä, missä se viime hallituskaudella lähes puolitettiin, tällä hallituskaudella vuoden 2016
jälkeen osoittaa syvää painumista, koska tilaisuus teki varkaan. Yhteiskunnan suurituloi-
simmat saivat lisää veroetuja, mikä johti siihen, että, toisin kuin te juuri äsken todistitte, va-
pautitte jopa miljoonaperintöjen saajat heti alkutöiksenne vuoden 2016 säästöjen jälkeen
siitä, että he olisivat tässä yhteiskunnan solidaarisuudessa mukana. Pahalta se tuntuu, [Pu-
hemies koputtaa] pahalta se tuntuu.

17.29 Pia Viitanen sd: Arvoisa herra puhemies! SDP:n vaihtoehdossahan nimenomaan
tuetaan pieniä yrittäjiä esimerkiksi sillä, että he voisivat saada verovähennyksen palkates-
saan ensimmäisen työntekijän. Sen lisäksi me esitämme, että arvonlisäveron alarajaa nos-
tettaisiin. Nämä nimenomaan auttaisivat sitä pientä yrittäjyyttä. Ongelma on se, että tämä
apteekkarivähennys hyödyttää nimenomaisesti suurimmalta osaltaan, isoimmalta miljoo-
namäärältään niitä yrittäjiä, jotka kuuluvat kahteen ylimpään tuloluokkaan. Se on se raken-
teellinen ero, miten tukisimme yrityksiä, SDP:n ja hallituksen välillä.

Varmuuden vuoksi todettakoon, että viime kaudellahan nimenomaan tehtiin tällaisia so-
lidaarisuusveroratkaisuja, veroelementtejä. Silloin otettiin käyttöön solidaarisuusvero, ko-
rotettiin pääomaveroja ja toisaalta esimerkiksi työmarkkinatukea ja peruspäivärahaa nos-
tettiin 100 eurolla. Tällaisten arvovalintojen seurauksena kävi niin, että ihan selvitysten
mukaan tuloerot kapenivat viime kaudella siitä huolimatta, että elettiin erittäin vaikeaa ta-
loudellista aikaa. Nyt sitten käy päinvastoin, tuloerot lisääntyvät näiden ratkaisujen myötä.
Tämä ei ole mielestäni oikein.

17.30 Sami Savio ps: Arvoisa puhemies! Täällä on käyty erittäin hyvää talouspoliittista
keskustelua, ottaen toki huomioon, että näkökulmat ovat erilaisia, mutta niinhän demokra-
tiaan tietysti kuuluukin.

Näyttää siltä, että tämän vaalikauden alun erittäin vaikea taloustilanne on nyt lopulta
kääntynyt parempaan suuntaan. Aivan oikein, kyllä tässä vaalikauden alun veronkeven-
nyslinja on ollut lähellä oikeaa, varsinkin tuloverotuksen osalta. Tilastot osoittavat, että
työllisyyskehitys on suotuisa nyt, ja työttömyys on tuoreen tilaston mukaan laskenut vuo-
dessa jopa yli 50 000 henkilöllä. Se on erittäin paljon. Pitkäaikaistyöttömyyskin on lopulta
laskenut alle 100 000 hengen, muistaakseni oli noin 95 000 — ensimmäistä kertaa pitkään
aikaan alle 100 000.

Hallituksella on kuitenkin edelleen suuri määrä työtä tekemättä, niin että lopuillekin
työttömille saadaan työpaikka jostain hankittua. Se ei toki suoraan ole hallituksen tehtävä,
mutta hallituksen tulee politiikallaan varmistaa, että yritykset ovat kilpailukykyisiä ja näin
työpaikkoja syntyy erityisesti yksityiselle sektorille.

Me perussuomalaiset olisimme kohdistaneet hallitusta enemmän tuloverotuksen keven-
nyksiä pieni- ja keskituloisille palkansaajille ja eläkeläisille. Valitettavasti nämä esitykset
kaatuivat täällä tämän lain ensimmäisessä käsittelyssä.

Arvoisa puhemies! Otan vielä kantaa lyhyesti siihen, että edustaja Vartiainen kommen-
toi toissa viikolla Helsingin Sanomien haastattelussa jokseenkin siten, että nykyisistä noin
270 000 työttömästä ainoastaan noin 40 000:lla olisi mahdollisuus työllistyä. Tämä edus-
taja Vartiaisen näkemys on minusta kyllä aika hämmästyttävä ottaen huomioon, että työt-
tömyys on jo nyt vuoden aikana laskenut kymmenillätuhansilla henkilöillä ja tulee toden-
näköisesti laskemaan edelleen. Suomalaiset työttömät ovat työhaluisia, ja jos esimerkiksi
heidän osaamisessaan on puutteita, niin heitä tulee auttaa muun muassa täsmäkoulutuksen
8



Pöytäkirjan asiakohta PTK 125/2017 vp
keinoin. Toivonkin, että [Puhemies koputtaa] hallitus edistää työllisyyden kehitystä jatkos-
sa kannustein eikä keppiä käyttäen.

Toinen käsittely

Keskustelu päättyi ja asian käsittely keskeytettiin.
9


