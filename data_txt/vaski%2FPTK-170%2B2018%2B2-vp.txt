















































DEM8566.tmp.xml


Pöytäkirjan asiakohta PTK 170/2018 vp
Pöytäkirjan asiakohta 

PTK 170/2018 vp

Täysistunto

Tiistai 5.3.2019 klo 14.11—18.22

2. Hallituksen esitys eduskunnalle laeiksi rikoslain ja valtiontalouden tarkastusvirastosta 
annetun lain 17 §:n muuttamisesta

Hallituksen esitys HE 231/2018 vp
Valiokunnan mietintö LaVM 21/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 2. asia.
Käsittelyn pohjana on lakivaliokunnan mietintö LaVM 21/2018 vp. Nyt päätetään lakieh-
dotusten sisällöstä.

Keskustelu

14.12 Ville Tavio ps: Arvoisa puhemies! Tässä on kyse EU-direktiiviin perustuvasta ri-
koslaista, johon tulee kaksi uutta pykälää kansanedustajan tekemästä EU-varojen väärin-
käytöstä. Erikoisen tästä asiasta tekee se, että lakivaliokunnan saaman selvityksen mukaan
ei ole mahdollista, että kansanedustaja missään tilanteessa voisi syyllistyä kyseisiin uusiin
rikoksiin. Näin ollen tilanne, jossa uuden rikoksen tunnusmerkistö täyttyisi, ei voi toteu-
tua. Perussuomalaiset eivät voi hyväksyä [Hälinää — Puhemies koputtaa] tällaista näytös-
luonteista lainsäädäntöä, ja siksi me vastustammekin näiden kyseisten pykälien läpi vie-
mistä. 

Näitä uusia pykäliä perusteltiin siten, että EU-direktiivin täytäntöönpano edellyttää nii-
tä. Taustalla ovat ongelmat kansanedustajien hallinnoimien EU:n varojen väärinkäytök-
sien kanssa joissain Itä-Euroopan maissa. Eduskunnan arvovalta heikkenee, kun rikoslain
säätämisestä tulee puhtaasti EU-poliittista toimintaa ja uusia rikoslain kohtia säädetään
näytösluonteisesti, täysin vastoin juridista rationaalisuutta. 

Linjamme on, että Suomen rikoslakia ei tule antaa suoraan Euroopan unionin päätösval-
taan, kuten tässä tapauksessa tehtiin. Voi pitää varsin erikoisena, että hallituksen esityksen
myötä EU-varojen väärinkäyttö ja sen törkeä tekomuoto säädettäisiin rikoslaissa omana
pykälänään mutta kansallisten varojen vastaavaa väärinkäyttöä ei. Muut puolueet toimivat-
kin tarkalleen, kuten EU käskee, vaikka käskyissä ei olisi mitään järkeä. 

Asia on varmasti ulkopuolisen silmin vaikeaselkoinen, mutta perussuomalaiset ovat täs-
sä oikeassa. Emme hyväksy Suomen lakien säätämistä EU:sta käsin vain siksi, että jossa-
kin Romaniassa on tarvetta tällaiselle lainsäädännölle. Me vastustamme ehdottomasti kan-
sanedustajien korruptiota, mutta tässä on nyt kyse siitä, voiko Suomen eduskunta laatia tur-
haa, näytösluonteista lainsäädäntöä. Näin ollen tämä ei vastaa hyvän lainsäädännön vaati-
muksia ja tulemme esittämään näiden kyseessä olevien pykälien hylkäämistä ja viemme
asian äänestykseen.
 Tarkistettu
4.0



Pöytäkirjan asiakohta PTK 170/2018 vp
14.14 Eva Biaudet r: Arvoisa puhemies! On tietenkin tosi mielenkiintoista, että perus-
suomalaiset eivät halua olla mukana taistelemassa Euroopassa olevaa korruptiota vastaan.
Mielestäni tuo on hyvin eriskummallinen asenne, että me emme voi yhdessä olla mukana
säätämässä sellaista lainsäädäntöä, joka mahdollistaa, että mahdollisesti EU-maissa poliit-
tisessa järjestelmässä esiintyvää korruptiota vastaan voidaan käydä kunnon taistelua. Tämä
ei ole ristiriidassa meidän oman lainsäädäntömme kanssa. Se on vaan edellyttänyt, että me
erikseen mainitsemme tällaisen rikollisen toiminnan, ja siinä mielessä en oikein nyt näe,
että tässä erotetaan isot ja pienet asiat keskenään. 

Myöskin Suomi häviää sillä, että Euroopassa korruptio kasvaa, ja siinä mielessä tämä on
mitä suurimmassa määrin myös suomalaisten intressissä taistella Euroopassa esiintyvää
korruptiota vastaan.

14.15 Kari Tolvanen kok: Arvoisa rouva puhemies! Tämä lainsäädäntö tehdään etupääs-
sä EU:n tarpeisiin. En nyt muista, oliko edustaja Tavio mukana esimerkiksi Romaniassa,
kun lakivaliokunta teki sinne tutustumismatkan. Siellähän me kyllä saimme nähdä jopa
karmeita esimerkkejä korruptiosta. Me haluamme tällä varmistaa, että EU-alueella tietyis-
sä maissa lainsäädäntö on kohdallaan elikkä tällainen EU-varojen tahallinen väärinkäyttö
pystytään estämään. Se on todella meidän kaikkien etu. 

Siinä edustaja Tavio on täysin oikeassa, että tällä hetkellä Suomen tasavallassa onneksi
ei löydetä esimerkkiä siitä, miten me kansanedustajat voisimme tämän lain rikkomiseen
syyllistyä — onneksi näin — mutta tulevaisuuttahan me emme tiedä. Jos meille tulee tän-
ne EU-varoja, joita saamme tietyllä tavalla käyttöömme, ja joku niitä menee käyttämään
väärin — siis tässä tämä tahallisuus on nimenomaan korotettu, ei ihan tuottamuksellinen
eikä edes perustahallisuus vaan korotettu tahallisuus — niin kyllä meidän pitää tulevaisuu-
teenkin varautua. 

Tämä lainsäädäntö Suomen tasavallassa ei ole kyllä keneltäkään pois, ei siis keneltä-
kään. On hyvä tämmöinen korruption, talousrikollisuuden torjuntalainsäädäntö olla val-
miina, jos jotain todella ikävää tapahtuu, mutta ennen kaikkea tämä on tärkeätä EU-alueel-
la, niin että saamme tietyt valtiot kuriin ja järjestykseen EU-varojen väärinkäytön suhteen.
Se on meidän kaikkien etu, myös meidän suomalaisten etu.

14.17 Antero Laukkanen kd: Arvoisa rouva puhemies! Ymmärrän edustaja Tavion aja-
tuksenjuoksun tässä hänen esille nostamassaan asiassa, mutta en kyllä ymmärrä sitä, miksi
tätä ei pitäisi nyt hyväksyä, koska tämän keskeisin viesti on se, että Suomi haluaa olla tiuk-
ka sen suhteen, miten EU:n rahoja käytetään. Minulla on ollut mahdollisuus vierailla use-
aan kertaan Euroopan petosyksikössä Olafissa, jossa käsitellään näitä EU:n sisällä tapah-
tuvia petoksia, ja kun siellä profiloidaan sitä, kuka on se mahdollinen petoksen tekijä EU:n
sisällä ja näiden rahojen väärinkäytössä, niin se profiili valitettavasti viittaa korkea-arvoi-
siin EU:n virkamiehiin ja parlamentaarikkoihin. Eli he ovat todennäköisin petoksien tekijä
oman tietotaitonsa myötä ja sitten myös sen myötä, että he ovat alttiita korruptiolle.

Pidän erittäin tärkeänä sitä, että tämä asia tänään hyväksytään ja tällä tavalla voidaan ki-
ristää otteita. Esimerkiksi juuri kuten täällä edustaja Tolvanen mainitsi, kun kävimme Ro-
maniassa, niin kävi ilmi, että siellä on 20 miljardia annettu EU-tukea, josta vain 6 miljardia
oli mennyt kohteeseensa. Kyllä näiden asioiden suhteen tarvitaan tiukempaa otetta, ja täs-
sä sitä otetta nyt tulee.
2



Pöytäkirjan asiakohta PTK 170/2018 vp
14.19 Jani Mäkelä ps: Arvoisa puhemies! Tämä keskustelu nyt alkaa kuulostamaan var-
sin erikoiselta. Valiokunta on käynyt Romaniassa katsomassa, että Romaniassa on korrup-
tiota, vaikka jokainen tietää, että Romaniassa on korruptiota ilman, että käy siellä katso-
massakaan sitä. Ja nyt sitten kun siellä Romaniassa on korruptiota, Suomessa säädetään
joku laki, jolla nyt sitten vähennetään sitä Romaniassa esiintyvää korruptiota. En nyt oi-
kein ymmärrä tätä ajatuksenjuoksua, joka valiokunnalla ja hallituksella tässä esitykses-
sään on ollut. Edustaja Tolvanenhan puheenvuorossaan asiallisesti ottaen myönsi edustaja
Tavion puheenvuoron oikeaksi: lainsäädäntö säädettäisiin varmuuden vuoksi ilman kan-
sallista perustetta. Eihän tässä ole mitään järkeä. Lisäksi näihin huomioihin, joita edustaja
Tavio puheenvuorossaan otti esille, lisäisin sen — korjatkaa nyt, jos olen väärässä — että
itse ymmärrän tämän niin, että nyt jos tämä laki hyväksyttäisiin, niin EU:n varojen käytös-
tä säädettäisiin tiukemmin kuin kansallisten varojen käytöstä. Eli me olisimme tarkempia
EU:n varojen suhteen kuin Suomen kansan rahojen suhteen. Voiko tämä tulkinta olla oi-
kea, ja jos se on oikea, niin miten näin voi olla?

14.20 Arto Satonen kok: Arvoisa puhemies! On realiteetti, että osassa EU-maista on
merkittäviä korruptio-ongelmia. Niitä on Romaniassa, Bulgariassa, Kreikassa ja todennä-
köisesti myös Unkarissa. Minulla oli myös mahdollisuus käydä siellä Olafissa tapaamassa
suomalaista pääjohtajaa Ville Itälää, ja kyllä se viesti sieltä on hyvin selkeä, että Olaf tar-
vitsee toimintaansa enemmänkin tukea ja toimintamahdollisuuksia, jotta se pystyy puuttu-
maan niihin EU-varojen väärinkäytöksiin, mitä eri maissa tapahtuu. Ja kyllä se nyt minun
mielestäni on ilman muuta Suomen intressissä, koska me olemme vielä nettomaksajia kai-
ken lisäksi tässä EU-toiminnassa, [Ben Zyskowicz: Meidän rahojahan ne varastaa!] että ne
rahat, jotka menevät erityisesti näihin edellä mainittuihin maihin ja muutamiin muihin, lä-
hinnä uusiin jäsenmaihin, ovat kohdistuneet asiallisiin kohteisiin ja niihin kohteisiin, mi-
hin ne on tarkoitettu. Näen kyllä aika erikoisena, jos me asetumme nyt poikkiteloin tällai-
sen asian eteenpäinviemisessä täällä, joka varmasti on meidän intressien mukainen. Sen li-
säksi on tietysti äärimmäisen tärkeätä koko Euroopan unionista pyrkiä kitkemään korrup-
tiota niin pitkälle kuin pystytään.

14.21 Veera Ruoho kok: Arvoisa puhemies! Yhteisten varojen käytössä on oltava erityi-
sen huolellinen, koski se sitten kansallisia tai sitten EU-tason varoja. Lakivaliokunnan pu-
heenjohtaja ja varapuheenjohtaja täällä jo hyvin tavallaan vastasivat tuohon edustaja Ta-
vion kritiikkiin, jolla nyt perussuomalaiset ovat taas palautuneet EU-kriittiselle linjalle,
joka ei taas ollut tämän EU-notifikaatioasian yhteydessä ollenkaan huolenaiheena.

14.22 Antero Laukkanen kd: Arvoisa rouva puhemies! Edustaja Mäkelä, kyllä tässä nyt
vahditaan omia rahojamme, aivan niin kuin tässä edustaja Satonen hyvin kuvasi. Itse asias-
sa olisin luullut, että perussuomalaiset EU-kriitikkoina — joita muuten itsekin olen, sano-
taan se tässä ääneen, että olen erittäin EU-kriittinen — tukevat tällaista lainsäädäntöä, jos-
sa nimenomaan vahditaan niitä rahoja, joita Suomi antaa sinne EU:hun. 

Sitten totean vielä, että kyllä lainsäädäntö voi olla ennakoivaa. Se on yksi sen luonteista,
ikään kuin tulevaan vaaraan varautuminen. Annetaan tässä nyt sitten suomalaiselle Ville
Itälälle oikein kunnon työvälineet.
3



Pöytäkirjan asiakohta PTK 170/2018 vp
14.23 Satu Hassi vihr: Arvoisa puhemies! Niinä vuosina, kun olin Euroopan parlamentin
jäsen, tuli suomalaisilta jonkun verran yhteydenottoja asioista, joita he olivat esimerkiksi
Romaniassa matkaillessaan havainneet, tällaisia pöyristyneitä yhteydenottoja, joissa tivat-
tiin sitä, että eikö näille asioille pidä tehdä jotakin.

Minusta on yllättävää, että Suomen eduskunnassa joku vastustaa toimenpiteitä, joita
voidaan EU-maiden yhteistoimin myös Suomessa tehdä korruption hillitsemiseksi. Kuten
tässä jo edellä on monikin kollega todennut, meidän varojammehan ne EU:n varat ovat.

14.23 Ville Tavio ps: Arvoisa puhemies! Pääasiallinen kritiikkini kohdistui tähän, koska
rikosoikeudessa on ultima ratio -kriminalisointiperiaate ja sen mukaan teon saa säätää ran-
gaistavaksi vain, jos kyseessä on viimeinen mahdollinen keino. Tässä tilanteessa on minus-
ta aika selvää, että tulisi katsoa sen direktiivin kansalliseksi täytäntöönpanoksi olevan riit-
tävää se, että kansanedustaja ei ylipäänsä saa hallinnoida EU-varoja Suomessa. Tätä ei tu-
lisikaan Suomessa myöskään tulevaisuudessa antaa kansanedustajien henkilökohtaisiin
käsiin. Kuten edustaja Tolvanen tuossa sanoi, jos joku sellainen teoreettinen mahdollisuus
tulisikin tulevaisuudessa, niin sitten teoreettisesti tätä teoreettista EU-lainsäädäntöä sovel-
lettaisiin täällä Suomessa. Itse en kannata rikoslainsäädännön tekemistä näin EU-lähtöises-
ti ja teoreettisesta lähtökohdasta.

Sen sijaan korruptio itsessään on aihe, josta eduskunnan tulisi varmasti keskustella pal-
jon vakavammin myös näin vaalien alla, koska Suomella on usein maine täysin korruptoi-
tumattomana maana osittain myös sen mukaan, miten kansainvälistä korruptiolistausta
maista tehdään. Itse näkisin, että tuo listaus on pitkälti turhan suotuisa Suomelle eikä vas-
taa ihan sitä todellisuutta, mikä Suomessa on, sillä suomalainen korruptio on enempi pii-
lorikollisuutta, joka ei vain tule esiin, ja siinä on myös erittäin vaikeat näyttöongelmat, kos-
ka kun kuntasektorilla päätetään kaavoituksista, niin niistä asioista sovitaan usein suljettu-
jen ovien takana kahden kesken, ja siinä sitten yleensä raha jossain vaiheessa vaihtaa kyllä
omistajaa.

Varmasti olisi hyvä, että vaalirahoitukseen sen takia tulisi kirjanpitovelvollisuutta ja
näiden tositteiden julkisuutta ja enemmän myös puolueille, koska minua häiritsee se, kun
ehdokkaiden vaalirahoitusilmoituksissa lukee, että on saanut rahoitusta puolueelta, mutta
sitten ei oikein seurata lainkaan, mistä se puoluerahoitus todellisuudessa tulee, kun esimer-
kiksi keskusta on saanut Attendolta vaalitukea ja ilmeisesti myös kokoomuksessa ehdok-
kaita ja puoluekin on saanut terveyssuurjäteiltä vaalitukea — samoin kuin sitten tämä ko-
koomuksen niin sanottu pyöröovi-ilmiö ja nyt viimeaikaisena ministeri Bernerin siirtymi-
nen ruotsalaispankkiin, joissa sitten on esitetty vaihtoehdoksi karenssiaikoja poliitikkojen
siirtymisessä töihin yksityissektorille. Nämä kaikki ovat nähdäkseni sellaisia korruptioky-
symyksiä, joihin Suomessa pitäisi oikeasti tarttua eikä vain tehdä näytösluonteista lainsää-
däntöä Romanian ongelmien vuoksi.

14.27 Eva Biaudet r: Arvoisa puhemies! Edustaja Tavio ei kuitenkaan ole ollut kovin
kiinnostunut, kun me olemme keskustelleet Puolan oikeusvaltiotilanteesta. Myöskään sil-
loin ymmärtääkseni ette ole ajatellut, että Suomen pitäisi siihen puuttua, ja voi olla, että
tässä on vähän erilainen näkemys siitä, ovatko eurooppalaiset asiat yhteisiä vai eivät. Kui-
tenkin on niin, että myös järjestäytynyt rikollisuus, korruptio, oikeusvaltion rapautuminen
eri EU-maissa koskettavat meitä kaikkia loppujen lopuksi. Se tarkoittaa myöskin sitä, että
talouden on tosi vaikea toimia eri maissa, koska ei voi luottaa, että järjestelmät ovat sellai-
4



Pöytäkirjan asiakohta PTK 170/2018 vp
sia, että ne kohtelevat meitä kaikkia yhdenvertaisesti. Sen takia on kovin tärkeää, että me
pyrimme myös antamaan EU:lle. Jos kritisoi EU:ta, niin jollei anna EU:lle yhdessä sopi-
miamme välineitä, joilla voidaan taistella näitä ongelmia ja rikollisuutta vastaan, sitten se
kritiikki on aika tyhjää.

14.28 Olavi Ala-Nissilä kesk: Arvoisa rouva puhemies! Aivan oikein. Euroopan petok-
sentorjuntavirastolla, sen työllä, pitää olla vaikuttavuutta ja sillä pitää olla myöskin väli-
neitä toimia. Sen työn vaikuttavuus ei aina ole ollut paras mahdollinen.

Puhemies! Kiinnitän myöskin siihen huomiota, että edustaja Tavion EU-kriittisyys on
kovin selektiivistä. Perussuomalaisille kyllä kelpaa EU-kortti, jos pitää sotea kaataa, mutta
sitten Puolan tai Unkarin tilanteessa ei nähdä mitään ongelmia. Sen sijaan levitetään — te
olette kyselytunnilla levittäneet ja äskenkin — virheellistä tietoa muiden puolueiden toi-
minnasta. En pidä sitä kovin hyvänä, arvoisa puhemies.

14.28 Jani Mäkelä ps: Arvoisa puhemies! Tähän EU-notifikaatiokeskusteluun sanoisin
sellaisen kommentin, että kysymyshän siinä on siitä, että jos Suomi nyt toimisi siinä asias-
sa väärin, niin siitähän voi koitua Suomen kansalle satojen miljoonien lasku. Sitä laskua
perussuomalaiset haluavat välttää tämän asian huomioimisella. Mistään muusta siinä ei ole
kysymys.

Nyt kun useampikin edustaja otti esille kysymyksen Puolan ja Unkarin oikeusvaltioti-
lanteesta verrattuna Romaniaan, niin mielestäni niissä on semmoinen rakenteellinen ero,
että Puolaa ja Unkaria koskeva oikeusvaltiokeskustelu on luonteeltaan poliittista. Se, että
niitä valtioita syytetään oikeusvaltion ongelmista, lähtee poliittisista lähtökohdista, ideolo-
gisista lähtökohdista, siitä, että niiden maiden hallitukset toteuttavat politiikkaa, jota Eu-
roopan valtaeliitti ei hyväksy, ja sen takia niitä maita yritetään rangaista poliittisin perus-
tein käynnistetyin oikeusvaltioprosessein, kun taas esimerkiksi Romanian tapauksessa ky-
symys korruptiosta lienee faktisella tasolla aito, eli siellä sitä korruptiota on, mihin pitäisi
puuttua.

Nyt kuitenkin täällä useissa puheenvuoroissa tunnutaan siihen Romanian korruptioon
puuttuvan sillä tavalla, että tehdään Suomen rikoslainsäädännöstä jonkinlainen keppihevo-
nen ja leikkiväline tässä asiassa. En pysty ymmärtämään tällaista ajatusta, mistä tämä lo-
giikka kumpuaa.

14.30 Leena Meri ps: Arvoisa puhemies! Täällä on nyt keskusteltu siitä, ovatko perus-
suomalaiset EU-kriittisiä vai mitä me oikeastaan olemme. Me olemme usein meidän ohjel-
missamme ja puheenvuoroissamme kertoneet, että me vastustamme sitä liittovaltiokehitys-
tä, joka on tietyillä tahoilla meneillään, ja juuri sitä toimivallan siirtämistä muualle. Meillä
on hyvin yksilökohtaiset olosuhteet täällä, ja mikä sitten soveltuu tiettyihin, ehkä korrup-
toituneisiin, maihin ja mikä meille, ovat kaksi eri asiaa.

Täällä oli puhetta myös sote-uudistuksesta. Tässä on tosiaan kysymys siitä, kuten edus-
taja Mäkelä kertoi, että jos tämä järjestelmä muutetaan ja todetaan myöhemmin EU-oikeu-
den vastaiseksi, niin meille koituu tästä, tai voi koitua, satojentuhansien eurojen menetyk-
set. Ehkä suurin ongelma on se, ettei ole enää järjestelmää, mihin palata.

Olen täällä salissa kertonut, että perussuomalaisille kyllä sopii se johdonmukainen linja,
mikä hallituksella tuntuu nyt olevan, että suhtaudutaan siihen ylimalkaisesti ja ajatellaan
näin, niin kuin täällä edustajatkin sanovat, että ei kysytä EU:sta. Ei sitten kysytä, mutta kun
5



Pöytäkirjan asiakohta PTK 170/2018 vp
sieltä tulee se päätös, että teidän järjestelmänne on EU-oikeuden vastainen, niin sanotaan,
että emme me tätä noudata. Ollaan sitten johdonmukaisia loppuun asti siinä asennoitumi-
sessa. 

Kyllä tämä meille sopii, että me voisimme välillä kokeillakin niitä EU-oikeuden rajoja,
mutta ilmeisesti kuitenkaan kukaan hallituspuolueista ei ainakaan tähän asti ole todennut,
että jos sieltä tulee meille kielteinen ratkaisu, niin me emme noudattaisi sitä. Mutta jos ote-
taan yhdessä se riski, että ei sitten noudateta sitä päätöstäkään, niin mitä te tästä tuumaatte?
Lähdetäänkö kokonaan sille linjalle? Kyllä olemme valmiita kokeilemaan sitä, koska tun-
tuu, että rakenteet eivät muutu, jos niitä ei järisytä.

Minusta on hyvä, että edustaja Tavio pohtii näitä asioita monilla eri tavoin, ja minusta
vaikutti erittäin järkevältä se, että ei ylipäätään pitäisi edustajilla olla tällaisia varoja hal-
lussaan. Se tuntui minusta aika hullulta, että ylipäätään voi olla. Mutta hyvä, että keskus-
tellaan näistä, ja meidän pitää keskustella. Vastatkaa minulle ystävällisesti: lähdetäänkö
tälle linjalle, että ruvetaankin viittaamaan kintaalla näille EU-oikeuden päätöksille, kokeil-
laan rajoja?

14.32 Ville Tavio ps: Arvoisa puhemies! Sen verran vastaan edustaja Biaudet’lle Puola-
kysymykseen — ehkä jälkeeni puheenvuoron ottanut edustaja Ala-Nissiläkin voi osaltaan
vastata Puolan ystävyysryhmän puheenjohtajana — että tämä ongelma on siinä, että Eu-
roopan unioni ja Puola -kysymyshän ei ole siis lainkaan verrannollinen nyt tähän käsillä
olevaan Romanian korruptio-ongelmaan, vaan Puolan suhteen kysymys on siitä, miten pit-
kälti ulkopuolinen valtio voi sanoa toisen valtion tilanteesta, mistä siinä on kyse. Täällä
eduskunnassa, kun tätä asiaa käsiteltiin myös lakivaliokunnassa, ei kuultu suinkaan Puo-
lan valtion edustajaa, ja tämä on vähän vaikeaa lainsäädäntöä just sen takia, koska aina pi-
täisi kuulla myös toista puolta kaikissa kysymyksissä. Sen pitäisi olla lainsäädännössä ai-
van kattava periaate.

Nyt tässä on käynyt niin, että EU on ikään kuin hoitanut sen Puolan kuulemisen ja meil-
lä täällä Suomessa ei jälleen kerran ole meidän EU-politiikassa mitään muuta roolia kuin
tuo kumileimasimena toimiminen EU:n määräyksille. Nimittäin soitin jopa johtaville vir-
kamiehille oikeusministeriöön ja kysyin, kuinka yksityiskohtaisesti he tietävät tästä Puo-
lan asiasta, ja kyllä se vastaus oli suurin piirtein se, että heidän intressissään ei ole edes tut-
kia näitä koko Puolan kysymyksiä, koska ne tutkitaan EU:ssa ja meille lähetetään sitten
sieltä valmiit muutosvaihtoehdot, joista me sitten päätämme sen EU-myönteisen. Ja Puo-
lan korkeimmassa oikeudessa henkilökohtaisen näkemykseni mukaan oli oikeusvaltio-on-
gelmaa, mutta se itse asiassa siellä korjattiin Puolan toimesta. Siinä varmaan osansa oli ni-
menomaan tällä kansainvälisellä painostuksella, joka mielestäni on ihan suotavaa. Jos
EU:ssa jonkun valtion oikeusjärjestelmässä on vakavia ongelmia, niin tämä on ihan oikea
tapa toimia: keskustelemalla ja kansainvälisen painostuksen kautta saada se asia oikaistua.
Näin pitäisi toivoa, että toimitaan. Mutta sen sijaan EU haluaa toimia paljon väkevämmin
asein. Se haluaa puuttua suoraan omalla voimallaan ja sitä rahoitusta säätelemällä ja sillä
kiristämällä näitä demokraattisesti valittujen maiden hallituksia. Ja tämä on hyvin vaka-
vaa, että EU puuttuu tällä tavalla mielestäni itsenäisiksi tarkoitettujen kansakuntien sisäpo-
litiikkaan. 

Tässä on usein nimittäin nähtävänä syyksi pitkälti se, että puututaan juuri sellaisten mai-
den politiikkaan, jotka ovat kansallismielisiä tai EU-kriittisiä, kuten nähdään hyvin myös
EPP:ssä nyt kokoomuksen kohdalla, joka haluaa Unkarin Orbánia sieltä pois sen takia juu-
6



Pöytäkirjan asiakohta PTK 170/2018 vp
ri, että tämä on kansallismielinen. Mutta esitän teille vain sen kysymyksen, että kun tässä
EU-juridiikassa ollaan jommallakummalla puolella, niin mitä jos käykin niin, että esimer-
kiksi eurovaaleissa kansallismieliset ottavat murskavoiton EU:ssa: oletteko te silloin [Pu-
hemies koputtaa] valmiita siihen, että nämä kansallismieliset käyttävät [Puhemies koput-
taa] tätä EU-mekanismia hyväkseen ja puuttuvat Suomen sisäpolitiikkaan?

14.35 Olavi Ala-Nissilä kesk: Arvoisa puhemies! Totta kai Suomi noudattaa yhteisesti
sovittuja säännöksiä, jotka viime kädessä muuten sitten ratkeavat EU:n tuomioistuimessa.
Mutta kun meillä on asioita, jotka ovat kansallisessa kompetenssissa, niin silloin niitä py-
ritään hoitamaan kansallisesti, ja jos sitten on epäselvyyttä siitä, ollaanko EU-säädöksissä
ongelmissa, niin ensin Suomen pitää tehdä oma esitys ja viedä se hyvin määrätietoisesti lä-
vitse, niin kuin esimerkiksi liikenneministeriössä on tehty, kevytautot ja muut ja jopa tämä
talviaika on hoidettu. Jos lähdetään siitä, että kysytään etukäteen EU:n virkamiehiltä, että
onhan tässä ongelmia, niin varmaan he löytävät ongelmia jo virkansa puolesta turvatak-
seen selustansa. 

Mutta tämä perussuomalaisten ja muiden tapa pyytää EU:lta lausunto semmoisissakin
asioissa, jotka ovat kansallisessa kompetenssissa — jossa EU ei edes halua antaa lausun-
toa, niin kuin olemme kuulleet — kyllä on varsinaista EU-nöyristelyä. Mutta sitä jään vain
ihmettelemään, että kyllä kelpaa EU-kortti, niin kuin aikanaan Neuvostoliitto-kortti, sil-
loin kun se palvelee omia intressejä, mutta kansalliset intressit tässä unohtuvat.

14.36 Eva Biaudet r: Arvoisa puheenjohtaja! Ihan tähän asiaan, jota me käsittelemme tä-
nään: sehän ei ole tällainen ylikansallinen asia, vaan kysymys on nimenomaan siitä, että on
yhteisesti EU:ssa päätetty, että kansallisesti halutaan valvoa myös niitä varoja, jotka sitten
EU:ssa jaetaan eli EU-maille yhteisesti sovittuja tarkoituksia varten. Siinä mielessä tieten-
kin yksi tapa saada aikaan se, että joka maassa valvotaan näitä varoja ja puututaan ongel-
miin, on se, että yhteisesti päätetään, että kaikki samalla tavoin ryhtyvät toimenpiteisiin,
jos ongelmaa esiintyy. 

On toki totta, että olemme onnekkaita siinä, että meidän valtiosääntöjärjestelmämme on
sellainen, että kansanedustajat eivät ohjaa rahoja alueille tai näin. Se on erittäin hyvä asia,
mutta tästä ei myöskään ole mitään haittaa, ja on ensiarvoisen tärkeätä, että me löydämme
keinoja, joilla myöskin esimerkiksi eri EU-maiden sisällä ryhdytään oikeisiin toimenpitei-
siin korruptiota vastaan. 

Tässä Puolan tilanteessahan taas oli hyvin monenkeskinen järjestys, jossa sekä Euroo-
pan neuvosto että muut olivat puuttuneet, ja silloin voitiin lopulta myöskin EU-tuomiois-
tuimeen kääntyä, koska nimenomaan oikeusvaltion perusteita oltiin purkamassa. Siinä
mielessä sehän on sellainen, että se kuulostaa ehkä periaatteelliselta kysymykseltä mutta se
on hyvin paljon myöskin käytännön kysymys koko EU:n toiminnalle ja EU-alueen talou-
delle. Mikään yritys ei voi investoida toiseen maahan, jossa ei voi luottaa, että tuomiois-
tuin kohtelee sinua puolueettomasti. 

14.38 Leena Meri ps: Arvoisa puhemies! Ehkä vähän harhauduimme tästä, mutta haluan
kuitenkin kommentoida tuohon Romanian tilanteeseen. 

Edustaja Biaudet, minusta Romaniaa ei olisi pitänyt ikinä edes hyväksyä EU-maaksi.
Heidän ihmisoikeutensa ja eläintenpitonsa ovat sitä mallia, että en ymmärrä, miten se voi
ylipäätään olla EU-maa. Meidän olisi ehkä pitänyt keskustella enemmän siitä silloin. 
7



Pöytäkirjan asiakohta PTK 170/2018 vp
Edustaja Ala-Nissilä sanoi, että perussuomalaiset ovat puhuneet tästä EU-notifioinnis-
ta, joka on vaikea käsite. Siis siitä on kyllä puhunut yksimielisesti perustuslakivaliokunta,
ja me olemme tulkinneet asiaa — itse olen perustuslakivaliokunnan jäsen — ja tätä huolta
olemme esittäneet jo pitkän aikaa. Myös teidän puolueenne edustajat ovat olleet tässä yk-
simielisessä lausunnossa mukana. Eli se on perustuslakivaliokunta, joka tähän on kiinnit-
tänyt huomiota ja edellyttänyt varmuutta tähän tilanteeseen. Kannattaa tutustua siihen. Se
on nyt ollut monessa mediassa esillä, eli harmi, että se on mennyt teiltä ilmeisesti ohi, että
se ei tosiaan ole perussuomalaisten esitys vaan perustuslakivaliokunta on antanut siitä yk-
simielisen lausunnon.

14.39 Sari Essayah kd: Arvoisa rouva puhemies! On äärimmäisen tärkeää, että meillä
pystytään valvomaan, ihan samalla tavalla kuin omia varoja valvotaan, myöskin sitten EU-
varojen käyttöä. Siinä mielessä voisi sanoa, että kaiken tämmöisen läpinäkyvyyden lisää-
misen ja hyvän hallintotavan edistämisen pitäisi ehdottomasti olla mitä kannatettavinta. 

Siinä mielessä, jos ajatellaan tätä talouskriisiä, mikä Euroopassa on ollut, voi sanoa, että
se lähinnä herätteli monia jäsenvaltioita ymmärtämään sen, miten tärkeää on pitää joka iki-
sestä veroeurosta kiinni ja minkä takia on lähdetty esimerkiksi siihen, että pystyttäisiin pa-
remmin valvomaan sitä, että veroja suuret yritykset ylipäätänsä maksavat jossakin maassa.
Kaiken kaikkiaan tämmöistä transparenssia, tämmöistä läpinäkyvyyden lisäämistä, ei voi
muuta kuin kannattaa ja viedä eteenpäin. 

Oikeastaan se asia, mikä koko ajan on EU-varojen käytössä häirinnyt, on se, että niitten
vaikuttavuuden arviointia on pystytty liian vähän tekemään. Muistan omilta meppiajoilta-
ni esimerkiksi, että kun siellä tiettyihin kohteisiin, vaikkapa juuri Itä-Euroopan romanien
elinolojen parantamiseen, osoitettiin tiettyjä kohdennettuja rahasummia, niin oli äärimmäi-
sen vaikea saada selville, oliko niitä rahoja ylipäätään käytetty siihen, mihin niitä oli tar-
koitettu. [Ben Zyskowicz: Skandaalimaista!] 

Siinä mielessä voisi sanoa, että kaikki se, mikä vaan parantaa niitten rahojen jäljitettä-
vyyttä, niitten käytön varmistamista, että ne menevät siihen kohteeseen, mihin niitä on tar-
koitettukin käytettäväksi, on äärimmäisen kannatettavaa. Voisi sanoa, että meidän pitäisi
jollakin tavalla pystyä yhä enemmän varmistumaan näitten rahojen oikeista käyttökohteis-
ta ja myöskin sitten siitä, että jos rahoja ei ole käytetty, niin tehdään takaisinperinnät. Tämä
on ollut toinen sellainen, mistä tilintarkastustuomioistuin... Edustaja Ala-Nissilä lähti jo
täältä salista mutta olisi varmaan ollut erinomainen asiantuntija puhumaan juuri tästä puo-
lesta, että kun näitä niin sanottuja punakynällä annettuja kertomuksia aika monestakin EU-
virastosta ja monistakin varojen käytöistä tuli, niin se suurin vaikeus oli sitten se, millä ta-
valla koskaan pystytään niitä rahoja saamaan takaisin tai edes uudelleen kohdentamaan sii-
nä maassa oikein. 

Kyllä voi sanoa, että läpinäkyvyyttä ja tällaista rahojen tehokkaan käytön valvontaa ei
voi muuta kuin kannattaa.

Yleiskeskustelu päättyi ja asian käsittely keskeytettiin.
8


