















































DEM3F3E.tmp.xml


Pöytäkirjan asiakohta PTK 139/2018 vp
Pöytäkirjan asiakohta 

PTK 139/2018 vp

Täysistunto

Torstai 10.1.2019 klo 16.00—19.42

2.6. Suullinen kysymys tutkijoiden siirtymisestä ulkomaille (Antero Laukkanen kd)
Suullinen kysymys SKT 222/2018 vp

Suullinen kyselytunti

Puhemies Paula Risikko: Seuraava pääkysymys, kristillisdemokraattinen eduskuntaryh-
mä, edustaja Laukkanen.

Keskustelu

16.53 Antero Laukkanen kd: Arvoisa rouva puhemies! Suomen menestys kilpailuky-
vyssä kansojen keskellä on usein hyvin pienestä kiinni, ja meidän on oltava piirun verran
parempia kuin muut. Tähän olemme vastanneet sillä, että olemme nostaneet koulutustasoa
ja tutkimustasoa.

Nyt kuitenkin olemme hyvin erikoisessa tilanteessa, sillä tutkijat, korkeakoulutetut tut-
kijat, muuttavat suurissa määrin pois Suomesta, koska tutkimuksen rahoista on tämän hal-
lituskauden aikana leikattu niin paljon. Suomen Akatemia on arvioinut, että jopa 1 500 tut-
kijaa on muuttanut 15 vuoden aikana pois Suomesta. Tämän hallituskauden aikana tämä on
kiihtynyt: vuonna 2016 olimme tappiolla noin 300 tutkijan verran. Arvoisa ministeri, ky-
syisin nyt, kun nämä säästöt ovat johtaneet näin merkittäviin asioihin: Miten hallitus suh-
tautuu korkeakoulutettujen pois muuttoon Suomesta? Miten tämä aivovuoto saataisiin py-
säytettyä?

16.54 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Erinomainen kysymys, kiitos siitä.

Ensinnäkin kansainvälistyminen on ollut Suomen korkeakoulu- ja tiedepolitiikassa pit-
käaikainen tavoite, eli siihen liittyy myös positiivista ilmiötä: se, että meidän tutkijat ovat
niin loistavia, niin hyviä, että heitä halutaan rekrytoida maailmalle ja he saavat siitä kan-
sainvälistä kokemusta, joka sitten toivon mukaan kanavoi hyvää myöskin takaisin koti-
maahan.

Mutta se, mistä pitää pitää hyvää huolta ja kiinni, on se, että Suomi on vetovoimainen
maa palata ja että Suomi on vetovoimainen maa myöskin parhaille ulkomaalaisille osaajil-
le hakeutua tekemään tutkimusta tai esimerkiksi yrityspuolella hakeutua perustamaan yri-
tyksiä ja työskentelemään täällä. Meillä on monia toimia käynnissä Korkeakoulutuksen ja
tutkimuksen visio 2030:n kautta, joka on yhdessä korkeakoulujen kanssa laadittu. Ihan vii-
meisimpinä päätöksinä pääsimme hyvän taloustilanteen siivittämänä tänä vuonna kasvat-
tamaan Suomen tutkimus- ja innovaatiobudjettia 112 miljoonalla eurolla [Puhemies koput-
taa] pysyvästi. Ja edellytyksiä parannetaan [Puhemies: Aika!] yhteistyössä työ- ja elinkein-
oministeriön kanssa myös Talent Boost -ohjelmassa, jossa on monia toimia.
 Tarkistettu
4.0



Pöytäkirjan asiakohta PTK 139/2018 vp
Kysymyksen käsittely päättyi.
2


