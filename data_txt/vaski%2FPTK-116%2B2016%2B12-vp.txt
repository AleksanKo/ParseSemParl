















































DEMC649.tmpSave.xml


Pöytäkirjan asiakohta PTK 116/2016 vp
Pöytäkirjan asiakohta 

PTK 116/2016 vp

Täysistunto

Torstai 17.11.2016 klo 15.59—21.34

12. Hallituksen esitys eduskunnalle nuorisolaiksi
Hallituksen esitys HE 111/2016 vp
Valiokunnan mietintö SiVM 12/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 12. asia. Käsittelyn pohjana on sivistysvaliokunnan mietintö SiVM 12/2016 vp. Nyt
päätetään lakiehdotuksen sisällöstä.

Keskustelu

19.54 Jaana Pelkonen kok: Arvoisa puhemies! Nuorisolain valmistelu on ollut pitkä pro-
sessi, jossa otettiin mukaan avoimesti Suomen nuorisotyön, -toimen ja nuorisotyöpolitii-
kan toimijat ja ennen kaikkea nuoret itsensä. Myös nuorisotyön kanssa yhteistyötä teke-
vien ammattiliittojen aktiivisuutta lain sisällön tuottamisessa täytyy kiittää.

Sivistysvaliokunnan lausunnossa korostuu nuorten kuulemisen tärkeys ja monialaisen
yhteistyön tärkeys. Suomalaisia lapsia ja nuoria koskeva palvelujärjestelmä on tällä hetkel-
lä varsin sirpaleinen, ja se vaatii organisointia järkeväksi kokonaisuudeksi, jotta se todella
tavoittaisi mahdollisimman monet nuoret. Monialaisella yhteistyöllä on vaikutuksensa
myös hyvin tärkeään etsivään nuorisotyöhön ja työpajatoimintaan ja siihen, että nuoret
pääsisivät todella tarvitsemiensa palvelujen pariin juuri oikeaan aikaan.

Nuorisolain avulla pyritään osaltaan turvaamaan se, että nuoristamme kasvaa ympäris-
töä, elämää ja monikulttuurisuutta arvostavia aikuisia.

19.55 Merja Mäkisalo-Ropponen sd: Arvoisa puhemies! Tämän lakiesityksen tavoitteet
ovat hyvät ja erittäin kannatettavat, ja sivistysvaliokunta on tehnyt hyvää työtä mietintöä
laatiessaan. Kiitos tästä kuuluu ihan koko valiokunnalle. Erityisen tyytyväinen olen lausu-
maehdotukseen, joka on yhdessä siellä laadittu ja jossa edellytetään opetus- ja kulttuurimi-
nisteriön arvioivan maakuntia ja sote-palveluja koskevien uudistusten vaikutuksia nuoriso-
työhön ja varmistavan myös jatkossa nuorisolain tavoitteiden toteutumisen niin kunnan
kuin maakuntienkin tasolla. Tämän lausuman hyväksyminen varmistaa asian seurannan
seuraavien kriittisten vuosien aikana, kun kuntien toiminnassa tulee tapahtumaan suuria
muutoksia.

Arvoisa puhemies! Valiokunta on mietinnössä hyvin kiinnittänyt huomiota myös sii-
hen, että lapsia ja nuoria koskeva palvelujärjestelmä on usein kovin sirpaleinen ja se estää
tavoittamasta kaikkia nuoria. Tästä kärsivät erityisesti erityisen paljon apua ja palvelua tar-
vitsevat nuoret, jotka jäävät helposti palvelujen ulkopuolelle. Tulevien uudistusten myötä
 Tarkistettu
4.1



Pöytäkirjan asiakohta PTK 116/2016 vp
haasteet palvelujen integroimiseksi kasvavat edelleen, ja siksi asiaan on kiinnitettävä eri-
tyistä huomiota. Tämä on hyvin huomioitu myöskin sivistysvaliokunnan mietinnössä.

Arvoisa puhemies! Nuorisotyö ja -politiikka kuuluvat jatkossakin kunnan perustehtä-
viin ja myös vastuuseen. Olenkin iloinen, että sivistysvaliokunta on tehnyt selkeän kannan-
oton, että kunta kantaa vastuuta jatkossakin nuorisolain puitteissa ja laajemminkin erityi-
sesti nuorisotyöttömyyden vähentämiseksi tarkoitetuista toimista, esimerkiksi nuoriso- ja
yhteisötakuun toteuttamisesta. Mielestäni tämä on erittäin hyvä linjaus.

19.58 Ilkka Kantola sd: Kunnioitettu herra puhemies! Käsittelyssä on nuorisolaki, jonka
kohderyhmänä on 1,8 miljoonaa suomalaista. Mistään täsmälaista ei siten ole kysymys,
vaikka arkijärjellä voisi kuvitella lain nimen siihen viittaavan. Laissa on pitäydytty määri-
telmässä, jonka mukaan nuoria ovat kaikki alle 30-vuotiaat. Tämä ikärajakysymys herätti
jonkin verran keskustelua lakiehdotuksen käsittelyssä, mutta valiokunta ei lähtenyt esittä-
mään tähän muutosta. Ehkä keskustelu joskus taas jatkuu.

Nuorisolain kohderyhmän ollessa kuvatulla tavalla laaja on selvää, että lailla voidaan
vaikuttaa erittäin merkittävään osaan yhteiskunnan perustaa. Laki ohjaa kuntien toimintaa
ja kunnissa tehtävää nuorisopolitiikkaa, joiden keskeinen tehtävä on antaa lapsille ja nuo-
rille edellytyksiä aktiiviseen kansalaisuuteen ja mahdollisimman täyteen osallisuuteen yh-
teiskunnassa. Lain kokonaisvaltaisuutta kuvaa hyvin se, että mukaan on otettu säännökset
nuorten työpajatoiminnasta, joka on osoittautunut yhdeksi tärkeäksi nivelvaiheen toimin-
naksi nuorten siirtyessä osattomuudesta osallisuuteen, osaamattomuudesta osaamiseen,
syrjään heitetystä aktiiviseen toimintaan.

Valiokunnan kuulemista asiantuntijoista eräät pitivät valitettavana, että lain tavoitteista
on voimassa olevaan lakiin nähden jätetty pois sosiaalinen vahvistaminen. Juuri työpaja-
toiminnan ja etsivän nuorisotyön näkökulmista nuoren sosiaalinen vahvistaminen on kes-
keinen tavoite. Asiantuntijoiden mielestä sosiaalisen vahvistamisen sisällyttäminen tavoit-
teisiin huomioisi paremmin heikommassa asemassa olevat nuoret sekä arjen elämänhallin-
nan ja sosiaalisen toimintakyvyn vahvistumisen, jotka nyt jäävät puuttumaan kirjatuista ta-
voitteista.

Lakiehdotuksen yksityiskohtaisissa perusteluissa viitataan epäsuorasti sosiaaliseen vah-
vistamiseen tavoitteena, kun siinä puhutaan nuorille suunnatuista toimenpiteistä elämän-
taitojen parantamiseksi ja syrjäytymisen ehkäisemiseksi. Lakiehdotuksen 10 §:n mukaan
etsivän nuorisotyön tehtävänä on auttaa nuori sellaisten palveluiden ja muun tuen piiriin,
joilla edistetään hänen kasvuaan, itsenäistymistään, osallisuuttaan yhteiskuntaan ja muuta
elämänhallintaansa sekä pääsyään koulutukseen ja työmarkkinoille — kaikki tärkeitä
asioita. Ehdotuksen 13 §:ssä todetaan työpajatoiminnan tarkoituksena olevan parantaa
nuoren elämänhallintataitoja, edistää hänen kasvuaan, itsenäistymistään ja osallisuuttaan
yhteiskunnassa.

Sivistysvaliokunnan tulkinta on, että vaikka sosiaalinen vahvistaminen terminä puuttuu
kirjatuista tavoitteista, itse asia sisältyy keskeisenä tavoitteena uuteen nuorisolakiin ja sen
tulee olla keskeistä myös kaikessa nuorten parissa tehtävässä työssä. Yksinäisyys, avutto-
muus, syrjään ajautuminen, koulutuksen ulkopuolelle putoaminen ja työttömyys ovat kaik-
ki niitä riskejä, joiden torjumiseen tarvitaan lapsen ja nuoren sosiaalista vahvistamista.

Arvoisa puhemies! Jaan vakavan huolen, joka nousi esiin asiantuntijakuulemisessa liit-
tyen vireillä olevaan historiallisen laajaan sote- ja maakuntauudistukseen, johon täällä jo
edustaja Mäkisalo-Ropponen viittasi. Me kysymme: Miten tulevat uudistukset tulevat vai-
2



Pöytäkirjan asiakohta PTK 116/2016 vp
kuttamaan omalta osaltaan siihen laajaan kokonaisuuteen, jossa nuorisotyö yhtenä alana
pyrkii edistämään nuorten sosiaalista vahvistumista ja osallisuutta? Miten järjestyy kun-
tien ja tulevien maakuntien viranomaisten ja muiden toimijoiden yhteistyö? Miten tapah-
tuu ohjautuminen palveluihin, jos kokonaisuus jatkossa sirpaloituu? Miten käy koulujen
oppilashuollon, kuraattoritoiminnan, terveydenhuollon, jos perustason sosiaali- ja terveys-
palvelut siirtyvät maakuntien yhtiöihin? Näitä kysymyksiä pohditaan myös muun lainsää-
dännön yhteydessä. Palvelujen keskittäminen maakuntiin saattaa heikentää nuorten mah-
dollisuutta tulla kuulluksi. Tästä pitää huolehtia, että nuoret jatkossakin tulevat kuulluksi,
vaikka rakenteet muuttuvat.

Varhaiskasvatusta, nuorisotyötä ja perusopetusta voidaan mielestäni pitää osana laajem-
paa kokonaisuutta, johon kuuluvat myös sosiaali- ja terveyspalvelut. Kaikissa näissä on
viime kädessä kysymys voimaannuttamispalveluista, empowerment service. Kansalaisen
vahvistumisen ja selviytymisen kannalta olennaista yhteiskunnassa on, että kaikissa voi-
maannuttamispalveluissa, empowerment service, toimitaan samaan suuntaan. Ratkaise-
van tärkeää on, että yhteistyö on saumatonta ja että toimijoiden väliin ei jää aukkoja, joihin
yksittäinen kansalainen, nuori, putoaa ja hukkuu.

20.02 Joona Räsänen sd: Arvoisa puhemies! Nyt todella käsitellään merkittävää lakia,
joka vaikuttaa 1,8 miljoonaan suomalaiseen, ja vaikka en enää itse olekaan tämän lain so-
veltamisen piirissä, on paikallaan siitä muutama huomio todeta:

Ehkä ensimmäinen, mihin myös edustaja Mäkisalo-Ropponen ja edustaja Kantola puut-
tuivat, on todella se, että tässä mietinnössä hyvin korostetaan kunnan roolia niin nuoriso-
työn kuin myös nuorisopolitiikan toimijana. Erittäin keskeistä on se, että vastuu nuorten
työllisyydestä ja työttömyyden ehkäisystä hyvin selkeästi kuuluu myös kunnalle. Tästä
päästäänkin siihen, että nyt kun todella näitä historiallisia uudistuksia, niin sosiaali- ja ter-
veydenhuollon uudistusta kuin maakuntauudistusta, tehdään ja samaan aikaan pohditaan
myös tulevaisuuden kuntaa, niin tässä tulevaisuuden kunnan pohtimisessa, missä tämä par-
lamentaarinen työ on myös käynnissä, olisi syytä nyt ottaa tämä nuorisotakuun ja yhteis-
kuntatakuun sisällyttäminen paljon voimallisemmin myös kunnan tehtäviin, koska pitkäl-
tihän tässä kokonaisuudessa heikoimmat kohdat ovat tulleet siitä, että kukaan ei ole ottanut
sitä vetovastuuta paikallisesti nuorten työllisyyspolkujen löytämiseksi, ja se on ensisijai-
sesti juuri kunnan tehtävä, ja tätä tulee vahvistaa. Tämä sopii myös hyvin siihen pohdin-
taan, kun laajemminkin olemme käyneet tässä salissa läpi sitä, että kunnan roolia työllis-
tymisessä pitäisi kasvattaa, ja nämä työllistämispalvelutkin tulisi tulevaisuudessa mieles-
täni siirtää kuntien vastuulle.

Toinen hyvä esimerkki tästä laista, missä tämä parantuu nykytilaan verrattuna, on todel-
la se, että tunnustetaan myös tämä nuorten työpajatoiminta ja se, miten se on menestyksek-
käästi toiminut, ja se ihan laissa otetaan huomioon. Toivon mukaan sitä toimintamallia
myös yhä enenevässä määrin kehitetään tulevaisuudessa.

20.05 Ritva Elomaa ps: Arvoisa puhemies! Nuorisolain tavoitteena olisi edistää nuorten
osallisuutta ja vaikuttamismahdollisuuksia sekä kykyä ja edellytyksiä toimia yhteiskun-
nassa, tukea nuorten kasvua, itsenäistymistä, yhteisöllisyyttä sekä niihin liittyvää tietojen
ja taitojen oppimista samoin kuin nuorten harrastamista ja toimintaa kansalaisyhteiskun-
nassa, edistää nuorten yhdenvertaisuutta, tasa-arvoa ja oikeuksien toteutumista sekä paran-
taa nuorten kasvu- ja elinoloja. Kaikki edellä mainitut tavoitteet ovat hyvin kannatettavia ja
3



Pöytäkirjan asiakohta PTK 116/2016 vp
tarpeellisiakin ottaen huomioon nuorten nykyään kohtaamat epävarmuudet, eriarvoistu-
miskehityksen ja nuorten syrjäytymisvaaran. Yhteiskuntamme toimivuuden kannalta on-
kin ensiarvoisen tärkeää, että nuorista kasvaa vastuuntuntoisia ja aktiivisia kansalaisia.

Hallituksen esitys on perustunut hyvin laajapohjaiseen valmistelutyöhön. Asiantuntija-
kuulemisissa kiitosta saivat nuorten kuuleminen, monialaisen yhteistyön edistäminen nuo-
risotyössä ja tasa-arvon korostus nuorten keskuudessa. Monialaista yhteistyötä voidaan
kuitenkin vahvistaa entisestään esimerkiksi viranomaisten, kirkon ja seurakuntien osalta.
Kirkko ja seurakunnat ovat huomattavia nuorisotyön toimijoita ja kuntien keskeisimpiä
kumppaneita lapsi- ja nuorisotyössä. Esimerkiksi rippikouluun ja isostoimintaan osallis-
tuu vuosittain lukuisia nuoria. Seurakunnilla on myös tärkeä rooli nuorten pakolaisten ja
turvapaikanhakijoiden integroimisessa suomalaiseen yhteiskuntaan. Olisikin syytä ottaa
seurakunnat entistä vahvemmin huomioon nuorisolaissa ja yhteistyökumppaneina nuo-
risotoiminnassa.

Ja muutama seikka näistä pykälistä. Huumausainetestaus nuorten työpajatoiminnassa:
Perustuslakivaliokunta lausui myös tästä asiasta, ja perustuslakivaliokunnan kannan mu-
kaan yhtä sanamuotoakin muutettiin. Sivistysvaliokunta ehdottaa, että pykälän 1 momen-
tissa lievennetään järjestäjän oikeutta velvoittaa nuori esittämään huumausainetestiä kos-
keva todistus oikeudeksi pyytää nuorta esittämään todistus. Vastaavasti pykälän 2 momen-
tissa ehdotetaan, että huumausainetestiä koskevan todistuksen pyytämisestä on ilmoitetta-
va alaikäisen nuoren huoltajalle. Jos alaikäinen nuori on huumausaineiden kanssa tekemi-
sissä, on tärkeää, että myös vanhemmat saavat sen tiedon. Pykälän 3 momenttiin valiokun-
ta ehdottaa lisättäväksi pykälän perusteluja vastaavan selventävän virkkeen, jonka mu-
kaan, jos nuorten työpajatoiminnan järjestäjä ei saa pyytämäänsä huumausainetestiä kos-
kevaa todistusta ja nuorelle on suunniteltu 1 momentin mukaisia tehtäviä, nuoren valmen-
nussuunnitelmaa ja 13 §:ssä tarkoitettua sopimusta voidaan tarkistaa. 

Arvoisa puhemies! Lisäksi esitettiin lausumaehdotus: opetus- ja kulttuuriministeriö sel-
vittää maakunta- ja sosiaali- ja terveyspalveluiden uudistusten vaikutusta nuorisotyöhön
sekä varmistaa nuorisolain tavoitteiden toteutumisen. 

Kaiken kaikkiaan tämä hallituksen esitys on hyvä, ja olen erittäin tyytyväinen siitä, että
nuorisolaista on tehty todella nuoria palveleva laki. Toivottavasti se myös pystyy vastaa-
maan nuorten syrjäytymiseen ja eriarvoistumiskehitykseen. — Kiitos.

20.09 Jani Mäkelä ps: Arvoisa puhemies! Tuolla kun aiemmassa puheenvuorossa viitat-
tiin siihen, että tässä laissa pyrittäisiin monikulttuurisuuteen, niin minun piti oikein tarkis-
taa tämä terminologinen kysymys. Elikkä kyllä se pieni ero tässä lakiesityksessä on, että
tässä ei niinkään pyritä monikulttuurisuuteen vaan kulttuurien moninaisuuteen ja kansain-
välisyyteen, jotka ovat käsitteinä aivan eri asia kuin monikulttuurisuus, joka on enemmän-
kin tietyn tyylisuunnan ideologia. Mielestäni on erinomaista, että hallitus johdonmukaises-
ti tässäkin lakiesityksessä pyrkii eroon siitä, että tätä monikulttuurisuus-termiä käytetään
näihin muihin tavoitteisiin. 

20.09 Timo Heinonen kok:  Arvoisa rouva puhemies! Nuorisolakikeskustelu on ollut
mielenkiintoista, ja isosta asiasta on kyse, nuorten kuulemisesta, myös siitä, että näitä pal-
veluita nuorten keskuudessa pystytään kehittämään entistä paremmiksi tulevaisuudessa-
kin. Nuorisovaltuustot ovat yksi tällainen keskeinen toimija tässä nuorten kuulemisessa, ja
itse pidän välttämättömänä, että lain mukaisesti nyt kaikki kunnat nämä laittavat lain vaa-
4



Pöytäkirjan asiakohta PTK 116/2016 vp
timalla tavalla toimintaan. Maakuntauudistuksen myötä on tulossa myös maakunnalliset
nuorisovaltuustot, ja toivottavasti ne saadaan myös omalta osaltaan toimimaan tehokkaas-
ti, niin että myös tässä maakunnallisessa toiminnassa nuorten kuuleminen tulee toteutu-
maan.

Maakuntauudistus tulee merkittävällä tavalla uudistamaan myös nuorten palveluita, ja
haluan tässä keskustelussa nostaa esille toiveeni siitä, että kun sosiaali- ja terveyspalvelut
kunnista siirretään maakuntien hoidettavaksi, niin siitä huolimatta nuorten palvelut eli kou-
luterveydenhoito, koulukuraattorit, koulupsykologit säilyisivät myös jatkossa siellä kun-
tien vastuulla. Olisi erittäin tärkeää, että tämä yhteys koulun ja kouluterveydenhuollon, ku-
raattoreiden ja koulupsykologien välillä ei katkeaisi, ja toivon, että tätä sote-uudistusta nyt
tehtäessä tämäkin nuorille erittäin tärkeä asia otetaan vielä huomioon.

20.11 Satu Taavitsainen sd: Arvoisa puhemies! Nuoria alle 25-vuotiaita työttömiä työn-
hakijoita oli syyskuussa 42 300. Suuri luku kertoo suomalaisen yhteiskunnan ja politiikan
rakenteellisesta välinpitämättömyydestä nuoria kohtaan. Erityisesti nuorten työllisyys on
suhdanneherkkää ja työttömyysriski suurempi kuin aikuisväestöllä. Talouden puristukses-
sa yritykset lopettavat rekrytoinnit ja vähentävät määräaikaisia työntekijöitä ja sijaisia,
mikä vaikuttaa erityisesti nuoriin. Nuoret itse pitävät ensimmäisen työpaikan saamista
kaikkein vaikeimpana, sillä työnantajat haluavat ottaa töihin heitä, joilla on jo työkoke-
musta.

Kaupungit ja kunnat ovat suuressa roolissa kesätyöntekijöiden palkkaajina. Tämän uu-
denkin nuorisolain mukaan nuorisotyö ja nuorisopolitiikka kuuluvat kunnan tehtäviin. Toi-
von, että kuntien valtuustot lisäävät talousarvioihinsa vuodelle 2017 määrärahoja 15—25-
vuotiaiden nuorten palkkaamiseksi kesätöihin. Erityisesti ensi vuosi on henkisesti tärkeä
vuosi, kun juhlimme 100-vuotiasta Suomea. Juuri ensi vuonna nuoret tarvitsevat superan-
noksen positiivista erityiskohtelua. Sekä kuntapäättäjien että meidän täällä eduskunnassa-
kin tulee ymmärtää, että pelkät huolestuneet puheet eivät auta nuoria. Sanan pitää muuttua
lihaksi, rahaksi. Rakenteellinen välinpitämättömyys vain syvenee, jos toimitaan vain ta-
louden ehdoilla ja liike-elämän logiikan pohjalta. Nuoret kokevat työpaikan saamisen ole-
van kulttuurisesti hyväksyttävän elämän ehto ja että työllistyminen on saavutus kohti ai-
kuisuutta ja itsenäistymistä. Nuorten elämä on tässä ja nyt. Heitä ei voi vaatia odottamaan
viittä vuotta aikojen parantumista.

Arvoisa puhemies! Jokaisella suomalaisella on perustuslaillinen oikeus työhön. Tämä
edellyttää julkiselta vallalta toimenpiteitä ihan joka tasolla. Kuntien ja kaupunkien on ol-
tava aktiivisia, sillä ne tarvitsevat nuorten rohkeutta, näkemyksellisyyttä ja uudistusvoi-
maa. Kunnissa on paljon erilaisia tehtäviä, joihin kesätyöntekijöitä tarvitaan. On puistojen
ja alueiden hoitoon liittyvää ulkona tapahtuvaa työtä ja ihmisten kanssa tehtävää työtä päi-
väkodeissa, vanhusten ja vammaisten palveluasunnoissa sekä vaikka mitä muuta järkevää
tekemistä. Nuoret toivovat kesätyöpaikoilta palkan lisäksi perehdyttämistä ja ohjausta.
Työyhteisöjen vastuulla on näyttää nuorille esimerkkiä, kuinka tehdään töitä ahkerasti
palkkansa eteen. Nuorilta ei saa karista usko työelämän pelisääntöihin ja johdonmukaisuu-
teen.

Maankuulu edesmennyt mikkeliläinen sotaveteraani Hannes Hynönen sanoi viisaasti:
"Ihmisellä pitää olla työ. Jos joutuu joutilaana olemaan, tulee kaikki muu ilkeys mieleen.
Siinä menee ihmisnuoret harhaan ja erehtyy tekemään virheitä, joita eivät muuten tekisi."
5



Pöytäkirjan asiakohta PTK 116/2016 vp
Nämä Hanneksen osuvat sanat toivon eduskunnan ja kaikkien Suomen kuntien muistavan.
Nuorten työ nuorentaa Suomen.

Arvoisa puhemies! SDP:n vaihtoehtobudjetissa ehdotetaan, että itsenäisyyden juhlavuo-
den kunniaksi kaikille nuorille taataan kesätyö ja että itsenäinen Suomen valtio ottaisi
aloitteen haastekampanjassa, johon kutsuttaisiin mukaan yritykset, järjestöt ja kaikki Suo-
men kunnat, ja että ne sitoutuisivat palkkaamaan vähintään kahdeksi viikoksi töihin nuo-
ria. Kaupat ja muut jo ennestään merkittävät kesätyöllistäjät haastetaan lisäämään väkeä 10
prosentilla. Valtio täyttäisi oman velvoitteensa 10 miljoonan euron kesäduunirahoituksel-
la mutta myös edistämällä työturvallisuus- ja hygieniapassien saamista ja raivaamalla lain-
säädännön esteitä. Lisäksi esitämme vaihtoehtobudjetissamme sitä, että nuoria työllistet-
täisiin Metsähallituksen luontopalveluiden tehtäviin kansallispuistoihin ja retkeilyalueille
2 miljoonan euron lisämäärärahan turvin. Suomalainen luonto on myös suomalaisten nuor-
ten tulevaisuus. — Kiitos.

Yleiskeskustelu päättyi.

Eduskunta hyväksyi hallituksen esitykseen HE 111/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
6


