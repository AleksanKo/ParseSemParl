















































DEMCFD1.tmp.xml


Pöytäkirjan asiakohta PTK 155/2018 vp
Pöytäkirjan asiakohta 

PTK 155/2018 vp

Täysistunto

Torstai 7.2.2019 klo 16.01—20.03

2.1. Suullinen kysymys valtiovarainministeriön virkamiesraportista (Eero Heinäluoma sd)
Suullinen kysymys SKT 251/2018 vp

Suullinen kyselytunti

Toinen varapuhemies Tuula Haatainen: Edustaja Heinäluoma.

Keskustelu

16.02 Eero Heinäluoma sd: Arvoisa puhemies! Valtiovarainministeriön virkajohto jul-
kaisi oman puheenvuoronsa ajankohtaiseen talouskeskusteluun tällä viikolla, ja siinä pide-
tään tärkeänä, että julkiseen talouteen synnytettäisiin ylijäämää — ei pelkästään, että lope-
tetaan velkaantuminen, vaan tarvitaan ylijäämää.

Olemme tällä viikolla puhuneet paljon myös vanhustenhoidosta, ja on ollut iso toive
eduskunnassa, että ikäihmisten hoivaan saataisiin lisää henkilökuntaa ja voisimme mah-
dollistaa inhimillisen vanhuuden Suomessa kaikille. No, nyt tässä VM:n virkaraportissa
puhutaan kyllä ikääntymisestä, mutta siinä ei puhuta tästä hoivasta. Samaan aikaan siinä
sanotaan, että olisi tarve tehdä 2 miljardin euron lisäsopeutus, ja sanotaan, että tämä voi ta-
pahtua joko lisäleikkauksin tai sitten verotulojen lisäämisen kautta. Ministeri Orpo, hyväk-
syttekö tämän valtiovarainministeriön virkaraportin ehdotukset?

16.03 Valtiovarainministeri Petteri Orpo (vastauspuheenvuoro): Arvoisa puhemies!
Edustaja Heinäluoma ottaa esille äärettömän tärkeän raportin. Mielestäni meidän pitää hy-
vin huolellisesti tutustua siihen, mitä maan parhaat julkisen talouden asiantuntijat lausu-
vat. Heillä on suuri huoli siitä, että vaikka me olemme nyt saaneet talouden kääntymään,
päässeet julkisessa taloudessa tällä hetkellä plus miinus nollaan, velkaantuminen on taitet-
tu, niin huonommat ajat ovat selkeästi alkamassa. Ja kun meillä samaan aikaan pitäisi
muun muassa huolehtia meidän vanhuksistamme, mummojen ja vaarien hoidosta, ja mo-
nista muista tärkeistä yhteiskunnan tehtävistä, joissa kulut kasvavat, niin meillä on tiukka
paikka. Siksi pitää tarkkaan miettiä, mihin resursseja suunnataan. Vanhustenpalveluihin
meidän joka tapauksessa täytyy pistää lisää, mutta miten sitten rahoitetaan esimerkiksi tär-
keät vanhuspalvelut ja niiden tarvitsemat lisäresurssit? Ensinnäkin, kun minun mielestäni
me emme voi velkaantua, meillä on vaihtoehtona suunnata muualta resursseja. [Puhemies
koputtaa] Veronkorotuksista virkaraportti sanoo, että liikkumavaraa ei juuri ole.

Toinen varapuhemies Tuula Haatainen: Pyydän niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.
 Tarkistettu
3.1



Pöytäkirjan asiakohta PTK 155/2018 vp
16.05 Eero Heinäluoma sd (vastauspuheenvuoro): Arvoisa puhemies! Kuuntelin kovin
tarkasti ministerin vastauksen, mutta en kyllä löytänyt siitä vastausta. Kun kysyin, hyväk-
syttekö te tämän raportin ehdotukset 2 miljardin lisäsopeutuksesta, niin ette ottanut siihen
kantaa. [Ben Zyskowicz: Ei hallituksella ole siihen kantaa!] Ja kun virkaraportti sanoo, että
tässä tehdään tämä joko lisäsäästöin tai sitten lisätuloin, niin sekin on ihan relevantti kysy-
mys, mitä kautta toimitaan. Nämä valinnathan eivät ole automaattisia. Ne ovat myös arvo-
valintoja: Mihin satsaamme? Miten muistamme ikäihmisiä? Miten pidämme lapsistamme
huolta? Myös ne ovat arvovalintoja, miten verotulot kerätään.

Tuossa raportissa on käyty lävitse myös verotulovaihtoehtoja ja esitetään harkittavaksi,
että yritysverotukseen liittyvistä tuista mahdollisimman suuressa määrin luovuttaisiin, var-
sinkin kun niillä ei ole kasvun ja työllisyyden kannalta hyviä vaikutuksia. Ja tähän listaan,
5 miljardin euron listaan, kuuluu sellaisiakin asioita kuin listaamattomien yhtiöiden vero-
vapaudet osingoissa. Myös tämän hallituksen äskettäinen aikaansaannos yritysvähennyk-
sestä on tässä listassa. [Puhemies koputtaa] Hyväksyttekö näihin puuttumisen?

16.06 Valtiovarainministeri Petteri Orpo (vastauspuheenvuoro): Arvoisa puhemies!
Ensinnäkin tämä on tietysti hallituksen kyselytunti, ja puhutaan jo enemmän tulevaan vaa-
livuoteen liittyvistä linjauksista, mutta toki valtiovarainministerin roolissa mielelläni näitä
asioita pohdin.

Ensinnäkin se, että meidän pitää jatkaa tiukkaa talouden linjaa, on fakta. Minusta se on
oleellista, että me pystymme seuraavalla vaalikaudella pitämään huolta siitä hyvästä talou-
den ja työllisyyden kehityksestä, jota tämä hallitus on saanut aikaan muun muassa niillä
teidän luettelemillanne asioilla, pitämällä tämän maan yrittäjäystävällisenä ja luomalla
pohjan kasvulle, työpaikkojen syntymiselle — tämän kasvun ylläpito. Ilman kasvua me
olemme takuuvarmasti niissä leikkauksissa, sopeutuksissa ja veronkorotuksissa, joista te
puhutte.

Sinänsä minä hyväksyn sen linjan ja allekirjoitan sen täysin, mitä he kuvaavat tulevasta.
Mutta minun mielestäni, ennen kuin puhutaan veronkorotuksista tai uusista leikkauksista,
meidän pitää tehdä ohjelmat, jotka johtavat talouskasvun jatkumiseen ja [Puhemies koput-
taa] hyvän työllisyyskehityksen jatkumiseen. Se on paras tie.

16.07 Pia Viitanen sd (vastauspuheenvuoro): Arvoisa rouva puhemies! Arvostettu valtio-
varainvaliokunnan pitkäaikainen jäsen, edustaja Ala-Nissilä on lausunut tästä asiasta Twit-
terissä seuraavasti: ”Valtiovarainministerin puolue (Kok.) on luvannut poistaa jo varain-
siirto-, perintö- ja lahjaveron sekä autoveron poistamista ja hulppeat tuloveronkevennyk-
set, yhteensä 5 miljardia. Eläkeparannuksia kritisoidaan mutta veropopulismilla ei rajaa.
#verot #Kokoomus #Keskusta.”

Puhemies! Minun täytyy sanoa, että olen kyllä hyvin paljon edustaja Ala-Nissilän kans-
sa samalla linjalla tässä. Jos ja kun meidän täytyy voida pitää hyvää huolta meidän vanhuk-
sistamme ja meidän lapsistamme, me tarvitsemme myös verotuloja, ja nyt on käynyt niin,
että tämä hallitus on antanut kaikkein varakkaimmille veronkevennyksiä: miljoonaperin-
töjen verotusta on kevennetty, suurten metsäomistusten kevennyksiä. Jos vielä tulevaisuu-
dessa mennään tälle linjalle, ministeri Orpo, miten luulette, löytyisikö mieluumminkin sy-
däntä pitää hyvää huolta lapsista ja vanhuksista?
2



Pöytäkirjan asiakohta PTK 155/2018 vp
16.08 Valtiovarainministeri Petteri Orpo (vastauspuheenvuoro): Arvoisa puhemies!
Hallituksen hyvän veropolitiikan ansiosta — joka on ollut ennustettavaa ja joka on perus-
tunut siihen, että olemme laskeneet työn verotusta ja yrittämisen verotusta, luoneet pitkä-
jänteisyyttä ja ennustettavuutta — on luotu pohjaa talouskasvulle, kilpailukyvylle ja inves-
toinneille. Sillä on saavutettu tulosta. Kyllä me osaamme tämän veropolitiikan, edustaja
Viitanen. Me osaamme sen. 

Mutta emme ole luvanneet perintöveron poistoa. Pidemmällä tähtäimellä se voisi olla
hyvä. Emme ole luvanneet. Olavi Ala-Nissilä voi luvata, mitä hän haluaa. Varainsiirtove-
ron poisto voisi olla järkevää, mutta se veropohjan säilymisen vuoksi ei ole mahdollista
tässä tilanteessa. Sen sijaan kuka täällä puhuu? Te olette luvanneet toisaalta miljardien lisä-
menot ennen kuin aloitte edes puhumaan vanhusten palveluista, miljardien lisämenot eri
puolille yhteiskuntaa, ja te puhutte ja peräänkuulutatte täällä vastuullista taloudenpitoa —
te!

16.09 Antti Lindtman sd (vastauspuheenvuoro): Arvoisa puhemies! Ministeri Orpo, mi-
nusta te ette nyt vastannut edustaja Viitasen kysymykseen, että mistä rahat näihin teidän
kaikkiin miljardiveronalennuksiin kaivetaan. Toisin kuin te sanotte, itse asiassa siinä tei-
dän omien virkamiesten laatimassa raportissa myös kritisoidaan tämän hallituksen veropo-
litiikkaa. Siellä on tehottomia veroetuja, joita te olette jakaneet omille etupiireillenne. 

Silloin kun lapsiperheet tulivat kysymään, onko työttömien lapsilta pakko rajata var-
haiskasvatusoikeutta, teidän vastauksenne oli, että kyllä, koska suurmetsänomistajat kävi-
vät täällä ensin. [Keskustan ryhmästä: Heh heh heh! — Välihuutoja] Kun työttömät kysyi-
vät, onko heiltä pakko neljännen kerran peräkkäin leikata, vastaus oli, että miljoonaperijät
kävivät täällä ensin. Nyt kun ikäihmiset kysyvät, olisiko tällä maalla varaa siihen, että jo-
kaisesta pidetään ihmisarvoisesti huolta, teidän vastauksenne on, että sijoittajat kävivät en-
sin — suurin piirtein sen rahan ensi vaalikaudelle te olette varanneet heille, mikä nyt tar-
vittaisiin tämän hoitajamitoituksen hoitamiseen. 

Ministeri Orpo, onko teidän almanakassanne koskaan pienen ihmisen vuoro? [Markku
Rossi: Nyt menee laukalle! — Ben Zyskowicz: Eihän tuossa ollut totuuden siementäkään!]

16.10 Valtiovarainministeri Petteri Orpo (vastauspuheenvuoro): Edustaja Lindtman,
pienen ihmisen asia on meidän kaikkien asia, ja sitä hoidetaan parhaiten sillä, että me hoi-
damme hyvin meidän taloutta. Sitä hoidetaan parhaiten sillä, että me pidämme huolta ta-
louskasvusta ja siitä, että isillä ja äideillä, miehillä ja naisilla, nuoremmilla ja vanhemmilla
on töitä. Tätä me olemme tehneet, edustaja Lindtman. Te ette uskoneet siihen yhtään vaa-
likauden alussa: te kerroitte, että me emme tule pääsemään työllisyystavoitteeseen, ja te
kerroitte, että me emme tule saamaan velkaantumista taittumaan. Te olette haukkuneet jo-
kaisen meidän esityksemme, mitä me olemme tehneet. [Eero Heinäluoma: Ei suinkaan!]
Edustaja Lindtman, me olemme saavuttaneet kaikki nämä tavoitteet, kaikki, ja se on paras-
ta lääkettä sille, että me voimme pitää huolta meidän vanhuksista ja että meillä on varaa
palkata hoitajia myös tulevaisuudessa. 

Älkää te tulko tuhoamaan tätä hyvää työtä, mikä nyt on tehty, teidän holtittomalla me-
nonlisäyspolitiikallanne, jotta meillä riittävät rahat muun muassa sinne vanhustenpalvelui-
hin. Ei rahaa joka paikkaan riitä. Vain teillä on se aarrearkku, jossa sitä on loputtomasti.
3



Pöytäkirjan asiakohta PTK 155/2018 vp
16.12 Krista Kiuru sd (vastauspuheenvuoro): Arvoisa puhemies! Aikamoinen yhtälö
meillä on nyt täällä käsillä. Samaan aikaan, valtiovarainministeri, te ja teidän puolueenne
esitätte noin 3 miljardin euron lisäverojen alennuksia ja esimerkiksi aika hurjaa perintö- ja
lahjaveron laskua. Samaan aikaan eduskunnassa käydään kiihkeää keskustelua siitä, olisi-
ko pitänyt antaa niille ihmisille armoa, jotka vähäisistään antoivat hallituskauden alussa.
Siihenkään muutamaan sataan tuhanteen euroon ei ollut varaa tällä hallituksella, vaan so-
tainvalideiltakin piti vielä jälleenkin leikata tälle kuluvalle vuodelle. Näin on pitänyt leika-
ta, eikä myönnytyksiä ole riittänyt. 

Me kävimme eilen vakavan keskustelun täällä vanhustenhuollon tilasta, ja kysynkin nyt
teiltä, ministeri Orpo, liekö se niin, että nämä tulevat muutama tuhat hoitajaa, jotka van-
hustenhuoltoon tarvittaisiin, ja hoitajamitoitus 0,7 saattavat jäädä jälkeen taas, [Puhemies
koputtaa] kun kokoomus mieluummin laittaa etusijalle perintö- ja lahjaveron alennuksen.
Onko tämä näin?

16.13 Valtiovarainministeri Petteri Orpo (vastauspuheenvuoro): Arvoisa puhemies!
Tämä tyyli tekee minut nyt valitettavasti ihan surulliseksi. Te vääristelette kaiken, mitä sa-
notaan. [Vasemmalta: Vanhusten tila tekee surulliseksi!] Te maalaatte kuvaa, sellaista ku-
vaa, mitä minä en tunnista. Vaikka kuinka minä mietin, niin en tunnista noita puheita, mitä
te kerrotte. Me emme edes vero-ohjelmaamme ole esitelleet, ja sitä paitsi tämä ei ole ko-
koomuksen kyselytunti, tämä on hallituksen kyselytunti. Ja mitä tulee veteraanikysymyk-
seen, siitä on tänään annettu esitys eduskunnalle. Me toimimme tässäkin asiassa eri tavalla
kuin te annatte kansalle, ihmisille tässä ymmärtää. 

Edelleen sanon sen, että kun täällä liikkeelle lähdettiin talouspolitiikasta, veropolitiikas-
ta, niin otetaan nyt todella vakavasti se valtiovarainministeriön virkamiesten näkemys, että
meidän pitää pystyä keräämään puskureita, pitämään talouskasvua yllä, pitää huolehtia ve-
ropohjasta, mutta pitää myöskin katsoa, niin kuin he toteavat, että esimerkiksi työn vero-
tuksessa ei juuri kiristämisen varaa ole. Minun mielestäni ei ole ollenkaan, [Puhemies ko-
puttaa] mutta puhuttaisiin niin kuin asiat on, eikä vääristellä viikosta toiseen toisten puhei-
ta.

Toinen varapuhemies Tuula Haatainen:  Edustaja Ala-Nissilän nimi mainittiin.

16.14 Olavi Ala-Nissilä kesk (vastauspuheenvuoro): Puheenjohtaja! Niin mainittiin. 
Todella olen ensinnäkin sitä mieltä, että tällä vaalikaudella on tehty hyvää ja ennakoita-

vaa veropolitiikkaa monella tavalla. Tiedän, että puolueet vasta viimeistelevät vero-ohjel-
miaan, mutta minä olen varoitellut tästä julkisesta keskustelusta, mitä olen kuullut, kun
useampia veroja esitetään poistettavaksi. Todellakin keskusta lähtee siitä, että meidän pi-
tää edetä maltillisesti ensi vaalikaudella veropolitiikassa. 

Mutta työllisyys on se tärkein asia. Jokainen työllisyysprosentti on tuonut melkein 1,5
miljardia liikkumavaraa julkiseen talouteen. Se on tuonut 1 000 euroa jokaiselle perheelle
toimeentuloon. Työttömällä on kymmenen kertaa suurempi riski syrjäytyä kuin työllisellä.
Tällä linjalla ymmärrän, valtiovarainministeri, että tekin haluatte jatkaa. Minä lähden siitä,
että me pystymme nostamaan 75 prosenttiin ensi vaalikaudella työllisyysasteen, ja silloin
näitä valtiovarainministeriön leikkauksia me emme tarvitse, jos me onnistumme työlli-
syyspolitiikassa. [Puhemies: Kysymys!] Onko asia näin? [Naurua]
4



Pöytäkirjan asiakohta PTK 155/2018 vp
16.15 Valtiovarainministeri Petteri Orpo (vastauspuheenvuoro): Kiitos kysymyksestä,
kyllä se on näin. Mutta jos me saavutamme hyvällä, määrätietoisella politiikalla 75 prosen-
tin työllisyysasteen, se todellakin vaatii kovia päätöksiä. Kaikki tiedämme, että helpot kei-
not on käytetty. Jos talouden suhdanne laskee, niin tarvitaan määrätietoista politiikkaa, ja
tarvitaan sitä tiukkaa menokuria, ei rahaa sinne tänne. 

Mutta tämä 75 prosenttia ei tuo yhtään liikkumavaraa, ei yhtään. Siksi vaalilupauksia
sen päälle... Se siis perustuu, 75 prosenttia, täydelliseen onnistumiseen työllisyyspolitii-
kassa. Siinä ei ole liikkumavaraa, eli kaikki, mitä nyt luvataan muuta kuin pakolliset me-
not, tehdään velaksi ja lasten piikkiin. Siksi valtiovarainministeriön virkamiesten keskei-
nen viesti on se, että nyt pitää pitää maltti ja tolkku, jotta me emme joudu taas aloittamaan
velkaantumista meidän lastemme piikkiin. Ja mitä... — Anteeksi, aika on jo käytetty, jat-
ketaan.

16.16 Ville Vähämäki ps (vastauspuheenvuoro): Kunnioitettu puhemies! Saimme äsken
kuulla, että helpot keinot on käytetty. Jos ne helpot keinot ovat sitä, että indeksit on leikattu
ja jäädytetty talouskasvun huipulla, niin mitä ne kovat keinot sitten oikein ovatkaan. [Ari
Jalosen välihuuto] 

VM:n julkaisussa esitettiin, että 500 miljoonaa pitää sopeuttaa vuosittain. Me tiedämme
sen, että julkista taloutta täytyy vahvistaa, meillä on ikääntymisongelma, ilmastonmuuto-
songelma, teknologiapanostuksia täytyy tehdä, meidän täytyy taklata työllisyys, panostaa
elinikäiseen oppimiseen, asumisen ja liikkumisen kustannuksia täytyy alentaa, kotitalouk-
sien velkaantuminen täytyy katkaista. EKP:n ongelmat meillä on tiedossa, ja Emun kehit-
tämistä täytyy jatkaa. Julkista taloutta täytyy vahvistaa digitalisaation avulla. Matkailu- ja
kaivosalaa täytyy kehittää sekä panostuksia uusiin innovaatioihin jatkaa. Mutta miten tämä
kaikki on mahdollista, kun meidän täytyy vuosittain säästää 500 miljoonaa? Miten me
saamme kasvua [Puhemies koputtaa] aikaan? [Eduskunnasta: Rajat kiinni!]

16.17 Valtiovarainministeri Petteri Orpo (vastauspuheenvuoro): Niin, eli tästä päästiin
siihen, että jos me haluamme, että Suomessa hyvinvointi säilyy ja rahat riittävät kaikkeen
tärkeään, niin mitään muuta keinoa ei ole kuin talouskasvun ylläpitäminen — talouskas-
vun ylläpitäminen, korkea työllisyys, jotta mahdollisimman moni työikäinen ja työkykyi-
nen pääsee töihin. Silloin kun mahdollisimman moni työikäinen ja työkykyinen on töissä,
niin silloin riittävät rahat myöskin niiden asioiden hoitamiseen, jotka eivät vielä ole töissä
tai jotka ovat työuransa tehneet tai eivät esimerkiksi vammaisuuden tai sairauden takia pys-
ty siihen työntekoon. Silloin meidän pitää pitää huolta osaamisen pohjasta ja kilpailuky-
vystä, huolehtia siitä, että meidän koulutusjärjestelmämme toimii, että se tuottaa aina kor-
keata osaamista ja sieltä innovaatioita, syntyy yrityksiä. Pidetään Suomi yritysystävällise-
nä maana. Ei veroteta yrityksiä kuoliaaksi. Listaamattomien yritysten verotuksen kiristä-
minen tarkoittaisi sitä, että kun sinne pk-yrityksiin ne uudet työpaikat syntyvät, niin me löi-
simme työllistymistä suoraan päähän tekemällä sen. Jos verotusta halutaan [Puhemies ko-
puttaa] rakenteellisesti uudistaa yritysverotuksen sisällä, sitä kannattaa miettiä, voidaanko
kasvuesteitä esimerkiksi poistaa.

16.18 Touko Aalto vihr (vastauspuheenvuoro): Arvoisa puhemies! On aivan selvä asia,
että julkinen talous ei tällä hetkellä kestä uutta taantumaa, ja siihen syynä on meidän ikä-
rakenne, huoltosuhde ja myös julkisyhteisön velka suhteessa bruttokansantuotteeseen.
5



Pöytäkirjan asiakohta PTK 155/2018 vp
Ymmärrän sen, että puskureita tarvitaan, mutta puskureita ei saa rakentaa siten, että ruoki-
taan lisää lamaa. 

Kysymys onkin hallitukselle se, että kun Suomen talouden ongelmat ovat pääosin raken-
teellisia ja me olemme nyt nähneet, sote-uudistuksen kautta, että yksikään vaalikausi, yk-
sikään hallitus ei pysty ratkaisemaan työmarkkinoiden uudistamista, sotea, sosiaaliturvaa
tai muita isoja uudistuksia, niin olisitteko te valmis lähtemään mukaan vaalikaudet ylittä-
vään, laajapohjaiseen komitea-ajatukseen, jonka kautta kaikki voitaisiin sitouttaa näihin
isoihin uudistuksiin, ja se loisi oikeasti puskureita meidän talouteen, ja se veisi yhteiskun-
taa aidosti eteenpäin.

16.20 Työministeri Jari Lindström (vastauspuheenvuoro): Arvoisa puhemies! Kiitok-
sia edustaja Aallolle rakentavasta puheenvuorosta. Itse asiassa minuakin tämä tämmöinen
vaalipaneelikeskustelu tässä kyselytunnilla häiritsee. Sen sijaan, että me tässä syyttelem-
me toisiamme, pitäisi katsoa edustaja Aallon lailla eteenpäin. [Timo Heinonen: Juuri näin!]
Ja hyvä esimerkki tästä uudesta tavasta toimia voisi olla tämä työkykyohjelma, johon kaik-
ki eduskuntaryhmät ovat sitoutuneet. Siitä iso kiitos. Lisäksi tarvitaan monia, monia uudis-
tuksia, joiden edustaja Aallon esimerkin mukaan mielestäni pitäisi mennä yli vaalikausien.
Me emme muuten pysty ratkaisemaan — tämä on minun näkemykseni — tätä 80 prosentin
työllisyysastetavoitetta. Silloin puhutaan esimerkiksi siitä, miten rakennetaan Suomeen
toimivat oppisopimusmarkkinat. Miten me haastamme yritykset, pk-sektorin tähän mu-
kaan? Tässä on sellaisia asioita kuten työmarkkinakysymykset. Tästä kaudesta oppineena
itse aloittaisin niin, että toisin blankon paperin pöytään ja sanoisin: 80 prosenttia, miten me
Suomessa tehdään tämä?

16.21 Li Andersson vas (vastauspuheenvuoro): Arvoisa puhemies! Valtiovarainministe-
ri Orpo, te osaatte kyllä veroalennuspolitiikan, veroalennuksia, joita te rahoitatte leikkaa-
malla koulutuksesta, suomalaisesta osaamisesta sekä pienituloisilta. 1,5 miljardin edestä
on kevennetty verotusta tämän vaalikauden aikana samanaikaisesti, kun sanotaan, ettei ole
varaa lopettaa leikkauksia pienituloisten sosiaaliturvaan ja koulutukseen. 

Keskusteltiin eilen hoitajamitoituksen nostamisesta 0,7:ään. Siihenkään kokoomuksen
mielestä ei ole varaa, vaikka se uudistus yksinään olisi rahoitettavissa kiristämällä listaa-
mattomien yritysten osinkoverotusta, jos poliittista halua on. Te sanotte, ettei ole varaa pa-
rantaa vanhustenhuoltoa. Ei ole rahaa, mutta silti hallituksella on rahaa ajaa eteenpäin sote-
uudistusta, joka asiantuntijoiden mukaan tulee nostamaan kustannuksia nykyisestä jopa
miljardien edestä. Valtiovarainministeri Orpo, miksi te ette kuuntele valtiovarainministe-
riön [Puhemies koputtaa] virkamiehiä, mitä tulee hallituksen sote-mallin kustannusvaiku-
tuksiin? [Ben Zyskowicz: Milloin sanottiin, ettei vanhustenhoitoon ole rahaa?]

16.22 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Ensinnäkin valtiovarainministeriön virkamiehet ovat olleet aivan oleellisesti, keskei-
sesti mukana valmistelemassa sote-uudistusta ja sen rahoituskehystä, ja tästä varmasti mi-
nisteri Vehviläinenkin voi kertoa tarvittaessa lisää. 

Mutta te äsken omassa puheenvuorossanne kuvasitte sen koko epäloogisuuden, mikä
teidän vero- ja työllisyys- ja talouspoliittisessa linjassanne on. Te haluatte kiristää yritys-
ten verotusta. Te pidätte sitä ikään kuin päivänselvänä, että otetaan sieltä vaan. Mutta mi-
hin ne työpaikat syntyvät? Sinne pk-yrityksiin, joiden verotusta te olette nyt kiristämässä.
6



Pöytäkirjan asiakohta PTK 155/2018 vp
[Erkki Tuomiojan välihuuto] Te olette siis lyömässä päähän työllisyyttä ja sen kehitystä,
uusia työpaikkoja, kasvua eli hyvinvointia. Kun se hyvinvointi ei kasva missään muualla
kuin yksityisen sektorin lisäarvoa tuottavissa yrityksissä. Sillä verotulolla, niillä työpai-
koilla me rahoitamme vanhustemmekin palvelut. Ja jos meillä ei ole niitä yrityksiä ja ve-
rotuloja, niin me emme kuunaan pysty palkkaamaan lisää hoitajia. 

Toinen varapuhemies Tuula Haatainen:  Ja tähän kysymysosioon viimeinen kysymys,
edustaja Heinäluoma.

16.23 Eero Heinäluoma sd (vastauspuheenvuoro): Arvoisa puhemies! Kuunneltuani tei-
tä huomaan, että te hyväksytte tästä valtiovarainministeriön virkaraportista ne ehdotukset,
jotka sopivat teille, ja sen retoriikan, joka sopii teille, ja sitten te puhutte vastuullisuudesta,
mutta te ette hyväksy niitä ehdotuksia, jotka ovat teidän eturyhmillenne tärkeitä, niin kuin
tämä kysymys listaamattomista yrityksistä, jotka teidän virkamiehenne ovat listanneet täl-
le haitallisten verotukien listalle, koska siellähän on kysymys siitä, että saadaan verovapai-
ta osinkoja. Muut maksavat osingoistaan enemmän, on porukka, joka maksaa niistä vä-
hemmän, ja virkakunta haluaisi puuttua tähän. Ilman verotuloja ei tietenkään voida huoleh-
tia vanhuksista, ei koulusta, ei päivähoidosta. Ja kun te tyhjennette valtion kassan näillä ve-
roratkaisuillanne, te tulette aina uudelleen sanomaan, että nyt vastuullisesti pitää leikata li-
sää. Tämä on huonoa politiikkaa. Suomen kansa näkee tämän jutun lävitse. [Puhemies: Ky-
symys!] Oletteko samaa mieltä? [Naurua ja välihuutoja]

16.24 Valtiovarainministeri Petteri Orpo (vastauspuheenvuoro): Arvoisa puhemies! Ei
tässä nyt hirveän huonoa politiikkaa olla tehty, kun se valtion kassa on täyttynyt. Sehän oli
tyhjä. [Välihuutoja] Ja se oli miinuksella. Me olemme tehneet hyvää politiikkaa. [Välihuu-
toja] Minä voisin väittää, että jos me käymme teidän sosiaalidemokraattien kanssa läpi val-
tiovarainministeriön virkamiesten pohjan, niin ette te sieltä kyllä kovin montaa kohtaa hy-
väksy. Ja varsinkaan ne kaikki teidän vaalilupauksenne, ne eivät mahdu sinne minnekään.
Ei siellä ole teidän vaalilupauksillenne mitään tilaa missään. Oletteko te valmiit tekemään
ne 2 miljardin leikkaukset? Tai missä suhteessa leikkaukset ja veronkorotukset? [Välihuu-
toja] Missä suhteessa leikkaukset ja veronkorotukset? Minä haluan ottaa kiinni siihen,
mikä on mahdollista. Eli jos saavutamme 75 prosentin työllisyyden, niin me emme tarvitse
kumpaakaan, ei veronkorotusta eikä leikkauksia. Eikö se olisi paras tie? Mutta se edellyt-
tää rohkeaa yhteiskunnan uudistumista, rohkeaa uudistamista, sosiaaliturvan uudistus, ve-
rotus työn vastaanottamiseen kannustavaksi, ja kerätään ne verot mieluummin ympäristös-
tä ja ilmastosta ja niiden haittaamisesta. [Puhemies koputtaa] Tehdään koulutuksen uudis-
tusta ja muita uudistuksia, joita tarvitaan. 

Toinen varapuhemies Tuula Haatainen:  Pysytään aikataulussa. 

Kysymyksen käsittely päättyi.
7


