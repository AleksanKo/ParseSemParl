















































DEMA168.tmp.xml


Pöytäkirjan asiakohta PTK 86/2019 vp
Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.25. Suullinen kysymys joulupukin toimivaltuuksista (Ville Tavio ps) 
Suullinen kysymys SKT 104/2019 vp

Suullinen kyselytunti

Toinen varapuhemies Juho Eerola: Viimeinen jouluinen kysymys, perussuomalaisten
eduskuntaryhmän puheenjohtaja, edustaja Tavio.

Keskustelu

16.59 Ville Tavio ps: Arvoisa puhemies! Vuosi sitten eduskuntavaalien alla kaikki va-
kuuttivat olevansa kilttejä. Sittemmin on satanut syytöksiä, että joku olisi ollut tuhma. Op-
position mielestä hallitus on ollut tuhma, ja hallituksen mielestä oppositio on ollut tuhma.
Koska tästä asiasta on epäselvyyttä, esitänkin, että tuhmuuden mittaaminen ulkoistetaan
Lappiin sijoitettuun huippuluokan tiedustelukeskukseen, jolle myönnetään jälleen valtion
varoista valtavan kokoinen salainen budjetti. Tuon Korvatunturille sijoitettavan salaisen
tiedustelukeskuksen toimintamalliksi esitän yhä, että massiivinen joukko tontuiksi kutsut-
tavia agentteja jalkautuu ihmisten ikkunoiden taakse ja silmä- sekä kuulohavainnoin sel-
vittää kansalaisten käytöstä. Korvatunturin valvonta-alueeksi esitän jatkossakin koko maa-
palloa. Tiedustelun loppuraportin antaa vuosittain suoraan seuratuille kohdehenkilöille tie-
dustelukeskusta johtava pukki, ja hän palkitsee hyväkäytöksiset ihmiset runsain lahjoin.
Toivotamme rauhallista joulua koko eduskunnalle, ja kysyn hallitukselta: annatteko täydet
toimivaltuudet erityistehtävää suorittavalle joulupukille? [Naurua — Kokoomuksen ryh-
mästä: Hiljainen hyväksyntä!]

17.00 Pääministeri Sanna Marin (vastauspuheenvuoro): Arvoisa puhemies! Tällä kyse-
lytunnilla on esitetty paljon erittäin tärkeitä kysymyksiä, ja ne ovat käsitelleet tärkeitä tee-
moja. Lisäksi haluan totta kai kiittää kansanedustaja Taviota tästä mainiosta viimeisestä
kysymyksestä, jonka uskon kiinnostavan suomalaisia lapsia ja lapsenmielisiä.

Kysyjä nosti esille joulupukin toimivaltuudet, ja voin vakuuttaa, että vaikka hallitusoh-
jelmassa näistä ei ole erillistä kirjausta, hallitus tulee pitämään joulupukin toimivaltuuksis-
ta täysimääräisesti kiinni. Tässä yhteydessä on hyvä mainita myös hallituksen hyvät inf-
rainvestoinnit, jotka omalta osaltansa tukevat joulupukin toimintaa täällä. 

Vakuutan kysyjälle myös, että meillä ei ole tavoitteena muuttaa esimerkiksi joulun vä-
rimaailmaa. Joulupukin nuttu siis pysyy tulevaisuudessakin punaisena ja kuusi vihreänä.
[Naurua] 

Toivotan hallituksen puolesta oikein hyvää joulua oppositiolle ja koko eduskunnalle!

Toinen varapuhemies Juho Eerola: Näihin toiveisiin on helppo päättää tämä kyselytunti.
 Tarkistettu
4.0



Pöytäkirjan asiakohta PTK 86/2019 vp
Kysymyksen käsittely päättyi.

Kyselytunti päättyi.
2


	3.25
	16.59
	17.00


