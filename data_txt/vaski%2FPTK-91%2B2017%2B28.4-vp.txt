















































DEMAB6B.tmp.xml


Pöytäkirjan asiakohta PTK 91/2017 vp

 Tarkistettu
4.1

Pöytäkirjan asiakohta 

PTK 91/2017 vp

Täysistunto

Torstai 21.9.2017 klo 9.59—21.24

28.4. Suullinen kysymys kielikokeilusta (Kimmo Kivelä si)
Suullinen kysymys SKT 120/2017 vp

Suullinen kyselytunti

Puhemies Maria Lohela: Ehditään ottaa vielä yksi kysymys. Edustaja Kivelä.

Keskustelu

16.57 Kimmo Kivelä si: Puhemies! Pitkän odottelun jälkeen esitys toisen kotimaisen kie-
len vapaaehtoisuutta koskevan kokeilun mahdollistamiseksi saadaan vihdoin eduskun-
taan. Tämä on siniselle eduskuntaryhmälle historiallinen hetki ja ensimmäinen askel ruot-
sin kielen opiskelun pakollisuudesta luopumiseksi.

Haluamme varmistaa, että kokeilu toteutetaan asianmukaisesti. Kuten olemme yhdessä
muiden hallituskumppaneiden kanssa sopineet, toteutettavat kielikokeilut turvataan kärki-
hankerahoituksen avulla. [Ruotsalaisen kansanpuolueen ryhmästä: Tällähän Suomi nou-
see!] Kysyn asianomaiselta ministeriltä: miten kielikokeiluun osallistuvien koulujen re-
surssit tullaan turvaamaan laajenevan kielivalikoiman tarjoamisesta aiheutuvien kustan-
nusten osalta? Kustannuksiahan tulee muun muassa uusien kieltenopetusryhmien perusta-
misesta.

16.58 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Tämä kokeilu kuuluu hallitusohjelmaan, ja hallituksen esitys on annettu nyt edus-
kunnalle ja myöskin perustuslakivaliokunnan arvioitavaksi. Alun alkaenhan tämä keskus-
telu on aikoinaan takavuosina lähtenyt liikkeelle kuntien aloitteesta, eli kunnat ovat lähes-
tyneet, että heillä olisi kiinnostusta mahdollisesti tällaiseen kokeiluun. Nyt tässä lakiesityk-
sessäkin rakenne on sellainen, että kunnat voivat itse hakea, mikäli ovat kiinnostuneita täs-
tä kokeilusta, ja osallistuminen ei siis ole ketään velvoittavaa. Kun näin on ja vielä aloit-
teellisuuttakin on ollut, oletan tietysti, että kunnissa on halua myöskin sitten kokeilun
rahoittamiseen. Sen lisäksi ministeriö on varautunut siihen, että joiltain osin kokeilua voi-
daan rahoittaa. Haluan kuitenkin korostaa sitä, että kovin suurista summista tässä kokonai-
suudessa ei puhuta, koska kokeilujoukko on suppea: mahdollisuutta tarjotaan maksimis-
saan 2 200 oppilaalle.

Kysymyksen käsittely päättyi.

Kyselytunti päättyi.


