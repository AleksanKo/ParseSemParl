















































DEM499B.tmp.xml


Pöytäkirjan asiakohta PTK 91/2018 vp
Pöytäkirjan asiakohta 

PTK 91/2018 vp

Täysistunto

Torstai 27.9.2018 klo 16.00—18.29

2.2. Suullinen kysymys ulkomaalaisten maakaupoista Suomessa (Leena Meri ps)
Suullinen kysymys SKT 144/2018 vp

Suullinen kyselytunti

Puhemies Paula Risikko: Koska tällä viikolla ovat kovasti maakaupat puhuttaneet, niin
siirrymme siihen teemaan, ja keskustelun käynnistää edustaja Meri, olkaa hyvä.

Keskustelu

16.18 Leena Meri ps: Arvoisa rouva puhemies! Perussuomalaisten mielestä isänmaa ei
ole myytävissä. Viime aikoina olemme joutuneet valitettavasti lukemaan, kuinka vieraan
valtion kansalaiset omistavat strategisesti äärimmäisen tärkeitä kohteita esimerkiksi Turun
laivaväylien varrelta. Väylä on niin sanotusti ”miinoitettu”. Tämä ei ole suinkaan ainoa ta-
paus. Epäilyttäviä kiinteistökauppoja on tehty itänaapurin toimesta jo pitkään siitä lähtien
kun kauppa on ollut vapaata, ja usein nimenomaan strategisesti tärkeistä paikoista.

Lakiin on tulossa kiristyksiä ja ilmeisesti mahdollisuus etuosto-oikeuteen. Tämä ei kui-
tenkaan perussuomalaisille riitä. EU:n ja Etan ulkopuolelta tulevien kansalaisten suuret
maakaupat tulisi kieltää, ehkä pientä mökkikauppaa lukuun ottamatta.

Arvoisa sisäministeri, te olette tiennyt etukäteen [Puhemies koputtaa] Airiston Helmen
operaatiosta. Mitä muuta te tiedätte, mitä ette ole meille kertonut ja joka on merkittävää
Suomen turvallisuudelle?

16.19 Sisäministeri Kai Mykkänen (vastauspuheenvuoro): Arvoisa puhemies! Me tie-
tysti parhaamme mukaan hallituksena, ja varmasti kaikki Suomen hallitukset jo kymme-
nien vuosien ajan, turvallisuuden ja kansallisen turvallisuuden varmistamisen eteen teem-
me töitä. Poliisilain mukaan poliisiylijohtajalla on velvollisuus pitää sisäministeri tietoise-
na kaikista yhteiskunnallisesti merkittävistä poliisin tehtävistä ja operaatioista, ja tämän la-
kipykälän nojalla poliisiylijohtaja on luonnollisesti minut informoinut jo hyvissä ajoin tä-
mäntyyppisestä operaatiosta, jonka luonnollisesti tiedettiin herättävän julkisuudessa kiin-
nostusta Suomessa ja, kun kohteena oli myös ulkomaalaisten omistamia kiinteistöjä ja
ulkomaalaisia henkilöitä epäillään, voivan herättää kiinnostusta myös ulkomailla, ja tä-
män takia luonnollisesti on ollut tarpeen, että myös tasavallan johto on tietoinen, kun asias-
ta tulee kysymyksiä. 

Muilta osinhan tässä on hallitus edistämässä lakiesityksiä muun muassa kiinteistöjen
hankinnan rajoituksista. Puolustusministeri vastaa tästä hallituksen esityksestä ja voinee
tältä osin täydentää. Tärkeätä on, että yhteistyössä [Puhemies koputtaa] viemme eteenpäin
lainsäädäntöä, joka varmistaa Suomen turvallisuuden myös jatkossa.
 Tarkistettu
4.0



Pöytäkirjan asiakohta PTK 91/2018 vp
Puhemies Paula Risikko: Pyydän niitä edustajia, jotka haluavat esittää lisäkysymyksiä,
ilmoittautumaan painamalla V-painiketta ja nousemalla seisomaan.

16.21 Leena Meri ps (vastauspuheenvuoro): Arvoisa puheenjohtaja! Niin, ministeri, te
kerroitte sen, minkä totesinkin, että tiesitte tästä etukäteen, mutta ette nyt kertonut sitä,
onko jotain muuta merkittävää liikkeellä, joka meidän tulisi ottaa huomioon. Esimerkiksi
perussuomalaiset ovat huolissaan. Voisitteko vastata siihen? Ette vastannut. 

Täällä kiirehditään monenlaisia lakeja, kuten sotea ja tiedustelulakeja. Miksi tätä ei kii-
rehditä? Tämä on ollut kuitenkin vuosikausia tiedossa. Lehdistöstä olemme saaneet lukea
jo vuonna 2014 siitä, että näitä strategisia kauppoja tapahtuu, ja monesti siellä perustetaan
yhtiöitä, jotka eivät alakaan toimimaan. 

Kysyn nyt vielä teiltä: Mitä asioita meidän tulisi tietää? Informoitteko te meitä riittä-
västi? Täällä naureskellaan, vähän niin kuin eilisessä pääministerin tapaamisessa, kun Ve-
näjän pääministeri oli täällä. Minua ei ainakaan naurata pätkän vertaa. 

16.22 Sisäministeri Kai Mykkänen (vastauspuheenvuoro): Arvoisa puhemies! Meillä-
hän on vakiintuneet käytännöt Suomessa. Ulko- ja turvallisuuspoliittinen valiokunta halli-
tuksen ja presidentin yhteistoimintaelimenä käy tietysti säännöllisesti läpi kaikkia mahdol-
lisia ilmiöitä. Tästäkin viime viikonlopun tutkinnasta virinneen keskustelun ympärillä sekä
ulkoasiainvaliokunta että puolustusvaliokunta ovat käyneet raportin pohjalta tarkempaa
keskustelua. Normaaliin tapaan edetään. Ei ole mitään akuuttia syytä huoleen, josta olisi
syytä nyt tässä informoida eduskuntaa.

16.22 Juho Eerola ps (vastauspuheenvuoro): Arvoisa rouva puhemies! Jo pitkään on ar-
veltu, että mistä tahansa ilmansuunnasta, mutta joka tapauksessa EU:n ulkopuolelta, Suo-
meen suuntautuneisiin maa- ja kiinteistökauppoihin liittyy rikollisen rahan pesua. Tämän
vuosituhannen aikana näitä kauppoja on tehty jo satoja ellei tuhansiakin. Arvoisa ministe-
ri, kuinka hyvin hallitus on perillä siitä, ettei näihin maa- ja kiinteistökauppoihin liity ra-
haa, joka on hankittu esimerkiksi huume- tai ihmiskaupan tuloksena tai esimerkiksi laitto-
malla asekaupalla? Onko tätä millä tavoin selvitetty?

16.23 Sisäministeri Kai Mykkänen (vastauspuheenvuoro): Arvoisa puhemies! Tietysti
talousrikosten tutkinta ja niiden selvittäminen on normaali poliisin tehtävä, ja erityisesti
keskusrikospoliisi tekee sitä työtä. Jos tässä Turun alueen operaatiossa joku viesti on, niin
se on se, että Suomi panee lakejaan oikeusvaltiona toimeen hyvin monen tyyppisten koh-
teiden ja tahojen kohdalla ja tehdään tehokasta toimintaa ja pystytään viranomaisten yh-
teistoiminnalla suureenkin operaatioon. Luonnollisesti koko ajan krp tutkii ja selvittää
myös rahanpesuepäilyjä, ja silloin kun esitutkintakynnys ylittyy, niin siihen myös ryhdy-
tään. Totta kai on tärkeätä, että me osaltamme huolehdimme siitä, että siihen on riittävät re-
surssit ja että myös lainsäädäntö mahdollistaa puuttumisen näihin epäilyttäviin toimiin riit-
tävästi.

Puhemies Paula Risikko: Hallintovaliokunnan puheenjohtajalle vielä lisäkysymys.

16.24 Juho Eerola ps (vastauspuheenvuoro): Arvoisa puhemies! Lähinnä se kiinnostaa
nyt erityisesti, että kun näitä kauppoja on tehty, niin onko ennalta selvitetty. Jos minä tai te,
2



Pöytäkirjan asiakohta PTK 91/2018 vp
herra ministeri, ostatte, niin yleensä tiedetään, mistä se raha on ja minkälaiset tulot teillä
on, mutta kun on tultu EU-alueen ulkopuolelta, niin selvitetäänkö sitä, mistä tämä raha on
peräisin, jolla tämä valtava maakauppa tai kiinteistökauppa tehdään?

16.24 Sisäministeri Kai Mykkänen (vastauspuheenvuoro): Arvoisa puhemies! Tältä
osin tietysti kauppaa käydään rahanpesun kannalta ihan niin kuin missä tahansa muussakin
hyödykkeessä. Meillähän on sinänsä pankkilainsäädännössä erittäin tiukka ja jatkuvasti
tiukentunut rahanpesun valvontavelvoite, ja suomalaisten pankkien maksuvälityksen osal-
ta varmasti hyvinkin tarkkaan katsotaan, miten rahat liikkuvat. Toisaalta, mitä tulee nyt eri-
tyisesti kiinteistökauppojen sääntelyyn, tältä osin tosiaan hallitus valmistelee puolustusmi-
nisteriössä puolustusministerin johdolla lakiesitystä tästä asiasta — siitä varmasti hän voi
kertoa lisää — ja se tuodaan eduskuntaan heti, kun on hyvässä muodossa puolustusminis-
terin johdolla lakiesitys tehty.

16.25 Suna Kymäläinen sd (vastauspuheenvuoro): Arvoisa rouva puhemies! Kyllä halli-
tus tietää sen, että näille strategisille kiinteistökaupoille täytyy tehdä jotain, ja niihin liittyy
paljon huolta. Sen takia täytyy kiittää hallitusta siitä, että teidän hallitusohjelmassanne on
tästä kirjaus. Ja nyt teillä on esitys ollut lausunnolla, ja tuotte sen varmasti tässä syksyn
mittaan tänne eduskuntaan. 

Täällä edustaja Meri totesi, että kiirehdittäisiin tätä lakia. Itse näen, että laki on oikean
suuntainen mutta siinä on paljon vielä asioita, jotka jättävät esimerkiksi Airiston Helmen
kaltaiselle talousrikollisuudelle, rahanpesulle ja muulle mahdollisuuksia. Sitä pystyttäisiin
paremmin torppaamaan samankaltaisella luvanvaraisuuslailla kuin vuoteen 2000 asti on
Suomessa ollut. Toivoisin teiltä vastausta siihen, että voisitteko te päinvastoin sen verran
malttaa, että voitaisiin katsoa näitä tällaisia asioita yhdessä, niin että saamme hyvän lain-
säädännön — sellaisen lainsäädännön, joka toimii — mutta teidän hallituskaudellanne.

16.26 Puolustusministeri Jussi Niinistö (vastauspuheenvuoro): Arvoisa rouva puhe-
mies! Edustaja Kymäläinen on hyvin tietoinen tästä lain valmisteluvaiheesta. Tosiaan ke-
sän aikana se oli lausuntokierroksella, ja näitä lausuntokierroksella saatuja palautteita on
nyt sitten otettu huomioon — myös näitä, mitä te mainitsitte — ja hallituksen esitys on par-
haillaan viimeistelyvaiheessa, se on tarkoitus antaa eduskunnalle marraskuussa. Se on me-
nossa lähiaikoina oikeusministeriön laintarkastukseen, ja hieman siitä riippuen ja kääntä-
misestä riippuen saamme sen eduskunnalle annettua, mennee marraskuun loppupuolelle.
Jos hyvin menee, niin voimme alkupuolelle yrittää tähdätä, jos kiireellisyyttä toivotaan.
Mutta lait olisi kuitenkin joka tapauksessa saatava läpi tämän eduskunnan aikana ja voi-
maan sitten vuoden 2020 alusta.

16.27 Timo Heinonen kok (vastauspuheenvuoro): Arvoisa rouva puhemies! Nostin ulko-
maalaisten maanomistusasiat eduskunnan kyselytunnilla esille vuonna 2009, ja silloin mi-
nua syytettiin siitä, että pelottelen ja lietson vihaa. [Leena Meri: Kuulostaa tutulta!] Nyt
kuitenkin tilanne on toisenlainen. Tarvitsemme tiukennuksia ja rajauksia ulkomaalaisten
maanhankintaan. Mutta senkin jälkeen välikäsien kautta yhtiöjärjestelyin voi tapahtua niin,
että joku kiinteistö joutuu vääränlaisiin käsiin, joten kysyisin, onko mahdollista tehdä sel-
laista listausta paikoista, joita ei valtio eivätkä kunnat voi myydä kenellekään. Ne pitää pi-
tää valtion tai kuntien käsissä, jos ne ovat sellaisia, että niissä on strategisia ulottuvuuksia.
3



Pöytäkirjan asiakohta PTK 91/2018 vp
Myös näitä lukuisia Rajavartioston vanhoja rakennuksia myytiin. Silloin sanottiin, että
myydään vaan, ei kukaan sinne hyttysten keskelle mene. Mutta sinne mennään. Ja kysyn:
onko käyty näitä kohteita läpi, onko syytä joitain esimerkiksi pakkolunastaa takaisin ja
onko siihen riittävät oikeudet tällä hetkellä?

16.28 Puolustusministeri Jussi Niinistö (vastauspuheenvuoro): Arvoisa rouva puhe-
mies! En tässä yhteydessä lähde käymään läpi listaa siitä, mitä mahdollisia kohteita olisi
käyty läpi tai voitaisiin käydä läpi, mutta tämän lain, hallituksen esityksen, lähtökohtana on
tietenkin kansallisen turvallisuuden varmistaminen kiinteistökauppojen yhteydessä. Olen
varsin vakuuttunut siitä, että se antaa hyviä työkaluja näidenkin huolien torppaamiseen,
mitä edustaja Heinonen esitti. Esimerkiksi tämä valtion etuosto-oikeus on mielestäni hyvä
parannus tähän kysymykseen. Sisällöllisesti ei mitään suurempia muutoksia enää tämän
lausuntokierroksen jälkeen ole tulossa, mutta vakuutan, että siellä on useita keinoja puut-
tua tähän ongelmaan.

16.29 Stefan Wallin r (vastauspuheenvuoro): Arvoisa puhemies! Tämä hyvinkin mittava
operaatio Turunmaan saaristossa herättää monenlaisia kysymyksiä. Operaatio oli hyvin
perusteltu. Sen näkee muun muassa tästä takavarikoidun rahan määrästä ja muista seikois-
ta. 

Ministeri Niinistö tässä selosti, miten lain valmistelu etenee ja suurin piirtein missä ai-
kataulussa. Tuleekohan tähän lakiesitykseen sisältymään myöskin sellaisia mahdollisuuk-
sia, että se omaisuus, jota on käytetty tämän, sanotaanko, laittoman rahan hankkimiseksi eli
joka osoittautuu nimenomaan sellaiseksi omaisuudeksi, joka on ollut keskeisessä asemas-
sa tämän omaisuuden hankkimisvaiheessa, voidaan sitten takavarikoida valtion puolelle,
mikäli tämä keissi on niin sanotusti selvä?

16.30 Puolustusministeri Jussi Niinistö (vastauspuheenvuoro): Arvoisa puhemies!
Tämä kysymys menee minun ekspertiisini ulkopuolelle, mutta yritän selvittää sitä.

16.30 Seppo Kääriäinen kesk (vastauspuheenvuoro): Arvoisa puhemies! Nämä turvalli-
suuteen liittyvät kiinteistökaupathan tulivat erittäin vahvasti kirjatuiksi keväällä 2015, kun
tehtiin Sipilän hallituksen hallitusohjelmaa. Se oikein sinne erityisesti kirjoitettiin, ja sillä
tarkoituksella, että lainsäädäntö saadaan ajan tasalle. Siinä on tehty huolellista työtä, ja
kohta odotamme, mitä sieltä oikein uunista ulos tulee. Siinä on kysymys ulkoisen turvalli-
suuden sisäisistä edellytyksistä, noin tarkkaan sanoen. 

Ennen kuin teen kysymyksen, totean myös sen, että vaikka valtiovallalla ja kunnilla on
näissä asioissa erittäin suuri vaikutusvalta, niin eihän maata ole pakko myydä. Eihän maa-
ta ole pakko myydä. Että sekin pitäisi ottaa kansalaistasolla huomioon. Ei ole pakko myy-
dä. 

Kysymykseni kuuluu: kun näissä asioissa puljataan ja bulvaaneilla on mahdollisuuksia
tässä toimia, onko tulevassa lainsäädäntöpäivityksessä otettu huomioon tähän bulvaanitoi-
mintaan liittyvät kiertomahdollisuudet?

16.31 Puolustusministeri Jussi Niinistö (vastauspuheenvuoro): Arvoisa puhemies! Ikä-
vä kyllä käsitykseni on, että tämänkin lainsäädännön jälkeen, jos se eduskunnassa läpi me-
nee, on bulvaaneilla pelaamisen mahdollisuus. Ikävä kyllä.
4



Pöytäkirjan asiakohta PTK 91/2018 vp
Puhemies Paula Risikko: Tämä kysymys on tässä vaiheessa loppuun käsitelty. Varmasti
palaamme tähän vielä monta kertaa.

Kysymyksen käsittely päättyi.
5


