















































DEMAC9F.tmp.xml


Pöytäkirjan asiakohta PTK 121/2018 vp
Pöytäkirjan asiakohta 

PTK 121/2018 vp

Täysistunto

Tiistai 27.11.2018 klo 14.00—17.59

13. Hallituksen esitys eduskunnalle laiksi jätelain muuttamisesta
Hallituksen esitys HE 248/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 13. asia. Puhemiesneuvosto ehdottaa, että asia lähetetään ympäristöva-
liokuntaan, jolle talousvaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

17.24 Riitta Myller sd: Arvoisa puhemies! Tällä jätelain muutoskohdalla on pitkä histo-
ria lähtien EU:n hankintadirektiivistä ja sen viemisestä kansalliseen lainsäädäntöön. Tuo
hankintadirektiivi antoi tietysti paljon liikkumavaraa, mutta Suomessa valittiin sitten hy-
vin kapea näkemys siihen, millä tavalla esimerkiksi nyt tässä jätelaissa kunnallisia jäteyh-
tiöitä kohdellaan.

Hyvin monimutkaisesti tässä lakiesityksessä sanotaan, että esityksellä lisättäisiin sään-
nökset jätteiden ja sivuvirtojen tietoalustasta, jonka tavoitteena olisi helpottaa kunnan tois-
sijaiseen jätehuoltovelvoitteeseen liittyvän muun palveluntarjonnan puutteen osoittamista
ja siten sujuvoittaa tähän liittyvää menettelyä sekä parantaa menettelyn läpinäkyvyyttä ja
jätealan kilpailuneutraliteettia. Käytännössähän tämä tarkoittaa sitä, että kunnallisen jäte-
laitoksen toiminta tehdään suorastaan mahdottomaksi. Jätteen haltijan tulisi osoittaa, että
ei ole kohtuullisesti saatavilla yksityistä palveluntarjoajaa, ja vasta sen jälkeen voisi kun-
nallinen yritys olla tässä toiminnassa mukana.

Mehän olemme tottuneet Suomessa nyt puhumaan paljon valinnanvapaudesta, ja tässä
ei todellakaan minkäänlaista valinnanvapautta ole tarjolla, koska kyse on todellakin siitä,
että tässä suositaan ehdoitta yksityistä palveluntarjoajaa. Tuo valinnanvapaus olisi vain
sellaisilla, joitten jätemäärien arvo alittaa tuhat euroa vuodessa. Tähän liittyy myös erään-
laista yritystoiminnan tukemista. Tämän tietoalustan, jolla sitten näitä markkinoita etsi-
tään, rakentaminen maksaisi valtiolle 700 000 euroa ja sen ylläpito vuosittain 70 000—
100 000 euroa. Koska tässä on kysymys hyvin monimutkaisesta järjestelmästä, on todella
arveluttavaa se, kuinka tällaiset pienet yritykset selviävät tästä monimutkaisesta byrokra-
tiasta. Onko tuloksena se, että laittomat kaatopaikat yleistyvät ja tällä tavalla sitten uhra-
taan tämän lain alle ne hyvät saavutukset, jotka Suomessa on saavutettu?

Puhemies! Voin tulla sinne jatkamaan.
 Tarkistettu
4.0



Pöytäkirjan asiakohta PTK 121/2018 vp
Ensimmäinen varapuhemies Mauri Pekkarinen: Joo, olkaa hyvä. [Puhuja siirtyy puhu-
jakorokkeelle]

Elikkä kyse on siitä, miten sitten onnistumme tällaisella lainsäädännöllä siinä, että yri-
tykset tietävät, miten heidän täytyy toimia, ja ettei sitten tule sellaista tilannetta, että esi-
merkiksi laittomat kaatopaikat yleistyvät. Tietysti täytyy sanoa, että tämä esityshän on suo-
raan hallitusohjelmasta ja siinä on tällaisena draiverina sokea usko markkinavoimiin — sa-
malla tavalla kuin se on sotessa, työvoimapalveluissa, monissa liikennepalveluissa, kuten
taksilaista olemme jo saaneet kokemusta. Kuten jo sanoin, tämä perustuu EU:n hankinta-
direktiiviin, mutta tuo hankintadirektiivi mahdollistaa 20 prosentin ulosmyynnin kunnalli-
sille jätelaitoksille, ja on sanottava, että mikäli tämä olisi myös Suomen jätelaissa, silloin
voitaisiin puhua todellisesta valinnanvapaudesta.

EU on listannut maita, jotka ovat hyviä tai huonoja jätehuollon järjestäjiä, ja ymmär-
tääkseni meillä suomalaisilla on sellainen käsitys, että me olemme kaikissa ympäristö-
asioissa Euroopan parhaita, mutta valitettavasti jätehuollon osalta tämä ei pidä paikkaansa,
Suomi on selvästi alle keskiarvon. Sellaisia mallimaita kuin muun muassa Saksa, Ruotsi,
Belgia, Tanska, Hollanti yhdistää yksi asia, ja se on jätteenhuollon järjestelyssä laaja kun-
tavastuu, joka nyt sitten tällä lailla lopullisesti häivytetään suomalaisesta jätelainsäädän-
nöstä. Kysyä sopii, kuinka me tällaisella jätelainsäädännöllä toteutamme sitä tavoitetta,
joka meillä on esimerkiksi EU:n puheenjohtajaohjelmassa: tulla EU:n parhaaksi kiertota-
lousmaaksi. Kuka kantaa kokonaisvastuun siitä, että tämä kiertotalouden perusta eli jät-
teenkeräys toimii niin, että siinä kannetaan kokonaisvastuu ja tällainen osaoptimointi sit-
ten vähenee?

Eli jo alkujaan tässä jätelaissa, joka on hyväksytty, on todella suuria ongelmia, ja tämä
nyt esitetty muutos edelleen korostaa näitä ongelmia.

17.30 Hanna Sarkkinen vas: Arvoisa puhemies! Jätelain nyt esitettävä tietoalusta, eli
markkinapaikka, on ilmeisesti hallituksen ratkaisumalli siihen, että pk-yritykset eivät enää
saa joustavasti viedä jätteitä kuntien jäteasemille aiempien hallituksen lakimuutoksien
vuoksi, joista edustaja Myller edellä puhui. Jätteitä omaavan yrityksen täytyy siis tarjota
jätteitä markkinapaikalla jätehuoltoyrityksille, koska se ei enää saa viedä niitä mutkatto-
masti ja joustavasti kunnan jäteasemalle niin kuin aiemmin.

Kuulostaa hyvin työläältä, jos esimerkiksi pienyrittäjän tulee kirjautua markkinapaikal-
le erikseen tarjoilemaan jätteitään, ennen kuin se voi turvautua toissijaisen vastuun nojalla
kunnalliseen jäteasemaan, vaikka se olisi siinä ihan vieressäkin. Sinne ei jätteinensä saa
mennä ennen kuin on tämä markkinapaikkaproseduuri hoidettu. Pelkona todella on, että
yrittäjät saattavat päätyä dumppaamaan jätteet epäasiallisiin kohteisiin, luontoon tai
muualle, jolloin ollaan kyllä kaukana jätelain tavoitteista ja kierrätystavoitteista.

Suuri huoli onkin, lisääkö tämä esitys tarpeettomasti byrokratiaa. Vaikuttaa siltä, että
markkinapaikan käyttö voi lisätä paperityötä sekä jätteiden haltijalle eli yrityksille että
myös jätelaitoksille. Jätehuoltojärjestelmässä tulisi pyrkiä siihen, että se toimii helposti,
vaivattomasti ja varmistaa sitä kautta sen, että jätteet todella päätyvät sinne, minne ne kuu-
luvatkin, ja varmistaa myös sen, että jätteistä, joita yrityksille syntyy, pääsee helposti eroon
ja yritykset voivat keskittyä ydintoimintaansa jätteisiin liittyvän paperibyrokratian sijaan,
mitä kenties tästä markkinapaikasta aiheutuu. Tämä esitys herättää siis paljon kysymyksiä
ja huolia.
2



Pöytäkirjan asiakohta PTK 121/2018 vp
Arvoisa puhemies! Suomi on saanut komissiolta alustavan huomautuksen siitä, että
näyttää, että Suomi ei tule saavuttamaan EU:n Suomelle asettamia kierrätystavoitteita. Ko-
missio kiinnittää huomiota siihen, että yksi syy tähän on todennäköisesti se, että jätevastui-
ta on jatkuvasti muuteltu lainsäädännöllä. Vastuut ovat epäselviä, ja kunnan vastuuta on ra-
jattu, päinvastoin kuin tehokkaan jätehuollon maissa, joissa nimenomaan kunnat kantavat
vastuuta ja kokonaiskoordinaatio ja kokonaisohjaus toimivat. Huolena siis on, tuleeko
tämä esitys entisestään lisäämään pirstaleisuutta, järjestelmän monimutkaisuutta ja heiken-
tämään jätehuollon toimivuutta ja estämään siten Suomelle asetettujen kierrätystavoittei-
den saavuttamista. — Toivottavasti ei.

17.33 Johanna Karimäki vihr: Arvoisa puhemies! Käsittelyssä on hallituksen esitys jä-
telain muuttamisesta. 

Keväällä jätelakia uudistettiin niin, että kuntien vastuuta ja toimintaa jätehuollossa vä-
hennettiin kilpailun ja yritystoiminnan lisäämiseksi. Kuntien vastuu rajattiin pääasiassa
asumisen jätteisiin ja kuntien jätehuollon markkinaehtoiselle toiminnalle asetettiin ulos-
myyntiraja, 10 prosenttia vuoteen 2030 saakka ja siitä eteenpäin 5 prosenttia. Markkinaeh-
toista toimintaa on esimerkiksi yritysten tuottaman jätteen käsittely.

Vihreät jättivät vastalauseen siitä, että ulosmyyntirajan olisi tullut olla korkeampi, 20
prosenttia. Kunnille jäi kuitenkin niin sanottu toissijainen velvoite hoitaa myös muuta, esi-
merkiksi yritystoiminnassa syntyvää jätettä, jos alueella ei ole markkinaehtoista toimijaa. 

Tämä käsittelyssä oleva hallituksen esitys täsmentää tätä toissijaista velvoitetta. Tässä
ehdotetaan perustettavaksi sähköinen markkinapaikka, jota yritysten olisi käytettävä.
Markkinapaikassa selviäisi, löytyykö jätteille markkinaehtoista ottajaa vai täytyykö kun-
nan hoitaa jätteet toissijaisen velvoitteen nojalla. Tietoalustan käyttäminen olisi jatkossa
edellytyksenä kunnan toissijaisen palvelun saamiseksi kunnan jätelaitokselta, mikäli pal-
velun arvo ylittää kynnysarvon, joksi on esitetty siirtymäajan jälkeen 1 000 euroa. 

Tietoalustan perustaminen jätteiden ja sivuvirtojen hyödyntämiseen vaikuttaa lähtökoh-
taisesti hyvältä idealta ja voi edistää kiertotaloutta. Pääkaupunkiseudun kaupungit ovat
esittäneet muutamia kysymyksiä, ja nämä on syytä huomioida, kun lakia käsitellään. Eh-
dotuksen mukainen hyvin laajaksi esitetty tietoalustan käyttövelvoite voi vaarantaa jäte-
huollon toimivuuden sekä aiheuttaa aidon riskin jätteen päätymisestä maastoon tai luvat-
tomiin käsittelypaikkoihin erityisesti, kun kyseessä ovat pienet toimijat. 

Pienjäteasematoiminta, kuten Sortti-asemat pääkaupunkiseudulla, tulisi rajata pysyväs-
ti tietoalustan käyttövelvoitteen ulkopuolelle kaikilta osin. On myös keskeistä arvioida si-
täkin, ettei pienten yritysten toimintaa kiertotaloudessa jätehuoltoalalla liiaksi vaikeuteta.
Onko se, että kaikki toimijat ottavat heti ensi vaiheessa järjestelmän käyttöön, liian no-
peaa? Pitäisi myös harkita asteittaista etenemistä. Pitäisikö hankkia ensin kokemusta, niin
että suuret toimijat siirtyisivät ensin järjestelmän piiriin? Pääkaupunkiseudun kaupungit
ovat myös huolissaan kaikkien osapuolten hallinnollisen taakan lisääntymisestä.

Arvoisa puhemies! Toivon, että lakiesitys käsitellään huolellisesti ja juuri siitä näkökul-
masta, että kaikki kiertotalouden mahdollisuudet otetaan huomioon.

Keskustelu päättyi.

Asia lähetettiin ympäristövaliokuntaan, jolle talousvaliokunnan on annettava lausunto.
3


