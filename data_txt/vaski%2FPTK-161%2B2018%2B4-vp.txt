















































DEM8F27.tmp.xml


Pöytäkirjan asiakohta PTK 161/2018 vp
Pöytäkirjan asiakohta 

PTK 161/2018 vp

Täysistunto

Tiistai 19.2.2019 klo 14.00—19.01

4. Hallituksen esitys eduskunnalle laiksi vuosilomalain muuttamisesta
Hallituksen esitys HE 219/2018 vp
Valiokunnan mietintö TyVM 13/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 4. asia. Käsittelyn pohjana on työelämä- ja tasa-arvovaliokunnan mietintö TyVM
13/2018 vp. Nyt päätetään lakiehdotuksen sisällöstä.

Yleiskeskustelu alkaa. — Valiokunnan puheenjohtaja Filatov, esittelypuheenvuoro, ol-
kaa hyvä.

Keskustelu

14.01 Tarja Filatov sd (esittelypuheenvuoro): Arvoisa puhemies! Käsittelyssä on siis
vuosilomalain muutos. Tässä esityksessä ehdotetaan vuosilomalakia muutettavaksi siten,
että siihen tehtäisiin Euroopan unionin tuomioistuimen oikeuskäytännön mukaisuuden
varmistamiseksi tietyt muutokset. Näillä muutoksilla turvattaisiin työaikadirektiiviä kos-
kevassa oikeuskäytännössä edellytetyt vähimmäisvaatimukset. Kyse on siis siitä, että jo-
kaisella työntekijällä olisi neljän viikon palkallinen vuosiloma, vaikka hän olisi pois töistä
sairauden, tapaturman tai lääkärin määräyksestä ammattitaudin tai tapaturman johdosta
työkyvyn palauttamiseksi tai sitten säilyttämiseksi.

Oikeuskäytännön perusteella on todettu, että Suomessa vuosilomalain säännökset eivät
turvaa riittävällä tavalla työntekijän oikeutta palkalliseen vuosilomaan. Raja, joka katso-
taan työssäolon veroiseksi, on 75 työpäivää. Jos taas työkyvyttömyys ja sairaus kestävät yli
tämän, niin se ei enää jatkossa kumuloidu vuosilomaksi. [Hälinää]

Toinen varapuhemies Tuula Haatainen:  Anteeksi. — Voidaanko käytävällä käydä
nämä ylimääräiset keskustelut, jotta kuulemme valiokunnan puheenjohtajan esittelyn?

Vuosilomalakiin ehdotetaan lisättäväksi säännökset oikeudesta vuosilomaa täydentä-
viin lisäpäiviin — joka on siis tällainen uusi termi — sekä lisäpäiviltä maksettavaan kor-
vaukseen. Nämä lisäpäivät eivät ole vuosilomaa, eikä niitä lasketa työssäolon veroiseksi
ajaksi, eikä niiden ajalta kerry uutta lomaa niin kuin normaaleilta vuosilomapäiviltä. Työn-
tekijällä on oikeus lisäpäiviin, jos hänen lomanmääräytymisvuodelta ansaitsemansa vuo-
siloma alittaa tietyn kertymän näistä sairauteen tai työkyvyttömyyteen liittyvistä syistä,
mutta oikeutta näihin lisäpäiviin ei ole silloin, jos sairausloma kestää yli 12 kuukautta.

Tällä säännöksellä pyritään turvaamaan se, että mahdollisuudet osasairaspäivärahalla
työskentelyyn eivät vähenisi, ja siten osasairaspäivärahan kohdalla jäävät voimaan vanhat
 Tarkistettu
4.0



Pöytäkirjan asiakohta PTK 161/2018 vp
pykälät. Näiltä lisäpäiviltä — joka siis on uusi termi — kertyisi säännönmukaista tai kes-
kimääräistä palkkaa vastaava korvaus. Tuo korvaus laskettaisiin yleensä sen mukaan, mikä
on alkamishetken mukainen palkka, ja se ei oikeuttaisi työ- tai virkaehtosopimuksen mu-
kaiseen lomarahaan, ellei sitten sopimuksissa ole toisin sovittu.

EU:n tuomioistuimen oikeuskäytännön perusteella ehdotetaan, että työkyvyttömyyden
vuoksi siirretyn vuosiloman ajankohtaa koskeva säännös muutettaisiin, ja aikaa, jonka ku-
luessa tuo siirretty vuosiloma voidaan antaa, ehdotetaan myös pidennettäväksi nykyisestä.

Valiokunta ehdottaa, että tämä lakiehdotus hyväksyttäisiin muuttamattomana seuraavin
huomautuksin:

Kyse on siis työaikadirektiivin säännösten toimeenpanosta ja näiden oikeuskäytännöstä
johtuvien tapausten mukaisista muutoksista. On todettu, että tämä täyttää myös Kansain-
välisen työjärjestön ILOn palkallista vuosilomaa koskevan sopimuksen. Työaikadirektii-
vin 7 artikla edellyttää, että jokainen työntekijä saa vähintään neljän viikon palkallisen
vuosiloman, mutta sitä, miten se kertyy, voidaan kansallisessa lainsäädännössä ja sopi-
muksissa säädellä, ja tuo 7 artikla edellyttää, että vuosilomaa ei saa korvata rahalla. Työ-
aikadirektiivi mahdollistaa nämä käytännön ratkaisut paikallisella tasolla, mutta tähän 7 ar-
tiklaan ei ole säädetty poikkeamismahdollisuutta.

Suomessa vuosiloman ansaintajärjestelmä on hyvin monimutkainen. Luulen, että harva
itse asiassa osaa laskea oman vuosilomansa, jos näin pitäisi tehdä. Sen vuoksi valiokunta
edellyttää myös, että vuosilomaan tehtäisiin kokonaisuudistus. Se on siellä mietinnön lop-
pupuolella. Ja meidän järjestelmämme poikkeaa myös useista EU-maista.

Sitten kun valiokunta pohti tätä lisäpäivää, joka siis on nyt uusi käytäntö, niin lisävapaa-
päivän ja vuosilomapäivän oikeusvaikutukset poikkeavat toisistaan. Valiokunnan asian-
tuntijakuulemisessa on tuotu esiin näkemyksiä, joiden mukaan nämä lisäpäivät eivät täyt-
täisi EU-oikeuden perusteella niitä määrittelyjä, joita vuosilomalta edellytetään tuossa di-
rektiivissä. Toisaalta sitten valiokunta on saanut myös selvityksiä, joiden mukaan työaika-
direktiivistä tai sitten näistä oikeuskäytännöistä ei voi tehdä sellaista johtopäätöstä, että
vuosiloman tai sitä vastaavien lisävapaapäivien olisi kerrytettävä uutta vuosilomaa. Tämä
on sellainen asia, jota valiokunta pohti, mutta näistä ristiriitaisista tiedoista huolimatta va-
liokunnan enemmistö päätyi siihen, että nämä lisäpäivät voidaan ottaa käyttöön.

EU:n työaikadirektiivin lähtökohta on, että sillä on oikeastaan kaksi tarkoitusta, eli se
mahdollistaa työntekijälle lepoa työsopimuksen mukaisten tehtävien suorittamisesta, ja se
turvaa aikaa rentoutumiseen ja vapaa-aikaan. Näistä näkökulmista on sitten päädytty sii-
hen, että voidaan näitä lisäpäiviä myös käyttää.

Lisäkustannuksia tästä esityksestä on arvioitu tulevan yksityisellä puolella noin 18 mil-
joonaa ja julkisella sektorilla noin 4,4 miljoonaa. Jos nämä lisäpäivät olisivat normaalia
vuosiloman mukaista mekanismia, niin silloin lisäkustannukset olisivat noin 13 prosenttia
verrattuna näihin nykyisiin arvioituihin kustannuksiin — ei siis nykykustannuksiin vaan
näihin lisäkustannuksiin.

Tämän esityksen mukaan on mahdollista, jos valtakunnallisella työehtosopimuksella on
sovittu vuosiloman antamisesta tai vuosiloman palkan ja lomakorvauksen maksamisen
ajankohdasta toisella tavalla, että sitä voidaan tämän uuden mekanismin mukaisesti tehdä
myös näissä tilanteissa, mutta järjestäytymättömillä työnantajilla ei ole tätä mahdollisuut-
ta. Valiokunta toteaa, että tämä lisää niitä eroja, joita on järjestäytyneiden ja järjestäyty-
mättömien työnantajien välillä.
2



Pöytäkirjan asiakohta PTK 161/2018 vp
Valiokunta katsoo kuitenkin, että nyt ehdotettua lainsäädäntöä ei voida ilman EU:n tuo-
mioistuimen asiaa koskevia linjauksia yksiselitteisesti pitää lainsäädännön vastaisena ja
sen vuoksi se voidaan hyväksyä annetussa muodossa. Lisäksi valiokunta siis edellyttää,
että vuosilomalaista annetaan mahdollisimman pian kokonaisuudistus, jossa nämä oikeus-
käytännöt otetaan huomioon.

Toinen varapuhemies Tuula Haatainen:  Ministeri Lindström. Riittääkö kolme minuut-
tia? Olkaa hyvä.

14.08 Työministeri Jari Lindström: Arvoisa rouva puhemies! Kiitos puheenjohtaja Fila-
toville mietinnön esittelystä ja valiokunnalle tästä mietinnöstä.

Ehkä tavoitteista ja taustasta sen verran, että tällä oli tavoitteena tehdä EU-tuomioistui-
men oikeuskäytännön mukaisuuden varmistamiseksi välttämättömät työaikadirektiivin
edellyttämän vähimmäistason turvaavat muutokset vuosilomalakiin. Niin kuin puheenjoh-
taja esittelyssään mainitsi, työaikadirektiivi on vähimmäissääntelyä ja se edellyttää neljän
viikon palkallisen vuosiloman turvaamista työntekijälle myös pitkäaikaisissa sairauspois-
saolotilanteissa.

Sisällöstä ehkä sen verran, että koska vuosilomalain työssäolon veroista aikaa koskeva
sääntely ei turvaa vähimmäisvuosilomaoikeutta pitkiltä sairauspoissaoloilta, on hallituk-
sen esityksessä ehdotettu vähimmäisoikeuden turvaamista lisävapaapäiväoikeudella, mikä
tässä myös mainittiin. Tämä ehdotettu lisävapaapäiväjärjestelmä turvaa sen, että työnteki-
jöillä on oikeus vähintään neljän viikon vapaaseen. Lisävapaapäivien ajalta työntekijälle
maksetaan normaalia palkkaa vastaava korvaus. Työaikadirektiivin edellyttämä palkalli-
suus toteutuu tällä tavoin. Työaikadirektiivistä tai sitä koskevasta oikeuskäytännöstä ei siis
voida tehdä, kuten myös puheenjohtaja mainitsi, sitä johtopäätöstä, että vuosilomaa tai li-
sävapaata olisi kerryttävä lisävapaan ajalta, kunhan nämä direktiivin edellyttämät vähim-
mäisvaatimukset täyttyvät.

Se iso kysymys oli tässä tietysti se, että EUT:n oikeuskäytännössä asetettuja vaatimuk-
sia on tosi vaikea tuoda ajan myötä monimutkaistuneeseen vuosilomalakiin ja sen ansain-
taan perustuvaan systematiikkaan. Hallitus katsoi, että vuosilomalaki on uudistamisen tar-
peessa, oli tarve siis kokonaisuudistukselle, ja hallitusohjelman toimeenpanosuunnitelman
mukaan meillä oli tarkoitus tämä myös toteuttaa. Tavoitteena oli tehdä EU-oikeuskäytän-
nön edellyttämät muutokset osana vuosilomalain yksinkertaistamiseen tähtäävää kokonai-
suudistusta, ja tämä työ käynnistyi työaikalakia valmistelleen työryhmän työn päätyttyä.
Vuosilomalaki on osa työaikasääntelyn kokonaisuutta, ja olisi toki ollut suotavaa, että me
olisimme päässeet ratkaisuun nykyistä yksinkertaisemmasta vuosilomasääntelystä. No,
työmarkkinajärjestöt kuitenkin katsoivat valmistelun aikana, että edellytyksiä kokonaisuu-
distukselle ei käytettävissä olevalla aikataululla ollut, ja tähän vaikutti myös työaikalaki,
joka oli samaan aikaan käsittelyssä.

Vuosilomalain kokonaisuudistus todennäköisesti on sitten seuraavalla hallituksella
edessä, ja toivotan jaksamista ja viisautta sille ministerille, joka tämän vie eteenpäin. Erit-
täin monimutkainen kokonaisuus, mutta tarve kokonaisuudistukselle on ilmeinen.

14.11 Anna Kontula vas: Arvoisa puhemies! Lakiesitys sisältää sinänsä positiivisen
muutoksen verraten pienen ryhmän lomaoikeuksien vahvistamiseksi. Sen ongelmana kui-
tenkin on, että toteutus ei vastaa valiokunnassa kuultujen asiantuntijoiden mukaan direk-
3



Pöytäkirjan asiakohta PTK 161/2018 vp
tiivin edellytyksiä. Direktiivi puhuu oikeudesta vuosilomaan — siis oikeudesta vuosilo-
maan. Tässä on asia ratkaistu tarjoamalla oikeus lisäpäiviin. Lisäpäivät ja vuosiloma ovat
kaksi eri asiaa.

Tämän ongelman aiheuttaa se, että Suomessa on kansallisessa lainsäädännössä kytketty
vuosilomaan useita sellaisia etuja, joko työehtosopimusten kautta tai muuten, joita tämä
EU-direktiivi ei edellytä ja joita ei nyt haluta laajentaa koskemaan näitä päiviä, jotka on ni-
metty lisäpäiviksi. Se ei kuitenkaan poista sitä, että vuosiloma on vuosilomaa ja lisäpäivät
ovat sitten joitakin muita vapaita, jotka eivät ole vuosilomaa.

Jos se koetaan ongelmaksi, että meillä kansallisesti vuosilomaan liittyy sellaisia asioita,
joita direktiivi ei erikseen suojele ja joita ei haluta laajentaa, niin tämä ongelma olisi pitä-
nyt pyrkiä ratkaisemaan sitä kautta, että puretaan vuosiloma-käsitteen kytköstä näihin mui-
hin etuisuuksiin. Itse en näe tätä ongelmana, koska kyse on kuitenkin niin pienestä ryhmäs-
tä ja niin pienestä määrästä päiviä, että muutoksen taloudellinen vaikutus, siis jos me oli-
simme toteuttaneet tämän kiemurtelematta vuosilomana, olisi suuruudeltaan suurin piir-
tein samansuuruinen kuin ne tämän lisäpäiväratkaisun vaatimat tietotekniset uudistukset.

Mietinnössä todetaan, että ollaan päädytty sitten kannattamaan hallituksen esitystä lisä-
päiviksi, koska EU-oikeuskäytännön ei voida yksiselitteisesti ja ihan varmasti katsoa pitä-
vän tätä sopimattomana tapana vastata velvoitteeseen. Minun mielestäni se ei ole hyvää
lainsäädäntöä. Jos on olemassa pieni mahdollisuus, että asiantuntijat olisivatkin valiokun-
nassa tulkinneet asiaa väärin, niin se ei voi olla pohjana sille, että me teemme uutta lain-
säädäntöä. Tämän vuoksi mietintö ei ole yksimielinen siitäkään huolimatta, että verrattuna
nykytilanteeseen se parantaa asioita.

14.15 Merja Mäkisalo-Ropponen sd: Arvoisa puhemies! Esittelen tässä lyhyesti sosiaa-
lidemokraattien, vihreiden ja vasemmistoliiton yhteisen vastalauseen koskien tätä lakiesi-
tystä. Vuosilomalain korjaaminen vastaamaan Euroopan unionin työaikadirektiiviä ja eri-
tyisesti Euroopan unionin tuomioistuimen oikeuskäytäntöä on kestänyt kauan. Valitetta-
vasti emme tälläkään kaudella saaneet tänne eduskuntaan käsiteltäväksi vuosilomalain ko-
konaisuudistusta, vaikka nimenomaan sitä me olisimme nyt tarvinneet. Nyt käsittelemme
täällä varsin epäonnistunutta paikkausesitystä, jolla Suomen vuosilomalain on toivottu
täyttävän EU-oikeuden vaatimukset. Me vastalauseen allekirjoittaneet emme hyväksy sitä,
että Suomen voimassa olevan vuosilomalain viiden viikon vuosiloma typistyy direktiivin
vaatimusten vastaisesti sen minimiin eli neljään viikkoon, kun on kyse sairauden, tapatur-
man tai lääkinnällisen kuntoutuksen aiheuttamasta poissaolosta. 

Asiantuntijakuulemisessa on käynyt selvästi ilmi, ettei Suomen vuosilomalain perusra-
kenteen ja työaikadirektiivin rakenteen epäsuhtaa ole menestyksellistä yhteensovittaa luo-
malla lisää monimutkaisuutta ja monimutkainen malli vuosilomaa täydentävistä lisävapaa-
päivistä, joka on kaiken lisäksi täysin uusi ja sääntelyä vieläkin monimutkaistava käsite.
Kaiken lisäksi nämä vuosilomaa täydentävät lisäpäivät eivät olisi vuosilomalain mukaista
vuosilomaa eivätkä työssäolon veroista aikaa. Lisäpäivien ajalta ei myöskään kertyisi uut-
ta vuosilomaa, ja lisäpäivien ajalta maksettava korvaus poikkeaisi vuosilomapalkasta. Va-
liokunnan kuulemien asiantuntijoiden mukaan tällainen menettely ei ole EU-tuomioistui-
men oikeuskäytännön mukaan sallittua. Emme siis hyväksy vuosilomalain vesittämistä
emmekä niin monimutkaisen ja hallinnollista työtä lisäävän järjestelmän luomista, jonka
laskentatapaa eivät edes palkkahallinnon asiantuntijat osaa toteuttaa hallituksen esittämäs-
sä muodossa. 
4



Pöytäkirjan asiakohta PTK 161/2018 vp
Esityksen perusteluissa on arvioitu muutosten kohteeksi joutuvan vuodessa 13 000 hen-
kilöä, joille kaikille on laskettava yksilöllisen kaavan mukainen korvaus lisäpäivistä. Hal-
lituksen esitys joutuu vielä epäilyttävämpään valoon, kun otetaan huomioon se, että kyse
on EU:n perusoikeuskirjassa turvatusta perusoikeudesta. Perusoikeuskirjan 31 artiklan 2
kohdan mukaan jokaisella työntekijällä on oikeus palkalliseen vuosilomakauteen. Suoma-
lainen tuomioistuin on velvollinen suoraan soveltamaan tätä artiklaa ja jättämään kansalli-
sen oikeuden soveltamatta, jos se on ristiriidassa EU-oikeuden kanssa.

Useat asiantuntijat valiokunnassa korostivat, ettei hallituksen esitys täytä EU-oikeuden
vaatimuksia ja että se on ristiriidassa palkallisen vuosiloman käsitteen kanssa. Palkallises-
ta vuosilomasta ei voida EU:n jäsenmaissa poiketa rikkomatta työaikadirektiivin 7 artik-
laa. Onkin käsittämätöntä, että hallitus halusi viedä esitystä tässä muodossa eteenpäin.
Suomen eduskunnalla on merkittävä vastuu siitä, ettei säädetä lainsäädäntöä, joka on risti-
riidassa EU-oikeuden kanssa, tai jos on edes epäilys siitä, jolloin työmarkkinoilla voi syn-
tyä epäselvyyttä ja kalliita riitoja. Olenkin melko varma, että joudumme palaamaan tähän
asiaan pian uudelleen täällä eduskunnassa.

Arvoisa puhemies! Vastalauseessamme on siis pykälämuutosehdotuksia, jotka korjaisi-
vat lakiesitystä vastaamaan paremmin EU-tuomioistuimen päätöksiä. Siitä olen ministerin
kanssa samaa mieltä, että tarvitsemme vuosilomalain kokonaisuudistuksen pian.

14.19 Martti Talja kesk: Arvoisa rouva puhemies! Ehdotetuilla vuosilomalain muutok-
silla on tarkoitus sisällyttää kansalliseen lainsäädäntöön EU:n tuomioistuimen vuosiloma-
sääntelyn tulkintaa koskevien linjausten mukaiset säännökset. Lakiehdotus parantaa pit-
kään työkyvyttömyyden vuoksi työstä poissa olleiden työntekijöiden asemaa.

Vuosilomalakiin ehdotetaan lisättäväksi säännökset oikeudesta vuosilomaa täydentä-
viin lisävapaapäiviin — siis erilliseen järjestelmään, joka ei ole rinnastettavissa vuosilo-
maan — sekä lisäpäiviltä maksettavaan korvaukseen. Lisävapaapäivät eivät ole vuosilo-
maa eivätkä työssäolon veroiseksi katsottavaa aikaa, eikä niiltä ajoilta kerry lakiehdotuk-
sen mukaan uutta vuosilomaa. Työntekijällä on oikeus lisävapaapäiviin, jos hänen täydeltä
lomanmääräytymisvuodelta ansaitsemansa vuosiloma alittaa sairaudesta, tapaturmasta tai
lääkärin määräämästä ammattitaudin tai tapaturman johdosta työkyvyn palauttamiseksi tai
säilyttämiseksi annettavasta lääkinnällisestä kuntoutuksesta johtuvan poissaolon vuoksi 24
vuosilomapäivää. Työntekijällä on ehdotuksen mukaan oikeus saada lisävapaapäiviltä
säännönmukaista tai keskimääräistä palkkaansa vastaava korvaus. Korvauksen perusteena
on lisävapaapäivien pitämisen alkamishetken mukainen palkka. Lisävapaapäiviltä makset-
tava korvaus ei oikeuta työ- tai virkaehtosopimuksen mukaiseen lomarahaan, ellei näissä
sopimuksissa toisin sovita.

Arvoisa puhemies! Valiokunnan asiantuntijakuulemisissa on tuotu esiin näkemyksiä,
joiden mukaan lisävapaapäivät tulisi EU-oikeuden perusteella määritellä vuosilomaksi,
joka myös kerryttää uutta vuosilomaa. Toisaalta valiokunnan saaman selvityksen mukaan
työaikadirektiivistä tai sitä koskevasta oikeuskäytännöstä ei voida tehdä sellaista johtopää-
töstä, että vuosiloman tai sitä vastaavien lisävapaapäivien olisi kerrytettävä uutta vuosilo-
maa, eikä se siten myöskään oikeuta lomarahan kertymiseen.

Ehdotuksen työnantajiin kohdistuvan kustannusvaikutuksen on arvioitu olevan yksityi-
sen sektorin osalta noin 18 miljoonaa euroa, kuten täällä on kuultu, ja julkisen sektorin
osalta reilu 4 miljoonaa euroa. Uusi sääntö lisää myös jonkin verran hallinnollista työtä,
5



Pöytäkirjan asiakohta PTK 161/2018 vp
tietojärjestelmien uudistamistarpeita sekä henkilöstöhallinnon henkilöstön koulutustarvet-
ta.

Arvoisa puhemies! Vuosilomalakiin on tässä vaiheessa ehdotettu tehtäväksi vain kysei-
set pienet EU-tuomioistuimen oikeuskäytännön perusteella välttämättömiksi arvioidut
muutokset. Ministeri Lindström toi selkeästi esille, minkälaisia tavoitteita ministeriöllä on
ollut työaikalain kokonaisuudistuksen suhteen, mutta niistä on nyt jouduttu luopumaan.
Valiokunta toteaa, että vuosilomalaki on jo nykyisellään melko monimutkainen kokonai-
suus, eivätkä ehdotetut uudet käsitteet ole omiaan yksinkertaistamaan sääntelyä. Valiokun-
ta näkeekin, että vuosilomalain kokonaisuudistuksen valmistelua lainsäännösten päivittä-
miseksi tulee jatkaa mahdollisimman nopeasti.

14.22 Heli Järvinen vihr: Arvoisa rouva puhemies! Harvoin valiokunnassa törmää
asiaan, josta saadaan niin ristiriitaisia asiantuntijalausuntoja kuin tämän vuosilomalain
kohdalla on tapahtunut. Voin hyvin ymmärtää, että tätä keskustelua on hyvin vaikea seu-
rata sieltä lehtereiltä, koska kuulemamme asiantuntijatkaan eivät oikein osanneet pätevästi
ja vedenpitävästi joka kerran selittää, mistä on kyse.

On ilman muuta hankalaa lähteä siitä liikkeelle, että nyt Suomessa voimassa olevan vuo-
silomalain viiden viikon vuosiloma typistyy direktiivin vaatimusten vastaisesti sen mini-
miin eli neljään viikkoon silloin kun kyse on sairauden, tapaturman tai lääkinnällisen kun-
toutuksen aiheuttamasta poissaolosta. Vaikeaa on hyväksyä myöskään sellaista mallia,
jonka laskentatapaa eivät edes palkkahallinnon asiantuntijat osaa toteuttaa hallituksen esit-
tämässä muodossa. Kannattaa muistaa, että valiokunta myös omassa mietinnössään sanoo,
että tämä nyt tehty esitys ei yksiselitteisesti ole EU-lainsäädännön vastainen — siis se ei
yksiselitteisesti ole EU-lainsäädännön vastainen — eli hipoen raja-aitoja mennään koko
ajan. 

Koska tämä uudistus tulee koskemaan noin 13 000:ta henkilöä, joille kaikille on lasket-
tava yksilöllisen kaavan mukainen korvaus lisäpäivistä, haluan erityisesti kysyä ministeril-
tä: miten työnantajia ohjeistetaan nyt laskemaan tämän vaikean ja entisestään vaikeutu-
neen kaavan mukaisesti näille 13 000:lle vapaapäiviä?

Samalla esitän yhtyväni edustaja Mäkisalo-Ropposen esittämään vastalauseeseen.

14.24 Antero Laukkanen kd: Arvoisa rouva puhemies! Tämän esityksen käsittelypro-
sessin aikana itselläni oli kohtalaisen vähän mahdollisuuksia olla valiokunnassa, mutta yh-
dyn kyllä tähän vastalauseeseen ihan koko sydämestäni. Tämä on tällä kertaa kyllä erittäin
epäonnistunut paikkausyritys, niin kuin täällä todetaan. Se on monimutkainen laskentata-
valtaan, ja ennen kaikkea se loukkaa työntekijän oikeusturvaa. Ihmisen sairastuminen ei
saa leikata ihmisen oikeusturvaa ja oikeuksia suhteessa muihin työntekijöihin, ja todella
toivoisin, että koko tämä sali ymmärtäisi tämän asian. Tämä koskee meitä kaikkia, jos sa-
tumme sairastumaan. Tämä ei nyt tarkoita vain jotakin osaa ihmisistä ja työntekijöistä vaan
aivan meitä kaikkia.

Kun lukee tätä tekstiä ja menee vastalauseen loppuun, siellä todetaan näin: ”Meidän al-
lekirjoittaneiden mielestä hallituksen esitys ei täytä EU-oikeuden vaatimuksia. Se on risti-
riidassa niiden kanssa.” Tämän sinänsä jo pitäisi olla sellainen lausuma, johon tämä sali
kokonaisuudessaan voisi yhtyä. Tässä on nyt tapahtumassa työtapaturma, ja kun vielä
olemme siinä tilanteessa, että eivät edes asiantuntijat pääse selville tästä, niin tällaista lain-
säädäntöä ei tästä talosta pitäisi lähteä. 
6



Pöytäkirjan asiakohta PTK 161/2018 vp
14.26 Jari Myllykoski vas: Arvoisa rouva puhemies! Edustaja Laukkanen kuvasi juuri
hyvin sitä, että tässä on tulossa tapaturma, josta johtuu pitkäaikainen poliittinen sairasloma
— niin kuin edustaja Ihalainen tuossa vielä kuiskasi, kun olin sanomassa pelkästään sai-
raspoissaolo.

Meidän pitää uskaltaa nähdä näitä asioita sillä tavoin, ettemme joudu väkisin taas palaa-
maan tähän aiheeseen. Ammattiyhdistysliikkeen edustajana täytyy sanoa, että jos meidän
oma järjestelmämme ei ole aina pystynyt olemaan ajan tasalla, me olemme joutuneet huu-
tamaan EU:ta apuun työelämäkysymyksissä.

Tämä termistöjen sekamelska — mitä nyt taas lisätään yhdellä uudella termillä ”lisäpäi-
vä” — monimutkaistaa tätä. Tosi tärkeätä olisikin ymmärtää, että jos vuosilomalaki onkin
pikkuisen mutkikas, niin se on kuitenkin sinällään selkeäjakoinen: meillä on kuukausipalk-
kalaisia ja tuntipalkkalaisia, ja heidän omilla sektoreillaan on aivan omat kriteerit. Eikä se
nyt ihan mahdottoman sekamelskainen ole.

On toki hyvä, että täällä salissa on noussut keskustelu työaikalaista. Sinällään varmasti
olisi hyvä, mitä ministerikin tässä toi esille, että pitäisi selkeyttää asioita, tuoda ymmärrys-
tä tähän vuosilomalakiin. Sitä pitäisi tietyillä tavoin yksinkertaistaa ja tehdä selkeämmäk-
si. Meillä on siellä erinäisiä tulkinnanvaraisia asioita alkaen siitä, koska työsuhde alkaa,
koska alkaa kertyä 2,5 päivää, kun meillä on työsuhteen alkamisajankohdasta kiinni, pal-
jonko kertyy vuosilomaa tehdylle työajalle. — Mutta nyt näyttää kello käyvän. [Puhuja
siirtyy puhujakorokkeelle]

Arvoisa rouva puhemies! Aihe on todellakin keskustelun arvoinen, ja on hyvä, että tästä
nyt keskustellaan. Luultavasti käy niin, että tämä sali äänestää hallituksen esityksen puo-
lesta ja piste, mutta me joudumme palaamaan tähän aiheeseen, ja sen takia haluan käyttää
tämän puheenvuoron.

Meillä esimerkiksi vuosilomalaissa pitkät sairaspoissaolot ovat erilaisessa asemassa,
mikä varmasti vielä monimutkaistaa tätä vuosiloman karttumisaikaa: meillä on työnantaji-
en maksuvelvollisia päiviä — yhdeksän päivän jälkeen tai sitten kolmen kuukauden jäl-
keen — ja meillä on erilaisia mekanismeja. Ne, jotka ovat tämän asian sisällä, pärjäävät sen
kanssa. Mutta kun työmarkkinoillamme tapahtunut tätä kirjoa, että yritykset ovat ulkoista-
neet palkanmaksua, niin siellä osaamisen taso ei tällä hetkellä ole tässä aihepiirissä niin ko-
vinkaan hyvä. Ja täytyy myös huomata, että meillä työehtosopimuksissa on erilaisia mää-
räyksiä. Itsessään laki on suhteellisen selkeä, mutta kun tähän tuodaan rinnalle se, että
meillä on työehtosopimuksissa erilaisia tulkintoja taikka — sanotaanko nyt ihan oikeasti
— me työmarkkinajärjestöt eli liitot keskenämme olemme päättäneet tietyistä asioista,
kuinka niitä noudatetaan. [Martti Mölsän välihuuto] — Edustajalle täytyy sanoa, että olen
pahoillani siitä, että yrittäjien osaaminen tähän monimutkaiseen järjestelmään ei ole kovin-
kaan hyvä. Haluaisin, että me voisimme yhdessä jopa parantaa tätä, kun tämä nimittäin tu-
lee ensi vaalikaudella uuteen käsittelyyn.

Mutta kuten täällä edustaja Mäkisalo-Ropponen toi esille, vastalauseessa on tuotu hyvin
kiteytetysti esille ne ongelmat, mitä tästä tulee seuraamaan ja mitä tästä pitää jatkossa ke-
hittää. Minä toivoisin, että tämä voitaisiin nyt raapia pois, mutta niin tuskin tulee käymään.
EU-tuomioistuin tulee, jos tässä tulee sellaisia tulkintoja, käsittelemään näitä asioita, ja ne
ovat varmasti meidän suomalaisten työntekijöiden ja yritysten kannalta pitkiä prosesseja,
joissa maksajaosapuoli on kuitenkin työnantaja, jos tehdään virheellisiä tulkintoja.

Rouva puhemies! Ei sairasteta tätä pidempään.
7



Pöytäkirjan asiakohta PTK 161/2018 vp
Toinen varapuhemies Tuula Haatainen:  Tähän yritän yhtyä. — Edustaja Filatov.

14.32 Tarja Filatov sd: Arvoisa puhemies! Pitäisi kai sitten sanoa, että terveydeksi. —
Se, miksi olen yhtynyt tähän vastalauseeseen, liittyy siihen, mitä valiokunnassa tapahtui.
Valiokunta siis kirjasi mietintöön: ”Valiokunta katsoo, että nyt ehdotettua lainsäädäntöä ei
voida ilman EU-tuomioistuimen asiaa koskevia linjauksia yksiselitteisesti pitää EU-lain-
säädännön vastaisena.” Sitä ei voida myöskään pitää yksiselitteisesti lainsäädännön mu-
kaisena. Ja meillä itse asiassa juuri ne asiantuntijat, jotka ovat EU-lainsäädännön asiantun-
tijoita, olivat sitä mieltä, että tämä lisäpäivämenettely ei ole direktiivin mukainen, ja se toi
sen huolen, että nyt me teemme osauudistuksen — minä ymmärrän ministerin tuskan täs-
sä, tämä ei ole helppo asia — tiettyjen oikeuskäytäntöjen perusteella. Sen jälkeen meillä on
vielä tulossa oikeuskäytäntöjä, jotka koskevat Suomea ja joiden jälkeen me taas teemme
uudistuksen, jonka jälkeen ehkä tehdään kokonaisuudistus. Ja kaikissa näissä tilanteissa
yrittäjä joutuu muuttamaan tietojärjestelmiänsä, jotta ne lomapalkat pystytään laskemaan.
Nyt tässä laissa otetaan riski muutaman sadantuhannen euron säästön vuoksi: jos nämä li-
säpäivät olisivat yksiselitteisesti lomapäiviä, niin kustannusvaikutus olisi muutama satatu-
hatta euroa lisää verrattuna siihen, mitä arviot ovat nyt — ei puhuta miljoonista vaan pu-
hutaan sadoistatuhansista niiden arvioiden mukaan, mitä valiokunta on kuullut. Ja tämän
vuoksi me otamme EU-riskin, tämän vuoksi me otamme riskin, jossa työnantaja useam-
man kerran joutuu muuttamaan it-järjestelmiänsä ja kouluttamaan palkanlaskijansa ja
monta muuta hallinnollista ja byrokraattista asiaa tekemään tässä matkan varrella. Siksi
olisi ollut viisasta tässä tilanteessa pysyä lomapäivissä.

14.34 Martti Talja kesk: Arvoisa rouva puhemies! Tuo edustaja Filatovin esille tuoma
summa on kuitenkin 2,8 miljoonaa euroa eikä muutamia satojatuhansia [Tarja Filatov: 13
prosenttia lukee valiokunnan mietinnössä!] elikkä 13 prosenttia tästä kokonaisuudesta.
Tässä on ristiriitaisia tietoja tämän asian suhteen.

Tämähän on osaparannus kuitenkin niiden osalta, jotka ovat sitten pitkään sairauden ta-
kia ilman vuosilomaa, ja itse asiassa tämä nyt tuo kansalaisia yhdenvertaisempaan ase-
maan. Tämä on aivan selkeä tilanne, ja sairaudet ja vammat eivät ole tietenkään koskaan
kaivattuja. Pitkään sairauslomalla olevat henkilöt ovat helposti jo vaarassa ajautua erään-
laisiksi työmarkkinoiden ja tukijärjestelmien väliinputoajiksi. Tätäkin näkökulmaa kaven-
netaan nyt tässä lakiehdotuksessa.

Sitten meillä tulevaisuudessa tulee olemaan entistä suurempi kirjo työn tekemisessä.
Työn murros uhkaa, ja itse asiassa tälläkin hetkellä noin yksi kolmasosa työstä tehdään
muissa kuin täysiaikaisissa työtehtävissä. Alustataloudesta ja siihen liittyvistä probleemis-
ta, kun työtä tehdään yrittäjänä tai sitten itsensätyöllistäjänä/palkollisena, käydään keskus-
telua kaiken aikaa, ja niin kuin edustaja Myllykoski toi esille, se monimutkaistaa tätä ko-
konaisuutta, tätä yksinkertaista järjestelmää, jossa on joko kuukausipalkkalainen tai yrittä-
jä. Meillä ei ole vaihtelevaa työaikaa tekevien ja sitten osatyöaikaisten sopimusten osalla
täyttä yhdenvertaisuutta.

Miten tämä kaikki otetaan huomioon sitten tulevassa lainsäädännössä, tämä tarvitsee nyt
sitten kokonaisvaltaisen valmistelun. Tällä hallituskaudella on ollut monia asioita, jotka
ovat jääneet liian suurien kokonaisuuksien myötä kesken, ja minusta tämä olisi sellainen
hyvä kokonaisuus, josta seuraavan hallituksen olisi hyvä aloittaa heti työnsä.
8



Pöytäkirjan asiakohta PTK 161/2018 vp
14.36 Antero Laukkanen kd: Arvoisa rouva puhemies! Nyt kun ministeri on vielä täällä
paikalla ja varmaan kohta vastaa, niin kun kerran olivat näin laajasti tiedossa nämä työaika-
lakiin liittyvät erilaiset tarkennettavat kohdat, jotka ovat ikään kuin siellä työpöydällä ja
työjonossa, niin tekee mieli kysyä: Miksi tällä esityksellä oli niin kiire, että ei voitu odottaa
sitä kokonaisuudistusta? Miksi se piti tuoda nyt tällaisena yhtenä erillisenä kohtana? Jos tä-
hän saisi hieman lisävaloa, niin helpottaisi tuskaa hieman.

14.37 Merja Mäkisalo-Ropponen sd: Arvoisa puhemies! Kaikkein surullisinta tässä pro-
sessissa on se, että EU-lainsäädäntöön ja EU-tuomioistuimen päätöksiin suhtauduttiin niin,
että ”katsotaan, miten käy, ja korjataan sitten joskus myöhemmin, jos siltä näyttää”. Kyllä
parempi käytäntö laadukkaan lainsäädännön näkökulmasta olisi ollut tarkistaa ja varmis-
taa asia ennen kuin se tuodaan päätettäväksi tänne eduskuntaan. Ongelma tunnistettiin va-
liokunnassa, ja koko valiokunta ja nyt kaikki edustajat täälläkin tiedämme, että riski sii-
hen, että EU-tuomioistuin kumoaa tämän lain, on kyllä suuri. Mielestäni tätä riskiä ei olisi
kannattanut ottaa tässä vaiheessa. Tämä olisi kannattanut siirtää eteenpäin ja varmistaa
asia, sillä kumoutuessaan tämä laki tulee aiheuttamaan myös työnantajille lisäkustannuk-
sia, ja ainakin se tulee aiheuttamaan hämminkiä ja huomattavasti lisää työtä.

14.38 Jari Myllykoski vas: Arvoisa rouva puhemies! Yrittäjän asiallahan minäkin olen:
myös se kustannusten nousu on yksi asia, mikä huolettaa tässä.

Mutta olisin nyt kyllä halunnut — oikeastaan kohdennan tämän ministerille — että hän
olisi se kirkko keskellä kylää. Kun täällä ollaan kuultu arvostamani edustaja Taljan pu-
heenvuorossa yli miljoonan euron kustannukset ja sitten valiokunnan puheenjohtajan mai-
nitsemat muutaman sadantuhannen kustannukset, niin nyt kysyn ministeriltä, että missäs
haarukassa sitten ollaan. Kuinka me täällä, jotka sitten äänestämme tästä, voimme käsitel-
lä tätä asiaa? Minä en haluaisi suomalaisille pk-sektorin yrittäjille tästä ainakaan yhtään li-
säkuluja enkä myöskään isommillekaan yritysorganisaatioille. Missä me olemme miljoo-
nan ja muutaman sadantuhannen välillä? Jos ministeri voisi ystävällisesti oman näkemyk-
sensä tuoda tähän keskusteluun.

Toinen varapuhemies Tuula Haatainen: Valiokunnan puheenjohtaja Filatov.

14.39 Tarja Filatov sd: Arvoisa puhemies! Minäkin oletin ensin, että ne kustannukset
ovat muutaman miljoonan, niin kuin edustaja Talja sanoi, koska sellaisen tiedon me valio-
kuntaan saimme. Mutta jos lukee hallituksen esitystä, niin siinä sanotaan kustannuksista,
että jos nämä lisäpäivät olisivat normaaleita lomapäiviä, ne toisivat lisäkustannusta siihen
esityksen tuomaan kustannukseen 13 prosenttia. Ja jos esityksen tuoma kustannus on 22
miljoonaa, niin silloin itse asiassa minun prosenttilaskuni mukaan ei kyllä päästä lisäpro-
senteissa moniin miljooniin.

Toinen varapuhemies Tuula Haatainen: Sitten ministeri Lindström, vastauspuheenvuo-
ro, 3 minuuttia.

14.40 Työministeri Jari Lindström: Rouva puhemies! Jos ylipäätään nyt lähdetään tästä
kokonaisuudesta liikkeelle. Siis muistutuksena, että työaikalaki ja vuosilomalaki olivat
yhtä aikaa kolmikannassa. Työaikalaki vei tosi paljon aikaa: se oli puolitoista vuotta, kun
9



Pöytäkirjan asiakohta PTK 161/2018 vp
sitä väännettiin. Sen seurauksena, vaikka meillä oli halu tehdä vuosilomalain kokonaisuu-
distus, meillä ei ollut siihen enää resursseja. Aika loppui kesken. Ja niin kuin sanoin, myös
työmarkkinajärjestöt totesivat, että ei pystytä tekemään kokonaisuudistusta tässä aikatau-
lussa. 

Kyllä käytiin ministeriössä keskustelua siitä, tuodaanko tämä ylipäätään vai ei. Kävin
siitä kyllä hyvinkin vakavaa pohdintaa, nimenomaan näistä, mitä edustajat ovat tuoneet
esille, että on vielä tämä epävarma tilanne, että mikä on nyt EU-käytäntö. Minä olen ym-
märtänyt tämän kyllä täysin. Ei ollut helppo asia tehdä päätös, mutta tein päätöksen, että
asia on tällä lailla, että eduskuntaan tuodaan, tehdään se, mikä minimissään on tehtävä.
Mutta olen samalla tunnustanut ja tunnistanut sen, että tarve kokonaisuudistukselle on ai-
van selvä. Vuosilomalaki on niin monimutkainen, että tuskin kovin montaa tässä maassa
on, jotka sen hallitsevat — en aikanaan minä — ilman apukirjaa, ja sittenkin voi olla vähän
haastavaa. Eli se on selvää, että tähän asiaan joudutaan palaamaan, koska, niin kuin edus-
taja Talja sanoi, työn tekemisen ja työn murros, uudenlaiset tavat tehdä töitä, tämä kaikki
pakottaa siihen, että paitsi työaikalakiin myös vuosilomalakiin täytyy tehdä sellaiset uudis-
tukset, että ne vastaavat tämän päivän haasteisiin.

Minä toivon, edustaja Laukkanen, että vaikka minun vastaukseni, joka oli tämmöinen
ympäripyöreä, ei ehkä rauhoita teidän elämäänne, niin se helpottaa sitä siltä osin, että minä
jouduin tämän asian kanssa painiskelemaan ja ymmärsin. Minä kävin valiokunnan puheen-
johtajan kanssa useampaankin kertaan keskusteluja tästä, kun hän sanoi, hän viestitti, että
onko tässä nyt tarve tälle vai ei, voisiko tämän ehkä vetää jo pois. Minä mietin tätä asiaa va-
kavasti mutta päädyin joka tapauksessa siihen, että tehdään se minimi. Tämä on osaratkai-
su, joka ei ole ongelmaton. Minä ymmärrän sen, että tässä on tiettyjä haasteita.

Näistä kustannuksista. Kyllä minulla on tietenkin se sama tieto, mikä on mietinnössä ja
valiokunnan kuulemisessa, mitä edustaja Filatov toi esille. Eihän näissä asioissa nyt pel-
kästään kustannukset ole se juttu. Pitää muistaa, että voimassa olevassa vuosilomalaissa
meillä on esimerkiksi säädetty, perustuslakivaliokunnan myötävaikutuksella, että sairau-
teen tai tapaturmaan perustuvaa työssäolon veroista aikaa koskevaa sääntelyä — eli siis
vuosilomaa kertyy vain 75 työpäivän ajalta — ei ole pidetty perustuslain kannalta ongel-
mallisena. Tällä esityksellä me parannamme sellaisten työntekijöiden, joilla on pitkiä sai-
rauspoissaoloja, oikeuksien tasoa verrattuna voimassa olevaan vuosilomalakiin, eli tässä
on myös plussaa verrattuna nykytilanteeseen. Mutta en mene piiloon minkään puun taak-
se. Totean, että tämä ei ole ongelmaton, mutta seuraava hallitus palaa tähän aivan varmasti.

Yleiskeskustelu päättyi ja asian käsittely keskeytettiin.
10


