















































DEM2CBB.tmpSave.xml


Pöytäkirjan asiakohta PTK 6/2016 vp
Pöytäkirjan asiakohta 

PTK 6/2016 vp

Täysistunto

Torstai 11.2.2016 klo 15.59—21.21

2.2. Suullinen kysymys Ylä-Lapin metsistä (Satu Hassi vihr)
Suullinen kysymys SKT 5/2016 vp

Suullinen kyselytunti

Puhemies Maria Lohela: Seuraava kysymys, edustaja Hassi.

Keskustelu

16.24 Satu Hassi vihr: Arvoisa puhemies! Luonnoksessa tämän vuoden ensimmäiseksi
lisätalousarvioksi esitetään, että Ylä-Lapissa siirretään valtion retkeily- ja virkistysalueita
40 000 hehtaaria Metsähallituksen talouspuolen taseeseen eli tuottovelvoitteen alle.

Lisäksi Metsähallitus-lakiehdotuksessa ehdotetaan Metsähallitukseen nykyisen talous-
puolen ja luonnonsuojelupuolen lisäksi uutta, niin sanottua kolmatta tasetta, joka olisi käy-
tännössä laitoksen johdon eli pääjohtajan ja talouspuolen alaisuudessa. Tähän niin sanot-
tuun kolmanteen tase-erään hallitus on siirtämässä peräti 360 000 hehtaaria Ylä-Lapin
luontaistalousalueita. Tällaiset siirrot voivat vaarantaa Pohjois-Suomen hauraan metsärau-
han. Samalla voi vaarantua laajemminkin Suomen metsäteollisuuden kansainvälinen mai-
ne. Onko hallitus oikeasti harkinnut, mitä tästä mahdollisesti seuraa — ehkä suurtakin jul-
kisuutta saavat metsäkiistat leimahtavat (Puhemies koputtaa) uudestaan — ja miten se vai-
kuttaa Suomen maineeseen, talouteen ja teollisuuteen?

16.25 Maatalous- ja ympäristöministeri  Kimmo  Tiilikainen (vastauspuheenvuo-
ro): Arvoisa puhemies! Suomella on hyvä maine kestävän metsätalouden käytännön har-
joittajana, ja meillä eri osapuolet ovat laajasti yksimielisiä siitä, miten talousmetsien käsit-
telyssä pitää myös luonnon monimuotoisuus ottaa huomioon. Meillä on yhteisiä linjoja
teollisuuden, metsänomistajien ja ympäristöjärjestöjen kesken. Se metsissä tehtävä käytän-
nön työ ratkaisee, ei se, millä valtion tasetilillä joku omaisuuserä sattuu olemaan. Metsä-
hallitus-lain muutoksen yhteydessä Metsähallituksen yhteiskunnalliset velvoitteet säilyvät
ennallaan, Metsähallitukselle ei aseteta uusia tuottovaatimuksia, ja tuolla luonnonva-
rasuunnittelulla, aivan kuten tänäkin päivänä, yksityiskohtaisesti Metsähallitus suunnitte-
lee, mitä se tuolla Pohjois-Suomessakin tekee, ja siinä otetaan yhteiskunnan kaikki intres-
sit huomioon myös vastaisuudessa.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.26 Satu Hassi vihr (vastauspuheenvuoro):  Arvoisa puhemies! Te, ministeri Tiilikai-
nen, esitätte uudeksi kansallispuistoksi Hossan aluetta. Se on tervetullut ehdotus. Tämä
 Tarkistettu
4.0



Pöytäkirjan asiakohta PTK 6/2016 vp
Hossan alue on pääosin juuri vastaavanlaista retkeilyaluetta, jota Metsähallituksen tässä
ehdotuksessa ollaan nyt siirtämässä talouspuolen alle, jolla Metsähallitus on tehnyt hakkui-
ta, joita paikalliset ihmiset ovat vastustaneet. Paikallisesti on nähty, että Hossassa retkeily
ja matkailu tuo enemmän taloudellista hyötyä kuin hakkuut. Tästä paikallisesta paineesta
johtuen nyt olette tehneet tervetulleen linjauksen, että siitä alueesta tehdään kansallispuis-
to. Onko tämä Hossan kokemus nyt teillä ollut lainkaan mielessä, kun olette laatineet näitä
Metsähallituksen maa-alueiden siirtosuunnitelmia retkeily- ja virkistyspuolelta talouspuo-
lelle, ja onko näiden asioiden laajempi vaikutus kansantalouteen ollut mielessä?

16.27 Maatalous- ja  ympäristöministeri  Kimmo  Tiilikainen (vastauspuheenvuo-
ro): Arvoisa puhemies! Hallitus on todellakin ohjelmansa mukaisesti päättänyt, että kun
Suomi täyttää 100 vuotta vuonna 2017, Suomi ansaitsee juhlakansallispuiston ja juhlakan-
sallispuisto perustetaan Hossan Julma-Ölkyn alueelle. Siellä on erittäin monipuolinen
luonto, se on valmiiksi jo retkeilijöitten tuntema alue ja varmasti ansaitsee tämän kansal-
lispuistostatuksen.

Retkeilyalueilla Metsähallitus harjoittaa huomattavasti tavanomaista kevyempää metsä-
taloutta, koska nimensä mukaisesti näillä alueilla virkistyspalveluitten mahdollistaminen
on myös erittäin tärkeä tavoite.

16.28 Ville Niinistö vihr (vastauspuheenvuoro):  Arvoisa puhemies! Hallituksen esitys
uudesta laista Metsähallituksesta on eduskunnan käsittelyssä parhaillaan, ja siinä on nous-
sut myös vahva huoli siitä, että Metsähallituksessa todella luodaan tällainen uusi tase. Se
voi ihmisille kuulostaa tekniseltä asialta, mutta sen sisältö on aika pelottava. Ennen meillä
on ollut selkeästi luonnonsuojeluun ohjattu tase, johon laitetaan se valtion maa- ja vesi-
omaisuus, jota vaalitaan tuleville sukupolville, josta eduskunta päättää, että sitä pidetään
hyvässä kunnossa, se on luonnontilaisessa kunnossa, siellä ei tehdä taloustoimia, ja sitten
on taloustase, jolla on tuottotavoite.

Nyt te olette luomassa tätä kolmatta tasetta, jossa Metsähallituksen johto, konsernin joh-
to, voi tehdä siellä sitten erilaisia hyödyntämistoimenpiteitä, joista eduskunta ei pääse päät-
tämään. Samoin te ehdotatte, että eduskunta ei enää jatkossa päättäisi vaan valtioneuvosto
tämän luonnonsuojelutaseen ja tämän uuden kolmannen tason välisistä siirroista. Eduskun-
nan valta siitä, tehdäänkö Suomen metsille ja vesille outoja myyntikauppoja, (Puhemies
koputtaa) mitä niille tehdään, vähenee. Onko tämä oikein? Ovatko Suomen metsät ja vedet
nyt kaupan?

16.29 Maatalous- ja ympäristöministeri Kimmo Tiilikainen (vastauspuheenvuo-
ro): Arvoisa puhemies! Muistelen, että joitain päiviä sitten tässä salissa esiintyi rauhoitta-
va edustaja Niinistö, joka kyseli, miksi pitää pelotella ihmisiä. Miksi pitää pelotella ihmi-
siä, edustaja Niinistö? (Välihuutoja — Puhemies koputtaa)

Metsähallitus-lain uudistamisen yhteydessä Suomen valtio ja eduskunta edellyttävät
Metsähallitukselta edelleen monipuolisesti palveluita yhteiskunnalle: taloudellista tuottoa
meidän kaikkien menojemme katteeksi, luonnon monimuotoisuushyötyjä erityisesti suoje-
lualueilla mutta myös talousmetsien käsittelyn yhteydessä, laajaa kattausta virkistyspalve-
luita ja muita sosiaalisia hyötyjä. Metsähallitus-lain yhteydessä halutaan myös varmistaa
paikallisen äänen kuuluminen ja mahdollisuus ottaa monipuolisesti myös siellä paikallisen
2



Pöytäkirjan asiakohta PTK 6/2016 vp
toiminnan tasolla erilaiset intressit huomioon. Kaikki tämä tulee säilymään riippumatta sii-
tä, millä tilillä (Puhemies koputtaa) valtion omaisuus taseessa on.

16.30 Eva Biaudet r (vastauspuheenvuoro): Arvoisa puhemies! Metsähallitus-laissa, ku-
ten sanoitte, on haluttu ottaa myös paikalliset huomioon, kun tehdään päätöksiä niistä alu-
eista. Mutta hallitus on kuitenkin päättänyt siirtää pois ne pykälät, jotka liittyvät saamelais-
ten oikeuksiin osallistua omien maidensa käyttöön. Silloin kun eduskunnassa käsiteltiin
ILO-sopimus, joka on vielä pöydällä, vastustajat nimenomaan puhuivat siitä, että erityis-
lainsäädännössä pitäisi ottaa nämä asiat huomioon. Mistä johtuu, että oikeusministeriö ja
sitten hallitus ja maa- ja metsätalousministeriö — tai mikä se nyt on — ovat vaihtaneet
kantaansa tässä asiassa? (Hälinää — Puhemies koputtaa)

16.31 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Liittyen nyt tähän Metsähallitus-lakiin ja saamelaisiin noin ylipäätään käsit-
tääkseni saamelaisten asia on tällä hetkellä perustuslakivaliokunnan katsottavana, siis liit-
tyen tähän Metsähallitus-lakiin. Näin olen ymmärtänyt. Saamelaiskysymys on ylipäätään
liittyen ILO-sopimukseen ja saamelaiskäräjiin erittäin vaikea. Nyt se tilanne on tavallaan
rauhoitettu mutta ei tietenkään ratkaistu. Minun toiveissani on se, että me pääsisimme tällä
rauhoittamisella ja sillä pohdinnalla eteenpäin tässä asiassa. Minä olen käynyt siellä vierai-
lulla. Olen kuullut nämä kannat ja tiedän, kuinka vaikea tämä on jo viime vaalikaudelta.
Tätä saamelaiskysymystä pyritään nyt ihan rakentavassa hengessä ratkaisemaan. (Eva Bi-
audet: Metsähallitus-laista nimenomaan oli kysymys!) 

16.32 Maatalous- ja ympäristöministeri Kimmo Tiilikainen (vastauspuheenvuo-
ro): Arvoisa puhemies! Kun hallitus tuo esityksen, jota eduskunta alkaa käsitellä, on hedel-
mällisintä miettiä aina, mitä uutta se esitys tuo verrattuna vallitsevaan olotilaan. Saamelais-
ten asema ei tuon uuden lakiesityksen myötä heikkene verrattuna voimassa olevaan lain-
säädäntöön ja käytäntöön tipan tippaa — jopa himpun verran paranee, koska nuo uudet alu-
eelliset neuvottelukunnat tuovat myös saamelaisten ääntä aiempaa laveammin kuultavak-
si. Metsähallitus-lain uudistus on kestänyt monien monien hallitusten ajan. Siinä matkan
varrella on nähty monia luonnoksia, mihin edustaja Biaudet viittasi. Mutta toistan: Metsä-
hallitus-laki ja -esitys ei heikennä saamelaisten asemaa verrattuna voimassa olevaan lain-
säädäntöön ja käytäntöön.

16.33 Jari Leppä kesk (vastauspuheenvuoro): Rouva puhemies! Suomessa on aina osat-
tu ja osataan edelleenkin toimia metsässä ja luonnossa, ympäristössä kaikkia hyödyttäväl-
lä tavalla. Se on sopusoinnussa suojelun kanssa, virkistyskäytön kanssa, elinkeinotoimin-
nan kanssa, ja niin se on myöskin jatkossa, ja niin sen pitää ollakin. Hallituksella on erit-
täin hyvä linja biotalouden osalta, erittäin kunnianhimoiset tavoitteet, ehkä maailman kun-
nianhimoisimmat tavoitteet tässä suhteessa, ja sitä kohti meidän on mentävä. Muuta tietä ei
ole, että Suomi pääsee fossiilitaloudesta kohti biotaloutta, kuin että me käytämme kestä-
vällä tavalla meidän luonnonvarojamme — kestävällä tavalla meidän luonnonvarojamme.

Esitän kysymyksen ministeri Tiilikaiselle: EU tuo monenlaisia hankaluuksiakin tähän
asiaan. Yksi sellainen on kestävyyskriteerit, jotka osittain ainakin joidenkin tietojen mu-
kaan ovat ristiriidassa näiden isojen tavoitteiden kanssa. Mikä se tilanne tällä hetkellä kes-
3



Pöytäkirjan asiakohta PTK 6/2016 vp
tävyyskriteereiden osalta on? Voimmeko me hyödyntää kestävällä tavalla jatkossakin mei-
dän luonnonvarojamme?

16.34 Maatalous- ja ympäristöministeri Kimmo  Tiilikainen (vastauspuheenvuoro): 
Arvoisa puhemies! Todellakin Euroopan unionin ilmastopolitiikan uudistamisen yhtey-
dessä varmasti myös unionin tasolla arvioidaan biopolttoaineitten ja uusiutuvan energian
kestävyyttä. Tässä itse asiassa teemme ministeri Rehnin kanssa erinomaista yhteistyötä, ja
asia kuuluu ensisijaisesti ministeri Rehnin vastuulle. Molemmat siitä keskustelimme il-
mastokomissaari Cañeten kanssa hänen vieraillessaan täällä.

Mutta peruskysymys on se, että Suomessa olemme jo saavuttaneet käytännössä vuoden
2020 tavoitteet uusiutuvan energian osalta, ja hyvin suuri osa tästä uusiutuvan energian
tuotannosta nojaa tavalla tai toisella metsästä lähtöisin olevaan raaka-aineeseen. Sahatuk-
kien sivutuotteena kuori ja puru muuttuvat energiaksi. Sellutehtaalla kuidun ja kartongin
paperintuotannon yhteydessä suuri osa puuaineesta muuttuu energiaksi, (Puhemies koput-
taa) ja myös metsistä kerättävän metsänhoidon sivutuotteen, energiapuun...

Puhemies Maria Lohela: Aika tulee nyt jo täyteen.

 ...täytyy samoilla periaatteilla voida olla myös energiana hyödynnettävä.

16.35 Johanna Ojala-Niemelä sd (vastauspuheenvuoro):  Arvoisa rouva puhemies!
Tämä on tämän vaalikauden suurin esitys, jolla on vaikutuksia suomalaisen kansallisvaral-
lisuuden, meidän valtion metsien, maiden ja vesien, käyttöön ja hoitoon.

Kilpailuneutraliteetti on toteutettava eli konkurssisuoja ja veroetu poistettava, mutta se
ei edellytä metsätaloustoimintojen osakeyhtiöittämistä. Olisi ollut myös muita tapoja to-
teuttaa tämä kilpailuneutraliteetti.

Tämä esitys on sekava ja monitulkintainen. Johtamisjärjestelmissä on puutteita. Esimer-
kiksi Härmälä sanoi julkisuudessa, että tullaan näkemään vielä tapaus, jossa on Metsähal-
litus vastaan Metsähallitus -oikeudenkäyntejä. Miten käy maankäytön yhteensovittamisen
alueilla, missä on matkailua, metsätaloutta, kaivannaisteollisuutta, poronhoitoa ja saame-
laisia? Entä yhteiskunnalliset velvoitteet, miksi niitä ei voida kirjata koskemaan myös tätä
perustettavaa osakeyhtiötä? Tämä laki on susi jo syntyessään. Mitä teette, jotta voitte ko-
hentaa tämän lain sisältöä? (Jari Myllykoski: Kaatolupa!)

16.36 Maatalous- ja ympäristöministeri Kimmo Tiilikainen (vastauspuheenvuoro): 
Arvoisa puhemies! Edustaja Ojala-Niemelä kyllä kuvaa herkullisella tavalla monenlaisia
ongelmia ja epäilyjä, mutta valitettavasti ei ratkaisuja. Kuten sanoin, useitten hallituskau-
sien ajan tätä lakia on valmisteltu ja nyt oli aika tuoda esitys eduskuntaan. Kuten aiemmin-
kin olen todennut, ministerinä kunnioitan eduskuntaa ylimpänä lakia säätävänä elimenä ja
olen erittäin myötämielinen kaikkia niitä parannuksia kohtaan, mitä eduskunta pystyy tä-
hän lakiin tekemään, jos sellaisia tulee.

Asia on eduskunnan käsissä. Toivon sille perusteellista ja huolellista käsittelyä. Olen
omalta osaltani tehnyt esitystä laatiessa parhaani näitten monipuolisten vaateitten yhteen-
sovittamiseksi kestävän metsätalouden, kestävän kehityksen hengessä.

Puhemies Maria Lohela: Viimeinen kysymys tähän aiheeseen.
4



Pöytäkirjan asiakohta PTK 6/2016 vp
16.37 Hanna Halmeenpää vihr (vastauspuheenvuoro): Arvoisa rouva puhemies! Metsä-
hallitus on yhteiskunnallisesti merkittävä toimija, se hallinnoi yhtä kolmasosaa maamme
pinta-alasta, ja siksi yhteiskunnan ja eduskunnan ohjausta on syytä korostaa. On aivan ai-
heellista kysyä — enkä ole vielä vastausta saanut — ja kysynkin: mitä varten tuo kolmas
tase Metsähallitukseen ollaan luomassa? Sanotaan, että sinne nyt siirretään yleisiä vesi-
alueita, luontaistalousalueita, mutta niillä ei ole bisnespuolen tuottovaadetta, mutta jatkos-
sa näistä tasesiirroista ei enää päättäisikään eduskunta vaan valtioneuvosto. Mitä tarkoitus-
ta tämä palvelee?

Ja toisekseen, kun sanotte, että saamelaisten oikeudet eivät heikenny, minä kysyn, para-
nevatko ne. Tässä on ristiriitaa: kun katsotaan vaikka vesilakia, ympäristönsuojelulakia ja
kaivoslakia, joissa on jo saamelaiskulttuurin heikentämiskieltopykälät, niin Metsähallitus-
lakiin te ette niitä jostain syystä halua tuoda. Miksi?

16.38 Maatalous- ja ympäristöministeri Kimmo Tiilikainen (vastauspuheenvuoro): 
Arvoisa puhemies! Saamelaisten asema ei heikkene nykyiseen tilanteeseen verrattuna, ku-
ten olen useita kertoja todennut.

Mikä on syy tähän kolmijakoiseen tase-esitykseen? Syy on logiikka. Meillä on Metsä-
hallituksessa peruspääoma, jolle asetetaan tuottovaatimus, ja eduskunta asettaa budjettikä-
sittelyn yhteydessä tulostavoitteen, jota näistä talousmetsistä haetaan. Meillä on valtion
mailla alueita, joilla on selvä suojelurajoite: kansallispuistot, luonnonpuistot, muut suoje-
lualueet. Ne kuuluvat omaan tase-eräänsä. Sen lisäksi meillä on tässä välissä alueita, joille
ei aseteta tuottovaadetta mutta joilla ei ole myöskään laista tulevaa suojelurajoitetta. Tämä
kolmijakoisuus on harvinaisen selkeä esitys.

Kysymyksen käsittely päättyi.
5


