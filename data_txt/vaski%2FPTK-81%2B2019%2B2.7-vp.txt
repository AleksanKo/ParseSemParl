















































DEMA3F7.tmp.xml


Pöytäkirjan asiakohta PTK 81/2019 vp

 Hyväksytty
3.0

Pöytäkirjan asiakohta 

PTK 81/2019 vp

Täysistunto

Torstai 12.12.2019 klo 16.00—18.43

2.7. Suullinen kysymys Suomen varautumisesta mahdollisiin neuvotteluihin EU:n ja Ison-
Britannian välisestä uudesta kauppasopimuksesta (Joonas Könttä kesk)

Suullinen kysymys SKT 77/2019 vp

Suullinen kyselytunti

Puhemies Matti Vanhanen: Seuraava kysymys, edustaja Könttä.

Keskustelu

16.54 Joonas Könttä kesk: Herra puhemies! Iso-Britannia äänestää tänään parlamentti-
vaaleissa, jotka ratkaisevat maan tulevan suunnan myös EU-eron osalta. Ison-Britannian
EU-eroprosessin eri vaiheita on seurattu jo pitkään, myös Suomen EU-puheenjohtajakau-
den aikana. Mikäli Ison-Britannian EU-ero tapahtuu ensi vuoden tammikuun lopussa, al-
kavat välittömästi neuvottelut EU:n ja Ison-Britannian välisestä kauppasopimuksesta. Mil-
lä tavalla hallitus on varautunut neuvotteluihin uudesta kauppasopimuksesta, ja miten neu-
votteluissa turvataan suomalaisyritysten viennin edellytysten jatkuminen Isoon-Britan-
niaan ja siten myös suomalaisten työpaikkojen säilyminen? Toivon, että ulkomaankauppa-
ministeri voisi vastata tähän eittämättä tärkeään kysymykseen suomalaisten työpaikkojen
puolesta mutta myös suomalaisen kauppapolitiikan puolesta.

16.55 Kehitysyhteistyö- ja ulkomaankauppaministeri Ville Skinnari (vastauspuheen-
vuoro): Arvoisa puhemies! Tänään tosiaan Britanniassa on vaalipäivä, juhlapäivä. Suomi
on varautunut kaikkiin skenaarioihin, ja kuten kuvasitte, sopimusneuvotteluista varmasti
tulee haastavat. Suomen ja EU:n tavoite on yksiselitteisesti se, että pääsisimme sopimuk-
selliseen eroon. Jos näin tapahtuu, niin kaikki jatkuu kuten nytkin suomalaisten yritysten
kannalta tämän siirtymäajan. Suomi on hyvin varautunut, meidän yritykset, etenkin isom-
mat yritykset, ovat hyvin valmistautuneet, mutta totta kai kannamme huolta pk-yrityksistä,
ja tämän takia valtioneuvosto on lisännyt tiedottamista valtioneuvoston sivuilla ja käym-
me hyvinkin tiivistä dialogia. Tämä aikataulu tulee olemaan hyvin tiukka ensi vuonna, ja
siitäkin syystä tähän siirtymäaikaan voidaan yhden kerran vielä hakea kaksi vuotta lisäai-
kaa, ja uskon, että realistisesti tämä onnistuu mutta tiukkaa tulee. Tämä on hyvin poikkeuk-
sellinen prosessi, koska nyt lähdetään loitontamaan tiivistä [Puhemies koputtaa] kauppa-
suhdetta. Usein lähennetään, neuvotellaan uutta; nyt puretaan, nyt loitonnetaan.

Kysymyksen käsittely päättyi.


	2.7
	16.54
	16.55


