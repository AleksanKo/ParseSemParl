















































DEM479D.tmp.xml


Pöytäkirjan asiakohta PTK 115/2018 vp
Pöytäkirjan asiakohta 

PTK 115/2018 vp

Täysistunto

Torstai 15.11.2018 klo 16.01—19.41

2.5. Suullinen kysymys työhyvinvoinnin parantamisesta (Eva Biaudet r)
Suullinen kysymys SKT 185/2018 vp

Suullinen kyselytunti

Puhemies Paula Risikko: Ruotsalaisen eduskuntaryhmän kysymyksen esittää edustaja
Biaudet.

Keskustelu

16.55 Eva Biaudet r: Arvoisa puhemies, värderade talman! Arbetsmarknaden har disku-
terats mycket i den här salen under den här valperioden, men det är en aning förvånande att
en mycket viktig del av arbetslivet, arbetshälsan, har diskuterats väldigt lite. Vi i svenska
folkpartiet har här i salen konsekvent lyft upp arbetsvälmåendet.

Yhteiskuntamme menettää vuosittain miljardeja työkyvyttömyyseläkkeiden, sairauspois-
saolojen, sairaana työskentelyn ja työtapaturmien takia. Samalla on tietenkin tärkeää muis-
taa, että ei kyse ole pelkästään vain rahasta. Työkyvyttömyys on aina inhimillinen trage-
dia, ja kaikkien työntekijöiden tulisi saada viihtyä ja voida hyvin työpaikallaan. Parempi
työhyvinvointi voisi säästää yhteiskunnallemme merkittäviä summia, samalla kun se pa-
rantaisi ihmisten arkea. 

Arvoisa ministeri: aikooko hallitus laatia kansallisen ohjelman työhyvinvoinnin paran-
tamiseksi?

16.56 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Tämä on aivan totta, mitä edustaja nosti esille, eli työolosuhteisiin, työhyvin-
vointiin, työturvallisuuteen — nimenoman työturvallisuuteen — panostamalla säästetään
paitsi inhimillistä pääomaa mutta myöskin siis aivan selvää rahaa.

Meillä on käynnissä siis myöskin STM:n ja työ- ja elinkeinoministeriön yhteisenä hank-
keena nimenomaan työhyvinvointiin panostaminen. Siihen on resursoitu monin erilaisin
hankkein, ja tämä työhyvinvointi on aivan varmasti sosiaali- ja terveysministeriön tärkeäs-
sä fokuksessa.

Puhemies Paula Risikko:  Tähän otetaan lisäkysymys siniseltä eduskuntaryhmältä, jolla
oli samantyyppinen kysymys aiheena. 

16.57 Matti Torvinen sin (vastauspuheenvuoro): Arvoisa puhemies! Tänään julkaistiin
kuluvan hallituskauden tärkein selvitys. Tuija Oivo ja Raija Kerätär luovuttivat osatyöky-
kyisten tilannetta kartoittaneen selvityksen ja useita erittäin käyttökelpoisia toimenpide-
 Tarkistettu
4.0



Pöytäkirjan asiakohta PTK 115/2018 vp
ehdotuksia sosiaali- ja terveysministeri Mattilalle ja työministeri Lindströmille. Selvityk-
sestä kävi ilmi, että työttömät jäävät vaille terveyspalveluita, ohjausta ja kuntoutusta. Pel-
källä työttömyys- ja sairauspäivärahalla ei kukaan lisää omaa työkykyään vaan oikeilla,
räätälöidyillä palveluilla. Kysymys on ennen kaikkea siitä, miten me ihmisiä kohtelemme
ja miten ajattelemme heidän roolistaan tässä yhteiskunnassa. Kaikki ihmiset ovat arvokkai-
ta, ja kaikkien työpanos on tärkeä. Kysyisinkin asianosaiselta ministeriltä: mitä raportin
pohjalta on tarkoitus tehdä?

16.57 Työministeri Jari Lindström (vastauspuheenvuoro): Arvoisa puhemies! Joo, to-
siaan tänään luovutettiin tämä selvitys, jota kovasti on odotettu. Se on karua luettavaa, mut-
ta hyvä niin. 

Me olemme työllisyysasteessa 72 prosentissa, ja nyt on, niin kuin sanottu, laarin pohjat
kaavittu. Työvoimapalveluitten keinot puuttua siihen, että saataisiin työllisyysaste nostet-
tua 75:een, ovat aika rajalliset, ja sen takia tämä raportti tuo esille sellaisia keinoja, joilla
me voimme puuttua. Totta kai se vaatii tuekseen sosiaaliturvauudistuksen, se vaatii sen,
että tehdään isoja uudistuksia järjestelmiin, mutta isoin ongelma on tässä se, että työttömät
ovat monesti heille väärien palveluitten kohteena. Tämän selvityksen tavoitteena on käyn-
nistää lukuisa määrä toimenpiteitä, jotka ulottuvat myös seuraavalle hallituskaudelle. 

Toimenpiteenä tulen pyytämään kaikilta eduskuntaryhmiltä edustajan keskustelemaan
tästä asiasta, jotta tämä viestikapula menisi tältä hallitukselta seuraavalle hallitukselle.
Tämä ei ole hallitus—oppositio-kysymys. Tämä on ratkaistava, jos me [Puhemies koput-
taa] haluamme päästä 75 prosenttiin työllisyysasteessa ja inhimillisesti oikeaan ratkaisuun.

Kysymyksen käsittely päättyi.
2


