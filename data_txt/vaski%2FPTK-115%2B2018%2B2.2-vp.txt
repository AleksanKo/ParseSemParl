















































DEM8ACD.tmp.xml


Pöytäkirjan asiakohta PTK 115/2018 vp
Pöytäkirjan asiakohta 

PTK 115/2018 vp

Täysistunto

Torstai 15.11.2018 klo 16.01—19.41

2.2. Suullinen kysymys keinoista torjua ilmastonmuutosta (Ville Vähämäki ps)
Suullinen kysymys SKT 182/2018 vp

Suullinen kyselytunti

Puhemies Paula Risikko: Seuraava kysymys, edustaja Vähämäki.

Keskustelu

16.25 Ville Vähämäki ps: Puhemies! Ilmastonmuutos on vakava asia, se on aikamme va-
kavimpia kysymyksiä. Sen takia puheenjohtajamme Jussi Halla-aho on ehdottanut kan-
sainvälistä ilmastotullia. Ja minkä takia? Sen takia, että suomalaista työmiestä tai eläkeläis-
tä ei saa enää laittaa maksamaan näitä ilmastokysymyksiä, asumisen ja liikkumisen kus-
tannuksia ei saa enää nostaa, ja sen takia, että nämä saastuttajamaat täytyy saada vastuu-
seen ja ne täytyy laittaa maksamaan. Tällainen maakohtainen ilmastotulli voitaisiin ottaa
käyttöön ensiksi hyvin pienenä ja sen jälkeen nostaa sitä vuosittain, jotta saadaan ohjaus-
vaikutuksia. Niitä on kahdenlaisia: Ensinnäkin hankinnat ohjautuvat maihin, jotka saastut-
tavat vähän, koska niitten tuotteet ovat edullisia. Toisaalta nämä kaikki maat joutuvat las-
kemaan hiilidioksidipäästöjään.

Mutta mikä on hallituksen kanta tähän ehdottamaamme ilmastotulliin? Tuossa eilen val-
mistui tulevaisuusvaliokunnan lausunto, jossa ehdotetaan, että EU-tasolla selvitetään il-
mastotullien mahdollisuutta, jotta päästään kestävään maailmantalouteen. Mutta mikä on
hallituksen kanta?

16.26 Valtiovarainministeri Petteri Orpo (vastauspuheenvuoro): Arvoisa puhemies!
Tärkeä aihe, kiitos siitä. Ilmastonmuutoksen eteneminen on paljon nopeampaa kuin on aja-
teltu, ja meiltä kaikilta yhdessä vaaditaan enemmän ja nopeammin. On hyvä, että mietitään
erilaisia malleja, millä ilmastokysymykseen, saastuttamiseen päästään kiinni järkevällä ja
oikeudenmukaisella tavalla.

Mutta mitä tulee tähän esitykseen, kun sitä tässä pohdin, niin tullikysymykset kuuluvat
Euroopan unionille, ja meidän täytyy ratkoa niitä siellä yhdessä.

Minusta se varsinainen pihvi ja pointti on se, että hiilelle pitää asettaa hinta: globaali hii-
len hinnoittelu, joka silloin rankaisee saastuttajaa. Ja tämä on se, minkä eteen hallitus on
toiminut ja myöskin itse olen toiminut, Maailmanpankin, IMF:n puitteissa, valtiovarainmi-
nistereiden kokouksissa, eli ajanut hiilen globaalia hinnoittelua. Rangaistaan siis saastutta-
jaa, ja sitä kautta saataisiin ohjautumaan vähäpäästöiseen toimintaan maapallolla, ja sitä
kautta saataisiin oikeasti vaikuttavia, globaaleja ilmastotoimia aikaan.

Mutta on tärkeää, että erilaisia vaihtoehtoja mietitään, ja kiitos siitä.
 Tarkistettu
4.1



Pöytäkirjan asiakohta PTK 115/2018 vp
Puhemies Paula Risikko: Pyydän nyt niitä edustajia, jotka haluavat tästä aiheesta esittää
lisäkysymyksiä, ilmoittautumaan painamalla V-painiketta ja nousemalla seisomaan.

16.27 Ville Vähämäki ps (vastauspuheenvuoro): Puhemies! Globaali hiilen hinta on hyvä
idea. Mutta toisena asiana sitten täytyy ottaa huomioon se, että toisaalta meidän täytyy
myöskin kasvattaa sitä omaa hiilinielua. Metsää on tohdittava uudistaa. Sitä täytyy ostaa.
Sitä täytyy hakata, kasvattaa ja hoitaa. Ja oikea puulaji siellä hyvin hoidetussa metsässä li-
sää hiilinielua.

Meidän metsien vuosikasvu on 110 miljoonaa kuutiota vuosittain, ja me voisimme ha-
kata vielä 20 miljoonaa kuutiota enemmän vuosittain. Nyt kun kuitupuun hinta on päälle 20
ja tukkipuun liki 70, sitä puuta pitää saada meidän teollisuudelle. Sitä täytyy saada liikkeel-
le. Meidän täytyy saada metsät kuntoon, ihmiset sinne luontoon, metsiin hoitamaan niitä,
hiilinielu kasvuun.

Sitten täytyy ottaa huomioon se, että meidän metsä on myöskin monien uusien innovaa-
tioitten lähde, vaikkapa nanosellu, vaatekuidut, puupohjaiset kuidut. 

Haluaisin kysyä: mikä on hallituksen kanta hiilinielujen kasvattamiseen täällä Suomes-
sa metsän hyvän hoidon kautta? [Ilkka Kanerva: Eikä vain Suomessa!]

16.29 Maa- ja metsätalousministeri Jari Leppä (vastauspuheenvuoro): Arvoisa rouva
puhemies! Hallituksen kanta on yksiselitteinen. Me haluamme turvata metsien hiilinielun
kehittymisen ja kasvun niin kuin on jo tapahtunut pitkään. Me olemme pystyneet 60 vuo-
dessa kaksinkertaistamaan meidän metsiemme kasvun, joka on samalla kaksinkertaistanut
myöskin hiilensidontakyvyn.

Samalla me haluamme myöskin korvata uusiutuvilla luonnonvaroilla, kestävästi tuotet-
tuna tietenkin, uusiutumattomien luonnonvarojen elikkä maasta kaivettujen luonnonvaro-
jen käytön. Uusien tuotteiden osalta olen täysin samaa mieltä kysyjän kanssa. Niitä kaiva-
taan, niitä tarvitaan, ja niitä meidän tutkimus ja tuotekehitys on tuottanut. Niitä on teolli-
suudella koko ajan uusia piirustuspöydällä. 

Me voimme ja meidän pitää olla ja me haluamme ja hallitus haluaa, että Suomi on joh-
tava metsämaa maailmassa. Meidän tietotaidollemme on kysyntää, ja totta kai me samalla
pidämme omat metsämme kasvukuntoisina, monimuotoisina ja myöskin kestävällä tavalla
käytettyinä.

16.30 Laura Huhtasaari ps (vastauspuheenvuoro): Arvoisa puhemies! Meidän pitää teh-
dä ilmastotekoja. Suomen kilpailukyvyn parantaminen tukee teollisuuden pysymistä Suo-
messa, ja se on ilmastoteko. Asutuskeskusten ulkopuolella auton käyttö on käytännössä
välttämätöntä niin työ-, asiointi- kuin koulumatkoihinkin. Lisäksi harvaanasutussa Suo-
messa polttoaineen hinnalla on suuri merkitys kuljetuskustannuksiin ja sitä kautta tuottei-
den hintoihin sekä viennin osalta maamme kilpailukykyyn.

Perussuomalaiset vaatii, että energiaveroja alennetaan, koska tämä on selvä ilmastote-
ko, koska silloin Suomen kilpailukyky parantuu. Onko hallitus valmis parantamaan Suo-
men kilpailukykyä, pitämään teollisuuden Suomessa ja mahdollistamaan sen, että maaseu-
dullakin voi asua?

16.31 Valtiovarainministeri Petteri Orpo (vastauspuheenvuoro): Arvoisa puhemies!
Ensinnäkin energiaverot ovat hyvin tärkeitä meidän hyvinvointiyhteiskuntamme palvelui-
2



Pöytäkirjan asiakohta PTK 115/2018 vp
den ylläpitämiseksi, mutta myös tässä tapauksessa haluaisin korostaa sitä, että veroilla on
valtava ohjaava merkitys. Meidän täytyy enemmän ja enemmän ilmasto- ja ympäristöhait-
taperusteisesti suunnata verotaakkaa, verotusta suunnata niin, että se ohjaa esimerkiksi
teollisuutta käyttämään vähäpäästöistä tai päästötöntä energiaa, suunnata verotusta niin,
että energiateollisuus, joka tuottaa meille välttämätöntä sähköä, siirtyisi koko ajan enem-
män ja enemmän pois fossiilisista polttoaineista energiantuotannossa vähäpäästöiseen ja
päästöttömään energiatuotantoon. Jos meillä on vähäpäästöinen energiatuotanto, me saam-
me aikaan ilmastotavoitteita, mutta meidän täytyy pitää, totta kai, kilpailukyvystämme
huolta. Eli siksi verotuksen tason pitää olla kuitenkin järkevää, ja kokonaisverotus on se,
mitä pitää katsoa. Siksi mielestäni samaan aikaan veropolitiikassa pitää liikkua siihen, [Pu-
hemies koputtaa] että vastaavasti kevennetään työn ja yrittämisen verotusta, ja silloin me
saamme kokonaisveroasteen pysymään järkevänä ja kilpailukyvyn järkevänä.

16.32 Sami Savio ps (vastauspuheenvuoro): Arvoisa puhemies! Ympäristönäkökulma
ansaitsee ehdottomasti erittäin laajan huomion päätöksenteossa, mutta samalla tulee muis-
taa, että suomalainen teollisuus on hoitanut ympäristövelvoitteensa vuosien saatossa koko
ajan paremmin. Muun muassa massa- ja paperiteollisuutemme tuotannon määrään suh-
teutetut rikkiyhdistepäästöt vähenivät vuosien 1992 ja 2017 välisenä aikana peräti 97 pro-
senttia. Samalla jaksolla teollisuudenalan tuotantoon suhteutettu kaatopaikkajätteen määrä
pieneni 94 prosenttia ja hiukkaspäästötkin 85 prosenttia. 

Suomalaisyritykset ovat ympäristöasioissa edelläkävijöitä myös monella muulla sekto-
rilla. Kehitys ei ole ollut lainkaan yhtä myönteistä Aasian nopeasti kasvavissa ja teollistu-
vissa maissa, joissa luontoa ja ympäristöä on hyödynnetty sumeilematta kulutuksen ehdoil-
la palkkoja ja työehtoja polkien.

Arvoisa puhemies! Miten hallitus turvaa maailman mittakaavassa varsin puhtaan suo-
malaisen teollisuuden toimintaedellytykset myös jatkossa?

Puhemies Paula Risikko:  Joku sieltä nyt vain rohkeasti. [Naurua — Eduskunnasta: Oho,
tulipa vaikea kysymys!]

16.33 Elinkeinoministeri Mika Lintilä (vastauspuheenvuoro): Rouva puhemies! Roh-
kea nousi. — Ensinnäkin pitää lähteä tähän kokonaisajatusmaailmaan. Emme me voi teh-
dä sillä tavalla, että kun Suomi on pieni kansakunta, se on nyt sitten veturina tässä ilmas-
tonmuutoksessa. Me näytämme esimerkkiä. Ja me olemme pystyneet tekemään sen, että
me luomme työpaikkoja ilmastonmuutoksella. Suomalaista cleantechiä, suomalaista kier-
totaloutta, suomalaista uusiutuvaa energiaa, sen osaamista arvostetaan maailmalla aivan
maailman huippuna. Olen käynyt lukuisilla vienninedistämismatkoilla, joissa on ollut lu-
kuisia yrityksiä matkassa. Eniten kiinnostavat suomalainen osaaminen, koulutus, cleante-
ch ja uusiutuvaan energiaan liittyvät asiat. Me olemme esimerkki maailmalle, ja sitä mei-
dän tulee olla myös jatkossa.

16.34 Satu Hassi vihr (vastauspuheenvuoro): Arvoisa puhemies! Oli mukava kuulla, kun
ministeri Orpo selitti, että verotuksen pitäisi liikkua siihen suuntaan, että verotamme hait-
tojen tuottamista, muun muassa ilmastonmuutosta aiheuttavia päästöjä, ja niillä tuotteilla
sitten voimme alentaa muita veroja. Olisi tosi mukavaa, jos hallitus oikeasti olisi tehnyt
3



Pöytäkirjan asiakohta PTK 115/2018 vp
näin, mutta hallitushan on nimenomaan jättänyt entiselleen fossiilista energiankäyttöä suo-
sivat tuet, joita on yli miljardin verran ensi vuodenkin talousarviossa. 

Mutta sellainen menettely, jolla EU on todella näyttänyt esimerkkiä maailmalle, on
päästökauppa. Siitähän on otettu mallia myös Kiinassa. Ja nyt kysyisin, kun hallitus on an-
tanut lakiesityksen eduskunnalle kivihiilen käyttökiellosta: aikooko hallitus ajaa sitä, että
vastaava määrä päästöoikeuksia myös poistetaan EU:n päästökauppamarkkinoilta sitten,
kun tämä kivihiilikielto astuu voimaan?

Puhemies Paula Risikko:  Ministeri Tiilikainen ei ole paikalla — Mutta, pääministeri, ol-
kaa hyvä.

16.35 Pääministeri Juha Sipilä (vastauspuheenvuoro): Arvoisa puhemies! Tosiaan Tiili-
kainen, jonka toimialueeseen tämä kuuluu, ei ole paikalla. Mutta minusta Suomi näyttää
tässäkin esimerkkiä ollen ensimmäinen maa, joka totaalisesti kieltää kivihiilen käytön
energiantuotannossa vuonna 2029. Ja se, että me korvaamme sen kotimaisella bioenergial-
la, on minusta askel ehdottomasti oikeaan suuntaan. Suomi toimii maailmalla esimerkkinä
niin bioenergiassa, kiertotaloudessa kuin ilmastonmuutoksen vastaisen teknologian kehit-
tämisessä. Ja esimerkiksi kun vierailin Espanjassa ja Portugalissa muutama viikko sitten,
oli todella ilo esitellä sitä. Suomalaisista jätteistä päätyy vain muutama prosentti enää kaa-
topaikoille. Suurin osa vielä poltetaan mutta yhä suurempi osa käytetään uudelleen. Toi-
mimme todellisessa kiertotaloudessa Suomessa, ja tätä teknologiaa on hyvä viedä maail-
malle, ja tämä tuo Suomeen jatkuvasti uusia työpaikkoja.

16.37 Hanna Sarkkinen vas (vastauspuheenvuoro): Arvoisa puhemies! Esitin kaksi
vuotta sitten, että hiilitullit tulisi käyttöönottaa EU:ssa Pariisin ilmastosopimuksen ulko-
puolisille maille. Silloin ministeri valitettavasti torppasi ajatukseni, mutta näkisin, että nyt
kun on tullut tämä IPCC:n raportti ja me tiedämme, kuinka akuuttia ilmastonmuutoksen
torjuminen on, kuinka vähän meillä on aikaa, niin nyt tulisi uudelleen arvioida tätä kantaa
ja miettiä todella, olisiko nämä hiilitullit järkevä keino esimerkiksi USA:ta ja muita Parii-
sin ilmastosopimuksen ulkopuolelle jättäytyneitä maita kannustamaan. Ne maat, jotka ei-
vät aseta hiilelle itse hintaa, joutuisivat maksamaan siitä EU:n rajalla hiilitullin myötä, jol-
loin hiilelle annettaisiin hinta siinä tuontituotteessa rajan kohdalla. Tämä kannustaisi mai-
ta hinnoittelemaan päästöt jo omassa maassaan, ja se tasoittaisi kilpailua suomalaiselle
teollisuudelle, joka on taas päästöjään vähentänyt.

Arvoisa puhemies! Suomen tulisi olla asiassa aloitteellinen. [Puhemies: Kysymys!] Oli-
siko hallitus siihen nyt valmis?

16.38 Valtiovarainministeri Petteri Orpo (vastauspuheenvuoro): Arvoisa puhemies!
Aloitan siitä, että mielestäni tämä tilanne on oikeasti niin vakava ilmastonmuutoksen no-
peutuneen tahdin myötä, että kyllä meidän täytyy miettiä avoimesti kaikkia erilaisia vaih-
toehtoja. Mutta mielestäni hiilitullit — sellaisina kuin ne ymmärrän — voisivat johtaa kau-
pan esteisiin, ja kun meillä on maailmalla jo tällä hetkellä kasvavaa protektionismia, joka
on Suomen kaltaiselle avoimelle maalle erittäin vahingollista, niin mielestäni meidän pi-
täisi kaikkia näitä ratkaisuja pyrkiä miettimään ei edes eurooppalaisittain vaan globaalisti
ja OECD-tasolla, jossa yhteistä veropolitiikkaa tehdään koko ajan.
4



Pöytäkirjan asiakohta PTK 115/2018 vp
Mutta kyllä minusta se ensisijainen suunta on se, mitä Suomen hallitus on ajanut, eli hii-
len hinnoittelu globaalisti: globaali sopimus, johon koko maailma sitoutuu, jossa lähde-
tään hinnoittelemaan hiiltä merkittävällä tavalla. Se tulee välittömästi ohjaamaan toimin-
taa, energiantuotantoa, teollisuustuotantoa, puhtaan energian käyttöä. Minusta se olisi eh-
dottomasti [Puhemies koputtaa] paras ja järkevin tie ilman kaupan esteitä.

16.39 Hannu Hoskonen kesk (vastauspuheenvuoro): Arvoisa rouva puhemies! Kuten
tiedämme, Suomen päästöt ovat vuodesta 90 puolittuneet, ja viimeisenkin vuoden aikana
lasku on ollut noin 5 prosentin luokkaa, elikkä tässä mielessä olemme kyllä ihan maailman
johtavia maita.

Metsien mahdollisuus tehdä hiilinielua yhä paremmaksi on aivan loistava. Me käymme
nyt tänä päivänä keskustelua, saako metsiä hakata. Hyvänen aika, meille on annettu sellai-
nen valtava kansallisaarre, ja ennen kaikkea se on kaikkialla tässä maassa ihan pohjoisinta
Lappia lukuun ottamatta, ja kasvu nousee koko ajan, ja meillä on mahdollisuuksia. Tänään
iltapäivällä oli talousvaliokunnan avoin kuuleminen, jossa Luonnonvarakeskuksen tutkija
sanoi, että meillä on 150 miljoonaa mottia teoreettinen maksimi kasvussa, kun hoidamme
asiamme oikein. Elikkä meillä on potentiaali, kun teemme hommamme oikein. Kysynkin
maa- ja metsätalousministeriltä, miten hän asennoituu tähän tilanteeseen, kun meillä on
mahdollisuuksia aivan vaikka kuinka paljon ja tuntuu, että kaikki ne henkilöt, jotka puol-
tavat metsien käyttöä ja uutta hyvinvointia tähän maahan, asetetaan jopa naurunalaiseen
asemaan.

16.40 Maa- ja metsätalousministeri Jari Leppä (vastauspuheenvuoro): Arvoisa puhe-
mies! On selvää, että Suomi elää metsästä, ja samalla, kun me elämme metsästä, me hoi-
damme myöskin tätä meidän globaalia vastuutamme ja teemme niitä uusia moderneja
asioita, mitä metsä mahdollistaa ja puu mahdollistaa kaikissa käyttömuodoissaan tulevai-
suudessa ja jo nyt tällä hetkellä.

Tuo teoreettinen 150 miljoonan kuution kasvu on mahdollista silloin, kun me hoidam-
me metsiämme niin hyvin kuin me ikinä osaamme ja meidän uudistamisaineistomme on
siellä huippuluokassaan, niin kuin se tällä hetkellä alkaa olla. Siellä on monia muita keino-
ja myöskin olemassa tähän.

Hallituksen taholta me olemme monin eri tavoin kannustaneet sekä metsän omistajia
että muita tahoja, ammattilaisia, tähän suuntaan. Kun meillä on 600 000 suomalaista, jotka
omistavat metsää, samalla kun me teemme tätä kannustustyötä, samalla on 600 000 erilais-
ta tapaa hoitaa metsää, mikä pitää yllä myös monimuotoisuutta, [Puhemies koputtaa] joka
totta kai on myöskin tärkeä. Siinä mielessä nämä valtion ja hallituksen ja eduskunnan [Pu-
hemies: Aika!] asettamat määrärahat moninkertaistuvat, kun metsänomistajat panevat
omat rahat myös mukaan.

16.41 Riitta Myller sd (vastauspuheenvuoro): Arvoisa puhemies! On todellakin tärkeää,
että saamme hiilelle hinnan, ja sen takia on myöskin välttämätöntä, että EU:n laajuinen
päästökauppa toimii, ja siihen tarvitsemme sen, että päästöoikeuksista on niukkuutta eikä
runsautta. Sen takia on aiheellista kysyä, mitä teemme tulevaisuudessa. 

Mutta taloudellisia ohjauskeinoja on myös muita. Sosiaalidemokraatit ovat esittäneet
kestävän kehityksen arvonlisäveron käyttöönottoa, mikä tarkoittaisi sitä, että aina silloin
kun on kysymys ympäristön kannalta kestävästä kehityksestä, silloin tuo arvonlisävero
5



Pöytäkirjan asiakohta PTK 115/2018 vp
voisi olla alempi, ja silloin kun on haitallisesta tekemisestä ja tuotannosta kysymys, silloin
tuo vero voisi olla kovempi. Esimerkiksi kiertotalouteen, kestävään elintarviketuotantoon,
kestävään metsätalouteen tämä voisi olla hyvä väline. Mitä mieltä hallitus on tästä?

16.42 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Tuossa aikaisemmassa vastauksessani totesin, että mielestäni haittojen, ympäristön
ja ilmaston saastuttamisen, verottaminen on paras tapa kerätä verotuottoja ja rangaista ym-
päristön ja ilmaston tilaa haittaavaa toimintaa. Siihen, missä muodossa se vero tehdään,
meillä on käytettävissä eri keinojen repertuaari. Onko se sähköverotuksessa, käytetäänkö
arvonlisäverotusta, nämä ovat niitä keinoja, jotka käsissä ovat. 

Kun me joudumme kuitenkin koko ajan miettimään tulevaisuuden veropohjaa, niin sil-
loin ympäristön ja kestävän kehityksen tavoitteet nousevat koko ajan suurempaan ja suu-
rempaan arvoon. Tässä olemme kyllä täysin samoilla linjoilla, siis sinänsä. Nyt en ota sii-
hen työvälineeseen itseensä kantaa, että onko alvi juuri se paras. Mutta verotetaan enem-
män sitä, mikä haittaa. Se ohjaa oikeaan suuntaan ihmisten toiminnassa ja tuotannossa, ja
silloin me saamme totisesti tuloksia aikaan.

16.43 Harri Jaskari kok (vastauspuheenvuoro): Arvoisa rouva puhemies! Tämä hiilelle
globaali hinta on todella tärkeä asia, koska tietyllä tavalla se myöskin samalla mahdollistaa
sen, että enää ei olisi sitä hiilivuotoa. Ei kukaan halua protektionismia, mutta nyt väliaikai-
sesti on annettu erinäköisiä tulleja ja tariffeja vaikka teräkselle tai vaatetukselle tai autoille
tai muuta vastaavaa, ja yksi mielenkiintoinen kysymys aidosti on, onko EU-maissa keskus-
teltu, että itse asiassa se olisi joku hiilidioksidivero tai vastaava, jolloin EU osoittaisi hyvin
modernia näkökulmaa siinä, niin että ei mennäkään perinteisiin tuotteisiin vaan aidosti ote-
taan ilmastonäkökulma huomioon. Onko EU-tasolla neuvoteltu, että olisi joku uudenlai-
nen malli?

Toinen tietysti tärkeä näkökulma on se, että jos me pääsisimme jopa tuote- tai palvelu-
kohtaiseen hiilidioksidielinkaareen, silloin aidosti myöskin kuluttajat pystyisivät näke-
mään, miten paljon [Puhemies koputtaa] on käytetty saastuttavia energialähteitä, ja näkisi
tuotteet, joissa on käytetty paljon hiilidioksidia, ja silloin pystyttäisiin ohjaamaan paljon
paremmin siihen, että ihmiset [Puhemies: Aika!] käyttäisivät niitä tuotteita, jotka ovat puh-
taita.

16.45 Valtiovarainministeri Petteri Orpo (vastauspuheenvuoro): Arvoisa puhemies!
Tämä jälkimmäinen kysymys siitä, että olisi selkeämmin ja avoimemmin näkyvissä hiili-
jalanjälki kussakin tuotteessa tai toiminnassa, on varmasti lähtökohta sille, että osataan teh-
dä toimenpiteitä oikein. 

Sitten EU:sta ja tästä hiilidioksidiverosta tai hiiliverosta — mielestäni kyseessä on sama
asia — se, että Suomi on nimenomaan ollut se, joka on vienyt sitä näihin pöytiin. Minä olen
tuonut valtiovarainministereiden pöydässä esiin sen, että nimenomaan esimerkiksi hiilen
haittojen verotuksen kautta me pystymme vaikuttaviin toimiin koko Euroopan laajuisesti
ja viemään sitten sitä kautta esimerkkiä myöskin maailmalle. Me olemme keskustelleet
tästä Maailmanpankin ja maailman valuuttarahaston johdon kanssa, ja he ovat innostuneet
Suomen mallista. Sitra tekee aivan loistavaa työtä, kokoaa yhteen sitä kehitystä, mitä Suo-
messa on tehty nimenomaan ilmastonmuutoksen torjumiseksi ja niitä työvälineitä, joita
6



Pöytäkirjan asiakohta PTK 115/2018 vp
meillä käytetään. Maailmalla on erittäin suurta kiinnostusta Suomen malliin. Me aloitim-
me jo 90-luvun alussa hiilen hinnoittelun, ja se on mielestäni tuottanut hyvää jälkeä.

Kysymyksen käsittely päättyi.
7


