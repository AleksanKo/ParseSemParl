















































DEMCBC.tmp.xml


Pöytäkirjan asiakohta PTK 129/2018 vp
Pöytäkirjan asiakohta 

PTK 129/2018 vp

Täysistunto

Keskiviikko 12.12.2018 klo 14.02—21.40

11. Hallituksen esitys eduskunnalle laiksi asumisperusteisesta sosiaaliturvasta rajat ylittä-
vissä tilanteissa ja eräiksi siihen liittyviksi laeiksi

Hallituksen esitys HE 188/2018 vp
Lakialoite LA 52/2018 vp
Valiokunnan mietintö StVM 24/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 11. asia. Käsittelyn pohjana on sosiaali- ja terveysvaliokunnan mietintö
StVM 24/2018 vp. Nyt päätetään lakiehdotusten sisällöstä.

Keskustelu

17.41 Peter Östman kd: Arvoisa puhemies! Hallituksen esityksessä ehdotetaan säädettä-
väksi uusi laki asumisperusteisesta sosiaaliturvasta rajat ylittävissä tilanteissa. Laissa sää-
dettäisiin henkilön asumista ja työskentelyä koskevista edellytyksistä, ja sitä sovellettai-
siin muun muassa tilanteisiin, joissa sosiaaliturvaetuuden maksamisesta päätettäessä jou-
dutaan Suomesta ulkomaille liikkuneen henkilön osalta ratkaisemaan, pidetäänkö henki-
löä työntekijänä tai asuuko hän Suomessa.

Hallituksen esityksen nojalla lähetys- ja kehitysyhteistyöntekijöiden Suomessa asuviin
henkilöihin rinnastamisen enimmäisaika rajattaisiin viiteen vuoteen. Lainsäädäntömuu-
toksen myötä lähetys- ja kehitysyhteistyöntekijät joutuisivat tulemaan kotimaahan viiden
vuoden jälkeen vähintään puolen vuoden ajaksi, jotta oikeus Suomen sosiaaliturvaan säi-
lyisi. Muutos vaikeuttaa tarpeettomasti lähetys- ja kehitysyhteistyön työntekijöiden ase-
maa ja elämän järjestämistä kehitysmaissa. Aikarajan asettaminen ei ole tarkoituksenmu-
kaista lähetys- ja kehitysyhteistyön tavoitteiden toteutumisen kannalta, sillä se heikentää
pitkäjänteistä ja jatkuvuutta edellyttävää lähetys- ja kehitysyhteistyötä. Ulkomaankomen-
nukset kestävät yleensä pitkään, koska työtehtävät vaativat hyvää paikallisen kielen ja kult-
tuurin tuntemista. Oletettavaa myös on, että määräajan asettaminen lisäisi määräaikaisia
työsuhteita ja haittaisi rekrytointia lähetys- ja kehitysyhteistyötä tekevissä yhteisöissä.

Arvoisa puhemies! Teen muutosehdotuksen. Esittämässäni pykälämuutoksessa esite-
tään, että lähetys- ja kehitysyhteistyötä tekevät henkilöt rinnastetaan Suomessa asuviin
henkilöihin ajallisesti rajoittamattoman ajan riippuen työskentelyjakson pituudesta eikä
enimmäisaikaa rajata hallituksen esityksessä esitetyn mukaisesti viiteen vuoteen. Esitetty
muutos kohdistuu hallituksen esityksen 1. lakiehdotukseen ja tarkemmin ottaen sen 3 lu-
vun 12 §:ään. Esitän, että kyseinen pykälä hyväksyttäisiin näin kuuluvana:
 Tarkistettu
4.0



Pöytäkirjan asiakohta PTK 129/2018 vp
”Suomessa asuvan henkilön asemassa pidetään edelleen asumisperusteista etuuslainsää-
däntöä sovellettaessa enintään viiden vuoden ajan ulkomailla oleskelevaa henkilöä, joka
on:

1) suomalaisen työnantajan Suomesta ulkomaille lähettämä lähetetty työntekijä,
2) suomalaisen työnantajan ulkomailla palvelukseensa ottama työntekijä,
3) päätoiminen tutkija tai apurahansaaja.”

17.44 Päivi Räsänen kd: Arvoisa herra puhemies! Kannatan edustaja Östmanin esitystä,
joka on jaettu pöydille ja jossa todetaan myös se, että tässä pykälässä säädettyä viiden vuo-
den aikarajaa ei sovelleta lähetettyyn työntekijään, joka on Suomessa rekisteröidyn lähe-
tysjärjestön, seurakunnan tai rekisteröidyn uskonnollisen yhdyskunnan ulkomaille lähettä-
mä työntekijä, joka on kyseisen työnantajan lähettämä ja tämän palveluksessa lähetystyön
ajan. Samoin tätä viiden vuoden aikarajaa ei sovellettaisi ulkomailla työskentelevään kehi-
tysyhteistyöntekijään. Perustelen sitä sillä, että tämä hallituksen esittämä muutos todella-
kin vaikeuttaisi tarpeettomasti lähetys- ja kehitysyhteistyötä tekevien asemaa.

17.45 Antero Laukkanen kd: Arvoisa herra puhemies! Kannatan myös edustaja Östma-
nin tekemiä esityksiä ja totean, että laitoin toiveeni siihen, että valiokunnassa tämä asia oli-
si ymmärretty sillä tavalla, että näiden lähetys- ja kehitysyhteistyöntekijöiden sosiaalitur-
vaa ei olisi heikennetty, niin kuin tässä nyt tehdään tällä määräajan lyhentämisellä. Tämä
on kertakaikkisen ristiriitainen esitys, kun tässä parannetaan niiden ihmisten sosiaalitur-
vaa, jotka ulkomailta muuttavat tänne, ja heikennetään niiden sosiaaliturvaa, jotka ovat
Suomen kansalaisia ja saavat palkkansa täältä ja joilla on täällä työantaja ja jotka lähtevät
arvokkaaseen lähetys- tai kehitysyhteistyöhön. Sitten heidän sosiaaliturvaansa heikenne-
tään. Ihmettelen, että tällainen esitys ylipäätänsä on tuotu tänne.

Mutta tämä on tietyllä tavalla linjassa tämän hallituksen ikävien tavoitteiden kanssa liit-
tyen maahanmuuttoon ja sen oikeusturvan heikkenemiseen ja samalla myös kehitysyhteis-
työn jatkuvan heikentämisen kanssa. Se on koko tämän kolme ja puoli -vuotiskauden aika-
na tapahtunut, ja se on erittäin surullinen osa suomalaista historiaa. Tämän hallituskauden
aikana Suomi todellakin heikentää kehitysyhteistyössä olevien asemaa niin rahallisesti
kuin sosiaaliturvan osalta. Tällaista ei pidä sallia, ja toivon, että kun uusi hallitus tulee, se
korjaa nämä valtavat vääryydet, jotka täällä on nyt saatu aikaiseksi, ja Suomi voisi jälleen
saada kiinni siitä hyvästä maineesta, joka sillä kehitysyhteistyön tekijänä on.

Toivon, että tämä esitys, joka tässä nyt on, huolella luetaan ja ymmärretään, että vielä
voidaan pelastaa tämä yksi osa ainakin tästä asiasta, että näiden kehitysyhteistyössä ole-
vien henkilöiden ei tarvitse lähteä tämmöiseen jojoelämään, jossa on pakko palata kotiin.
Lapset ovat ehkä syntyneet siellä ulkomailla, ovat siellä koulussa ja joutuvat tulemaan ta-
kaisin tänne kouluun, jossa eivät ehkä kieltä ymmärrä ollenkaan. On täysin käsittämätöntä,
että me tällaiseen suuntaan lähdemme.

17.48 Peter Östman kd: Arvoisa puhemies! Edustaja Laukkanen kehotti meitä lukemaan
tarkasti tätä esitystä, ja huomasin, että jäi esityksen loppuosa lukematta ääneen, joten pyy-
dän tässä vielä, että saan täydentää esitykseni:

 Eli 2—5 momentit olisivat edelleen kuten hallituksen esityksessä 188/2018, mutta sit-
ten: ”Tässä pykälässä säädettyä viiden vuoden aikarajaa ei sovelleta lähetettyyn työnteki-
jään, joka on Suomessa rekisteröidyn lähetysjärjestön, seurakunnan tai rekisteröidyn us-
2



Pöytäkirjan asiakohta PTK 129/2018 vp
konnollisen yhdyskunnan ulkomaille lähettämä työntekijä, joka on kyseisen työnantajan
lähettämä ja tämän palveluksessa lähetystyön ajan. Viiden vuoden aikarajaa ei myöskään
sovelleta ulkomailla työskentelevään kehitysyhteistyöntekijään. Tässä momentissa sääde-
tyt työntekijät ovat Suomessa asuvan henkilön asemassa asumisperusteista etuuslainsää-
däntöä sovellettaessa rajoittamattoman ajan riippuen työskentelyjakson pituudesta.”

17.49 Krista Mikkonen vihr: Arvoisa puhemies! Minusta tämä edustaja Östmanin esitys
on ihan perusteltu. Kun me samanaikaisesti olemme nyt kuitenkin miettineet, miten me ul-
kosuomalaisten asemaa parantaisimme, ja esimerkiksi olemme mahdollistaneet nyt äänes-
tysoikeuden ulkosuomalaisille, niin näen, että kyllä me näille suomalaisille, jotka ovat esi-
merkiksi kehitysyhteistyössä ja pitkän ajan asuvat Suomesta poissa eivätkä välttämättä tule
täällä välillä käymään... En näe tarvetta, miksi meidän täytyisi nyt jättää heidät ulkopuo-
lelle ja pakottaa niin, että heidän tulee ehkä teennäisestikin sitten palata tänne hetkeksi asu-
maan, kunnes he sitten palaavat takaisin ulkomaille erilaisiin kehitysyhteistyöhankkeisiin
tai lähetystehtäviinkin, kuten tässä sanotaan. Kun mietitään, että tässähän ei ole kyse val-
tavan suuresta ihmisjoukosta, niin tämä tuntuu jotenkin myös siitä näkökulmasta aika tur-
halta, että me lähdemme erottelemaan tällä tavalla.

Me tiedämme, että monet suomalaiset, jotka ovat kehitysyhteistyöhankkeissa maailmal-
la, saattavat olla siellä todellakin monia vuosia peräkkäin ja saattavat siirtyä myös hank-
keesta toiseen aika luontaisesti, kun heillä on osaamista siitä alueesta ja niistä tarpeista, ja
sillä tavalla se on luontevaa, että viihdytään pitkiä aikoja samoilla alueilla ja siirrytään
työstä toiseen tulematta välillä käymään täällä Suomessa, ja toisaalta myös ehkä on aika
hankalakin järjestää arkea niin, että tulisi hetkeksi tänne vain sen takia, että asumisperus-
teinen sosiaaliturva säilyisi ja että tavallaan tämän lain kirjaimen täyttäisi. Siinä mielessä
en näe perusteltuna sitä, että nämä ryhmät nyt tästä suljettaisiin pois, ja pidän ihan perus-
teltuna tätä edustaja Östmanin esitystä.

17.51 Päivi Räsänen kd: Arvoisa herra puhemies! Varmuuden vuoksi, jotta pääsemme
äänestämään tästä edustaja Östmanin esityksestä, erinomaisesta esityksestä, ilmoitan, että
kannatan sitä todellakin siinä muodossa täydellisesti kuin se on tänne pöydille jaettu ja
myös edustaja Östmanin äsken lukemana.

17.52 Antero Laukkanen kd: Arvoisa herra puhemies! Vielä haluan tuoda sen julki, että
hieman ihmettelen, jopa ehkä vähän paheksunkin, sitä, että valiokunta ei ole kuullut tässä
asiassa yhtään kansalaisjärjestöä — ei Kirkon Ulkomaanapua, ei Fidaa, ei monia muita jär-
jestöjä, vaan täysin, ainoastaan toimihenkilö- ja työjärjestöjä mutta ei yhtään kansalaisjär-
jestöä. Vaikka tämä koskee heitä mitä suurimmassa määrin, ei ole valiokuntaan heitä pyy-
detty.

17.53 Sami Savio ps: Arvoisa puhemies! Muun muassa edustaja Östman toi aiemmissa
puheenvuoroissaan esille sen, että tämän lakiesityksen myötä syntyisi ongelmia muun
muassa kehitysyhteistyöntekijöiden asemaan, ja nämä esitetyt näkemykset ovat monilta
osin hyvin aiheellisia huomioita.

Perussuomalaiset haluavat lisäksi tuoda esille, että tätä lakiesitystä perustellaan muun
muassa sillä, että Suomessa tarvitaan maahanmuuttajia vastaamaan tietyillä aloilla esiinty-
vään työvoimapulaan ja että maassa jo nyt olevien maahanmuuttajien potentiaali tulisi tun-
3



Pöytäkirjan asiakohta PTK 129/2018 vp
nistaa ja hyödyntää nykyistä tehokkaammin. On totta, että maahanmuuttajien työllisyysas-
te on selvästi kantaväestöä matalampi, ja siltä osin näitä ongelmia on kyllä hyvä tunnistaa
ja niihin tulee puuttua, mutta mielestäni nämä esitetyt keinot eivät ole tältä osin lainkaan
perusteltuja. Lisäksi tulee huomioida, että muutoksesta arvioidut taloudelliset vaikutukset
on mielestämme arvioitu selvästi alakanttiin, noin 2 miljoonaksi euroksi, ja katsomme, että
koska nyt tarkoitetut sosiaaliturvan takaavat oikeudet ovat viime kädessä riippuvaisia yh-
teiskunnan taloudellisista voimavaroista, niin olisi ehdottomasti pitänyt tehdä paljon sel-
keämpi ja perustellumpi esitys.

Tulemme palaamaan tähän aiheeseen vielä lakiesityksen toisessa käsittelyssä, jossa tu-
lemme esittämään lakiehdotusten hylkäämistä.

Yleiskeskustelu päättyi ja asian käsittely keskeytettiin.
4


