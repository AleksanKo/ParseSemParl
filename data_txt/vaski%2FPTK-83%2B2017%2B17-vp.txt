















































DEM4B4E.tmp.xml


Pöytäkirjan asiakohta PTK 83/2017 vp
Pöytäkirjan asiakohta 

PTK 83/2017 vp

Täysistunto

Torstai 7.9.2017 klo 16.02—19.24

17. Lakialoite laiksi sairausvakuutuslain 11 luvun 8 §:n muuttamisesta
Lakialoite LA 29/2017 vp Hanna Sarkkinen vas ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 17. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

17.04 Hanna Sarkkinen vas (esittelypuheenvuoro):  Arvoisa puhemies! Eduskunnan
naisverkosto teki historiallisen työn kerätessään käsillä olevaan lakialoitteeseen 150 kan-
sanedustajan allekirjoituksen. Allekirjoituksia kertyi kaikista ryhmistä, ja olen verkoston
tämän vuoden puheenjohtajana ylpeä tehokkaasta toiminnasta. 

Lakialoitteessa ehdotetaan, että kunnallisesta luottamustoimesta saatava kokouspalkkio
ei jatkossa pienentäisi vanhempainpäivärahaa. Tällä hetkellä kokouspalkkiot leikkaavat
vanhempainetuutta kokouspäivältä. Kiitoksia siis kaikille allekirjoittaneille ja erityisesti
kaikille allekirjoituksia keränneille edustajille ja muille asiassa aktiivisille edustajille. Eri-
tyinen kiitos edustaja Sirénille, jonka aiemman lakialoitteen pohjalle tämä naisverkoston
yhteisaloite nyt tehtiin.

Mutta miksi naisverkosto teki tämän aloitteen? Siksi, että on tärkeää varmistaa, että eri-
laisissa elämäntilanteissa olevat ihmiset voivat osallistua päätöksentekoon tasa-arvoisesti.
Vanhempainvapaa ei saa olla este poliittiselle osallistumiselle. Naisverkoston mielestä
pienten lasten vanhempia tulisi kannustaa nykyistä paremmin kunnallisten luottamustehtä-
vien hoitamiseen eikä suinkaan luoda sille kannustinloukkuja. Asia koskee kaikkia pien-
ten lasten vanhempia, jotka ovat vanhempainvapailla, mutta erityisesti se koskee naisia,
sillä naiset käyttävät valtaosan vanhempainvapaista. Toivon tietysti, että vanhempainva-
paiden käyttäminen tasaantuu ja isät käyttävät niitä enemmän vanhempainvapaiden uudis-
tuksen myötä tulevaisuudessa.

Arvoisa puhemies! Voimassa olevan lainsäädännön mukaisesti päivärahaetuuksien
määrä laskee vähimmäistasoon, mikäli lapsen äiti tai isä on samanaikaisesti ansiotyössä
päivärahakauden aikana. Ansiotyön tekemisen tilanteessa on perusteltua, että saadut ansio-
työt pienentävät vanhempainpäivärahojen määrää, koska tällöin tarve yhteiskunnan mak-
samaan tukeen pienenee. Kuitenkin viime aikoina esille on noussut tapauksia, joissa hen-
kilön osallistuminen kunnallisen luottamustoimen hoitoon on tulkittu työksi siten, että
luottamustoimien kokouspäiviltä on maksettu äitiys- ja vanhempainpäivärahaa vain mini-
mimääräisesti. Toimeentuloturva-asioiden muutoksenhakuelimet, sosiaaliturvan muutok-
senhakulautakunta ja vakuutusoikeus, ovat ratkaisukäytännössään katsoneet, että voimas-
 Tarkistettu
4.1



Pöytäkirjan asiakohta PTK 83/2017 vp
sa olevan lainsäädännön mukaan kunnallisen luottamustoimen hoitaminen on sairausva-
kuutuslakia sovellettaessa rinnastettavissa ansiotyöhön. 

Kunnallisten luottamustehtävien hoitaminen on lainsäädännössä turvattu oikeus ja myös
velvollisuus, eikä sen rinnastaminen ansiotyöhön tosiasiassa ole perusteltua. Sairausva-
kuutuslain mukaan työssäololla tarkoitetaan varsinaista ansiotyötä eli työ- tai virkasuhtees-
sa tai yrittäjänä tapahtuvaa työskentelyä, josta muodostuu henkilön elinkeino. Kunnalliset
luottamushenkilöt eivät ole työ- tai virkasuhteessa kuntaan, eikä luottamustoimipalkkiosta
kerry lomaoikeutta tai eläkettä. Tästä huolimatta edellä todetun mukaisesti luottamustoi-
mipalkkioita on tulkittu vanhempainetuuksia pienentävänä työnä.

Arvoisa puhemies! Kuntapolitiikkaan osallistuminen ei ole rinnastettavissa ansiotyö-
hön. Kokouksia on satunnaisesti ja yleensä ilta-aikaan. Pienten lasten kanssa kotona ole-
minen ei välttämättä ole este luottamustehtävän hoitamiselle, ja pitäisi olla vanhempien
itse arvioitavissa, haluavatko he hoitaa luottamustehtäviä vanhempainvapaalla ollessaan.
Kunnallisista luottamustoimista maksettavien kokouspalkkioiden tarkoituksena on korva-
ta tehtävään kuluvaa aikaa ja siten mahdollistaa osallistuminen jokaiselle. On väärin, että
luottamustoimen hoitamisesta aiheutuu vanhempainvapaalla olevalle taloudellista tappio-
ta. Lakia täytyykin muuttaa, sillä nykykäytäntö antaa pienten lasten vanhemmille viestin,
että poliittinen osallistuminen ei ole suotavaa tai mahdollista.

Arvoisa puhemies! Aloitteessa ehdotetaan, että sairausvakuutuslain mukaisten vanhem-
painpäivärahojen määrän arvioinnissa ei jatkossa huomioitaisi kunnallisista ja tulevista
maakunnallisista luottamustoimista saatavia palkkioita. Selkeyden vuoksi voi olla perus-
teltua rajoittaa tätä poikkeusta siten, että siinä huomioitaisiin vain kuntalain mukaisista
tehtävistä maksettavat palkkiot, ei esimerkiksi kuntien omistamien osakeyhtiöiden maksa-
mia palkkioita. Tämän lisäksi olisi perusteltua määritellä, että tätä sovelletaan vain osa-ai-
kaisesti hoidettaviin kunnallisiin luottamustoimiin eikä esimerkiksi kuntalain mukaisen
kuukausipalkkioperusteisen pormestarin tai vastaavan täysipäiväisen tai puolipäiväisen
kunnallisen luottamustehtävän hoitamiseen. Maakuntauudistuksen voimaan tullessa tulisi
maakunnallisia luottamustehtäviä kohdella samalla lailla kuin kunnallisia luottamustehtä-
viä. Näiden erilaisten rajausten tarkempi määrittely ja pohdinta on syytä miettiä tarkoin va-
liokuntakäsittelyn aikana.

Arvoisa puhemies! Toivon, että lakialoite sairausvakuutuslain 11 luvun 8 §:n muuttami-
sesta saa perusteellisen käsittelyn valiokunnassa ja asiaan saadaan korjaus. Kiitoksia edus-
kunnan naisverkostolle ja kaikille asiassa aktiivisina olleille edustajille.

17.10 Jani Mäkelä ps: Arvoisa puhemies! Tämä on kannatettava lakialoite, jonka tar-
peen huomaa siitäkin, että allekirjoittajia on todellakin yli puoluerajojen runsaasti. Laki-
aloite on valmisteltu huolella ja huomioitu valmiiksi erityistapaukset, kuten nämä mainitut
täysiaikaiset luottamustoimet. Demokratian kannalta on ensisijaista, että kaikissa elämän-
tilanteissa olevilla kuntalaisilla on mahdollisuus osallistua kunnalliseen vaikuttamiseen.
Jokainen on oman arkensa asiantuntija ja tuo päätöksentekoon näkemystä, jota muilla ei
ehkä ole.

Mahdollisuus tarkoittaa myös taloudellisia mahdollisuuksia. Työssä käyvä tai yrittävä
luottamushenkilöhän saa kokouspalkkion ohella myöskin tulonmenetyskorvauksen mah-
dollisesti menettämästään työtulosta, ja nyt päinvastoin vanhempainetuuksilla oleva voisi
menettää tuloaan palkkioiden johdosta, ikään kuin kotona tehtävää työtä ei arvostettaisi.
2



Pöytäkirjan asiakohta PTK 83/2017 vp
Tilanne on erikoinen, eikä tämä voi olla tasapuolista. Toivon, että me täällä eduskunnassa
saamme asian pian korjattua.

17.11 Krista Mikkonen vihr: Arvoisa puhemies! Tasa-arvo on yksi 100-vuotiaan Suo-
men suurimmista ylpeydenaiheista: naisten äänioikeus, neuvolajärjestelmä, tasa-arvoinen
avioliittolaki. Nämä kaikki saavutukset ovat juhlimisen arvoisia. Silti valmista ei vielä ole.
Ihmiset ovat edelleen monen asian suhteen eriarvoisessa asemassa sukupuolen perusteella. 

Yksi tasa-arvon ongelmakohta näkyy joka päivä meidän poliitikkojen arjessa: se on
naisten aliedustus poliittisina päättäjinä. Viime kuntavaaleissa teimme tasa-arvon histo-
riaa. Ennätysmäärä naisia tuli valituksi kunnan- ja kaupunginvaltuustoihin. Vaalien jäl-
keen tehtiin uudestaan historiaa, kun ennätysmäärä naisia valittiin kunnanvaltuustojen ja
kunnanhallitusten puheenjohtajiksi. Silti naisvaltuutettuja on kaikista valtuutetuista vain
39 prosenttia. Kunnanvaltuustojen puheenjohtajina naisia on saman verran. Kuntapolitii-
kan kaikkein korkeimmalle jakkaralle kunnanhallituksen puheenjohtajaksi nainen valittiin
vain 31 prosentissa kunnista. Politiikka on edelleen miehinen maailma. Näin ei pitäisi olla
enää 2000-luvun Suomessa.

Arvoisa puhemies! Edustuksellisessa demokratiassa kansa valitsee päättäjänsä. Silti vä-
hintä, mitä me päättäjät voimme tehdä tasa-arvon ja moninaisuuden puolesta, on varmis-
taa, että esteitä osallistumiselle ei ole minkään ihmisryhmän kohdalla. Juuri siitä on kyse
tässä lakialoitteessa. Sen tarkoituksena on muuttaa sairausvakuutuslakia niin, että kunnal-
lisista luottamustoimista maksettava palkkio ei enää vähennä vanhempainpäivärahan mää-
rää. Tällä hetkellä TE-keskukset tulkitsevat luottamustoimista maksettavat, usein varsin
pienet palkkiot palkkaan rinnastettaviksi. Tämä on vähentänyt kokouspäiviltä maksettavat
vanhempainpäivärahat minimiin. Käytäntö on epäreilu erityisesti pienten lasten äideille.
Se heikentää heidän poliittisen osallistumisensa mahdollisuuksia, sillä äidit käyttävät edel-
leen leijonanosan vanhempainvapaista.

Perustuslain mukaan jokaisella on oikeus osallistua politiikkaan ja julkisen vallan on
turvattava ja edistettävä tämän oikeuden toteutumista. Kunnallisten luottamustehtävien
hoitaminen on lainsäädännön turvaama oikeus ja myös velvollisuus. Sen on oltava mah-
dollista yhtäläisesti kaikille. Kunnallisista luottamustehtävistä maksettavat palkkiot eivät
ole sama asia kuin ansiotyöstä maksettava palkka. Sen vuoksi niitä ei myöskään pidä koh-
della samana asiana. Luottamustehtävien palkkioiden tarkoituksena on pitää perustuslail-
lisen oikeuden toteuttaminen kaikkien ulottuvilla.

Arvoisa puhemies! Kunnassa tehtävät päätökset vaikuttavat kaikkien kuntalaisten ar-
keen. Siksi on erittäin tärkeää, että valtuustoissa ja lautakunnissa on hyvä edustus kaikista
kuntalaisista. Siellä täytyy olla myös pienten lasten vanhempia. Kun sote-palvelut siirtyvät
maakunnille, jäävät kuntien tehtäviksi erityisesti päivähoitoon, kouluun, liikuntaan ja nuo-
risotoimeen liittyvät palvelut, samoin maankäyttöön liittyvät päätökset, kuten leikkipuis-
ton tai kevyen liikenteen väylän sijainnit — juuri niitä asioita, jotka erityisesti koskettavat
lapsiperheitä. Siksikin on erityisen tärkeää, että päättäjien joukossa on myös pienten lasten
vanhempia.

Arvoisa puhemies! Meidän 100-vuotias Suomemme on sitoutunut sekä kotimaisella
lainsäädännöllä että kansainvälisillä sopimuksilla edistämään tasa-arvoa ja kitkemään
kaikkinaisen syrjinnän. Hyväksymällä tämän lakialoitteen voimme poistaa yhden tasa-ar-
von epäkohdan ja varmistaa äideille yhdenvertaisemman mahdollisuuden osallistua poli-
tiikantekoon.
3



Pöytäkirjan asiakohta PTK 83/2017 vp
Tämä eduskunnan naisverkoston aloitteesta tehty lakialoite on siitä poikkeuksellinen,
että sen on allekirjoittanut lähes 150 kansanedustajaa. Mukana on edustajia kaikista edus-
kuntaryhmistä. Sen vuoksi uskallan luottaa siihen, että tämä lakialoite ei hautaudu valio-
kuntaan. Se on hienoa nähdä.

17.15 Katja Hänninen vas: Arvoisa rouva puhemies! Tuntuu todella hienolta olla tänään
tässä salissa viemässä eteenpäin valiokuntaan lakialoitetta, johon on saatu melkein 150 al-
lekirjoitusta. Vaikka tässä salissa tuntuu välillä, niin kuin tuossa kyselytunnillakin, että
tunteet kuumenevat ja asiat laidasta laitaan menevät, niin meillä on myös paljon sellaisia
asioita, joista olemme samaa mieltä ja joita me haluamme viedä yhdessä eteenpäin, ja se on
hienoa ja antaa uskoa sille, että tämä eduskunta pystyy muuttamaan vanhoja käytäntöjä
monellakin tapaa. Tämä on yksi niistä, ja se pitää todellakin saada mahdollisimman pian
vietyä maaliin, koska ei ole hyväksi eikä oikein, että edustuksellisessa demokratiassa vaa-
leilla valitut, kunnallisissa luottamustehtävissä toimivat pienten lasten vanhemmat joutu-
vat eriarvoiseen asemaan, kun heidän vanhempainetuutensa pienenevät heidän saadessaan
luottamuspalkkioita. Elikkä siinä mielessä täytyy kyllä nostaa hattua eduskunnan naisver-
kostolle ja meille kaikille, koska tämä on meidän yhteinen aloitteemme, ja toivon, että täl-
laisia yhteisiä aloitteita tässä salissa myös jatkossa tehdään.

Jos jotakin kiitosta nyt voi antaa myös hallitukselle tänä päivänä, niin se on tästä perhe-
vapaauudistuksesta, joka on nyt lähdössä liikkeelle. Toivon myös, että tämäkin historialli-
nen uudistus saadaan vielä tällä vaalikaudella vietyä maaliin. Se lisää sitten aidosti perhei-
den valinnanvapautta. Nimenomaan sieltä lapsen näkökulmasta ja lapsen oikeuden näkö-
kulmasta katsottuna me todellakin tarvitsemme näitä tasa-arvotekoja satavuotiaassa itse-
näisessä Suomessamme — ne ovat näitä yksittäisiä, mutta ne ovat tärkeitä ja vaikuttavat
monen lapsiperheen arkeen, elämään ja valintoihin.

Aina vain enemmän ja enemmän me tarvitsemme tuonne kunnallisiin ja myös valtakun-
nallisiin päätöksentekoelimiin pienten lasten vanhempia, koska monet päätökset vaikutta-
vat juuri heidän elämäänsä.

17.17 Timo Heinonen kok:  Arvoisa rouva puhemies! Lämpimät kiitokset eduskunnan
naisverkostolle ja sen puheenjohtajalle edustaja Sarkkiselle sekä edustaja Sirénille, joka
asiaa on jo aiemmin ollut eteenpäin viemässä. Yli 150, vai oliko tasan 150, kansanedusta-
jaa tässä on mukana, ja se tarkoittaa, että tätä asiaa on eteenpäin viemässä myös iso joukko
mieskansanedustajia. Tämä esityshän itse asiassa koskee niin äitejä kuin isiäkin, ja on ihan
yhtä lailla tärkeää, että vanhempainvapaa ei aiheuta — ei äideille mutta ei myöskään isille
— tällaista epäoikeudenmukaista tilannetta, mikä tällä hetkellä on ollut. Leijonanosa ko-
deissa vanhempainvapaalla olevista on tietysti äitejä, ja sen takia on hyvä, että hallitus on
myös tähän asiaan nyt tarttumassa. Vanhempainvapaauudistus on päätetty laittaa valmis-
telussa liikkeelle ja ennen muuta niin, että siinä otetaan huomioon erilaiset perheet ja per-
heiden erilaiset tilanteet, lapset keskiössä, luonnollisesti, mutta  niin, että me saisimme en-
tistä enempi perheissä myös isät vanhempainvapaata pitämään ja ottamaan vastuuta sitä
kautta. Valitettavan usein tilanne on se, että se valinta ei välttämättä ole ihan niin vapaaeh-
toinen kuin ehkä usein annetaan sitten vastustavissa puheenvuoroissa esille tuoda, ja sen
takia on hyvä, että nyt tämä valmistelu liikkeelle saadaan osana näitä toimenpiteitä, joita
lapsiperheiden eteen tehdään.
4



Pöytäkirjan asiakohta PTK 83/2017 vp
Olen täysin samaa mieltä siitä, että me tarvitsemme erilaisia ihmisiä päätöksentekoon.
Nuoret äidit ja nuoret isät ovat tärkeitä tässä työssä, ja tärkeää on se, että tällaiset onnelli-
setkaan hetket, kun perheenlisäystä tulee ja pieniä lapsia perheisiin tulee, eivät katkaisisi
sitä tärkeää työtä, jota kunnissa ja maakunnissa mutta myös valtakunnan tasolla tehdään.

On hyvä, että tämä naisverkoston aloite on nyt saanut näin runsaan kannatuksen edus-
kunnassa ja tulee varmasti kiireellisenä läpi hoidettua.

17.20 Anne Kalmari kesk: Arvoisa rouva puhemies! Onpa upeaa tulla tänne uusittuun sa-
liin käyttämään ensimmäistä puheenvuoroa naisverkoston eteenpäinviemästä hienosta
aloitteesta. Itse asiassa pohdin sitä, että naisverkoston esille nostamat asiat ovat olleet kes-
kimäärin historiallisia: on saatu oikeutta lasten kotihoitoon, ollaan tehty paljon muitakin
asioita, ja tämäkin asia on itse asiassa mittakaavaansa paljon suurempi. 

Tänään puhuimme osallisuudesta, ja on tärkeä asia, että siihen osallisuuteen, demokraat-
tiseen vaikuttamiseen voivat osallistua kaikki. Tällä hetkellä on tilanne, että vanhempain-
päivärahalla olevien ei oikeasti kannata osallistua demokraattiseen päätöksentekoon, kos-
ka he menettävät tulojaan, tipahtavat minimitasolle vanhemmuuspäivärahassa eli saavat 23
euroa vuorokaudessa — tosin tätäkin ollaan muuten nyt onneksi hyvän hallituksen toimes-
ta nostamassa. On tärkeää, että kukaan ei ainakaan taloudellisesti kärsi siitä, että hoitaa yh-
teisiä asioita. Luulen, että tällä tulee olemaan iso merkitys sille, että yhä useampi nuori äiti
ja nuori isä voi lähteä ehdolle ja toteuttaa ajatustaan ja viedä juuri sille ihmisryhmälle tär-
keitä asioita eteenpäin. Vanhemmuus on toki kokonaisvaltaista, mutta yhteiskunnallamme
ei ole varaa siihen, että lapsiaan kotona hoitavat syrjäytetään yksinomaan sinne kotiinsa ta-
loudellisin rangaistuksin. 

Itse pohdin sitäkin asiaa, että kun tulevaisuudessa teemme näitä uudistuksia vanhem-
muuteen ja siihen liittyviin vapaisiin ja rahoitukseen, olisi varmasti hyvä, että erilaiset työl-
listymisen muodot pystyttäisiin yhä paremmin ottamaan huomioon, ja ehkäpä naisverkos-
to voisi ajan kanssa ruveta valmistelemaan sitä, kuinka lyhytkestoisia töitä ja osa-aikatöitä
pystyttäisiin vielä paremmin yhteensovittamaan niin, että olisi kannuste myöskin sieltä ko-
toa hieman irrota muuallekin kuin luottamustehtäviin. 

Tämä päänavaus oli aivan upea, ja tämä ei tokikaan koske pelkästään naisia vaan yhtä
lailla miehiä, kuten usea edustaja tässä on todennutkin. Tämä oli esimerkki siitä, mitä nais-
verkosto voi saada aikaan. Onnea ja voimia puheenjohtajalle ja yhteistyötä tästä eteenpäin-
kin!

17.23 Eva Biaudet r: Talman! Naisverkostolla on kunniakas historia, ja sitten 90-luvun
kulta-aikojen ehkä ei ole ollut niin paljon hyvää kerrottavaa. Silloin saimme aikaan subjek-
tiivisen päivähoidon, oli lähestymiskieltoa ja muuta, jotka oikeasti olivat hyvin radikaaleja
ja isoja panostuksia, joihin sitten saimme yhteiskunnassa myöskin koko politiikan puolue-
kentän ylittävän tuen. Siksi on tietenkin iloinen asia, että naisverkosto jälleen on saanut ai-
kaiseksi uudistuksen, joka todellisuudessa parantaa naisten asemaa huomattavasti. Vaikka
on totta, että tässä on nyt kysymys pienten lasten isistä ja äideistä ja se siinä tilanteessa kos-
kee yhdenvertaisesti jokaista, todellisuudessa tietenkin se on kohdistunut nimenomaan
enemmän naisiin, koska perhevapaat pidetään epätasa-arvoisesti tänään. 

Samalla tavalla kuin edustaja Heinonen, itse toivoisin, että tulevaan vanhempainvapaa-
uudistukseen halutaan todellisuudessa panostaa, niin että todellisuudessa tapahtuu toimin-
tatapojen uudistus ja jaamme tasaisesti, että emme vain jaa vähän enemmän hyvää jokai-
5



Pöytäkirjan asiakohta PTK 83/2017 vp
selle, vaan panostetaan todellisuudessa. Se ehkä tarkoittaa, että myöskin budjetissa täytyy
panostaa, jotta esimerkiksi naisten työllistymisastetta voidaan nostaa tulevaisuudessa. 

Haluan kiittää ihan erityisesti puheenjohtaja, edustaja Sarkkista ja myöskin edellistä pu-
heenjohtajaa, edustaja Raassinaa siitä, että he pitävät tätä naisverkostoa koossa, vaikka
ehkä tasa-arvon tuulet eivät ole kovin suotuisat tällä hetkellä. Mutta ehkä tämä Suomen
100-vuotisjuhlavuosi auttaa meitä kaikkia panostamaan vähän lisää tasa-arvoon. Kuten me
tiedämme, niin vaikka tasa-arvossa monesti on kysymys naisten asemasta, loppujen lopuk-
si tasa-arvon toteutuessa sen edistys koituu meidän kaikkien hyväksi sukupuolesta riippu-
matta.

17.25 Merja Mäkisalo-Ropponen sd:  Arvoisa puhemies! Kannatan tätä lakialoitetta
lämpimästi, sillä monelle luottamushenkilölle on tullut yllätyksenä, että luottamustehtä-
västä maksettava palkkio alentaakin sitten päivärahoja. Naiset käyttävät edelleen suurim-
man osan perhevapaista, ja siksi tämä päivärahojen alentaminen koskee erityisesti nuoria
naisia ja heikentää heidän mahdollisuuksiaan ja myös motivaatiotaan osallistua politiik-
kaan ja luottamustehtävien hoitamiseen. Minä olen kuullut vuoden sisällä useamman van-
hempainvapaalla olleen naisen — tässä tapauksessa he olivat kaikki naisia — yllättyneen,
kun heille on selvinnyt tämä nykyinen käytäntö. He ovat kertoneet, että tämä tuntuu jopa
loukkaavalta, sillä ne lastenhoidon järjestelyt vaativat jo niin paljon organisointia, jotta
pääsee sinne kokouksiin. Sitten kun on huomannut, että vielä päivärahatkin ovat leikkau-
tuneet pois, niin kyllä motivaatio osallistumiseen joutuu tämmöisessä tilanteessa kovalle
koetukselle. 

Meidän pitäisi kaikin tavoin edistää pienten lasten vanhempien osallistumista kunnalli-
seen päätöksentekoon jo senkin takia, että kunnissa päätetään niin paljon juuri lapsiperhei-
den asioista. Tämä aloite on hyvä. Loistavaa, että täällä eduskunnassa on tälle niin vankka
kannatus. Vaikka tämä on naisverkoston yhteinen aloite, minä haluan kyllä kiittää edustaja
Sarkkista, sillä tiedän, että hän on ollut erittäin aktiivinen tässä asiassa. — Kiitos!

17.27 Mari-Leena Talvitie kok: Arvoisa puhemies! Niin kuin täällä on salissa monta ker-
taa kuultu tässä keskustelussa, on erittäin ongelmallista, että pienen lapsen vanhempi jou-
tuu eriarvoiseen asemaan osallistuessaan kunnalliseen päätöksentekoon ja politiikkaan,
kun vanhempainraha ja äitiyspäiväraha on tämän vallitsevan lainsäädännön tulkinnan no-
jalla kokouspäiviltä leikattu minimiin. Tämä on outoa jo siinäkin valossa, että lapsia hoi-
tava vanhempi on jo varsinaisen työpäivän ajan osaltaan hoitanut lapsiaan sen vuorokau-
den aikana, ja näin ollen tavallaan sitä työtä ei arvostettaisi ollenkaan. Se nykyinen käytän-
tö on epäreilu, ja se ei todellakaan kannusta siihen, että perheelliset nuoret aikuiset olisivat
kunnallisessa päätöksenteossa mukana. 

Olin itse aikanaan sellaisessa tilanteessa, kun minut valittiin Oulun kaupunginhallituk-
sen puheenjohtajaksi, että vanhempainrahakausi oli juuri päättymässä sinä päivänä. Sil-
loin taisin olla Suomen nuorin kaupunginhallituksen puheenjohtaja, ja elämäntilanne oli
senkaltainen, että jos ei olisi ollut aikaisempaa poliittista kokemusta — taisi olla kolmas
valtuustokausi meneillään — en olisi lähtenyt siinä tilanteessa, jos olisin tiennyt, ettei ai-
nakaan taloudellisesti kannusteta siihen vastuun kantamiseen ja tulevaisuuden rakentami-
seen. 

Kiitokset tosiaan naisverkostolle, että ollaan tässä tilanteessa: lähes 150 allekirjoittajaa.
Kiitos myöskin edustajakollega Sirénille tähän taakse, joka on itse asiassa juuri nyt nautti-
6



Pöytäkirjan asiakohta PTK 83/2017 vp
massa vanhempainrahakauden toisesta viikosta ja on tehnyt tämän lakialoitteen pohjatyön
itse asiassa jo viime syksynä. Näin ollen meille kaikille oli helppoa lähteä näitä allekirjoi-
tuksia viime kesän aikana tekemään lisää.

Arvoisa puhemies! Toivoisin, että kun nyt hallitus teki viime viikolla päätöksen, että
perhevapaajärjestelmää uudistetaan, ja kun myöskin lakialoitteessa on lähes 150 allekir-
joittajaa, niin hallitus ottaisi tämän nyt nopeasti myöskin, jotta tämä voisi edetä sitten vii-
meistään tämän perhevapaauudistusjärjestelmän ohessa, ellei sitten valiokunta katso, että
pystymme tämän lakialoitteen laittamaan eteenpäin jo ripeämmin. — Kiitos. 

17.29 Hannu Hoskonen kesk: Arvoisa rouva puhemies! Edustaja Hanna Sarkkisen en-
simmäisenä allekirjoittama lakialoite sairausvakuutuslain 11 §:n 8 momentin muuttami-
sesta on aivan erinomainen lakialoite, ja toivon sydämestäni, että tämä erinomainen laki-
aloite menestyy ja tulee myös tähän suureen saliin päätettäväksi selkeänä hallituksen esi-
tyksenä, että se menestyisi. Tämä mielestäni näin Suomen itsenäisyyden juhlavuonna, 100
vuoden itsenäisyysjuhlavuonna, on erittäin hyvä senkin takia, että tämä tukee sekä tasa-ar-
voa että suomalaista demokratiaa.

On syytä muistaa tässä Suomen itsenäisyyden juhlavuonna, että suomalainen demokra-
tia, suomalainen kansanvalta perustuu nimenomaan kunnalliseen itsehallintoon ja kunnal-
liseen päätöksentekoon, kunnalliseen demokratiaan. Kaikki tiedämme, että kunnanval-
tuusto on Suomessa nykyisen perustuslain voimassa ollen ainut toimielin, jota ei erota mi-
kään. Se on se demokratiamme kulmakivi, on ja pysyy. Sen takia on aivan äärimmäisen
tärkeää, että ne valtuutetut, ne lautakuntien jäsenet, jotka työskentelevät, vaikka he ovat
perheenisiä tai -äitejä, eivät joudu perheensä takia huonompaan asemaan kuin muut, elikkä
nyt kun se palkkio tulee tilille, niin heitä ei siitä rangaista sitten, kun he saavat muita etuuk-
sia. Sen takia toivon, että tämä lakialoite otetaan tässä talossa äärimmäisen vakavasti ja va-
liokunta käsittelee tämän nopeasti ja nimenomaan niin, että saisimme tämän lakialoitteen
lain muotoon jo ennen kuin Suomi täyttää 100 vuotta. Se tekisi kunniaa suomalaiselle de-
mokratialle, ja on syytä muistaa myös se, arvoisa rouva puhemies, että tässä asiassa talou-
delliset arvot ovat hyvin vähäiset mutta demokratian ja ihmisten vaikuttamismahdollisuuk-
sien kannalta tämän lakialoitteen vaikutukset ovat todella merkittävät.

Vielä kerran lämpimät kiitokset edustaja Hanna Sarkkiselle erinomaisesta työstä ja sii-
tä, että hän on jaksanut tätä asiaa viedä eteenpäin ja kerännyt näin mahtavan määrän alle-
kirjoituksia tähän lakialoitteeseen, toki edustajakollegoiden avustuksella, mutta erittäin
hieno teko — siitä ihailevat kiitokset.

17.32 Aila Paloniemi kesk: Arvoisa puhemies! Naiset ovat eduskunnan alkutaipaleelta
lähtien tehneet upeita, hienoja esityksiä, saaneet niitä läpi yhdessä. Ne ovat koskeneet
usein lapsia, nuoria ja perheitä — esimerkiksi ensimmäinen sosiaalinen innovaatio, mie-
lestäni näin voidaan sanoa, kouluruokailu, sehän oli eri puolueitten naisista koottujen par-
lamentaarikkojen aikaansaannos silloin kauan sitten. Upeaa. Ja nyt ollaan tässä. Olen erit-
täin ylpeä tästä aloitteesta, jossa on jopa 150 allekirjoittajaa ja jonka synnyssä naisverkosto
on siis ollut ihan avaintekijä. Minäkin haluan tietysti kiittää Hanna Sarkkista ja kaikkia
upeita naisia, jotka ovat tässä mukana, ja upeita miehiä myös.

Tästä meikäläisestä naisverkostosta — en malta olla nyt kertomatta — ollaan erityisen
kiinnostuneita tuolla maailmalla. Matkustan paljon muun muassa Etyjin puitteissa eri
maissa. Tämä naisverkosto tulee esille, ja ellei tule, minä nostan sen esille. Minä olen esit-
7



Pöytäkirjan asiakohta PTK 83/2017 vp
tänyt jo kahteen kertaan, että emmekö voisi perustaa Etyjiin naisverkoston tapaista toimin-
taryhmää, ja siitä ollaan oltu kovin kiinnostuneita, ja uskonpa, että se pikkuhiljaa saa kan-
natusta ja että se myöskin menee läpi.

Toinen asia, mitä maailmalla myös ihastellaan — siitäkin on pakko kertoa — on se, että
Suomi taitaa olla maailmassa yksi niitä harvoja maita, joissa naisten organisaatioita ja nii-
den toimintaa rahoitetaan budjetista. Tämä ei ole tavallista lainkaan. Eli me voimme olla
kuitenkin monista asioista ihan ylpeitä. Ja kyllä nyt täytyy lähteä siitä, että täytyy tulla it-
sekin aktiivisemmin ajan puutteesta huolimatta naisverkoston toimintaan mukaan, ehdot-
tomasti, [Eva Biaudet: Me tarvitsemme!] koska tällä joukolla saamme näköjään erittäin
paljon aikaan.

Vielä lopuksi sanon lyhyessä puheenvuorossani sen, että minusta on kyllä erittäin ou-
toa, erikoista ja kummallista, että pienen lapsen vanhempi on tähän saakka Suomessa jou-
tunut näin eriarvoiseen asemaan osallistuessaan kunnallisen luottamustoimen hoitoon ja
politiikkaan. Siinä ei ole siis kerta kaikkiaan mitään järkeä, kun me tarvitsemme naisia eh-
dottomasti kaikille tasoille lisää päättäjiksi. Se on aivan selvä asia.

Olen iloinen tästä, ja toivotan meille kaikille tsemppiä!

17.34 Jari Myllykoski vas: Arvoisa puhemies! Ensinnäkin kiitoksia naisverkostolle, sen
puheenjohtaja Sarkkiselle ja pohjatyön tehneelle edustaja Sirénille. Minä haluan kiittää eri-
tyisesti naisverkostoa, että olette olleet minun poikani ja toivottavasti minun poikieni poi-
kien asialla. On hienoa, että Suomen täyttäessä 100 vuotta voimme olla yhtenä miehenä ja
naisena edistämässä tasa-arvoisuutta, mahdollistamassa kunnallista ja tulevaa maakunnal-
lista päätöksentekoa.

Edustaja Mäkelä — eikö niin, meni nimi oikein — toi hyvin esille sen, että meillä on täl-
läkin hetkellä vielä erilaisia työsuhdeperusteisia korvauselementtejä. Meillä maksetaan ko-
kouspalkkioita niille, jotka saavat ansion tai yrittämisen kautta olevaa ansionmenetyskor-
vausta, mutta meillä on sitten vielä yksi ryhmä, jossa ansionmenetyksiä ei tarvitse hakea,
koska julkisella työnantajalla olevissa työsuhteissa maksetaan palkka näiltä kokouspäivil-
tä. Meidän on syytä ryhdistäytyä tässä kaiken kaikkiaan ja saattaa myös nimenomaan tämä
ansionmenetyskorvaus samalle tasolle, ei niin, että heikentäisimme joltain, vaan rohkais-
taan, ollaan avoimin mielin siinä, että me tarvitsemme päätöksentekijöitä. Monessa kun-
nassa ollaan siirtymässä valiokuntamalliin, joka on entistä enemmän sitouttava, ja uskon
tapahtuvan maakuntahallinnossakin niin, että sinne tulee erityisiä valiokuntia. En usko,
että järjestelmää voidaan muuten rakentaa. Sen vuoksi on erityisen tärkeää, että meillä ei-
vät vanhempainrahakaudella olevat ihmiset ole syrjittyinä päätöksenteosta.

17.37 Mikko Savola kesk: Arvoisa rouva puhemies! Kuulun niihin harvoihin, jotka eivät
ole allekirjoittaneet tätä lakialoitetta, mutta ilokseni voin kyllä kertoa teille, että syy, miksi
en tätä allekirjoittanut, oli se, että kun tähän nimiä kerättiin, olin itse vanhempainvapaalla. 

Haluan tämän vanhempainvapaan merkityksen nostaa vahvasti esiin tässä salissa. Se on
upea asia. Se mahdollistaa vanhemman, molempien vanhempien, mukanaolon pienen lap-
sen elämässä, ja siitä meidän pitää kyllä kynsin ja hampain pitää kiinni ja ennen kaikkea
kannustaa siihen, että myös isät vanhempainvapaata enemmän pitäisivät. Tätä haluan ja
toivon, että kaikki edistämme kaikin parhain keinoin.

Tämä lakialoite, joka on tehty ja joka on kerännyt yli 150 allekirjoitusta, on äärimmäi-
sen hyvä, sillä se puuttuu tähän epätasa-arvoiseen asiaan, että vanhempainpäivärahat leik-
8



Pöytäkirjan asiakohta PTK 83/2017 vp
kaantuvat sen seurauksena, että kokouspalkkioita maksetaan. Tähän on auttamatta tehtävä
muutos. Me tarvitsemme lisää nuoria mukaan päätöksentekoon, me tarvitsemme niitä ih-
misiä, joita koskettavat arjen asiat siellä kunnissa. Me tarvitsemme lisää heitä kunnanval-
tuustoihin, tuleviin maakuntavaltuustoihin ja niin edelleen päättämään niistä arjen asioista. 

Ilokseni voin kyllä todeta senkin, että kun täällä on puhuttu naisten määrästä — edustaja
Mikkonen toi hyvin esiin sen, kuinka paljon naisia meillä valtuustoihin on nyt valittu —
niin tulen kunnasta, tulen kaupungista, mikä on yksi naisvaltaisimmista tällä hetkellä.
Meillä Ähtärissä on yli puolet valtuutetuista naisia, ja olen siitä kyllä äärimmäisen ylpeä.
Olen ylpeä myös viime kaudesta, sillä yksi viidesosa Ähtärin valtuustossa olevista sai ko-
kea vanhemmuuden ilon, joten Ähtärissä näissä asioissa pyritään kyllä olemaan aina etu-
nenässä ja olemaan aikaa edellä. 

Tämä pienten lasten vanhempien mukanaolo politiikassa ja se, että jokaiselle annetaan
mahdollisuus olla mukana politiikassa, aivan kuten äsken sanoin, on tietysti demokratian
kannalta hyvä asia, mutta pitää sanoa, että kyllä siinä kynnystä on, että politiikkaan mu-
kaan lähdetään. Itsekin kun kunnallisvaaliehdokkaita olen kerännyt — ja useimmat meistä
ovat sitä tehneet — niin kyllä naisilla ja erityisesti nuorilla naisilla on suurempi kynnys läh-
teä mukaan yhteisistä asioista päättämään. Kysyä pitää ainakin kaksi tai kolme kertaa
useammin kuin miehiä, ja monta kertaa jos se pallo jää sinne perheelle, että kumpi lähtee,
niin se isäntä tuppaa sieltä ehdolle lähtemään. Eli me tarvitsemme lisää keinoja siihen, että
luottamustehtäviin osallistuu pienten lasten vanhempia. Tämä lakialoite on siitä erinomai-
nen. Sillä poistetaan näitä esteitä. Mutta haluan kiinnittää myös huomiota siihen, että eri-
tyisesti pienemmillä paikkakunnilla lastenhoito mahdollistetaan niihin aikoihin, kun näitä
kokouksia on, sillä yleensä ilta-aikaan kokouksissa ollaan. 

Haluan kiittää myöskin naisverkostoa tästä aloitteesta ja edustaja Sarkkista. Se, että ke-
rää yli 150 nimeä lakialoitteeseen, ei ole mikään pieni juttu. Sitä on varmasti moni meistä
täällä yrittänyt, ja tietysti on ollut naisverkoston vahva tuki siinä, että on meidän miesten-
kin nimiä siihen mukaan saatu. Tämä on hyvä aloite. Minä toivon todella, että lakivalio-
kunnassa valiokuntakäsittelyssä tämä huomioidaan asianmukaisella tavalla, ja minä toi-
von, että tämä eduskunta vie tämän tärkeän asian päätökseen.

17.40 Sari Essayah kd: Arvoisa rouva puhemies! Haluan myöskin yhtyä näihin kiitok-
siin naisverkostolle. Tämä on aivan erinomaisen tärkeä lakialoite. Todellakin tuntuu koh-
tuuttomalta, että luottamustehtävistä saatavat palkkiot leikkaavat vanhempainpäivärahoja.
Tässä aloitteen tekstissä on hyvin huomioitu se, että kuitenkaan vanhempainpäivärahat ei-
vät ole ainoa epäkohta. Toivoisinkin, että naisverkosto käyttäisi tässä nyt puhtia ja tarmoa
ja perkaisi vähän lisää näitä, koska täällä on kyllä mainittu, että työttömyysetuuksien koh-
dalla tämä on jo huomioitu, mutta tiedän esimerkiksi omassa puolueessa tilanteen, että
meillä on nuori mies, joka on kaksi kertaa selättänyt Kelan päätökset. Täytyy todeta, että se
on sitten ollut oikeastaan vain hänen kohdallaan tehty linjaus, koska hänellä on vammai-
suuden perusteella oleva eläketulo, joka on ollut kaksi kertaa vaarassa leikkaantua sen ta-
kia, että hän on saanut luottamusmiespalkkiota toimiessaan kunnallisissa luottamustehtä-
vissä. Onhan tämä käsittämätöntä, että henkilö, joka vammastaan huolimatta haluaa osal-
listua yhteiskunnalliseen toimintaan, on vaarassa menettää tulonsa sen tähden.

Täällä edustaja Savola nosti esille tämän tärkeän seikan, että etenkin pienissä kunnissa
lastenhoidon saaminen kokousten ajaksi saattaa olla vaikeaa. Oikeastaan tänään on tietyllä
tavalla historiallinen päivä, että noin 19 vuotta ja rapiat takaperin itse olin tarkastuslauta-
9



Pöytäkirjan asiakohta PTK 83/2017 vp
kunnassa mukanani vajaa vuosikas tytär, joka siellä touhumatolla meni pitkin lattiaa, ja tä-
nään hän on sitten itse osallistunut ensimmäistä kertaa samassa huoneessa Lapinlahden tar-
kastuslautakunnan kokouksiin. Totesin eilen illalla, kun häntä vähän jännitti sinne mennä,
että harva siellä tuntee lattiaa myöten tämän huoneen niin hyvin kuin sinä, [Naurua] että si-
nun on helppo sanoa siellä, että kokemusta tästä tehtävästä on jo ihan sieltä 19 vuoden ta-
kaa. Joskus sanotaan, että nämä asiat voivat päättyä onnellisesti, toisinaan ne johtavat
myöskin toisen polven poliitikoksi tulemiseen.

17.43 Anna-Maja Henriksson r: Värderade fru talman! Det här är ett alldeles fantastiskt
initiativ av kvinnonätverket i riksdagen. Det är sällan så här många kan vara så överens om
en så viktig fråga. Jag är oerhört glad över det, och vi ska vara stolta över att vi kan föra den
här saken framåt. Det handlar faktiskt om att ge kvinnorna, familjerna en möjlighet till del-
aktighet i sina kommuner, att se till att vi bereder möjlighet att delta i beslutsfattandet.

Kyse on varsin, varsin tärkeästä asiasta. Silloin oikeusministerinä ollessani tehtiin demo-
kratiapoliittinen selonteko, tehtiin ohjelma. Tiedetään se, että meidän pitää panostaa kai-
kin tavoin siihen, että me saamme enemmän ihmisiä politiikkaan, ja mikä on sitten sen tär-
keämpää kuin että raivataan pois ne kaikki esteet, jotka ovat estämässä sitä, että varsinkin
nuoret ja nuoret perheelliset lähtisivät mukaan. Sen takia tämä on arvokas aloite. Se on de-
mokratian kannalta arvokas, se on naisten aseman kannalta arvokas, ja se on koko yhteis-
kuntamme näkökulmasta arvokas.

Haluan myös itse kiittää edustaja Sarkkista ja myös edustaja Siréniä, joka ei ole paikan
päällä. Tämä on niin hyvä aloite, että jos tässä olisi urheilulajista kyse, niin silloin puhut-
taisiin, että oli jo ilmiömäinen suoritus saada tähän näin paljon allekirjoituksia ja tätä näin
hyvällä vauhdilla eteenpäin. Nyt minäkin toivon, että myös hallitus ottaisi tästä kopin, että
saisimme tämän myös lakina valmiiksi tällä kaudella, koska tässä ei ole mitään syytä jar-
ruttaa. Toivon, että asia menee myös ripeästi nyt valiokunnassa eteenpäin.

Sitten vielä lyhyt huomio siitä, että tiedän, että naisjärjestöt ja niitten rahoitus on yli-
päänsä huonontunut viime vuosina, ja siinä on myös naisverkostolla ja koko eduskunnalla
tekemistä, että me voimme nostaa naisjärjestöjen rahoitusta edelleen siitä, mitä se nyt tällä
hetkellä on. Siitä myös koko yhteiskunta hyötyisi.

17.45 Hannakaisa Heikkinen kesk: Arvoisa rouva puhemies! Harva lakialoite saa näin
myönteistä saatekeskustelua, mutta yhdyn myös näihin edellisiin puheenvuoroihin siinä,
että oikeastaan ihmettelen, miksi tämä on vasta nyt täällä. Sen takia myös haluan osallistua
näihin kiitoksiin, niihin tomeriin naisiin, jotka tämän saivat eteenpäin, elikkä kiitos, edus-
taja Sarkkinen ja edustaja Sirén poissa olevana. 

Tässä on jo tämän keskustelun aikana hyvin monipuolisesti ja vuolaasti kehuttu, miksi
tämä on tärkeä. Osaltani haluan tuoda keskusteluun myös sen, minkä takia on todella hyvä
tämä keskustelu ja tämän lakialoitteen eteenpäin saattaminen juuri nyt. Syntyvyys on sata-
vuotiaassa Suomessa sen historian alhaisinta. Samaan aikaan me kannamme huolta demo-
kratiakehityksestä, erilaisten ihmisten, eri-ikäisten ihmisten osallistumisesta politiikkaan
ja sen osallistumisprosentin alhaisuudesta. Tämä on hirmu tärkeä viesti meidän nuorille
isille, äideille, miehille, naisille, että on suotavaa osallistua yhteisten asioitten hoitami-
seen. Onhan todellakin näin, että nuorten perheiden tulot harvoin muutenkaan ovat niin
korkeat. Tältäkin osalta voimme tukea sitä, ettei se ainakaan taloudellisista syistä jäisi kiin-
10



Pöytäkirjan asiakohta PTK 83/2017 vp
ni, etteikö osallistuisi oman kunnan tai tulevaisuudessa oman maakunnan päätöksente-
koon. — Kiitoksia. 

17.47 Hanna Halmeenpää vihr: Arvoisa rouva puhemies! Todellakaan vanhempainra-
hakaudella olevien ihmisten ei pidä olla millään tavoin luottamustoimien hoitamisen suh-
teen tarkoituksellisesti epätasa-arvoisessa asemassa verrattuna muussa elämäntilanteessa
oleviin ihmisiin, jotka ovat valmiit ottamaan vastuuta yhteiskunnallisista asioista ja pää-
töksenteosta kuntatasolla. Siksi tämä ansioituneiden edustajien ja naisverkoston yhteinen
lakialoite on erittäin tärkeä ja tarpeellinen. 

Arvoisa puhemies! Edustaja Savola ottikin tässä jo aikaisemmin esille vanhempainra-
han leikkaantumisen ohella erään toisen epätasa-arvoa luovan asian, jossa on hyvin eri
käytänteitä eri kunnissa, mikä myös vaikuttaa mahdollisuuteen osallistua päätöksente-
koon. Ellei nimittäin kunnissa todella haluta järjestää ja mahdollistaa lastenhoitoa asian-
mukaisella tavalla luottamustoimien hoitamisen ajaksi, niin se ei kyllä kannusta lapsiper-
heiden vanhempia päätöksentekoon osallistumaan. Sitä me totta vieköön kuitenkin tarvit-
semme. Ehkäpä siinä kohtaa olisikin asiaa tarkasteltava kenties naisverkostossa tai muual-
la täällä, tätä asiakohtaa uudelleen huolellisemmin, mitä lainsäädäntö siitä sanoo. 

Ei esimerkiksi ole asianmukaista tarjota alle 3-vuotiaalle tai jopa aivan vauvaikäiselle
lapselle päiväkotipaikkaa kokousten ja luottamustehtävien hoitamisen ajaksi, vaan silloin
voi olla tarpeen tarjota hoitajaa kotiin tämän perheen avuksi, jos ei asia muuten järjesty.
Mutta kunnat eivät kaikkialla kyllä näitä asioita ole kuntoon hoitaneet, ja ellei näin tapah-
du, niin ehkä meidän täytyy täällä hoitaa sitten asia lainsäädännön kautta kuntoon. 

17.49 Sirpa Paatero sd: Arvoisa rouva puhemies! Toivon, että me olemme joskus tilan-
teessa, että naisverkoston ei tämmöistä työtä enää tarvitse tehdä [Eva Biaudet: Unelma!]
siitä syystä, että meillä olisi kaikki tasa-arvoisesti jo lähtökohtaisesti ajateltuna. Tässä ta-
pauksessa kuitenkin nämä, niin kuin on todettu, kohdistuvat enemmän tietysti naisiin, kos-
ka naiset hoitovapaalla ja vanhempainvapaalla enemmän ovat. 

Naisten voimasta minulle on opetettu Kotkassa, josta tulen. Meidän talousjohtajamme,
joka nyt on jo pitkään ollut eläkkeellä, sanoi, että siitä hän tiesi, että on tosi kyseessä, kun
viiden eri puolueen naiset tulivat samaan aikaan hänen ovenpieleensä — että sitten on pa-
rempi kuunnella. Ja ehkä tämä 150, vaikka tässä ovat myöskin miehet olleet mukana alle-
kirjoittamassa, on vähän samanlainen: on riittävän paljon porukkaa yhtä mieltä, ja vaikka
ovat eri puolueista, on joku yhteinen nimittäjä.

Tämä on varmaan talouskysymys kyllä, mutta enemmän minä ajattelen, että tämä on
tasa-arvokysymys ja demokratiakysymys. Kyllä me kaikki tiedämme, että kunnallisista
luottamustoimista saatavat eurot per kokous ovat aika pienet. Sen jälkeen niistä maksetaan
30 prosenttia, tai jotkut paljon enemmän, ensin veroa ja sen jälkeen vielä puolueille, eli ei
siitä nyt ihan hirvittävästi jää. Mutta sekin on tietenkin hyvä lisä. Mutta jos se vielä vähen-
tää vanhempainrahaa, niin sehän on ihan kohtuuton tilanne. Mutta sitä enemmän tämä on
minun mielestäni vielä demokratia-asia, sillä meillä on yhä edelleen vain se 39 prosenttia
naisia valtuustoissa. Toinen asia, mistä minä olen demokratiassa huolissani, ovat viime
kuntalain jälkeen tehdyt muutokset elikkä kunnallisten luottamustoimien paikkojen vähen-
täminen. Vähennettiin todella rajusti valtuutettujen määriä, vähennettiin lautakuntien mää-
riä, pienennettiin lautakuntien kokoja ja jossakin kokonaan luovuttiin lautakunnista. Tämä
11



Pöytäkirjan asiakohta PTK 83/2017 vp
jos mikä vähentää perustason demokratiaa elikkä lähellä ihmistä olevan päätöksenteon te-
kemistä ja yhteyttä kuntalaisiin. Ja se liittyy tähän tämän demokratian osalta.

Kotkasta esimerkki viimeiseksi: meillä on minun tietääkseni [Puhemies koputtaa] en-
simmäisen kerran ikinä sekä valtuuston että hallituksen puheenjohtajana nainen.

17.51 Markku Pakkanen kesk: Arvoisa rouva puhemies! Itse myös kuulun niihin henki-
löihin, jotka haluavat kiittää lakialoitteen tekijöitä. Tämä on tärkeä asia nimenomaan siitä
syystä, että saadaan nuoret perheen vanhemmat, äidit ja isät, mukaan kunnalliseen päätök-
sentekoon ja mahdollistetaan se sitten heille. Vaikka tässä on nyt kovasti korostettu tätä
150:tä allekirjoittajaa, minulla on täysi syy uskoa, että täällä salissa on noin 200 päättäjää,
jotka tulevat tämän asian hyväksymään. En näe, että tässä on kellään mitään sellaista koh-
taa, miksi tätä asiaa alettaisiin vastustamaan.

Täällä on nostettu esiin myös muita epäkohtia. Itse haluaisin myös kiinnittää huomiota
siihen, mihinkä edustaja Myllykoskikin, että esimerkiksi yrittäjien ansionmenetyskorva-
ukset tulisi huomioida. Se ei toki kuulu tähän kyseiseen lakialoitteeseen, mutta toivoisin,
että tulevaisuudessa tähänkin löytyisi selkeä järjestelmä, millä tämä ansionmenetys kor-
vataan, jotta saataisiin erilaisissa ammateissa ja tehtävissä olevia isiä ja äitejä mukaan pää-
töksentekijöiksi.

17.52 Hanna Sarkkinen vas: Arvoisa puhemies! Nämä runsaat allekirjoitukset ja tänään
lausutut kannustavat sanat antavat todella uskoa siihen, että tämä asia etenee positiivisessa
hengessä ja tämä epäkohta saadaan korjattua. Minulla on täällä melkein korvat jo punaisi-
na näistä lukuisista kehuista ja kannustuksista ja kiitoksista, joita täällä on lausuttu naisver-
kostolle ja minulle, ja haluan kyllä korostaa, että tämä oli naisverkoston yhteinen ponnis-
tus ja jokainen siellä omassa ryhmässään aktiivisesti keräsi nimiä. Ja haluan kyllä erityi-
sesti kiittää edustaja Siréniä, jonka tekstien pohjalle tämä aloite tehtiin. Tämä todella osoit-
taa sen, kuinka yhteistyössä on voimaa ja kuinka naisverkostossa on myös voimaa.

Arvoisa puhemies! Kuntapolitiikka ja kunnallinen päätöksenteko on erittäin tärkeää, ja
on erittäin tärkeätä, että kaikilla on tasa-arvoiset mahdollisuudet osallistua päätöksente-
koon ja että siihen kannustetaan — ja varsinkaan siitä ei pidä rangaista. Me tarvitsemme
nämä pienten lasten isät ja äidit osallistumaan päätöksentekoon, koska, kuten täällä on jo
todettu, se kynnys kuntapolitiikkaan lähtemiseen on muutenkin aika korkea, ja kyllä jokai-
nen meistä tietää, että niiden ehdokkaiden kaivelu on välillä vaikeata, ja usein varsinkin
naiset tuppaavat kieltäytymään, joten ei pidä ainakaan lainsäädännöllä luoda mitään yli-
määräisiä kynnyksiä, vaan kyllä lainsäädännön pitää tasa-arvoisesti kaikkia kohdella. Kun-
nissa ja jatkossa maakunnissa on todella monenlaisia luottamustehtäviä, joten toivon, että
valiokuntakäsittelyssä näitä rajauksia pohditaan tarkasti — sitä, minkälaiseksi tämä lain
pykälä kirjoitetaan — jottei tämä aloitteen eteneminen ainakaan siihen tyssää, että ne mää-
rittelyt eivät jotenkin ole kaikilta osin kunnossa. Pidetään huolta siitä, että tämä etenee hy-
vässä hengessä.

Elikkä kiitoksia vielä kerran kaikille allekirjoittaneille ja asiaa edistäneille, ja kiitoksia
tästä keskustelusta. Uskon ja toivon, että me saisimme tästä hienon Suomen 100-vuotisjuh-
lan tasa-arvo- ja demokratiateon.

17.55 Krista Mikkonen vihr: Arvoisa rouva puhemies! On ollut hienoa kuunnella tätä
keskustelua, joka on ollut varsin yksimielinen, ja kaikki näkevät sen, miksi tämä lakialoite
12



Pöytäkirjan asiakohta PTK 83/2017 vp
tarvitaan ja tämä epäkohta pitää poistaa. Tässä keskustelussa on tullut esiin muitakin sem-
moisia epäkohtia, isompia ja pienempiä, joita me varmasti naisverkoston työvaliokunnas-
sa voimme jatkotyöstää eteenpäin. 

Yksi asia, joka tässä nousi esiin liittyen nimenomaan tähän pienten lasten vanhempien
mahdollisuuteen osallistua kunnalliseen päätöksentekoon, on tämä lastenhoidon järjestä-
minen kokousten ajaksi. On totta, että kunnat voivat itse määritellä, miten sen järjestävät,
ja itse asiassa muistan kyllä omalta kohdaltani, kun olin jo ennen lapsia aktiivinen kunnal-
lispolitiikassa ja sitten lasten tulon jälkeen myös sitä jatkoin, että kyllä meillä Joensuussa-
kin se oli semmoinen asia, mitä he eivät olleet oikein tiedostaneet eivätkä olleet ymmärtä-
neet, että tämä asia pitää hoitaa kuntoon. Omalla kohdallamme se meni aivan loistavasti,
palkkasin aina lastenhoitajan kotiin kokousten ajaksi: Mannerheimin Lastensuojeluliiton
hoitaja tuli kotiin, ja siitä tuli selvät kuitit, joita oli helppo sitten viedä kaupungille, ja he
maksoivat sitten korvaukset takaisin. Itse asiassa halusin tuoda tämän esimerkin tähän sen
takia — kun täällä on salissa nyt valtava joukko eri puolilla Suomea toimivia kuntapäättä-
jiä — että te huolehtisitte omissa kunnissanne siitä, että tämä lastenhoito tulee järjestettyä
ja nimenomaan tarkoituksenmukaisella tavalla. Varmasti se hoitaja kotiin on se kaikkein
fiksuin tapa, koska nämä kokoukset ovat yleensä ilta-aikaan. Toivon, että tätä viestiä viette
siellä eteenpäin.

Keskustelu päättyi.

Asia lähetettiin sosiaali- ja terveysvaliokuntaan.
13


