















































DEMED71.tmp.xml


Pöytäkirjan asiakohta PTK 56/2017 vp
Pöytäkirjan asiakohta 

PTK 56/2017 vp

Täysistunto

Torstai 18.5.2017 klo 16.00—18.30

2.5. Suullinen kysymys oikeuslaitoksen leikkauksista (Antero Laukkanen kd)
Suullinen kysymys SKT 79/2017 vp

Suullinen kyselytunti

Puhemies Maria Lohela: Seuraava kysymys, edustaja Laukkanen.

Keskustelu

16.43 Antero Laukkanen kd: Arvoisa rouva puhemies! Julkisen talouden suunnitelma
kertoo sen, että oikeusministeriön hallinnonalaan kohdistuu 49 miljoonan määrärahaleik-
kaukset. Syyttäjänvirasto ei selviä syyttämistehtävästä. Oikeusistuimet ovat ilmoittaneet,
etteivät resurssit riitä ja käsittelyajat pitenevät. Oikeusaputoimistoon siirtyy kunnilta vel-
kaneuvonta, ja he ilmoittavat, että resurssit eivät riitä. Käräjäoikeuksien määrää vähenne-
tään 27:stä 20:een. Kaikki tämä säästösyistä. Samaan aikaan hallitus vähentää autoverotu-
loja 200 miljoonaa euroa hallituskaudella. Kysyisin nytten oikeusministeriltä ja pääminis-
teriltä: kumpi on tärkeämpää, se, että kristillisdemokraattinen Toyota-mies saa autonsa
sata euroa halvemmalla, vai se, että kansa kokee, että oikeusturva voi toteutua? Tällä het-
kellä kaikki oikeusalan asiantuntijat pitävät näitä säästötoimia täysin kohtuuttomina. Uusi
oikeusministeri, [Puhemies koputtaa] teillä on mahdollisuus muuttaa suuntaa. Tapahtuuko
se?

16.44 Oikeusministeri Antti Häkkänen (vastauspuheenvuoro):  Arvoisa puhemies!
Edustajalta hyvä kysymys. Taloustilanteen takiahan näitä talkoita tehdään, ja jos meillä
olisi rahaa kuin Norjan öljyrahastossa, eihän näitä tarvitsisi välttämättä tehdä. Mutta rea-
lismia on se, että oikeusvaltion peruspilareita ei puolusteta sanomalla, että me emme tee
mitään tehostuksia, me emme tee mitään uudistuksia, ei mitään. Realismia on se, että nyt
täytyy tehdä uudistuksia, täytyy tehostaa toimintoja, jonkun verran keskittääkin toiminto-
ja, sähköistä asiointia lisätä — jotta voidaan turvata kansalaisille riittävän laadukkaat oi-
keusvaltion kulmakivet eli syyttäjänviraston palvelut ja kaikki muutkin rikosprosessiin liit-
tyvät palvelut ja laadukas, riippumaton tuomioistuinpalvelu. Se on jokaisen kansalaisen
etu, vaikka se sitten saataisiinkin vaikka parikymmentä kilometriä kauempaa. Mutta siinä
tilanteessa, kun kansalainen kerran tai kaksi elämässään tarvitsee oikeuspalvelua, sen täy-
tyy olla laadukas, luotettava, puolueeton ja ennen kaikkea sellainen, että jokainen kansa-
lainen voi kokea laajaa luottamusta siihen säästöistä huolimatta.

Puhemies Maria Lohela: Pyydän niitä edustajia, jotka haluavat esittää tästä lisäkysymyk-
siä, ilmoittautumaan. 
 Tarkistettu
4.1



Pöytäkirjan asiakohta PTK 56/2017 vp
16.45 Antero Laukkanen kd (vastauspuheenvuoro): Arvoisa rouva puhemies! Täällä on
Valtakunnansyyttäjänviraston realismia: syyttäjälaitoksen määrärahakehykseen sisältyy
vuonna 2018 0,8 miljoonan euron ja vuodesta 2019 alkaen 1,3 miljoonan euron leikkaus.
Tämä säästö on selkeästi ylimitoitettu. Tämä tarkoittaa sitä, että 15 syyttäjää ja 15 toimis-
totyöntekijää joudutaan sanomaan irti. Se tarkoittaa noin 4 000:ta ratkaisematonta juttua.
Syyttäjänvirasto kysyykin, milloin eduskunta kertoo heille, mitkä jutut he jättävät syyttä-
mättä ja mitkä jutut syytetään.

16.46 Oikeusministeri Antti Häkkänen (vastauspuheenvuoro):  Arvoisa puhemies!
Syyttäjänviraston osalta resurssihaaste on sama kuin vähän jokaisella yhteiskunnan sekto-
rilla, eli siinä missä vanhustenhuollon resursseista täytyy pitää tiukasti kiinni, näin täytyy
tehdä myös syyttäjänviraston osalta. Joka puolella joudutaan nyt säästämään jonkun ver-
ran, ja syyttäjänviraston osalta myös ollaan tekemässä rakenteellisia uudistuksia, jotka
käynnistyvät tässä lähiaikoina. Siihen myös liittyy toimintojen tehostamista, uusien ict-jär-
jestelmien ja muiden sisään ajamista, millä saadaan säästöjä ja turvattua se palvelu, vaik-
kakin henkilökuntaa saattaisi olla vähän vähemmän. Mutta ottamalla uusia järjestelmiä
käyttöön, keskittämällä yksinkertaisia tapauksia saadaan tehostettua palvelua ja sitä kautta
turvattua laadukas syyttäjätoiminta tässä maassa. Kansalaiset voivat edelleenkin luottaa
siihen, että näidenkin remonttien jälkeen tiukassakin talouspaineessa oikeusvaltion kulma-
kivet toteutuvat Euroopan kärkitasolla.

16.47 Kari Tolvanen kok (vastauspuheenvuoro): Arvoisa puhemies! Taloustilanne on to-
della tiukka, mutta kyllä oikeusministeriön hallinnonala on se, jolla voidaan ehkä sanoa
menevän parhaiten monien ministeriöiden hallinnonaloista. Toki siellä on tiukkaa, sitähän
ei käy kiistäminen, mutta nythän hallitus on tehnyt monia hyviä toimenpiteitä prosessien
keventämiseksi, ja niitä on vielä tulossa. Julkisen talouden suunnitelma on meillä lakiva-
liokunnassa käsittelyssä, joten sitä en sen enempää avaa. Siellä on kipukohtia, muutamia
kohtia, joihin me teemme parannusehdotuksia. Kuten oikeusministeri tuossa sanoi, tär-
keämpää on se, että saa laadukkaita palveluja, vaikka joutuu matkustamaan parikymmentä
kilometriä enemmän. Se on ihan tavoite esimerkiksi tuomioistuinverkkouudistuksessa.

Nyt kysyisinkin arvoisalta oikeusministeriltä: Kuinka te aiotte tehdä sisäministerin
kanssa yhteistyötä, koska tämähän on ketjuajattelua aina sieltä rikosprosessin alkupäästä
tai hallintoprosessin alkupäästä sinne loppupäähän, pahimmillaan aina sinne vankilaan as-
ti? Miten te varmistatte, että tämä putki toimii joka paikassa tasapuolisesti ja yhtä tehok-
kaasti?

16.48 Oikeusministeri Antti Häkkänen (vastauspuheenvuoro):  Arvoisa puhemies!
Erinomainen kysymys lakivaliokunnan puheenjohtaja Tolvaselta tästä ajattelutavasta, että
koko prosessi sieltä esitutkintaviranomaisesta aina sinne vankeinhoitolaitokseen ja tuo-
mioistuinlaitoksiin otetaan huomioon, jotta yhdessäkään kohtaa ei tehdä säästöjä väärästä
paikasta, jotta kustannukset taas kanavoituvat toiseen. Eli koko prosessiajattelun täytyy
olla kristallinkirkas ja tietoinen. Se on vähän sama kuin sote-puolella: täytyy tietää, että jos
sosiaalihuollosta säästää, niin se kanavoituu jossain muualla kustannuksina. Nyt on hyvä,
että valtionhallinnossa on entistä enemmän kirkastunut tämä, että myös rikosprosessi täy-
tyy ajatella kokonaisuutena. Me olemme sisäisen turvallisuuden ja oikeuden ministeriryh-
mässä ministeri Risikon kanssa tätä asiaa jo teroittaneet, ja tullaan joka viikko käymään tii-
2



Pöytäkirjan asiakohta PTK 56/2017 vp
viisti näitä kipukohtia, eri prosessivaiheita läpi, ja tiedetään myös luontevasti se, että vaik-
ka sisäministeriöön menee rahaa, niin se ei välttämättä ole oikeusministeriöltä pois, koska
se vähentää taas jutturuuhkaa tuomioistuimessa. [Puhemies koputtaa] Eli tunnemme ja tie-
dämme toistemme asiat hyvin.

Kysymyksen käsittely päättyi.
3


