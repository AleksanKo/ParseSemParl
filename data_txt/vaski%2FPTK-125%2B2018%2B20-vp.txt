















































DEM8D27.tmp.xml


Pöytäkirjan asiakohta PTK 125/2018 vp
Pöytäkirjan asiakohta 

PTK 125/2018 vp

Täysistunto

Tiistai 4.12.2018 klo 14.02—20.52

20. Hallituksen esitys eduskunnalle laiksi riistavahinkolain muuttamisesta
Hallituksen esitys HE 263/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 20. asia.
Puhemiesneuvosto ehdottaa, että asia lähetetään maa- ja metsätalousvaliokuntaan.

Lähetekeskusteluun varataan enintään 30 minuuttia tässäkin. Asian käsittelyssä nouda-
tetaan aikataulutettujen asioiden osalta sovittuja menettelytapaohjeita.

Ensimmäisen puheenvuoron käyttää edustaja Kulmala — olkaa hyvä.

Keskustelu

20.08 Kari Kulmala sin: Arvoisa rouva puhemies! Tässä hallituksen esityksessä ehdote-
taan muutettavaksi riistavahinkolakia. Niin sanottu Lex Halla -korvaus eli poikkeukselli-
sen suuresta porovahingosta maksettava erityinen korvaus ehdotetaan kumottavaksi. Kun
Lex Halla -korvausta ei enää maksettaisi, porovahinkojen korvausmäärä laskisi lähes 3
miljoonaa euroa. Käytännössä pedon tappamasta porosta on aikaisemmin saanut korvauk-
sena sen käyvän arvon kolminkertaisena.

Vuonna 2017 jo puolet porovahinkokorvauksista meni Lex Halla -paliskuntiin. Kor-
vaus on ollut hyvin antelias ja asettanut paliskunnat eriarvoiseen asemaan. Nyt tämä eriar-
voisuus ainakin vähenee. Lex Halla -korvauksen poisto lisää vahingon kärsijöiden tasa-
puolista kohtelua tilanteessa, jossa vahinkojen korvaamiseen osoitetut määrärahat eivät rii-
tä korvauksien täysimääräiseen suorittamiseen. Jatkossa suurpetojen aiheuttamat viljelys-,
eläin- ja irtaimistovahingot, mukaan lukien koiravahingot, korvattaisiin täysimääräisinä
kuten henkilövahingot. Jo tältä osin tämä esitys on enemmän kuin kannatettava. Suurpeto-
jen aiheuttamia kotieläinvahinkoja ja koiravahinkoja ei ole voitu aikaisemmin korvata täy-
simääräisesti. Pidän myös hyvänä, että porovahinkojen todennettavuutta parannetaan sää-
tämällä velvollisuus valokuvata ja merkitä vahinkopaikka maastoon sekä ilmoittaa vahin-
kopaikan koordinaatit. Tämä helpottaa viranomaisten suorittamaa valvontaa ja tutkintaa ja
vähentää huijaamisen mahdollisuutta.

Arvoisa rouva puhemies! Kuten jo aikaisemmin kerroin, pidän hyvänä, että jatkossa
metsästyskoiravahingot korvataan täysimääräisinä.

20.10 Ulla Parviainen kesk: Arvoisa rouva puhemies! Esityksessä ehdotetaan muutetta-
vaksi riistavahinkolakia, ja tässä yhteydessä todellakin puretaan porovahingosta maksetta-
va erityinen korvaus eli Lex Halla ja lisäksi tehdään muita muutoksia.

Alkuperäinen ajatus Lex Hallasta perustui kohtuuttoman suurten petovahinkojen kor-
vaamiseen. Pedot ovat olleet tuolloin erityinen riesa poronhoitoalueen etelärajalla ja Venä-
 Tarkistettu
4.0



Pöytäkirjan asiakohta PTK 125/2018 vp
jän rajan vierellä olevissa paliskunnissa. Valitettavasti Lex Hallassa ei ole keskitytty on-
gelman korjaamiseen, eli petomäärien vähentämiseen suhteessa Lex Halla -paliskuntien
vahinkokehitykseen.

Petojen riivaamalla alueella perinteisen porotalouden tuottavuus on laskenut ja porojen
myönteinen valikointi eli jalostaminen on häiriintynyt. Rajapaliskunnista tuleva selkeä
viesti on, että Lex Hallan purkaminen ei ole kestävä ratkaisu. Heidän mielestään kestäväm-
pi ratkaisu olisi petokantojen pienentäminen. [Kari Kulmala: Kannatan!]

Poronhoito on ikiaikainen elinkeino. Pelkään, että nyt tehty ratkaisu vähentää entises-
tään poroelinkeinon houkuttelevuutta ja tuo lisää haastetta sille, että tilanpito saataisiin
siirrettyä nuoremmalle polvelle. Tämä johtaa hiljalleen Kuusamon ja Kainuun rajapalis-
kuntien porotalouden heikkenemiseen, jopa tuhoutumiseen. 

Valitettavaa on, että petojen määrän lisääntyessä teurasmäärät ovat merkittävästi pudon-
neet. Se on taas johtanut perinteisen porotalouden heikentyneeseen tulokseen, ja silloin
valtaosa tuloksesta on saatukin petokorvauksista — se ei ole enää tervettä. Jatkossa olisi-
kin syytä etsiä keinoja siihen, että paliskunnat olisivat yhdenvertaisessa tilanteessa petojen
aiheuttaman ylimääräisen työmäärän vuoksi. Tämä kolminkertainen korvaus pedon raate-
lemasta porosta on ollut yksi keino korvata tuota työmäärää. 

Hallituksen esityksen 15 §:n yksityiskohtaisissa perusteluissa nähdään jollain tavalla
ongelmallisena, että poronlihan hinnantarkistus vuonna 2016 nosti porovahinkokorvauk-
sia 33 prosenttia. Meidän pitäisi katsoa tämän asian toista puolta. On hyvä, että poronlihal-
la on kysyntää, ja kysyntää olisi yhä enemmän kasvavan matkailun vuoksi, itse asiassa pal-
jon enemmän kuin on tarjontaa esimerkiksi omalla alueellani. Ruokaketjun kovimman
työn tekijät, kuten poromiehet ja poronaiset, ansaitsevat työstään käyvän korvauksen. 

Poro on eläin, eikä se ole aina tietoinen ihmisen piirtämistä rajoista. Poronhoitoalueen
etelärajalla olevien paliskuntien poro saattaa kohdata pedon poronhoitoalueen ulkopuolel-
la. Hallituksen esityksen perusteluista ilmenee, että Kiimingin paliskunta sekä Suomen po-
rosaamelaisten yhdistys esittivät porovahinkojen korvaamista aina täysimääräisesti sekä
vahinkojen korvaamista myös valtakunnanrajojen ja poronhoitoalueen ulkopuolella teh-
dyistä tuhoista. 

Mielestäni tämän Lex Hallan mahdolliset muutokset ja harkinta siitä, millä tavalla se
poistetaan, olisi pitänyt jättää poronhoitolain kokonaisuudistuksen aikaiseen tarkasteluun.
Tämänhän on tarkoitus tulla käsittelyyn tulevalla vaalikaudella. 

Ja tässä samassa yhteydessä voin todeta sen, että tällä kertaa lausuntopalautteeseen oli
mahdoton tutustua, sillä en onnistunut löytämään niitä millään tavalla tuolta järjestelmästä
ainakaan vielä viime viikonlopun aikana. Toivottavasti nämä lausuntopalautteet löytyvät
sieltä nyt tällä hetkellä.

20.14 Eeva-Maria Maijala kesk: Arvoisa puhemies! Ei ole ensimmäinen kerta, kun minä
tässä salissa puhun petokorvaus- ja petoasioista. 

Petovahinkotilanne on poronhoitoalueella yhä erittäin paha. Joitakin asioita on saatu
vietyä eteenpäin, mutta ongelmia tuntuu yhä olevan erittäin paljon. On hyvä, että meillä nyt
on työn alla riistavahinkolakikeskustelu ja taas pohditaan ja mietitään, miten näitä asioita
viedään järkevästi eteenpäin. 

Suurin osa riistavahingoistahan tapahtuu todellakin porotaloudessa, ja sitä on nytten
työstetty tässä suurimmalta osalta eteenpäin. Nyt sitten porovahinkojen ilmoittaminen tu-
lee tässä uudessa esityksessä huomattavasti paremmaksi. On tärkeää, että jatkossa järjes-
2



Pöytäkirjan asiakohta PTK 125/2018 vp
telmä on läpinäkyvä ja että kun nykyinen digitalisaatio mahdollistaa tämmöiset asiat, niin
otetaan digitalisaatio käyttöön. Tosin ongelma on se, että kaikkialla poronhoitoalueella ei
puhelin kuulu, että kentät eivät vieläkään ole ihan täysin kunnossa, ja nettiyhteydet eivät
todellakaan välttämättä toimi kunnolla. Eli tämä pitää ottaa huomioon. 

Nyt me saisimme kuitenkin semmoisen ohjelman käyttöön, että voisimme ottaa valoku-
vat ja sitten tarkan paikannuksen ja paikkatiedot, missä kohtaa vahingot ovat tapahtuneet,
ja sen jälkeen saataisiin varmaa tietoa ja näytettyä, että se raato on varmasti ollut olemassa,
nimittäin jäljet ja raato katoavat hyvinkin pikaisesti luonnossa. 

Erittäin hyvä asia tässä uudessa esityksessä on se, että jatkossa kaikki poromiehet tuli-
sivat saamaan täyden korvauksen kaikista petovahingoista, elikkä tämä tasapuolisuus on
tässä kaikkein tärkein asia. Viime aikoina hyvin moni poromies on ollut minuun yhteydes-
sä siitä, että korvauksia heidän vahinkojensa osalta on vähennetty 26 prosenttia. Se on
muuten iso määrä rahaa monellekin. Tavoitteena on se, että seuraavalla poronhoitovuodel-
la olisi korvaus koko 100-prosenttinen. 

Arvoisa puhemies! Mistä nämä vahingot sitten tulevat? 
Ensinnäkin karhu: Karhu aiheuttaapi yhä enemmän ja enemmän vahinkoja. Karhujen

määrä on lisääntynyt koko ajan, ja nyt meidän pitäisi miettiä, millä tavalla me saisimme oi-
keasti vähennettyä vahinkoja aiheuttavien karhujen määrää tuolla poronhoitoalueella. Vii-
me kesänäkin tai nyt syksyllä, varsinkin itäisellä poronhoitoalueella, kiintiömäärä täyttyi
hyvin nopeasti. Meidän alueella karhujen löytyminen on erittäin vaikeaa, ja todetaan vain,
että vahinkoja on ja erittäin paljon. Eihän karhuvahingoista löydy edes kuin pieni osa, kos-
ka kun karhu tappaa poron, eipä siitä juuri mitään jää. Seuraavana päivänä siitä ei ole mi-
tään näkösällä, vahinkoja ei näy, ja tiedetään vain, että siitä puuttuu poro. Eläimestä ei ole
mitään havaintoa. Ja näistä ei saada mitään korvauksia. Arvio onkin Paliskuntain yhdistyk-
sen mukaan, että vain noin puolet petovahingoista saadaan korvattua poromiehille. 

Ahman osalta on erittäin hyvä, että me saimme sen lisäyksen, että nytten erityistä vahin-
koa aiheuttavia ahmoja voidaan poistaa jonkun verran. Tämä on pieni osa, mutta sen tulok-
set ovat olleet todella merkityksellisiä. Esimerkiksi Pohjois-Sallan paliskunnan osalta to-
dettiin, että he todellakin saivat hävitettyä sen ahman, joka aiheutti kaikkein eniten vahin-
koja. 

Susi: Onneksi poronhoitoalueille nytten saadaan poistoluvat suhteellisen hyvällä vauh-
dilla. Mutta mistä ne sudet oikein ilmestyvät? [Kari Kulmala: Venäjältä!] Kysyn sen takia,
että viime viikolla oli ohi kulkeva auto pysähtynyt meidän kohdalla ja ottanut valokuvan
meidän pihassa olevasta sudesta! Sen yön olivat meillä koirat haukkuneet, lampaat olivat
kuulemma juosseet aikalailla, porot olivat aidassa olleet aika lailla liikenteessä. Mitään va-
hinkoja ei onneksi löytynyt, mutta miten voi tulla susi siihen meille pihaan ihmettele-
mään? Ei tämmöistä ole ikinä ennen ollut, että meidän pihaan olisi susi tullut vain ole-
maan. [Kari Kulmala: Tervetuloa Pohjois-Karjalaan!] Miten voi olla näin kesy susi ole-
massa? 

Arvoisa puhemies! Porotalouden osalta olisi tärkeä asia, että vasahävikkikorvaus nyt
otettaisiin uudella tavalla käsittelyyn. Tällä hetkellä vasahävikkikorvaus maksetaan yhte-
nä könttäsummana sen mukaan, minkä verran vasonnan ja marraskuun lopun välisenä ai-
kana vasaprosentti on heikentynyt. Huomattava osa teurasporoista on käsitelty jo marras-
kuun loppuun mennessä. Silloin on jätetty jo paljon muun muassa elovasoja, ja nyt elova-
soistakaan, jotka jäävät petojen suihin, ei korvata mitään. Todetaan vain, että vahinko on
3



Pöytäkirjan asiakohta PTK 125/2018 vp
tullut. Vaikka on selvästi korvamerkittävissä vahingot tietyille henkilöille, tätä korvausta
ei saada. 

Toivon, että nyt sitten maa- ja metsätalousvaliokunta ottaisi vielä tämän vasahävikki-
korvauksen oikealla tavalla käsittelyyn ja tämän heikkoutena myöskin korjaisi tästä asias-
ta. Vasakuolleisuusprosentti kyllä saadaan laskettua ja sitä kautta paliskunnalle maksettua
kokonaiskorvaus, mutta kun tänä päivänä hyvin moni poromies on maanviljelijöitten lailla
todella vaikeassa taloudellisessa asemassa ja tilanteessa, olisi todella järkevää, että he sai-
sivat korvaukset, joille se vahinko on todellisuudessa sattunut ja tapahtunut. 

Viimeisenä asiana vielä, puhemies, otan esille tämän maksuaikataulun: Maksu makse-
taan tällä hetkelläkin vain kerran vuodessa, hyvin myöhään ja aikataulullisesti aivan ih-
meellisellä tavalla. Olen itse ollut kunnassa työstämässä ennen tänne tuloani jo silloisella
teknologialla näitä maksuasioita. Ne olisi jo silloin pystynyt maksamaan hyvin pian vuo-
den vaihtumisen jälkeen, jopa kesken vuoden, silloin kun niitä vahinkoja alkaa tapahtu-
maan. Mutta jostakin ihmeen syystä maksua viivytetään ja viivytetään, ja sitten vasta myö-
hemmin aletaan maksamaan iso summa. Jos me voisimme maksaa vaikka heti vahingon
sattumisen jälkeen pienemmän korvauksen, vaikka puolet siitä summasta, tai ihan mitä
vain, että me saisimme edes jonkun verran rahaliikennettä poromiehille tämän kautta kul-
kemaan, niin se olisi myöskin iso asia. 

20.21 Ulla Parviainen kesk: Arvoisa puhemies! Vielä jatkan tästä digitaalisuudesta. Niin
kuin tuossa äskenkin todettiin, poronhoidossa tämä asia on jo melkoisen pitkällä, ja on
hyvä asia, että nyt tässäkin yhteydessä otetaan esille, eli vahinkojen ilmoittaminen tarken-
tuu. Mutta mietin noita omia alueitani, ja ihan niin kuin edellinen puhuja sanoi, kuuluvuus
ei ole kaikilla alueilla kyllä oikein hyvä, eli kuinka tarkkoja sitten ovat nämä paikkojen
määrittämiset, niin en itse asiassa tiedä. Mutta hyvä, että tätä tekniikkaa hyväksikäyttäen
saadaan ehkä hälvennettyä niitä epäluuloja, mitä tähän korvausjärjestelmään ja sen mah-
dolliseen väärinkäyttöön on tullut.

En tässä yhteydessä malta olla mainitsematta yhtä mainiota sovellusta tuolta poronhoi-
toalueelta eli Porokelloa. Jokaisen, joka liikkuu poronhoitoalueella, pitäisi laittaa omaan
puhelimeensa tämä applikaatio, joka varoittaisi liikenteessä poroista. Minusta tämä Poro-
kello on mainio esimerkki ammattiautoilijoitten ja poromiesten yhteistyöstä, siitä, että am-
mattiautoilijat tekevät merkintöjä, missä poroja näkevät liikkuvan, ja sitten me muut tiel-
läliikkujat voimme hyödyntää applikaatiota niin, että se hälyttää jo ennakkoon ennen kuin
porojen kohdalle olemme ajaneet.

20.23 Eeva-Maria Maijala kesk: Arvoisa puhemies! Kiitos siitä, että saan puhua tästä
minulle erittäin tärkeästä asiasta eli porotaloudesta ja petovahinkoasioista. Epäluulot poro-
taloutta kohtaan ovat olleet todella suuret, ja sen takia onkin tärkeää, että me saamme tätä
kautta luottamusta parannettua siihen, että ne vahingot ovat todellisia, mitä siellä on ollut.
Lex Hallaa ovat jotkut yksittäiset henkilöt käyttäneet väärin, mutta esimerkiksi meillä Pal-
laksen alueella on sovittu, että tietylle alueelle ei petojen syötäväksi myydä poroja. Elikkä
on todella alettu töihin sen eteen, että rehellisyys on tärkeintä tässä asiassa. Ja jos muutama
yksittäinen henkilö on rikkonut lakia, niin ei se tarkoita sitä, että kaikki ihmiset ovat rikol-
lisia.

Sitten tuli esille tämä Porokello-asia, joka on todella hyvä esimerkki siitä, että teknolo-
gia on tulossa myöskin porotaloudessa vaikuttamaan hyvin paljon. Tällä Porokellolla on
4



Pöytäkirjan asiakohta PTK 125/2018 vp
saatu estettyä jo hyvin monet autovahingot. Ja miten me voisimme jatkossa havainnoida
paremmin petovahinkotilanteet? Nyt jo hyvin monelle porolle laitetaan kaulaan roikku-
maan semmoinen tunnistinlaite, jolla saadaan signaali siitä, jos poro vaikka tietyn aikaa
makaa paikoillaan, vaikka useamman tunnin. Se on merkki siitä, että poro ei enää ole hen-
gissä. Nyt sitten on työn alla myös uudenlaisia menetelmiä ja systeemejä, minkälainen lap-
pu voitaisiin panna korvaan tai johonkin muualle tunnisteeksi, niin että jokainen eläin saa-
taisiin tunnistettua sieltä. Ja jos eläin pysähtyy ja vahinko tapahtuu, niin voitaisiin heti ha-
vaita tämä tilanne.

Eli eletään tässä päivässä matkassa. Kyllä me yritämme siellä luonnon kanssa yhdessä
elää, mutta aina on vahinkoja ollut. Petojen kanssa on todellakin pärjätty aikaisemmin hy-
vin. Miksi nämä vahingot ovat nykyään vain lisääntyneet ja lisääntyneet? Siitä meidän pi-
tää yhdessä keskustella.

Jos poromiehet olisivat halunneet aikoinaan hävittää kaikki kotkat, ne olisi saatu hävi-
tettyä. Ahmat olisi saatu hävitettyä. Mutta poromiehet tykkäävät, että me kaikki olemme
osa luontoa. Siellä on paikka kotkalle, siellä on paikka ahmalle, siellä saavat olla sudet ja
karhut ja muutkin. Mutta jossakin sen rajan pitää olla. Ja toivon mukaan yhä useampi ih-
minen ymmärtää sen, että poromiehet yrittävät oikeasti rehellisyydellä viedä näitä asioita
yhdessä muiden kanssa eteenpäin.

Keskustelu päättyi.

Asia lähetettiin maa- ja metsätalousvaliokuntaan.
5


	20
	20.08
	20.10
	20.14
	20.21
	20.23


