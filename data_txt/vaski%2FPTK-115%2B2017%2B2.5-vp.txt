















































DEMB92A.tmp.xml


Pöytäkirjan asiakohta PTK 115/2017 vp
Pöytäkirjan asiakohta 

PTK 115/2017 vp

Täysistunto

Torstai 9.11.2017 klo 16.00—18.49

2.5. Suullinen kysymys turvallisuudesta kouluissa (Mikaela Nylander r)
Suullinen kysymys SKT 155/2017 vp

Suullinen kyselytunti

Toinen varapuhemies Arto Satonen: Ehdimme ottaa vielä yhden kysymyksen. Edustaja
Nylander.

Keskustelu

16.57 Mikaela Nylander r: Arvoisa puhemies, värderade talman! Jokelan kouluammun-
nasta on kulunut kymmenen vuotta, ja varmasti jokainen meistä muistaa sen päivän ikui-
sesti. Mutta tapahtuneesta on muun muassa seurannut, että turvallisuus kouluissa ja oppi-
laiden hyvinvointi selvemmin ovat nousseet puheenaiheiksi, ja hyvä tietysti näin.

Tanken efter skolskjutningen var att skolpsykologerna skulle bli fler för att förebygga
våldshandlingar. Elevvården skulle bli bättre och skolpsykologerna och kuratorerna fler,
vilket också har skett. Men utgående från THL:s undersökning från 2015 framkommer det
ändå att 10 procent av skolorna uppger att det inte finns till exempel skolpsykologtjänster. 

Kysynkin vastaavalta ministeriltä: millä tavalla hallitus tällä kaudella parantaa koulujen
turvallisuutta ja oppilaiden kokonaisvaltaista hyvinvointia, niin että Jokelan tapainen tra-
gedia ei toistu?

16.58 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Jokelan tragediasta on kymmenen vuotta, mutta ne asiat eivät pyyhkiydy mielestä
vaan ovat vakavasti olemassa, ja lähtökohtaisesti kaikessa suunnittelussa, mitä koulutus-
politiikassa teemme, yksi keskeinen painopiste on varmistaa oppimisympäristöjen turval-
lisuus. Siihen liittyen meillä on tällä hetkellä opetus- ja kulttuuriministeriössä valmistelua.
Tulemme kiinnittämään tulevina aikoina entistä enemmän huomiota siihen, että oppimis-
ympäristöt ovat eri näkökulmista turvallisia, ja tulemme kiinnittämään huomiota myöskin
turvallisuussuunnitelmiin ja -suunnitteluun, jotta syntyy hyvät käytännöt siihen, että tur-
vallisuudesta kaikilla osa-alueilla huolehditaan, puhutaan sitten opiskelijoiden ja oppilai-
den hyvinvoinnista, oppilas- ja opiskelijahuollosta, tai myöskin siitä koulutusympäristön
turvallisuussuunnittelusta.

16.59 Sisäministeri Paula Risikko (vastauspuheenvuoro): Arvoisa herra puhemies! Ai-
van totta, Jokelan tapahtumista on noin monta vuotta, kohtapuoliin tulee saman verran
Kauhajoesta. Sen jälkeen, kun nämä järkyttävät tapahtumat tulivat, käytiin läpi nimen-
 Tarkistettu
4.1



Pöytäkirjan asiakohta PTK 115/2017 vp
omaan opinahjojen fyysistä turvallisuutta, esimerkiksi miten poistumistiet ja kaikki huo-
lehditaan. Elikkä siihen on tehty paljon työtä. Viittaan siitä syystä tähän, koska nyt on
myös Euroopan komissio herännyt tähän, että näihin julkisiin tiloihin pitää erityisiä turval-
lisuusmekanismeja rakentaa. Se on meillä nyt juuri tällä hetkellä sellaisena painopisteenä
myöskin tuolla ministeriössä, ja on käynnistetty työ yleensä julkisten tilojen turvallisuu-
den parantamiseksi, komissionkin toivomuksesta. Mutta Suomessa on koulujen turvalli-
suuteen tehty paljon työtä.

Kysymyksen käsittely päättyi.

Kyselytunti päättyi.
2


