















































DEM5425.tmp.xml


Pöytäkirjan asiakohta PTK 68/2019 vp
Pöytäkirjan asiakohta 

PTK 68/2019 vp

Täysistunto

Torstai 21.11.2019 klo 16.00—21.40

9. Hallituksen esitys eduskunnalle laiksi opintotukilain muuttamisesta
Hallituksen esitys HE 33/2019 vp
Valiokunnan mietintö SiVM 4/2019 vp

Toinen käsittely

Ensimmäinen varapuhemies Tuula Haatainen: Toiseen käsittelyyn esitellään päiväjär-
jestyksen 9. asia. Nyt voidaan hyväksyä tai hylätä lakiehdotus, jonka sisällöstä päätettiin
ensimmäisessä käsittelyssä. — Valiokunnan puheenjohtaja Risikko, olkaa hyvä.

Keskustelu

19.12 Paula Risikko kok: Arvoisa puhemies! Tässä on tosiaan käsitteillä hallituksen esi-
tys eduskunnalle laiksi opintotukilain muuttamisesta, ja tosiaan käytän esittelypuheenvuo-
ron, koska silloin kun tämä oli mahdollisuus esitellä, minulla ei valitettavasti ollut mahdol-
lisuutta itse tulla.

Elikkä sivistysvaliokunta pitää ehdotusta opintorahan sitomisesta kansaneläkeindeksiin
1. päivänä elokuuta 2020 erittäin kannatettavana, sillä indeksiin sitominen vähentää opin-
totuen ostovoiman heikkenemistä ja turvaa järjestelmän kestävyyttä sekä opiskelijoiden
toimeentulon tasoa. Opintorahan huoltajakorotuksen tasokorotus 25 eurolla on myös erit-
täin kannatettava. Huoltajakorotuksen tasokorotus lisää opiskelijan käytössä olevia varoja
ja parantaa edellytyksiä opiskelun ja lapsen huoltajuuden yhdistämiseen.

Esityksessä ehdotetaan ulkomaisten korkeakoulujen lukuvuosikäsitteen ja tutkintokäy-
täntöjen huomioimista opintolainahyvityksen ehdoissa sekä opintorahan ja asumislisän va-
paaehtoista palauttamista koskevan sääntelyn muuttamista verotuksen toimeenpanon aika-
taulumuutoksen vuoksi. Lisäksi ehdotetaan, että luovutaan mahdollisuudesta säätää asu-
mislisän määrästä maissa, joissa vuokrataso on alhainen. Hallituksen esitys sisältää myös
muutosehdotuksia eräisiin opintotukilain viittaussäännöksiin muun lainsäädännön muuttu-
misen vuoksi. 

Hallituksen esityksen perusteluista ilmenevistä syistä ja saamansa selvityksen perusteel-
la sivistysvaliokunta pitää hallituksen esitystä tarpeellisena ja tarkoituksenmukaisena. Va-
liokunta ehdottaa lakiehdotuksen hyväksymistä muuttamattomana.

Muutama sana: 
Ensiksikin opintorahan indeksisidonnaisuus on erittäin hyvä. Sehän on aikoinansa pää-

tetty jo silloin viime kaudella, mutta nyt se sitten laitettiin toimeen, ja se on erinomaisen
hyvä asia. 

Perheellisten opiskelijoiden asemasta me toteamme näin: ”Sivistysvaliokunta on huolis-
saan siitä, että erityisesti kahden opiskelijavanhemman perheissä toinen vanhemmista jou-
tuu usein keskeyttämään opiskelunsa tai hidastamaan siinä etenemistä toimeentulon takaa-
 Tarkistettu
4.0



Pöytäkirjan asiakohta PTK 68/2019 vp
van ansiotyön vuoksi. Perheellisten opiskelijoiden ahdinkoa kuvaa myös Amisbarometri
2017, jonka mukaan jopa 34 prosenttia perheellisistä opiskelijoista ammatillisessa koulu-
tuksessa on joutunut turvautumaan pikavippiin tai kulutusluottoon. Sivistysvaliokunta pi-
tää korotusta erittäin kannatettavana, sillä tuen korotus kohdentuu heikoimmassa asemas-
sa olevalle opiskelijaryhmälle. Se osaltaan parantaa perheellisten opiskelijoiden mahdolli-
suutta suorittaa opintonsa loppuun ja edistää samalla opiskelijalapsiperheiden hyvinvoin-
tia.” 

Sitten me otamme kantaa myös opintorahan ja asumislisän vapaaehtoiseen palauttami-
seen: ”Hallituksen esitys sisältää uuden asetuksenantovaltuuden, jonka mukaan valtioneu-
voston asetuksella säädetään määräajasta, johon mennessä opiskelijan on palautettava
opintoraha ja asumislisä tukivuotta koskevan vapaan tulon rajan korottamiseksi. Määrä-
ajan on oltava yhdenmukainen Verohallinnon päättämän etuuden palauttamista maksu-
vuotta seuraavan vuoden aikana koskevan määräajan kanssa. Tämän määräajan noudatta-
minen on edellytys sille, että maksu voidaan ottaa halutulla tavalla huomioon maksuvuo-
den verotuksessa. Saadun selvityksen mukaan Verohallinto on päättänyt aikaistaa määrä-
aikaa toukokuun lopusta huhtikuun loppuun, niin että sitä sovelletaan jo vuodelta 2019 toi-
mitettavaan verotukseen eli keväällä 2020 takaisin maksettaviin etuisuuksiin. Lisäksi Ve-
rohallinto on ilmoittanut, että se voi vuosittain muuttaa aikataulua. Edellä todetun vuoksi
sivistysvaliokunta pitää ehdotettua asetuksenantovaltuutta tarkoituksenmukaisena. Sivis-
tysvaliokunta pitää erittäin tärkeänä sekä opintotuen saajien että Kelan kannalta, että pa-
lautusten määräpäivä pysyy samana jatkossa. Sivistysvaliokunta korostaa, että opintotuen
vapaaehtoisten palauttamisten määräajan on oltava hyvissä ajoin tuensaajan tiedossa.
Tuensaajalla on oltava myös käytettävissään tarvittavat tiedot kalenterivuoden tuloistaan,
jotta tarve vapaaehtoiselle palautukselle on mahdollista arvioida.” 

Vielä tässä sanotaan tästä uudistuksen seurannasta: ”Sivistysvaliokunta pitää tärkeänä,
että opetus- ja kulttuuriministeriö seuraa ehdotettujen uudistusten käytännön toimeenpa-
noa ja niiden vaikutuksia perheellisten opiskelijoiden asemaan sekä opintotuen palautuk-
sia koskevan sääntelyn toimivuutta ja opiskelijoiden tiedonsaannin oikea-aikaisuutta ja
riittävyyttä.” 

Sitten me lausumme myöskin opintotuen kehittämistarpeista muutaman sanan tässä:
”Eduskunta on vuonna 2014 jo edellyttänyt, että seuraavalla vaalikaudella toteutetaan
opintotukilainsäädännön kokonaisuudistus, jolla turvataan päätoimisen opiskelun talou-
delliset edellytykset ja otetaan huomioon myös järjestelmän selkeyttä, läpinäkyvyyttä,
joustavuutta ja kannustavuutta sekä opiskelijoiden keskinäistä yhdenvertaisuutta paranta-
vat näkökohdat. Asiantuntijakuulemisissa on ilmennyt, että opintotukijärjestelmä on hy-
vin monimutkainen, vaikkakin sitä on viime vuosina osin selkeytetty. Valiokunta koros-
taa, että tämä monimutkaisuus aiheutuu osin toimintaympäristöstä ja huomioon otettavas-
ta muusta lainsäädännöstä, erityisesti sosiaaliturvan sääntelystä. Sivistysvaliokunta pitää
edelleen tärkeänä, että järjestelmän selkeyttä, läpinäkyvyyttä, joustavuutta ja kannusta-
vuutta sekä opiskelijoiden keskinäistä yhdenvertaisuutta pyritään lausuman mukaisesti pa-
rantamaan.”

Tämä meidän mietintömmehän oli yksimielinen, eli eduskunta hyväksyy muuttamatto-
mana hallituksen esitykseen 33/2019 sisältyvän lakiehdotuksen, mutta me kiinnitimme
kyllä tuolla muutamiin asioihin huomiota, erityisesti Verohallinnon eräänlaiseen esityk-
seen. Siitä Kela oli kyllä aivan toista mieltä, jotenka me lausuimme tästä ja toivomme sen
otettavan huomioon. — Kiitos. 
2



Pöytäkirjan asiakohta PTK 68/2019 vp
19.18 Hilkka Kemppi kesk: Arvoisa rouva puhemies! Tämä hallituksen esitys on ollut
kaikkien eduskuntaryhmien mielestä nähdäkseni kannatettava, varmasti sen takia, että se
sitoo opintotuen indeksiin ja sitä kautta parantaa opiskelijoiden ostovoimaa ja pitää heidät
mukana täällä maailmassa.

Opiskelun tulee olla mahdollista, sillä vain koulutuksen kautta suomalainen yhteiskunta
voi nousta, ja vain osaamisen kautta me voimme lisätä työn tuottavuutta, josta tässäkin sa-
lissa on paljon keskustelu. Kannatan ehdottomasti tämän hallituksen esityksen hyväksy-
mistä. 

On myös hyvä, että hallitus tunnistaa opiskelijoiden taloudellisen ahdingon ja toimii sen
edessä parhaansa mukaan. Vuosikymmenten tavoite opintorahapainotteisesta opintotuesta
toteutettiin itse asiassa syvimmän laman aikaan 1990-luvulla Ahon hallituksen toimesta, ja
nyt, vaikka vähän on harmaita pilviä talouden tiellä, rohkenemme silti korottaa opiskelijoi-
den toimeentuloa esimerkiksi perheellisten opiskelijoiden osalta. Huoltajakorotukseen on
tulossa 25 euron lisäys. Pidän sitä merkittävänä. Lastensaantiin kannustavalle opiskelulle
raivataan tilaa sitä kautta. Toivon, että opiskelijoiden huoltajakorotus osaltaan kannustaa
nuoria perheellistymään perheen perustamisen lykkäämisen sijaan. On aivan kestämätön-
tä, että meillä on niin vähän korkeakouluopiskelijoita, jotka käyttävät tätä huoltajakorotus-
ta. Itse asiassa vain 14 500 korkeakouluopiskelijaa nostaa huoltajakorotusta. Tämä on käy-
nyt ilmi lakia käsiteltäessä. Yksi kolmasosa siitä on yliopisto-opiskelijoita, ja kaksi kol-
masosaa siitä on ammattikorkeakouluopiskelijoita. Mielestäni on huolestuttavaa, että näin
harva on tämän etuuden piirissä. Kutsunkin opiskelijajärjestöt pohtimaan meidän kans-
samme tänne eduskuntaan lapsitoiveiden täyttämistä ja sitä, millä tavalla voisimme kan-
nustaa korkeakouluopiskelijoita nimenomaan lastensaantiin paremmin.

Opintotukea tulisi kuitenkin nähdäkseni pidemmällä aikajänteellä kehittää perustulon
suuntaan, ja siinä meillä on vielä paljon tehtävää. On syytä sanoa ääneen, että nykyinen
opintotukilaki on todella sekava kaikkien uudistusten jälkeen, ja itse asiassa Kelan etuudet
pähkinänkuoressakin taitavat olla lähemmäs 500 sivua. Meillä taitaa olla Suomessa toista-
kymmentä erilaista opintotukea tälläkin hetkellä näiden uudistusten seurauksena, ja toi-
von, että opintotukijärjestelmää tullaan kehittämään osana sosiaaliturvajärjestelmää ja että
se nähdään merkittävänä siellä.

Pidemmällä aikajänteellä on opiskelijoille välttämätöntä elinkustannusten kattamiseksi,
että me korotamme opintotuen tasoa ja erityisesti opintorahan osaa tässä kokonaisuudessa.
— Kiitoksia.

19.22 Pekka Aittakumpu kesk:  Arvoisa rouva puhemies! Sain tämän viikon tiistaiaamu-
na puhelimeeni kuvaviestin, kun olin saapumassa tänne eduskuntaan. Tuossa kuvassa mi-
nua katseli pieni vauva, uusi ihminen. Ystäväperheeseemme oli syntynyt poikavauva. Täl-
laisia viestejä me tarvitsemme lisää. Aivan kuten edustaja Kemppi toi esille, meidän täy-
tyy luoda entistä perheystävällisempää ja lapsiystävällisempää maata. Viime viikolla pu-
huimme täällä eduskunnassa keskustan aloitteesta lapsiystävällisemmän Suomen rakenta-
misesta, ja siinä yhteydessä tuli esille hyviä erilaisia näkökulmia ja toimenpiteitä, joilla me
voimme edistää sitä, että maamme olisi entistä lapsiystävällisempi.

Lapsiystävällisyyden lisäämiseksi on erittäin ilahduttavaa, että hallitus nyt korottaa
opintotuen huoltajakorotusta 25 eurolla. Viime vaalikaudella opintotukeen palautettiin
tämä korotus, joka vuonna 1992 siitä poistettiin. Korotuksesta tehtiin 75 euron suuruinen,
ja nyt se tosiaan tulee olemaan 100 euroa kuukaudessa. On tärkeää luoda mahdollisuuksia
3



Pöytäkirjan asiakohta PTK 68/2019 vp
perheellistyä jo opiskeluaikana. Tämä korostuu nyt, kun maamme syntyvyys on romahta-
nut historiallisen alhaiselle tasolle. Erityisesti meidän tulee taata jokaiselle mahdollisuus
tavoitella toivomaansa lapsilukua.

Arvoisa puhemies! Erittäin hienoa on myös, että opintotuki sidotaan nyt indeksiin. Si-
vistysvaliokunta toteaa mietinnössään, että ”indeksiin sitominen vähentää opintotuen osto-
voiman heikkenemistä ja turvaa järjestelmän kestävyyttä sekä opiskelijoiden toimeentulon
tasoa”. On selvää, että nämä nyt tehtävät toimet eivät vielä riitä vaan meidän on jatkettava
— niin kuin tässä on hyvissä puhevuoroissa tullut esille — eri tavoin meidän opintotuki-
järjestelmän selkeyttämistä ja kehittämistä, jotta se vastaa tarpeita tässä ajassa, jota nyt
elämme.

Huomionarvoinen on se valiokunnan toteamus, että on käytävä laajaa keskustelua opis-
kelijoiden toimeentulosta, mihin sisältyy myös se, että meidän on tarkasteltava opiskelijan
vapaan tulon rajoja ja opiskelijoiden velkaantumisen astetta. On hienoa, että tämän halli-
tuksen esityksen myötä otamme lisää askeleita siihen suuntaan, joka tukee sivistystä ja
koulutusta. Sen vuoksi tämä hallituksen esitys on erittäin kannatettava. Se luo toivoa ja
vahvistaa sitä näköalaa, että jokaisella tulee olla tässä maassa mahdollisuus opiskella niin
pitkälle kuin rahkeet riittävät.

19.25 Anna-Kaisa Ikonen kok: Arvoisa puhemies! Opintorahan sitominen indeksiin on
kannatettava asia, sillä se vahvistaa opiskelijoiden ostovoimaa. Samalla on kuitenkin pak-
ko todeta, että hallitus on asiassa unohtanut vaalilupauksensa. Suomen ylioppilaskuntien
liiton SYLin ja Suomen opiskelijakuntien liiton SAMOKin kyselyssä hallituspuolueet lu-
pasivat merkittäviä korotuksia korkeakouluopiskelijoiden opintorahaan. Nyt käsittelyssä
oleva opintorahan sitominen kansaneläkeindeksiin tarkoittaa kuitenkin vain muutaman eu-
ron korotusta. 3—25 euron korotus opintorahaan ei vastaa hallituspuolueiden lupauksia
joillakin jopa 100 euron korotuksista. Esityksen toinen osa, huoltajakorotuksen tasokoro-
tus, parantaa edellytyksiä opiskelun ja lapsen huoltajuuden yhdistämiseen, ja tämä on hyvä
asia. Tervehdin sitä ilolla. 

Haluan samalla nostaa esiin toisen opintorahaan liittyvän epäkohdan: Noin 60 prosent-
tia opiskelijoista käy töissä opintojen ohella. Tulorajat ovat tällä hetkellä merkittävä kan-
nustinloukku, joka on estänyt opiskelijoiden työkokemuksen kartuttamista ja ollut esteenä
omalla työllä ansaitulle elintason nousulle. Kela on perinyt opintotukea takaisin tänä vuon-
na lähes 40 000 opiskelijalta tulorajojen vuoksi. Kokoomus esittää vaihtoehtobudjetis-
saan, että opiskelijoiden arkea helpotetaan nostamalla nykyistä opintotuen tulorajaa 50
prosentilla. Tällöin yhdeksän kuukauden ajan opintotukea nostavan opiskelijan vuositulo-
raja kasvaisi 6 000 eurolla 18 000 euroon. Opintotukijärjestelmän nykyiset tulorajat hait-
taavat opiskelijoiden lisätulojen hankkimista ja samalla työkokemuksen kerryttämistä.
Liiasta ahkeruudesta sakotetaan turhan nopeasti. Muutoksesta hyötyisi myöskin yhteiskun-
ta, sillä Palkansaajien tutkimuslaitoksen raportin mukaan tulorajojen 50 prosentin nosto li-
säisi myös julkisyhteisöjen nettotuloja arviolta noin 6 miljoonaa euroa vuodessa. Toivon,
että hallitus tarttuu tähän seuraavaksi.

19.27 Kaisa Juuso ps: Arvoisa rouva puhemies! Tämä esitys tosiaan hyväksyttiin yksi-
mielisesti sivistysvaliokunnassa. Ollaan kuultu kuitenkin iso joukko asiantuntijoita, ja kyl-
lä siellä asiantuntijoiden keskuudessa oli se huoli ja toteamus, että opintotuesta on tullut to-
4



Pöytäkirjan asiakohta PTK 68/2019 vp
della monimutkainen etuus. Yhdyn edellisiin puhujiin siinä, että tämän hallituskauden ai-
kana tulisi tarkastella, josko siitä voisi tehdä yksinkertaisemman. 

Erityisesti jäi mieleen tämä ammattiopiskelijoita koskeva epäkohta, joka liittyy lyhyi-
siin oppisopimusjaksoihin. Kun työssäoppiminen on muuttunut oppisopimuskoulutuksek-
si ja ne oppisopimusjaksot ovat todella lyhyitä, niin koulut eivät ilmoita Kelalle ajoissa
niistä, jolloin opiskelija saa opintotuen siltä ajalta ja sitten se peritään myöhemmin takai-
sin. Nämä ovat tämmöisiä asioita, jotka aiheuttavat todella paljon takaisinperintää Kelalle
ja todella paljon taloudellista epävarmuutta myöskin ammattiin opiskeleville nuorille.
Tämä on asia, mihin tulisi mielestäni kiinnittää huomiota. 

Mitä tulee sitten näihin edustaja Ikosen mainitsemiin vaalilupauksiin, niin kyllähän täs-
sä ennen eduskuntavaaleja oli vaalipaniikki monella puolueella ja niitä lupauksia singot-
tiin, satasia sinne ja satasia tänne. Tietysti pitää hallituksenkin muistaa, että kyllä ne täällä
eduskunnassa vastaan tulevat, että ehkä kannattaisi vähän varovaisempi olla vaalilupauk-
sissa. — Kiitos. 

19.28 Paula Risikko kok: Arvoisa puhemies! Täällä edustaja Ikonen toi esille tulorajat.
Olen henkilökohtaisesti elämäni aikana rahoittanut oman opiskeluni täysin... Olen saanut
tietysti sitä opintorahaa ja joutunut ottamaan myös lainaa, mutta aina oli pelko siitä, että
joutuu siihen takaisinmaksuun, koska tulorajat olivat niin matalat. Siitä lähtien olen kyllä
sitä mieltä ollut, että tulorajoja pitäisi nostaa.

On joskus myöskin hieman argumentoitu ja perusteltu sillä, että sitten venyvät opiske-
lut. No, joidenkin opiskelijoiden kohdalla on aivan pakko tehdä töitä ihan taloudellisista
syistä, niin kuin minulla oli, elikkä en olisi muuten saanut rahoitettua opiskelujani, mutta
eivät minulla kuitenkaan opiskelut pidentyneet yhtään. Eli ei se aina kaikilla tapahdu niin,
että jos käy työssä, niin opiskelu sitten pidentyy. Sitten toinen on myöskin se, että joissain
ammateissa on ihan hyväkin käydä välillä töissä, koska siinä saa vähän enemmän koke-
musta siitä ammatista ja saa myöskin valmiutta edistyä opiskelussa. Elikkä se, että käy vä-
lillä töissä, voi jopa edistää opiskelua, koska saa valmiuksia sieltä käytännön kautta. 

Toivon todella, että näihin tulorajoihin saadaan jossain vaiheessa muutos. — Kiitos.

19.30 Pekka Aittakumpu kesk: Arvoisa rouva puhemies! Ehkä joku sana siitä, kun kuu-
lin, että hallitus on antanut vaalilupauksia. Eihän hallitus sinällään ole vaalilupauksia an-
tanut, vaan vaalit pidettiin 14. huhtikuuta 2019 ja hallitus nimettiin 11. kesäkuuta 2019 var-
sin monivaiheisten hallitusneuvotteluiden jälkeen, ja hallitusohjelma on kompromissi, jo-
hon me keskustassa olemme hyvin tyytyväisiä.

Tässä nousivat esille opiskelijoiden tulorajat, ja olisin itsekin valmis niitä hyvin laajas-
tikin tarkastelemaan. Aivan kuten edustaja Risikko, olen opiskeluaikana tehnyt monenlai-
siakin töitä, ja erityisesti perheellisenä opiskelijana se oli ehdottoman tärkeää, että pystyi
niitä tekemään. Moni opiskelija on joutunut varsin vaikeisiin ongelmiin, kun on tullut näi-
den opintorahojen maksamisen aika eikä välttämättä ole pystynyt tai osannutkaan huomi-
oida näitä tulorajoja riittävän hyvin. Se, että me kannustaisimme jo opiskeluaikana työhön,
on minusta hyvä suunta. Mehän voimme myöskin ehkäistä opintojen venymistä esimerkik-
si sillä tavalla, että on tietyt velvoitteet opintojen edistymisestä, täytyy suorittaa tietty mää-
rä opintopisteitä, jotta sen opintorahan saa.
5



Pöytäkirjan asiakohta PTK 68/2019 vp
19.31 Hilkka Kemppi kesk: Arvoisa rouva puhemies! Ajattelin tässä kuunnellessani kes-
kustelua tähän hallituksen esitykseen liittyen, millä tavalla olen vaaleja tehdessäni lupail-
lut opiskelijoille toimeentuloa. Allekirjoitan sen, että olen useaan otteeseen miettinyt, että
opiskelijoiden toimeentulo ei ole riittävä kaikissa elämäntilanteissa. Kuitenkin summien
lupailun sijaan olen kiinnittänyt huomiota siihen, että perheellisten opiskelijoiden toimeen-
tulo opintojen aikana parantuisi, ja nimenomaan tämä hallituksen esitys nyt korottaa per-
heellisten opiskelijoiden toimeentuloa ja on valinnut kohderyhmän tälle korotukselle, jotta
se voisi tukea jotain ryhmää paremmin. Jos hajauttaisimme koko summan, niin helposti kä-
visi niin, että ne, jotka sitä apua kipeimmin tarvitsevat, jäisivät jalkoihin.

Tulorajojen nosto kuulostaa aina houkuttavalta ja hyvältä, ja olen itsekin sitä mieltä, että
tulorajojen nosto olisi perusteltua, jos kassa olisi pohjaton. Kuitenkin kun elämme järke-
vän talouspolitiikan hallitusohjelmaa, olemme joutuneet priorisoimaan näitä opintotuen
kehittämistavoitteita. Tulorajojen korottaminen puolella maksaa Kelan arvion mukaan 50
miljoonaa vuodessa, ja tulorajan poisto maksaisi 200 miljoonaa vuodessa, eli puhumme
isoista hintalapuista.

Kuitenkin työn tekemistä pitäisi tukea enemmän, siitä olen täysin samaa mieltä, ja sen
takia opintotuen tulisi taipua paremmin esimerkiksi oppisopimuskoulutuksessa opiske-
luun. Ei voi olla niin, että opiskelijan toimeentulo on vaikeampi tai vaakalaudalla, kun teh-
dään töitä erilaisessa ympäristössä kuin vain kouluympäristössä. Nimenomaan oppisopi-
muskoulutusta kehittämällä ja huolehtimalla siitä, että opintotuki pysyy tässä muutoksessa
mukana, voisimme lisätä meidän opiskelijoiden työntekoa. Näen, että oppisopimuskoulu-
tus toisi myös käytännönläheisyyttä oppimiseen niin, että meidän opiskelijat saisivat riit-
tävät taidot ja pääsisivät työelämään nopeammin.

Uskon, että opintotuki on yksi keino työllistymisen ja työnteon helpottamiseen tai työn-
teon lisäämiseen opiskeluaikana, mutta toivon myös, että opintoja arvostetaan työntekona,
koska ei ole tarkoituksenmukaista, että annamme kerta toisensa jälkeen viestiä, että opin-
toja tehdessä pitäisi samaan aikaan pystyä myös työntekoon, sillä se jos joku näkyy mei-
dän nuorten jaksamisen haasteena. Toivon, että eduskunta antaa arvoa nimenomaan opis-
kelijoiden tekemälle työlle eli myös opiskelulle itsellensä.

19.34 Anna-Kaisa Ikonen kok: Arvoisa puhemies! Palaan tähän, kun mainitsin tuossa
edellisessä puheenvuorossani tämän SYLin ja SAMOKin tekemän kyselyn, ja totean täs-
sä, kun keskusta puolustautui, että he eivät ole luvanneet, että aivan totta, keskustaa tämä
kommentti ei niinkään koskenut. Kaivoin tässä näitä tuloksia sieltä kyselystä: korkea-
kouluopiskelijoitten opintorahahan on tällä hetkellä 250,28 euroa kuukaudessa, ja tässä
SYLin ja SAMOKin kyselyssä SDP lupasi nostaa sen 336 euroon, vasemmistoliitto 351
euroon, RKP 336 euroon ja vihreät 333 euroon, ja vihreät puhuivat jopa koulutusmiljardis-
ta, jonka avulla voitaisiin tehdä pysyviä panostuksia koulutuskenttään. Tässä valossa nämä
lupaukset tuntuvat tällä hetkellä kovin kaukaisilta. Tähän tuossa äskeisessä puheenvuoros-
sani viittasin.

No mitä sitten tulee työntekoon opintojen aikana ja näihin tulorajoihin, niin kyllä ajatte-
len, että jollain tavalla meidän on hyvä sitä joustavoittaa. Aivan kuten edustaja Risikko
täällä kuvasi, muistan omiltakin opiskeluajoiltani sen, että kun pystyi tekemään pienessä
määrin töitä, niin kyllä ne antoivat sitä tärkeää ensimmäistä työkokemusta ja edistivät työl-
listymistä sitten opintojen jälkeen. On aivan niin kuin edustaja Kemppi sanoi, että on tär-
keää, että päätyö opiskelijoilla on se opiskelu, mutta se, että siinä rinnalla olisi mahdollista
6



Pöytäkirjan asiakohta PTK 68/2019 vp
kerryttää kokemusta ja ansaita pientä lisätoimeentuloa, meidän pitäisi nykyistä paremmin
tavalla tai toisella mahdollistaa.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 33/2019 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
7


	9
	19.12
	19.18
	19.22
	19.25
	19.27
	19.28
	19.30
	19.31
	19.34


