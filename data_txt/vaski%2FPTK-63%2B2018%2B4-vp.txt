















































DEMFD10.tmp.xml


Pöytäkirjan asiakohta PTK 63/2018 vp
Pöytäkirjan asiakohta 

PTK 63/2018 vp

Täysistunto

Torstai 7.6.2018 klo 16.05—18.28

4. Valtiontalouden tarkastusviraston erilliskertomus eduskunnalle valtion vuoden 2017 ti-
linpäätöksen ja hallituksen vuosikertomuksen tarkastuksesta

Kertomus K 17/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään tarkastusvaliokuntaan.

Keskustelu

17.01 Olavi Ala-Nissilä kesk: Arvoisa rouva puhemies! Valtiontalouden tarkastusviras-
ton erilliskertomus eduskunnalle vuoden 2017 tilinpäätöksestä ja hallituksen vuosikerto-
muksen tarkastuksesta on tärkeä asiakirja. Se liittyy tähän hallituksen vuosikertomukseen,
josta me jo kävimme täällä lähetekeskustelun. Se on parhaillaan tarkastusvaliokunnassa
huolellisessa käsittelyssä. 

Minusta kaksi myönteistä asiaa tässä raportissa voi nähdä. Toinen on tietenkin se, että
nämä talouden tunnusluvut ovat hyvällä tolalla, toteutumassa. Hallituksen tavoitteet ovat
toteutumassa. Toinen asia on se, että kun meillä on ensimmäistä kertaa hallituksella strate-
ginen hallitusohjelma, jossa on viisi strategista aluetta ja kymmenittäin kärkihankkeita ja
näillä omat mittarit, niin näin ollen nyt voidaan todella paljon paremmin seurata hallituk-
sen toimintaa: miten se strategia toteutuu, miltä mittarit näyttävät. Tässä Valtiontalouden
tarkastusvirasto toteaakin, että hallituksen vuosikertomus antaa kokonaisvaltaisen kuvan
julkisen talouden tilasta ja kehitysnäkymistä, ja tarkastusvirasto pitää kuvausta informatii-
visena koskien julkista taloutta. 

Tarkastusvaliokunta edellyttikin, että tämä vielä viime vaalikaudellakin melko puiseva
hallituksen kertomus tulisi informatiivisemmaksi. On todella tapahtunut sitä kehitystä,
mitä valiokunta on edellyttänyt, ja tästäkin mielestäni se selviää. Kun täällä käsittelimme
hallituksen vuosikertomusta, pääministeri käytti puheenvuoron silloin, ja se oli minusta
tärkeää, että hän nosti sillä tavalla esille tämän hallituksen vuosikertomuksen. Me täällä to-
dellakin käytämme aikaa puoli vuotta valtion budjettiin, talousarvion käsittelyyn, mutta
tämä tilinpäätös, joka on kuitenkin informaation kannalta hyvin tärkeä ja jota on kansan-
vallan legitimiteetin kannalta tärkeää seurata, tahtoo jäädä aivan liian vähälle käsittelylle.
Mielestäni nyt tämä kertomusten parantuminen tässä koskien myöskin tätä Valtiontalou-
den tarkastusviraston kertomusta antaa meille eväitä käydä tätä tärkeää keskustelua.

17.04 Eero Heinäluoma sd: Arvoisa puhemies! Valtiontalouden tarkastusviraston toi-
minta on kehittynyt erittäin merkittävästi viimeisten vuosien aikana, oikeastaan koko sillä
jaksolla sen jälkeen, kun virasto siirtyi eduskunnan alaisuuteen vuonna 2007, vai oliko se
 Tarkistettu
4.1



Pöytäkirjan asiakohta PTK 63/2018 vp
jo sitä ennen. Se oli tärkeä ratkaisu, että virasto ei enää työskentele valtiovarainministeriön
alaisuudessa vaan on eduskunnan yhteydessä, ja sillä turvataan viraston toiminnan riippu-
mattomuus. Tarkastusvirasto tekee erinomaisen hyvää työtä sekä näiden säännöllisten että
muiden lakisääteisten tehtäviensä ja lakisääteisten raportointien osalta, ja sen antama in-
formaatio on ollut tarkastusvaliokunnalle erittäin välttämätöntä hallituksen toiminnan seu-
raamisessa ja hallituksen toiminnan arvioinnissa. Tämä hallituksen vuosikertomus on to-
dellakin tärkeä asiakirja, ja se antaa eduskunnalle mahdollisuuden käydä lävitse, miten
käytännössä hallitus on vienyt eteenpäin eduskunnan tekemiä päätöksiä muun muassa bud-
jetin osalta. 

Sen lisäksi erityistä merkitystä on sillä, että seurataan reaaliaikaisesti sitä, miten edus-
kunnan lausumat, eduskunnan tahdonilmaisut, ovat siirtyneet hallinnon päätöksiksi ja mi-
ten hallitus on näitä vienyt eteenpäin. Meillähän on näitä lausumia voimassa pidemmältä
aikaa aika iso joukko, ja silloin tällöin on myös sitten käyty tarkasti lävitse sitä, voidaanko
katsoa, että osa näistä lausumista on tullut toteutuneeksi, ja joka vuosi, kun tämä vuosiker-
tomus käydään lävitse, siinä yhteydessä voidaan todeta, että osa lausumista on mennyt riit-
tävästi eteenpäin ja että niistä voidaan luopua. Mutta edelleenkin on se tilanne, että on pal-
jon lausumia, joissa eduskunta on edellyttänyt hallitukselta toimintaa, jotka ovat useam-
man vuoden vanhoja ja joissa ei ole tapahtunut riittävää edistymistä. Pidän perusteltuna si-
tä, että tässä lausumakäytännössä eduskunta ilmaisee selkeämmin sen tahtonsa, että kun on
annettu eduskunnan tahdonilmaisu lausuman muodossa, niin hallituksen pitää se viedä il-
man viivytyksiä eteenpäin. Se on kansanvallankin uskottavuuskysymys, että kun korkein
valtioelin määrittää tahtonsa, niin sitä lähdetään hallituksen puolelta viemään eteenpäin. 

Tämä kysymys ei liity erityisesti mihinkään hallituspohjaan, vaan sitä ongelmaa, että
eduskunnan tahdonilmaisut saattavat unohtua, kyllä esiintyy kaikissa mahdollisissa viime
aikojen hallituspohjissa. [Puhemies: Edustaja... — Anteeksi, se oli vain tauko.] — Joo,
tämä tarina jatkuu vielä, tämä oli vasta johdatus asiaan. — Kun näin on, niin ajattelen, että
tarkastusvaliokunta tällä kierroksella voisi ottaa ehkä vähän kriittisemmän otteen tähän
lausumien toteutumispuoleen, niin että jos on selkeitä asioita, joita ei ole viety eteenpäin,
niin tarkastusvaliokunta raportoisi sitten suurelle salille tarkemmin, missä näitä puutteita
on, jotta tämä ryhti asiassa saadaan kohdalleen.

17.07 Pia Viitanen sd: Arvoisa rouva puhemies! Sanon heti alkuun, etten unohda: minus-
ta tämä edellinen esitys oli hyvä ja viisas. Itse myös kunnioitan aina sitä, että hallitus naut-
tii eduskunnan luottamusta eikä päinvastoin, ja siksi on tärkeää, että myös lausumien to-
teutumista kykenemme seuraamaan. Samoin on toinen asia, mikä liittyy budjettitalouteen:
eduskunta on kautta aikain ollut siitä hieman tyytymätön, että kun eduskunta tekee niitä
budjettilisäyksiään joulun alla, niin sitten seuraavana vuonna hallitus karsii ne pois, ja
eduskunta taas uudestaan nämä samat kohteet joutuu lisäämään. Tässä on merkittävä puu-
te.

Yhdyn, puhemies, siihen näkemykseen, että Valtiontalouden tarkastusviraston toiminta
on erittäin hyvää ja kehittynyttä ja se antaa meille hyvin informatiivista tietoa. Täällä mai-
nittiin, että joskus on moitittu, että esimerkiksi vähän liian puisevia kertomuksia on halli-
tuksella ollut, mutta kun katselee viime päivien menoa ja tätä sote-sotkua, mikä meillä on,
niin siitä ei varmasti puisevaa kertomusta mikään hallitus saisi aikaan. Tulevaisuudessa
varmasti tulemme näkemään värikkäitä kertomuksia.
2



Pöytäkirjan asiakohta PTK 63/2018 vp
Vähän tähän liittyenkin, puhemies, minulle tuli tuossa kyselytunnilla mieleen, että tässä
yhteydessä, kun puhumme esimerkiksi valtion tilinpidosta ja näistä asioista, olisi varmasti
syytä kiinnittää huomiota myös varsin outoon seikkaan, joka nyt on ilmennyt tässä sote-
sotkussa, eli tähän pilottiasiaan. Nythän on käynyt niin, että kaksi kertaa hallitus on myön-
tänyt 100 miljoonaa näihin pilotteihin — ensin 100 miljoonaa vuosi takaperin, ja nyt on
myöntämässä parhaillaan käsittelyssä olevassa lisätalousarviossa lisää 100 miljoonaa — ja
samaan aikaan näitä pilotteja koskeva lainsäädäntö ei ole voimassa. Ja perustuslakivalio-
kunta jo kahteen kertaan on sanonut, että näin ei tulisi toimia, että budjetoidaan rahaa tai
tehdään pilotteja ilman, että vastaava lainsäädäntö on voimassa. Sitähän tässä kyselytun-
nilla juuri sivusimme ja hämmästelimme tätä tilannetta. Niinpä mielestäni olisi syytä kes-
kustella myös tästä ja myöskin vähän kiinnittää huomiota jatkossa tähän, miten tämä on
suhteessa sitten tähän budjettikäytäntöön, siihen, että voi tapahtua näin, että tulee rahaa pi-
lotteihin, joita edes perustuslakivaliokunta ei pidä asianmukaisena tässä järjestyksessä teh-
tävän. Varsinkin nyt, kun tämä on niin ajankohtainen, että meillä on parhaillaan lisätalous-
arviossa 100 miljoonaa — juuri eilen oli lähetekeskustelussa, jolloin hallitus ilmoitti, että
ihan hyvä näin, että ei mitään ongelmaa, ja tänään kuitenkin nämä pilotit sitten päätettiin
ikään kuin jäädyttää tai peruuttaa — niin eikö tämä nyt ole vähän sellaista päivän sote-mei-
ninkiä? Anteeksi, puhemies, ilmaisuni, mutta tältä tämä välillä alkaa näyttämään. Ilmaisen
kyllä tässä huoleni siitä, suhtaudutaanko tällaisiin seikkoihin suhteessa eduskunnan bud-
jettiin ja rahankäyttöön edes vakavasti, kun tällaista tehdään.

17.10 Krista Mikkonen vihr: Arvoisa puhemies! Täytyy ensin kiittää Valtiontalouden
tarkastusvirastoa tästä kertomuksesta ja kaiken kaikkiaan siitä hyvästä työstä, mitä se te-
kee, ja siitä, miten se antaa meille myös sitten täällä työkaluja seurata niin hallituksen kuin
eduskunnankin toimintaa.

Sitten täytyy hallitusta kiittää siitä, että raportointi kestävän kehityksen edistämisestä
otetaan nyt mukaan Agenda 2030 -selonteon mukaisesti, se, miten se on toteutunut, ja laa-
jemminkin, miten pystymme edistämään kestävää kehitystä, vaikka tietysti on selvää, että
nyt näin alkuvaiheessa, vielä tässä kohdin ei niitä tuloksia niinkään ole.

Mutta sitten tästä raportoinnista yleisemmin: Täälläkin on todettu, että erityistä huomio-
ta tulisi kiinnittää siihen, mistä raportoidaan, mitkä ovat ne tavoitteet, joiden täytyisi sel-
västi olla ilmaistuina siitä, mitä halutaan saavuttaa, ja ennen kaikkea mitkä ovat ne mitta-
rit, joita sitten käytetään, kun mitataan sitä, onko tavoitteet saavutettu. Tämä on varmasti
semmoinen kohta, joka täytyisi riittävän tarkkaan pohtia, jotta me oikeasti mittaamme nii-
tä asioita, jotka ovat oleellisia sen suhteen, mitä me olemme päättäneet siitä, millaisia ta-
voitteita pitää saavuttaa, ja tietysti myös resurssien käytön suhteen: onko resurssit riittäväl-
lä tavalla ja järkevästi mitoitettu ja saadaanko niillä sitä, mitä halutaan.

Täällä on nostettu asioita eduskunnan esittämistä kannanotoista. Itse haluan nostaa näis-
tä tämän valtion ict-hankkeiden suunnittelun ja seurannan. Usein sanotaan — aina eri
hankkeiden yhteydessä, vaikka nyt viimeisenä tämän soten yhteydessä — että säästöt tule-
vat siitä, kun tehdään erilaisia tietoteknisiä ratkaisuja, digitalisoidaan ja muuta. Mutta
kuinka aidosti tätä sitten voidaan seurata? Tässäkin on kiinnitetty huomiota siihen, että sii-
nä suunnitteluvaiheessa se on varsin puutteellista ja myös seuranta on hyvin satunnaista. Ja
aika usein käy niin, että oikeastaan sitä hanketta ei vielä kunnolla ole saatu vietyä läpi, kun
uusi hanke samasta aiheesta jo pukkaa päälle. Kun me kuitenkin usein paljon luomme toi-
voa siihen, että nimenomaan ict:n avulla me saamme kustannustehokkuutta, me saamme
3



Pöytäkirjan asiakohta PTK 63/2018 vp
sujuvuutta palveluihin, niin tämä on kyllä asia, mihin meidän täytyisi todella kiinnittää
huomiota jo siinä suunnitteluvaiheessa, seurata sitä toteutumista todella tarkasti, että me
voimme ottaa opiksi ja mahdollisesti saada siitä niitä hyötyjä, mitä aina kuvittelemme.

17.13 Hannu Hoskonen kesk: Arvoisa rouva puhemies! Kaksi asiaa. 
Toinen oli tämä edustaja Viitasen esille nostama pilottiasia. Kuten valtiovarainministeri

Petteri Orpo äsken omassa puheenvuorossaan kyselytunnilla aivan oikein sanoi, mitään ra-
hojahan ei tietenkään liikkeelle lähde ennen kuin lait on hyväksytty. Näinhän se oli. Se oli
ihan selvästi sanottu. Luulisi tuon noin varttitunti sitten kuullun asian tulleen ymmärretyk-
si kerralla, mutta tulkoon nyt vielä kerran sanotuksi, ettette te kolmatta tai kolmattakym-
menettä kertaa tätä asiaa sano taas kerran väärin. Olkoon tämä se oikaisu.

Mutta se toinen varsinainen asia, mihin tässä kertomuksessa haluan kiinnittää huomio-
ta, on tämä tarkastusviraston tekemä erilliskertomus. Täällä puhutaan ihan lopussa tästä
valtion riskien hallinnoinnista, valtion vastuista ja riskeistä. Pitää muistaa, että esimerkiksi
tämän päivän laivateollisuudessa, kun joku varustamo tilaa vaikka nyt tuolta Turun tela-
kalta tai täältä Helsingistä valtavan loistoristeilijän, joka rakennuskustannuksiltaan saattaa
olla miljardin luokan ostos per laiva, niin sehän tarkoittaa käytännössä myös sitä, että kaik-
ki maailman loistoristeilijäkaupat, mitä varustamot tekevät laivatelakoiden kanssa, teh-
dään aina niin, että tämä rakentaja hommaa sen rakennusaikaisen rahoituksen ja tätä kautta
syntyvät nämä takausvastuut, joita Suomessakin yli 20 miljardia on erilaisiin teollisuus-
hankkeisiin takauksia valtio antanut, että saadaan nämä teollisuushankkeet rahoitettua. Sit-
ten kun kauppa on syntynyt, niin totta kai kauppahinta maksetaan, ja näin valtiovalta edes-
auttaa suomalaista ulkomaankauppaa ja suomalaisen osaamisen myyntiä ulkomaille. 

Näihin riskeihin totta kai pitää kiinnittää suurta huomiota, ja Valtiontalouden tarkastus-
virasto tekee tässä erinomaista työtä. Vaikka nämä riskit todellakin jonkun mielestä ovat
vakavia riskejä, se on normaali käytäntö esimerkiksi loistoristeilijäkaupoissa tai laivakau-
poissa yleensä, että rakennuttaja ottaa sen rakentamisen aikaisen rahoituksen itse ja sitten
vasta kaupan jälkeen kauppahinta maksetaan ja nämä takuut raukeavat sitä myöten.

17.15 Eero Heinäluoma sd: Arvoisa puhemies! Todellakin tämä vuosikertomus on kehit-
tynyt ja se on informatiivisempi ja helpompi luettava, mutta vieläkään ei olla maalissa. Ke-
hitystyöhän lähti voimakkaasti liikkeelle viime vaalikaudella. Silloin edustaja Braxin joh-
tama tarkastusvaliokunta, johon taisi edustaja Anttilakin kuulua, otti tämän yhdeksi selvi-
tyksen kohteeksi. Sitten siltä pohjalta eduskunta teki lausumien muodossa päätökset, että
pitää ryhtyä kehittämään tätä niin, että saadaan enemmän informaatiota käyttökelpoisessa
muodossa. Sitten myös tästä riskien esille tuonnista on tehty eduskunnassa useampia pää-
töksiä, että nämä riskit pitää avata paremmin kaikkineen mukaan lukien euroalueeseen liit-
tyvät riskit siltä osin kuin Suomen Pankilla tai Suomen valtiolla on tehtyjä rahasijoituksia
tai lupauksia joidenkin lainoitusten osalta näille kriisivaltioille.

Tässä on siis myönteistä kehitystä, mutta edelleenkin ollaan tilanteessa, josta täällä edel-
lä edustaja Mikkonen puhui: nämä mittarit ovat ratkaisevia, pitää olla ensin konkreettiset
tavoitteet, jotka ovat sellaisia, että niistä voidaan nähdä, että hallituksen toiminnalla on
joku yhteys siihen tavoitteeseen. Sitten kysymys on, että tämän hetken tilanne tavoitteiden
konkreettisuudessa ja mittaristossa ei ole riittävän selkeä. Se on käynyt jo tähän mennessä
ilmi, kun tähän hallituksen vuosikertomukseen on tarkastusvaliokunnassa alustavasti pa-
neuduttu, eli kyllä tässä tulee työtä myös seuraavalle hallitukselle niin, että on hallitusoh-
4



Pöytäkirjan asiakohta PTK 63/2018 vp
jelma sitten strateginen tai taktinen tai siltä väliltä tai operatiivinen, niin siellä pitäisi olla
kuitenkin selvästi konkreettiset tavoitteet ilmaistuina ja sitten pitäisi katsoa tätä mittari-
puolta, jotta päästäisiin siihen tilanteeseen, että voitaisiin jälkikäteen paremmin arvioida
hallituksen toimintaa, sen onnistumista sekä eduskunnan että kansalaisten osalta, joten työ-
tä tässä tullaan tarvitsemaan myös tästä eteenpäin.

17.18 Sirkka-Liisa Anttila kesk: Arvoisa puhemies! Tarkastusvaliokuntahan on valio-
kunnista uusin tulokas, mutta on minusta jo tänä aikana osoittanut tarpeellisuutensa. Viime
vaalikaudella olin jäsenenä, ja aivan kuten edustaja Heinäluoma totesi, siellä tehtiin erit-
täin merkittäviä selvityksiä muun muassa nuorten syrjäytymisestä, homerakentamisesta, ja
sitten tehtiin selvityksiä Senaatti-kiinteistöstä. Siellä on esimerkiksi — jos oikein muistan
— 14 kohdan ponsi, joka liittyy siihen, mitä Senaatti-kiinteistölle pitäisi tehdä tai mitä pi-
täisi tehdä nuorten syrjäytymisasiassa. Tässä tulee mieleen kysymys, onko valiokunta nyt
sitten seurannut näiden ponsien toteutumista, siitä yksinkertaisesta syystä, että muuten
näistä selvityksistä ei ole vastaavaa hyötyä. Niihin on kuitenkin, kun osa niistä on rahalla
tehtyjä, mennyt myöskin varoja, ja sen takia kysynkin valiokunnan puheenjohtajalta: mis-
sä vaiheessa on niiden asioiden seuraaminen, joista valiokunta on tehnyt viime vaalikau-
della erittäin hyviä mietintöjä?

17.19 Mika Kari sd: Arvoisa rouva puhemies! Tähän samaan teemaan kuin edustaja Ant-
tila lopetti, Senaatti-kiinteistöihin, haluaisin myös muutaman sanan sanoa.

Valtiontalouden tarkastusvirasto tekee hyvää työtä, ja näitä arviointityökaluja ja mitta-
reita tehtyjen päätösten vaikuttavuuden osalta tulee kehittää edelleen. Yksi asiakokonai-
suus tässä laajassa arvioinnissa ovat myös vaikkapa julkisen talouden suunnitelman lau-
sunnot, joita eri valiokunnat nyt antoivat. Itse olen hallintovaliokunnassa, niin sanotussa
poliisi- tai kuntavaliokunnassa, sekä puolustusvaliokunnassa, ja näiden molempien hallin-
nonalojen puolella on valtavat kiinteistömassat. Puolustusvoimien kiinteistömassat taita-
vat olla valtion kiinteistöistä se isoin osa. Poliisi tulee varmaan hyvinkin kärjessä ja sitten
hälytyskeskukset yms.

Näissä lausunnoissa valiokunnat kiinnittivät huomiota siihen, että Senaatti-kiinteistöt
huolehtii toki omasta taloudesta ja omasta toiminnasta, mutta tämmöinen kokonaisarvioin-
ti Senaatti-kiinteistöjen toiminnan ja talouden osalta ja taas toisaalta valtion virastojen,
vaikkapa nyt tässä edellä mainittujen poliisin ja Puolustusvoimien, osalta ei ole siinä tasa-
painossa kuin pitäisi olla. Julkisen talouden suunnitelmaan liittyvät säästöleikkurit uhkaa-
vat syödä toteutuessaan esimerkiksi puolustushallinnolle asetetut 50 miljoonaa valmiuden
nostamiseen lähivuosina käytännössä nolliin niin, että valtion itsensä nostamat taloudelli-
set resurssit syödään kiinteistöjen kallistuessa.

Näin ollen toivoisin, että Valtiontalouden tarkastusvirasto voisi ottaa myös tämmöisiä
teema-arviointeja viitaten tuohon viime kaudella tarkastusvaliokunnassa olleeseen arvioin-
tityöhön, joka Senaatti-kiinteistöjen toiminnan ja talouden yhteydessä tehtiin. Tällainen
teema-arviointi voisi sopia vaikkapa tähän koko valtiontalouden kehykseen, kaikkeen val-
tion kiinteistöomaisuuteen.

17.21 Pia Kauma kok (vastauspuheenvuoro): Arvoisa puhemies! Edustaja Kari otti tä-
män Senaatti-kiinteistö-asian esiin, ja itsekin toivon todella, että Valtiontalouden tarkas-
tusvirasto kiinnittäisi tilanteeseen huomiota. Olen pohtinut, onko tuottotavoite mahdolli-
5



Pöytäkirjan asiakohta PTK 63/2018 vp
sesti liian korkea. Siellähän tuottotavoite on 1,5—3 prosenttia, mikä sinänsä ei kuulosta
kovalta, mutta toinen puoli asiassa on aina se, millä tavalla ne kiinteistöt arvioidaan, ovat-
ko myöskin niiden arvot kohdallaan. Esimerkiksi Puolustusvoimillahan tällä hetkellä vä-
hän vajaa 11 prosenttia budjetista menee kiinteistökuluihin. Voidaan tietysti argumentoi-
da, onko se vähän vai paljon, mutta määrä on kuitenkin kasvussa, ja olen huolestunut siitä,
millä tavalla meidän sisäisestä ja ulkoisesta turvallisuudestamme huolehtivat tahot pysty-
vät hoitamaan sen perustehtävänsä, joka on niille lakisääteinen, jos yhä suurempi osa ra-
hoista menee kiinteistökuluihin.

17.22 Sirkka-Liisa Anttila kesk (vastauspuheenvuoro): Arvoisa rouva puhemies! Ihan
lyhyesti otan esimerkin viime vaalikaudella tarkastusvaliokunnan tekemästä selvityksestä.
Loimaalla olevan Sarka-museon kustannuksista 70 prosenttia oli Senaatin vuokria, ja tämä
on aivan totta. Eli tämä järjestelmä ei ole sellainen, kun ei voida kilpailla. Museo on se,
missä sen toiminnon pitää olla. Koska ei voi toiseen paikkaan siirtää, niin silloin ollaan ti-
lanteessa, että sinne voidaan ilmeisesti määrätä melkein minkälainen vuokra tahansa. Ja
tietysti suurin syy on se, että Sarka-museo oli rakennettu ja niihin kustannuksiin Senaatti
haluaa tietyllä ajalla sen kuoletuksen ja tuottavuuden, mutta se järjestelmä oli kerta kaik-
kiaan katastrofaalinen. Sama oli esimerkiksi tutkimustoiminnassa, Luonnonvarakeskuk-
sen toimipisteessä Jokioisissa. Jokioisissa 65 prosenttia olivat ne vuokrat, mitä Senaatti ot-
ti.

Puhemies Paula Risikko:  Mennään tässä vaiheessa puhujalistaan.

17.23 Pia Viitanen sd: Arvoisa rouva puhemies! Täällä edustaja Hoskonen muun muassa
kommentoi puheenvuoroani, ja aloitan siitä, että kyllä tässä nyt mielestäni kuitenkin jon-
kinlaisen huomion paikka on, kun miettii sitä, että eilen me keskustelimme lisätalousarvi-
on yhteydessä siitä, että hallitus oli budjetoimassa 100 miljoonaa euroa näihin pilotteihin,
joista perustuslakivaliokunta on jo kaksi kertaa sanonut, että näin ei tulisi toimia, niin että
kovin köykäistä tämä suhtautumistapa tuntuu hallituspuolueilla olevan.

Eilen kun tästä keskusteltiin, niin oli juuri se köykäinen asenne samanlainen kuin edus-
taja Hoskosella äsken, että eihän se mitään vaikka budjetoidaan, että ei valmistelussa mi-
tään, kunhan ei sitten vain käy niin, että rahaa käytetään ennen kuin lainsäädäntö on voi-
massa, että valmistelu on ihan hyvä ja ok hallituksen ja ministeri Orpon mielestä. Mutta
kuinka sitten kävikään, kun uusi päivä koitti? Tänään uutinen kertoo, että nyt kuitenkin
näiden pilottien valmistelu on keskeytetty, joten kyllä nyt kuitenkin tuntuu, että tässä men-
nään niin kuin päivä kerrallaan ja hallituksen linja on — rohkenen nyt sanoa — todella
poukkoilevaa ja epäselvää. Kyllä se aiheuttaa myös omalta osaltaan mielestäni kritiikin ai-
hetta paitsi sen asian suhteen, niin myös tämän linjan selkeyden suhteen. Kaiken kaik-
kiaan, puhemies, täällä on puhuttu monista riskeistä, kaikesta tästä, ja voisin sanoa, että
tämä koko sote-kokonaisuushan muodostaa valtaisan sellaisen, mutta siitä en nyt tässä yh-
teydessä sen enempää.

Mutta, puhemies, tässä on hyvin kuvattu joissakin aiemmissa puheenvuoroissa näitä tu-
levia haasteita, tavoitteita ja sitä, että pitää olla mittareita. Minun mielestäni on ihan hyvä,
että ollaan päädytty esimerkiksi siihen, että tällaisia poikkihallinnollisia teemoja tullaan
nostamaan tulevaisuudessa, kuten vaikka tämä kestävä kehitys, joka tulee olemaan seuraa-
van budjetin ikään kuin tämmöisenä läpileikkaavana teemana. Itse olen valtiovarainvalio-
6



Pöytäkirjan asiakohta PTK 63/2018 vp
kunnan sivistys- ja tiedejaoston puheenjohtaja, ja annoimme juuri lausuntomme lapsi-
asiavaltuutetun kertomuksesta, jossa annoimme tuen sille, että kehitämme vahvasti lapsi-
budjetointia ja lapsivaikutusten arviointia. Mielestäni se oli tärkeä linjaus budjettivalio-
kunnalta, valtiovarainvaliokunnalta, eteenpäin sitten terveisenä. Ja nämä kaikki ovat juuri
niitä asioita, että sitten kun tähän mennään, me tarvitsemme selkeitä tavoitteita ja me tar-
vitsemme selkeitä mittareita, jotka sitten mittaavat, kuinka hyvin näihin tavoitteisiin pää-
semme.

17.26 Eero Heinäluoma sd: Arvoisa puhemies! Edustaja Anttila kysyi sen perään, miten
tarkastusvaliokunta aikoo näiden lausumien osalta menetellä liittyen viime vaalikauden
lausumiin. Muun muassa tämä Senaatti-kiinteistöt-asia ja sitten myös nämä rakennusten
kosteus- ja homeongelmat ja nuorten syrjäytyminen olivat esillä. Voin edustaja Anttilalle
kertoa, että nämä tullaan käymään valiokunnassa erittäin huolella lävitse. Itse asiassa tä-
män päivän kokouksessa on käyty tarkastusvaliokunnan vastuulla olevat lausumat, niiden
seuranta, lävitse ja päätetty, mistä tullaan pyytämään lisätietoja hallitukselta, aihealueista,
joissa näyttää, että tulokset eivät ole riittäviä.

Tarkastusvaliokunta tulee ottamaan tämän lausumien toteutuksen asian erittäin vahvasti
omassa työssään esille. Tämä hallituksen vuosikertomushan on sitten muilta osin muiden
valiokuntien arvioitavana, ja jokainen valiokunta omalta kohdaltansa katsoo sen oman toi-
mialan asiat, miten lausumat ovat menneet eteenpäin. Sitä kautta tämä tulee sitten koko
eduskunnan käsittelyyn ensi syksynä, valitettavasti ensi syksynä, koska nyt ollaan tilan-
teessa, että tämä sote on vienyt kaiken ylimääräisen ja vähän enemmänkin energiasta eri
valiokunnissa niin, että sitä ei ehditä tehdä ennen kesätauolle lähtöä. Mutta tämä tulee joka
tapauksessa.

Senaatti-kiinteistöt-asia on todellakin erittäin iso asia. Nyt minulla ei ole tässä sitä ajan-
tasaista informaatiota, niin että voin sanoa vain muistinvaraisesti, että kyllä eduskunnan
viime kauden kannanotot Senaatti-kiinteistöjen osalta ovat johtaneet erittäin merkittävään
Senaatti-kiinteistöjen toiminnan uudistamiseen. Siellähän oli monenlaisia ongelmia, ja tar-
kastusvaliokunnan viime vaalikauden havaintoihin liittyy vähän se epäilys, että niitä Se-
naatti-kiinteistöjen vuokria käytettiin tämmöisenä ylimääräisenä leikkaustapana, eli kun
on yhtäältä erilaisia säästöohjelmia tehty valtion budjetissa ja sitten on ollut tarve budjetin
tasapainottamiseen, niin tarkastusvaliokunnalle viime kaudella heräsi se epäilys, onko
niin, että näitä Senaatti-kiinteistöjen aika korkeita tuottovaatimuksia käytetään tämmöise-
nä lisäleikkurina, mitä kautta imetään pois rahaa valtion virastoilta, ministeriöiltä ja eri val-
tion toimipisteiltä.

Tämä johti tähän eduskunnan kannanottoon ja sitten päätökseen siitä, että Senaatti-kiin-
teistöjen toiminnan osalta pitää tehdä tällainen ulkopuolinen selvitys, ja se selvitys on nyt
tehty, ja tarkastusvaliokunta on kuullut sen tulokset. Kun tämä on tässä kiinnostanut use-
ampaa kansanedustajaa, muun muassa Anttilaa, Karia ja Kaumaa, niin pyydän, että tämä
tämänhetkinen Senaatti-kiinteistöjen toiminnan kehittämisen tilanne muistioidaan teille,
jotta voitte nähdä, miten tämä asia on tähän mennessä mennyt eteenpäin. Syksyllä sitten
tästä tehdään tarkastusvaliokunnan työssä uudelleen huomioita. 

17.29 Marisanna Jarva kesk (vastauspuheenvuoro): Arvoisa puhemies! Tosiaan Senaat-
ti-kiinteistöistä on paljon puhuttu ja on tullut hyviä puheenvuoroja, ja muutoinkin tietysti
on tärkeätä nyt näiden turvallisuuskiinteistöjen osalta, että käydään läpi tämä tarkka selvi-
7



Pöytäkirjan asiakohta PTK 63/2018 vp
tys siitä, miten voidaan jatkossa sitten näitten puolustusalan ja sisäministeriön hallin-
nonalan alla olevien viranomaisten toimitiloja myöskin yhdistää ja myös valtionjohdon ti-
loja, joissa on tiukemmat turvallisuuskriteerit kuin muutoin yleensä hallinnonalan kiinteis-
töillä, ja miten voitaisiin muitten maiden malliin nämä kiinteistöt sitten saada saman toi-
mijan alle ja ottaa tosiaan nämä mielettömät tuottovaatimukset näiltä kiinteistöiltä pois,
koska niitä ei käytännössä kukaan muu toimija voi käyttää, tietenkin myös näitten varasto-
toimintojen osalta, mitä sitten Puolustusvoimilla on käytössään. [Puhemies koputtaa] Mut-
ta sitten myöskin muilla hallinnonaloilla näitä ongelmia Senaatti-kiinteistöillä on. Luke on
tästä yksi hyvä esimerkki. 

Puhemies Paula Risikko: Sitten mennään taas puhujalistaan. 

17.30 Mikko Savola kesk: Arvoisa rouva puhemies! Tämä Senaatti-kiinteistöt-asiaan
puuttuminen: 

On hyvä kuulla, mitä edustaja Heinäluoma tarkastusvaliokunnan puheenjohtajana sa-
noi, että tämä tullaan tarkastelemaan ja tähän tullaan puuttumaan. Tämähän on merkittävä
asia nimenomaan puolustushallinnon puolelle. Täällä jo puhuttiin siitä, kuinka 11 prosent-
tia tällä hetkellä menee puolustusbudjetista kiinteistökustannuksiin. Minun tietojeni mu-
kaan nämä kustannukset ovat jopa nousussa. Joidenkin arvioiden mukaan jopa 20 prosent-
tia voisi mennä tulevaisuudessa kiinteistökustannuksiin puolustusbudjetista. Onhan tämä
nyt täysin kestämätöntä. 

Kun puhutaan puolustuksen ja puolustushallinnon, Puolustusvoimien käyttämistä kiin-
teistöistä, niin nämä ovat sen tyyppisiä kiinteistöjä, ettei niitä voi vuokrata keneltäkään
muulta. Ei ole vaihtoehtoista käyttöä myöskään näille kiinteistöille, että niitä voisi vuokra-
ta kenellekään muulle, joten kyllä tämä on valtion toimesta ja Senaatti-kiinteistöjen toi-
mesta, jos voisi kuvailla, erittäin epäoikeudenmukaista ja huonoa toimintaa. Tämä pitää
meidän pystyä muuttamaan siten, että nämä kiinteistömenot saadaan meillä oikealle tasol-
le. 

Joka tapauksessa hinnat nousevat nyt jatkuvasti ja tähän tulee puuttua. Siihen tulee puut-
tua tietysti niin, että sitä seurataan. Valtiontalouden tarkastusvirasto on sitä varten, että se
seuraa. Kun näitä lausumia on tehty aiemminkin, niin tarkastusvaliokunnan niihin tulee
puuttua, ja tässä ollaan kyllä aivan siinä asian ytimessä, että nyt tämä asia otetaan tapetille.
Viimeistään seuraavan hallituksen seuraavissa hallitusneuvotteluissa mielestäni tulee tämä
asia ratkaista niin, että kiinteistökustannukset eivät ole se, joka esimerkiksi nyt puolustus-
hallinnolta näin suuren siivun vie. 

17.32 Krista Mikkonen vihr: Arvoisa puhemies! Oli hyvä kuulla tarkastusvaliokunnan
puheenjohtajalta, edustaja Heinäluomalta se, että nämä lausumat edellisen tarkastusvalio-
kunnan aikana tehdyistä selvityksistä käsitellään ja me saamme niistä sitten tietoa. Siis
tämä Senaatti-kiinteistöt, mistä tässä on paljon puhuttu, on yksi niistä, ja tässä on käytetty
oikein hyviä puheenvuoroja siihen liittyen, ja niihin on helppo yhtyä, mutta sitten ovat
myös tämä nuorten syrjäytymiseen liittyvä selvitys sekä sitten rakennusten sisäilmaongel-
miin liittyvä selvitys.

Itse ajattelen niin ja toivoisin, että kun tarkastusvaliokunta tekee näitä hyviä raportte-
jaan ja siellä ovat kaikki puolueet mukana niitä yhdessä tekemässä, niin niitä hyödynnet-
täisiin entistä enemmän myös sitten tulevina vuosina, jos siinä samalla kaudella ei saada
8



Pöytäkirjan asiakohta PTK 63/2018 vp
kaikkea tehtyä. Nythän tämä hallitus on tehnyt omat Terveet tilat -raporttinsa, mikä on si-
nänsä ihan hyvä, ja on myös nuorten syrjäytymisestä tilattu erilaisia selvityksiä, mutta itse
näkisin, että olisi ehkä meidän toimintamme kannalta tehokkaampaa, jos me ennemmin
kuin tilaamme uusia selvityksiä vanhojen päälle ensin katsoisimme, mitä niissä vanhoissa
on, ja huolehtisimme, että ne toimenpiteet tehdään, eikä niin, että sitten tilataan uusia sel-
vityksiä ja raportteja ja unohdetaan tavallaan ne vanhat, mitä on jo tehty ja missä on vielä
paljon eteenpäin mentävää. Esimerkiksi sisäilmaongelmien kohdalla on hyvin konkreetti-
sia toimenpide-esityksiä, jotka vieläkin ovat tekemättä, ja olisi parempi, että jatketaan siitä
kuin että ikään kuin keksitään ne samat toimenpiteet uudestaan.

17.34 Pia Viitanen sd: Arvoisa puhemies! Kuten tiedossa on, tarkastusvaliokunnalla on
hyvä puheenjohtaja, ja oli kauhean iloista kuulla, että heti esimerkiksi tähän Senaatti-kiin-
teistöt-asiaan ilmoitettiin valiokunnan tarttuvan, kun siitä terveisiä tulee, ja muutenkin
kuulimme edustaja Heinäluoman kuvaavan niitä toimia, mitä kaiken kaikkiaan tarkastus-
valiokunta on tekemässä. Itselläni on ilo olla tässä valiokunnassa varajäsenenä ja toki sitä
kautta päästä myös osalliseksi tähän työhön.

Puhemies! Tähän loppuun haluaisin osaltani antaa terveisiä tai toiveen eteenpäin myös
sinne tarkastusvaliokunnan päähän — sen ehdin jo puheenjohtajalle tuossa äsken sanoa en-
nen kuin hän toiseen tilaisuuteen lähti — että mielestäni olisi viisasta pohtia, miten nyt sit-
ten esimerkiksi tämä pilottiasia, mikä täällä tuli esiin — eli rahankäyttö suhteessa siihen,
milloin sitten oikeasti tämmöinen toteutuu — tavallaan suhteutuu nyt siihen, mikä on tar-
koituksenmukaista, puhumattakaan siitä, mikä on sitten eduskunnan budjettivallan ja
muun näkökulmasta asianmukaista tässä pilottiasiassa. Ja, puhemies, kun miettii sitä, että
onhan tässä nyt kuitenkin tilanne, että tässä on tehty näitten pilottien suhteen valtaista työ-
tä, virkatunteja siihen käytetty, maakunnat ikään kuin pistetty niiden kanssa hosumaan,
valmisteltu, budjetoitu ja sitten keskeytetään ja kaikki tämä, niin kyllähän sekin osaltaan
rahaa maksaa. Siksikin minusta tämä on ihan relevantti kysymys. Mutta näillä eväin, pu-
hemies, esitän vain toiveen tai idean tai terveisen, miksikä sitä nyt haluaa nimittää, että tar-
kastusvaliokunta voisi myös tätä asiaa joltain osin käsitellä.

17.36 Mika Kari sd: Arvoisa rouva puhemies! Tässä yhteydessä haluan myös kiittää tar-
kastusvaliokunnan puheenjohtaja edustaja Heinäluomaa hyvästä vastauksesta. Tarkastus-
valiokunta puuttuu asianmukaisella tavalla ja tekee asianmukaisia huomioita kiinteistö-
omistamiseen liittyvistä asioista, Senaatti-kiinteistöistä ja niin edelleen, ja aikanaan tul-
laan sitten saamaan näistä hyvä ja seikkaperäinen selvitys jatkokeskustelun pohjaksi. Toi-
von, että tämä etenee prosessin lailla, niin laajasti eri valiokunnista tulee aina aika ajoin
huolta tästä meidän kiinteistöomaisuutemme kunnosta ja taas toisaalta siitä hinnasta, joka
siitä käytöstä maksetaan.

Kun täällä on paikalla lähes neljännes puolustusvaliokuntaa ja muun muassa entinen
puolustusministeri, niin tiedän, että salista löytyy ymmärrystä sille, että puolustushallin-
non tilojen osalta puhutaan kuitenkin hyvin poikkeuksellisesta tilamassasta, joka ei ole
muutettavissa yksityiskäyttöön. Sitä ei ole syytä muuttaa, mutta se ei ole myöskään tekni-
sesti mahdollista, kun on monenlaisia räjähde-, varikkoalueita ja varastoja ja muuta vastaa-
vaa. Kuitenkin tämmöinen laskennallinen lähes automaattinen jakomalli syö jatkuvasti tätä
kiinteistömassaa kasvavin kuluin. Tässä edustajakollegat Jarva ja Savola ja edustaja Mik-
konen jo aikaisemminkin puhuivat tästä kiinteistöomaisuudesta ja siitä uhasta, jonka tällai-
9



Pöytäkirjan asiakohta PTK 63/2018 vp
nen automaattinen jakomalli keskipitkälläkin aikavälillä tuo puolustushallinnon koko bud-
jettiin. Vaikka me puhumme maanpuolustuksesta täällä ansiokkaasti ja isoilla kirjaimilla ja
hyvässä yhteisessä hengessä, niin toivoisin, että se hyvä yhteinen henki ulottuisi myös nii-
den ratkaisukeinojen etsimiseen, joilla tämä kiinteistögiljotiini saataisiin pois puolustus-
hallinnon niskasta. Pelkään, että seuraavalla vuosikymmenellä tullaan tilanteeseen, josta
aikaisemminkin mainitsin, että ne lisämäärärahat, jotka maanpuolustukselle on annettu
valmiuden nostamiseen, tulevat sitten käytettyä kiinteistölaskuihin, eikä se ole tietenkään
tarkoituksenmukaista eikä toivottavaa. [Mikko Savola: Juuri näin, erittäin hyvä puheen-
vuoro!]

17.38 Sami Savio ps: Arvoisa puhemies! Täytyy kyllä yhtyä täällä keskustelun aikana esi-
tettyyn kritiikkiin siitä, että vielä eilisessä lisätalousarviokeskustelussa ainakin hallituksen
ja hallituspuolueiden taholta näitä valinnanvapauspilotteja ja niiden lisärahoitusta, rahoi-
tuksen tuplaamista 200 miljoonaan euroon, pidettiin erittäin tarpeellisina, mutta nyt olem-
me tosiaan kuulleet, että niiden valmistelu on keskeytetty. Kyllä tästä väistämättä jää sel-
lainen kuva, ettei hallitus oikein kunnolla tiedä, tai tietääkö ollenkaan, mitä se on tekemäs-
sä. Vaikuttavatko sitten nämä loppuviikon hallituspuolueiden, molempien hallituspuoluei-
den, puoluekokoukset tähän? Mahdollisesti pormestari Vapaavuoren kritiikki luo kovaa
painetta etenkin kokoomukselle, joka on kyllä kovasti profiloitunut talouspuolueena. Kyl-
lä minä nyt toivon, että varsinkin kokoomus tässä ymmärtäisi painaa jarrua tai pistää pelin
oikeastaan kokonaan poikki. 

Tähän sote-uudistukseen liittyy niin suuria riskejä, että ne ansaitsisivat kyllä huomatta-
vastikin laajempaa tarkastelua kuin mitä tässä salissa tänään on ollut, mutta keskustelu vie-
lä kevään, kesän ja syksynkin aikana todennäköisesti jatkuu. Perustuslakivaliokunnan tuo-
reessa lausunnossa on kiinnitetty lukuisiin epäkohtiin huomiota, vakavaa huomiota. Valin-
nanvapauslainsäädännön osalta riskejä liittyy muun muassa rahoitukseen, potilaiden tieto-
turvaan, ylipäätään yhdenvertaisuuteen, mitä tähän valinnanvapausmalliin tulee, ja ne ovat
isoja, todella isoja, kysymyksiä, jotka ovat yhä pääosin ratkaisematta. 

Arvoisa puhemies! Kiinnittäisin huomiota myös siihen, että nämä uudistuksessa alun
perin saataviksi kaavaillut 3 miljardin euron säästöt näyttävät kovin ylimitoitetuilta. Sitä,
tuleeko niitä ollenkaan, emme tiedä. Voi tulla lisäkustannuksiakin. Ainakaan eduskunta ei
ole saanut mitään kunnollista kustannuslaskelmaa siitä, mistä nämä säästöt syntyisivät. 

Totean vielä tähän loppuun, että nyt tässä Martti Hetemäen muistiossa esitetty 4 miljar-
din euron säästöpotentiaali, jonka katsotaan syntyvän tietoteknologian kehittymisestä ja
tiedon paremmasta hyödyntämisestä, toteutuisi luultavasti myös ilman tätä sote-uudistusta.

17.41 Jari Myllykoski vas: Arvoisa rouva puhemies! Kenenkään arviota väheksymättä,
mistä säästöt tulevat ja kuinka niitä toteutetaan, niin sellainen tunnelma aika isosti tässä sa-
lissa on kuitenkin ollut, että arviot ovat vähän niin kuin tuuleen huutamista. Mistä tulee se 4
miljardia? Kyllä minä ainakin kansanedustajana toivoisin, että minä voisin saada jotakin
konkreettista enkä vain sitä, että jos, jos ja jos. Siis toiveiden mukaan on rakennettu niin ai-
nutlaatuinen ja suuri historiallinen muutos, jonka taloudellisia vaikutuksia ei kansanedus-
taja pysty arvioimaan. Sille ei nyt tarvitse mitään Excel-taulukkoa laittaa eteen, mutta jo-
tain pitäisi kuitenkin olla käsillä. Siinä mielessä täytyisi olla ehkä vähän enemmän. Tästä
olen huolissani ja toivon, että jotain vielä kristallisoituisi, niin että me voisimme päätök-
10



Pöytäkirjan asiakohta PTK 63/2018 vp
sentekijöinä olla valmiimpia tekemään tämän historiallisen päätöksen, johon tässäkin esi-
tyksessä viitataan.

17.42 Pia Viitanen sd: Arvoisa rouva puhemies! Pakko vielä sanoa, että kovin vaatimat-
tomasti edustaja Myllykoski sanansa esitti, kun sanoi, että ehkä hieman tarkemmin, kun
puhutaan tästä sotesta. Varmasti tällä piiloviestinä halusitte sanoa, että tämä sana ”hie-
man” ei ole välttämättä ihan se, mitä tässä kaipaamme, vaan kaipaamme hyvin paljon tar-
kempia arvioita.

Ja kun tässä, puhemies, puhutaan nyt Valtiontalouden tarkastusvirastosta, niin sehän on
antanut paljon kritiikkiä muun muassa esimerkiksi siitä, että nämä säästötavoitteet eivät
välttämättä tule toteutumaan — ja poikkeuksellisen suurta epävarmuutta on tietenkin koko
soteen liittyen. Olisi sinänsä ihan oma tarinansa tämä kulma, minkä edustaja avasi, eli se,
kuinka eduskunta ylipäätään voi ajatella, että se hyväksyy uudistuksia, kun meillä on niin
hiuksenhienon pienet tiedot siitä, mikä kustannusluokka on. 

Puhemies! Olemme olleet tilanteissa, että edustaja joutuu kysymään asiantuntijakuule-
misessa, että voisitteko edes miljardin tarkkuudella arvioida, mitä joku asia tulee kustanta-
maan. Se on aika huikeaa, kun monta kertaa monen asian kohdalla joudumme täällä arvaa-
maan, onko lopputulos plusmerkki vai miinusmerkki. Tietenkin tämänkin keskustelun ai-
hepiiriä tämä sinänsä sivuaa, koska nämä ovat kuitenkin isoja tilinpidollisia kysymyksiä ja
rahaeriä, mitä tässä liikkuu, ja tulevia raameja tehdään.

Pyydän kiinnittää huomiota siihenkin tosiasiaan, mikä tällä hetkellä on meillä valtiova-
rainvaliokunnassa, että me olemme antamassa julkisen talouden suunnitelmasta kohtapuo-
liin mietintöä ja meillä ei ole vieläkään esimerkiksi sosiaali- ja terveysvaliokunnan lausun-
toa, jota ei tule — he eivät sitä nyt sitten hallituspuolueiden toimesta halunneet antaa — ja
olemme tilanteessa, että valtiontalouden tuleva raami on aivan eri mittasuhteessa kuin taas
sote. Tähänhän muun muassa perustuslakivaliokunta kiinnitti huomiota, että tulee pystyä
turvaamaan rahoituksen riittävyys, sote-palveluiden riittävyys maakunnissa. Tällä tietoa se
ei tietenkään tule olemaan näin. Nyt olemme tilanteessa, että jännitämme jokaista päivää,
jokaista tulevaa päivää, että miten asia kehittyy, mutta harvoinpa on tällaisia tilanteita to-
siaan nähty, varsinkin kun me teemme siis megaluokan ja vuosituhannen uudistusta tässä
talossa.

17.45 Jari Myllykoski vas: Arvoisa rouva puhemies! Vaatimattomana edustajana halu-
sin sanoa, että jos edes vähän, [Pia Viitanen: Edes vähän!] sillä kun edustajalle laitetaan
tuossa puhemiehen korokkeella huppu silmille ja pyöräytetään ympäri, niin olisi hyvä tie-
tää edes hieman, mihinkä suuntaan oltaisiin menossa, eli olisi hyvä olla edustajalla tiedos-
sa edes se, mistä ne mahdolliset säästöt otetaan ja mitenkä rahoitetaan se kaikki, kuten täs-
sä erityisesti juuri edustaja Viitanen toi hyvin esille: mitenkä voidaan suunnitella rahoitus-
ta, jos meillä ei ole mitään pohjaa, mihinkä perustaa suunnitelmia. Pidän kyllä jotenkin
semmoisena abstraktisena kuviona sitä, että täällä valiokunnissa joudutaan tekemään pää-
töksiä ilman perustavaa pohjaa sille, mihinkä omat päätökset perustuvat. Olemme taval-
laan hajanaisen tiedon varassa, ja se on todella ikävä asia.

Mutta, arvoisa puhemies, lakkaan pitkittämästä.

Keskustelu päättyi.
11



Pöytäkirjan asiakohta PTK 63/2018 vp
Asia lähetettiin tarkastusvaliokuntaan.
12


	4
	17.01
	17.04
	17.07
	17.10
	17.13
	17.15
	17.18
	17.19
	17.21
	17.22
	17.23
	17.26
	17.29
	17.30
	17.32
	17.34
	17.36
	17.38
	17.41
	17.42
	17.45


