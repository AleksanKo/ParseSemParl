















































DEMF98F.tmp.xml


Pöytäkirjan asiakohta PTK 72/2019 vp
Pöytäkirjan asiakohta 

PTK 72/2019 vp

Täysistunto

Torstai 28.11.2019 klo 16.00

4.1. Suullinen kysymys nuorten mielenterveysongelmista (Sanna Antikainen ps)
Suullinen kysymys SKT 68/2019 vp

Suullinen kyselytunti

Ensimmäinen varapuhemies Tuula Haatainen: Edustaja Antikainen perussuomalaisten
eduskuntaryhmästä, olkaa hyvä.

Keskustelu

16.02 Sanna Antikainen ps: Arvoisa puhemies! Lämpimät osanotot omasta ja perussuo-
malaisten eduskuntaryhmän puolesta pitkäaikaisen kansanedustajan Maarit Feldt-Rannan
omaisille ja läheisille.

Nuorten mielenterveysongelmat ovat vakava yhteiskunnallinen ongelma. Mielenterve-
ysongelmat ovat kasvaneet viime vuosina räjähdysmäisesti, mutta terveydenhuoltoon ei
ole lisätty vastaavasti resursseja, vaan hoitoonpääsy on ruuhkautunut. Masennuksesta kär-
sii jopa 15 prosenttia nuorista, ahdistuneisuudesta 10 prosenttia, ja 10—15 prosentilla on
toistuvia itsetuhoisia ajatuksia. Monet näistä ongelmista olisivat hoidettavissa, jos yhteis-
kunta ottaisi asian vakavasti. Turhan usein hoitoon ei kuitenkaan pääse, vaan nuoret jäte-
tään heitteille. Kysyn: mihin toimiin hallitus ryhtyy varmistaakseen, että mielenterveyson-
gelmista kärsiville nuorille on tarjolla heidän tarvitsemansa hoito silloin kun he sitä tarvit-
sevat?

16.03 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Yhdyn myös näihin surunvalitteluihin, jotka jo välitettiin myös valtioneuvos-
ton puolesta pitkäaikaisen kansanedustajan Maarit Feldt-Rannan omaisille.

Mitä tulee tähän kysymykseen, niin se on erittäin koskettava ja ajankohtainen kysymys
nimenomaan siksi, että lasten ja nuorten osalta heidän mahdollisuutensa saada mielenter-
veyteen apua ja tukea ei tässä yhteiskunnassa ole kaikilta osin kunnossa. Meidän on tun-
nustettava, niin kuin tässä edustaja Antikainen jo totesikin, että paikoitellen lasten ja nuor-
ten palveluissa on aukkoja, mikä johtaa siihen, että lapset ja nuoret eivät saa tarvitsemaan-
sa hoitoa. Joka tapauksessa kysymys on todella isosta ryhmästä, ja kun joka viides nuori
kärsii mielenterveyshäiriöstä, pidän sitä silloin jo kansansairautena, johon yhteiskunnassa
ei ole riittävällä tavalla vakavoiduttu.

Ensimmäinen varapuhemies Tuula Haatainen: Pyydän niitä edustajia, jotka haluavat
esittää lisäkysymyksen, nousemaan seisomaan ja painamaan V-painiketta.
 Hyväksytty
1.0



Pöytäkirjan asiakohta PTK 72/2019 vp
16.04 Sanna Antikainen ps (vastauspuheenvuoro): Arvoisa puhemies! Turhan usein
nuorten mielenterveysongelmia pyritään hoitamaan pelkästään lääkkeillä. Sen sijaan, että
nuori ohjattaisiin psykoterapiaan tai vaikeissa tapauksissa jopa osastohoitoon, aivan liian
usein hänelle vain annetaan resepti käteen ja lähetetään kotiin. Hoitoon pitäisi päästä no-
peammin sekä perusterveydenhuollossa että erikoissairaanhoidossa, mutta erityisesti pe-
rustasolle tulisi lisätä resursseja. Monta nuorta jo muutama keskustelukerta psykiatrisen
sairaanhoitajan kanssa voisi auttaa, mutta terapiaa tarvitseville tulisi turvata riittävän tiheät
käynnit, jotta parantuminen voisi alkaa. Kysyisin: mihin toimiin hallitus ryhtyy, jotta osa-
na hoitotakuuta myös terapiatakuu toteutuisi?

16.05 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Terapiatakuun tulee sisältää kaikki ihmisen kohtaamat vaivat, olivatpa ne sitten
mielenterveydellisiä tai muita. Tätä kautta on tärkeätä, ettemme myöskään leimaa erilais-
ten hoitojen osalta ihmisiä. Hoitotakuu yhdessä jokaiseen vaivaan on minusta aivan oikea
lähestymistapa. 

Me hallituksessa jouduimme myöskin hallitusohjelmaneuvotteluissa havahtumaan nyt
tähän asiaan, että näin ei enää jatketa, että ikään kuin asiat vain luikuisivat täältä eduskun-
nan silmien alta pois. Kyllä nämä asiat on laitettava kuntoon, ja on selvää, että tehtävää riit-
tää vielä seuraavillekin hallituspolville. 

Mutta ensimmäinen asia on tehdä mielenterveysstrategia, joka ollaan nyt saatu aikaisek-
si. Sen jälkeen on tehtävä myöskin ratkaisut hoitotakuusta, johon jo viittasittekin. Myöskin
koko takuuta edeltävä palveluvalikko on laitettava kuntoon, ja sitä kautta olen nyt lähtenyt
siitä, että tämä lasten ja nuorten hätä on kaikkein akuutein, eli olemme varautuneet siihen,
että erva-alueet, jotka Suomessa vastaavat erikoissairaanhoidosta, ottaisivat omalla asian-
tuntemuksellaan nyt tämän tilanteen käsiin niin, että saataisiin jokaisella erva-alueella no-
peasti vaikuttavuutta aikaan siinä, [Puhemies: Aika!] että aloitettaisiin näillä lyhyttera-
pioilla ja lyhytinterventioilla, joihin edustaja jo viittasi.

16.07 Minna Reijonen ps (vastauspuheenvuoro): Arvoisa puhemies! Työterveyslaitok-
sen mukaan mielenterveysongelmien kustannukset ovat jo noin 5,3 prosenttia bruttokan-
santuotteesta. Se on todella paljon. Osuus on ollut nousussa, ja se näyttää olevan EU-mais-
sa aika lailla isoimpia summia, mitä se meillä vaikuttaa. Se vaikuttaa myös tulevaisuuden
uraan, ja nuorille on hirveän tärkeää, että siihen puututaan silloin nuorena jo. Mutta olisiko
nyt aika miettiä, mitä te teette. Paljonko olette laittamassa rahaa tämän mielenterveyson-
gelman hoitoon? Se nyt on todella aika laittaa kuntoon.

Ensimmäinen varapuhemies Tuula Haatainen: Ministeri Kiuru, ja sitten ministeri An-
dersson.

16.07 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Mielenterveysstrategian toimeenpanoon on varattu seuraaville vuosille tuo 60
miljoonaa euroa ja sitten vielä pysyviin kehyksiin 18 miljoonaa, jotta saadaan myöskin py-
syvästi näitä toimia aikaiseksi. Sen lisäksi lasten ja nuorten palveluiden kokonaisuuteen,
joihin jo tässä edellä ollaan viitattu, on käytettävissä ensi vuonna 10 miljoonaa rahaa. Pal-
veluiden kokonaisuuksiin on saatava vaikuttavuutta aikaan erityisesti peruspalveluissa, ja
olemme osoittamassa ensi vuonna hoitotakuun käytännön toteutukseen 70 miljoonaa eu-
2



Pöytäkirjan asiakohta PTK 72/2019 vp
roa rahaa. Tämä täytyy tehdä systemaattisesti. Me tarvitsemme ennaltaehkäiseviä toimia,
me tarvitsemme ehdottomasti perusterveydenhuollossa tarkempaa toimintalinjaa, kuin
mitä meillä nyt on ollut, ja sen lisäksi erikoissairaanhoitoonkin on resursseja riitettävä. On-
gelma on tosiasiassa kuitenkin se, että perusterveydenhuollossa on pahimpia puutteita eri-
tyisesti lievien ja keskivaikeiden mielenterveysongelmien hoidossa, ja jos me emme [Pu-
hemies koputtaa] nopeasti puutu palveluketjujen puutteisiin, tämä hoitotakuu ei tule toteu-
tumaan. 

16.09 Opetusministeri Li Andersson (vastauspuheenvuoro): Arvoisa puhemies! Silloin,
kun me puhumme lapsista ja nuorista ja lasten ja nuorten hyvinvoinnista, niin pitää tieten-
kin muistaa, että lapset ja nuoret viettävät ison osan ajastaan kouluissa. Siksi matalan kyn-
nyksen palveluiden osalta on äärimmäisen tärkeää, että myöskin meidän oppilas- ja opis-
kelijahuollon palvelut toimivat niin, että sitä apua on mahdollista saada myöskin siinä
omassa tutussa kouluympäristössä.

Tällä hetkellä ongelmana Suomessa on se, että meillä on aika isot alueelliset erot, mitä
tulee oppilas- ja opiskelijahuollon palveluiden saatavuuteen. Yhdellä ammattilaisella voi
olla 1—12 eri toimipistettä vastuullaan, 700—2 000 oppilasta. Tästä syystä hallitus on va-
rannut tämän hallituskauden aikana lisärahoitusta 29 miljoonaa, jolla on tarkoitus vahvis-
taa oppilas- ja opiskelijahuollon palveluita niin perusasteella kuin toisella asteella, ja sitä
kautta myöskin huolehtia siitä, että nämä palvelut olisivat nykyistä tasa-arvoisemmin saa-
tavilla eri puolilla Suomea.

16.10 Mia Laiho kok (vastauspuheenvuoro): Arvoisa puhemies! Suomessa rikotaan päi-
vittäin YK:n lasten oikeuksien sopimusta. Lapset ja nuoret eivät pääse hoitoon riittävän no-
peasti, hoitoketju on rikkonainen, ja lapsen eteen on vanhempien taisteltava, mikäli heillä
on voimavaroja ja osaamista palveluviidakossa. Niin ei pidä tietenkään olla. Mielenterve-
yspalveluihin on päästävä nopeammin ja matalalla kynnyksellä.

Hallituksen tuleva hoitotakuu ei tarkoita samaa kuin hoitoonpääsy. Terapiatakuun avul-
la vahvistettaisiin perustason mielenterveyspalveluita ja saataisiin ne matalalla kynnyksel-
lä. Myös vaikuttavia lyhytterapioita tarvitaan perustasolle, kuten palveluvalikoimaneuvos-
to, joka on sosiaali- ja terveysministeriön alainen jaosto, on todennut. Ministeri Kiuru, ky-
synkin: onko hallitus valmis rahoittamaan terapiatakuun vaatiman 36 miljoonaa euroa?

16.11 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Asiahan on käsittelyssä siellä sosiaali- ja terveysvaliokunnassa, ja hyvässä kes-
kusteluyhteydessä tästä asiasta myös eduskunnassa keskusteltiin. Oletan, että hallituspuo-
lueet, mutta myös oppositio, haluavat rakentaa laajan yhteisen rintaman siihen, että sekä
resurssien osalta että tämän takuun osalta tullaan turvaamaan mielenterveyspalvelut ja nii-
hin pääsy yhteiskunnassa. Asia on siis eduskunnassa käsittelyssä, ja niin kuin totesin, nämä
äskeiset resurssit, joita kuvasin, ovat varmasti hyvin lähellä jo niitä ehdotuksia, joita tuon
terapiatakuun osalta on tehty. Eduskunnassa selvitetään seikkaperäisesti, onko siellä vielä
puutteita suhteessa tähän esitettyyn, kansalaisaloitteessa vaadittuun, terapiatakuuseen, vai
miten on. Tässä vaiheessa en uskalla ottaa asiaan kantaa, kun tämä keskustelu ei täällä ole
vielä alkanut. Mutta selvää on, että lasten näkökulmasta lapsen oikeuksien komitea on huo-
mauttanut Suomea jo paljon aikaa sitten siitä, että lapset [Puhemies koputtaa] ja nuoret ei-
3



Pöytäkirjan asiakohta PTK 72/2019 vp
vät pääse mielenterveyshoitoon, ja silti näitä asioita ei ole vielä saatu kuntoon. [Ben Zys-
kowicz: Teidän budjetissa ei ole näitä rahoja! — Eduskunnasta: Ei ollut teidänkään!]

16.12 Sari Sarkomaa kok (vastauspuheenvuoro): Arvoisa puhemies! Osoitan kokoo-
muksen eduskuntaryhmän puolesta osanoton pitkäaikaisen työtoverimme Maarit Feldt-
Rannan omaisten suruun.

Puhemies! Mielenterveysongelmat ovat suurin syrjäytymisen syy. Varsin moni lapsi ja
nuori joutuu odottamaan jonossa eikä saa palveluita. Sen takia kansalaisaloite mielenter-
veyden terapiatakuusta tehtiin. Sitä kannattivat kaikki puolueet ennen vaaleja perussuoma-
laisia lukuun ottamatta. Kun aloite saapui eduskuntaan, kaikki kannattivat sitä. Nyt olisi
mahdollisuus pistää kerralla kuntoon lasten ja nuorten palvelut, kaikenikäisten mielenter-
veyspalvelut. Onko mahdollista, että hallitus tukisi tätä aloitetta ja muuttaisi vielä ensi vuo-
den talousarviota, jotta ne 35 miljoonaa saataisiin sinne? Kokoomus on vaihtoehtobudje-
tissaan osoittanut, että ne rahat on mahdollista löytää.

On täysin väärin se, että kun mieli särkyy, moni jää ilman palveluita. Kysynkin nyt mi-
nisteri Kiurulta: Mikä on hallituksen kanta? Tuetteko te mielenterveyden terapiatakuuta,
[Puhemies: Aika!] joka ikävä kyllä puuttuu Antti Rinteen hallitusohjelmasta?

16.13 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Minusta ei kannata laatia minkäänlaista vastakkainasettelua näin tärkeässä ja
koskettavassa teemassa. Niin kuin äsken juuri yritin sanoa, me olemme varautuneet siihen,
että hoitotakuuta edistetään niin, että se ei leimaa ketään. Vaiva kuin vaiva, se pitää saada
jatkossa kuntoon.

Niin kuin tässä edellä totesin, me olemme varautuneet aika merkittävin panostuksin sii-
hen, että nimenomaan tämä mielen palveluiden kuntoonlaittaminen voisi tapahtua terapia-
takuun tapaan. Itse olen hyvin vahvasti liputtanut tämän terapiatakuun puolesta ja se näkyy
myöskin näissä hallituksen sisäisissä järjestelyissä siinä, että rahoitusta on tarkoitus nimen-
omaan käyttää tämän mielenterveyskokonaisuuden kuntoonlaittamiseen juuri niin kuin te-
rapiatakuussa linjataan. Koska asia saapui juuri eduskuntaan, eduskunnassa käydään hy-
vin tarkkaan läpi se, mitä siinä kansalaisaloitteessa esitetään esimerkiksi resurssien osalta.
Mukana on käsittääkseni myös koulutusta. Tältä osin [Puhemies koputtaa] katsotaan sitä,
että nämä resurssit olisivat mahdollisimman yhtenäiset.

16.14 Anu Vehviläinen kesk (vastauspuheenvuoro): Arvoisa puhemies! Myös keskustan
eduskuntaryhmän puolesta haluan osoittaa syvän osanottomme kansanedustajatoverimme
Maarit Feldt-Rannan poisnukkumisen johdosta.

Samalla tässä haluan tuoda esille sen, että hallitusohjelmassa kyllä on, kuten ministeri
Kiuru toi esille, lukuisia kannanottoja lasten ja nuorten ja laajemmin koko väestön mielen-
terveyspalveluiden parantamiseksi, että siitä kiitos kaiken kaikkiaan. Työ on vasta alussa
myös tässäkin kohtaa ja vaatii resursseja, kuten on keskusteltu. 

Viime viikolla meillä oli tämä terapiatakuu täällä käsittelyssä ja nämä tavoitteet saivat
hyvin laajan hyväksynnän. Itse ajattelen niin, että olisi järkevää yhdistää nämä, tämä tera-
piatakuu ja laajemmin tämä hoitotakuu. Terapiatakuukeskustelussa tuli hyvin esille, että
meillä on todella paljon eriarvoisuutta tässä asiassa alueellisesti. Haluaisin kysyä näistä
psykoterapeuttipalveluista: onko meillä riittävällä tavalla psykoterapeutteja ja tarvitsisiko
4



Pöytäkirjan asiakohta PTK 72/2019 vp
niitä [Puhemies koputtaa] kouluttaa lisää, jotta me saisimme tämän yhdenvertaisuuden to-
teutettua?

16.15 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Opetusministeriön ministeri, joka vastaa korkeakoulutuksesta, ei ole paikalla,
mutta uskallan tässä kuitenkin todeta, että kyllä meillä on pulaa myöskin ammattilaisista
tällä sektorilla ja siltä osin on tunnustettava se, että parempaan pitäisi pystyä. Myöskin täs-
sä moniammatillisessa kokonaisuudessa tarvitaan muitakin ammattiryhmiä, ja sosiaali- ja
terveydenhuollossa, niin kuin ollaan huomattu, on valtava pula ja erityisesti tulevaisuudes-
sa vielä isompi pula ammattilaisista. Tätäkin keskustelua varmasti tulevaisuudessa leimaa
se, että osaajia tarvitaan.

On myöskin muistettava, että osaajia on erityisesti erityistasolla eli erikoissairaanhoi-
dossa, on monenlaisia ammattilaisia, mutta heidän pitäisi pystyä keskittymään juuri näi-
den haastavimpien mielenterveyshäiriöiden hoitamiseen, olipa kyseessä sitten lapsi, nuori
tai aikuinen. Tätä kautta varmasti [Puhemies koputtaa] haaste tulee myös siitä, millä taval-
la sitä osaamista voidaan käyttää perustasolla hyväksi.

16.17 Tarja Filatov sd (vastauspuheenvuoro): Arvoisa puhemies! On äärimmäisen tär-
keää, että silloin kun mieli järkkyy, pääsee nopeasti ja ajallansa asianmukaiseen hoitoon, ja
siksi on hyvä, että hoitotakuun yhteydessä mietitään terapiatakuuta.

Mutta vielä tärkeämpää on puuttua niihin syihin, jotka aiheuttavat nuorten mielenterve-
ysongelmia. Jos ajatellaan, että 75 prosenttia mielenterveyden häiriöistä syntyy alle 25-
vuotiaiden elämässä, niin silloin koulu on äärimmäisen tärkeässä roolissa, ja ministeri An-
dersson hyvin sanoi, että koulussa mietitään niitä toimia, joilla terveydenhuolto voi parem-
min palvella. Mutta pitäisi miettiä myös niitä syitä. Eilen eduskunnan mielenterveysneu-
vottelukunta kokoontui, ja siellä näimme hälyttävän luvun, joka kertoi, että itse asiassa
nuorten mielenterveysongelmat ovat lähteneet kasvuun aika voimakkaasti juuri niiden
vuosien aikana, jolloin on tehty koulutusreformeja, olipa kyse sitten pääsykoejärjestelmän
uudistamisesta tai ammattikoulureformista. Nämä olisivat kaksi sellaista asiaa, joita toivoi-
sin, että ministeri arvioisi yhdessä sosiaali- ja terveysministerin kanssa nimenomaan mie-
lenterveyden, ennaltaehkäisyn näkökulmasta. Kysynkin: olisiko mahdollista tehdä pikai-
sesti arvio näistä molemmista näkökulmista?

16.18 Opetusministeri Li Andersson (vastauspuheenvuoro): Arvoisa puhemies! Tässä
edustaja Filatov kiinnittää huomiota äärimmäisen tärkeään seikkaan. Olen itse havainnut
niiden kuukausien aikana, kun nyt olen ehtinyt toimia opetusministerinä, miten tärkeää
tämä lasten ja nuorten hyvinvointi on koko meidän koulutus- ja sivistyspolitiikallemme,
koska elleivät meidän lapset ja nuoret voi hyvin, meillä ei ole mahdollisuuksia onnistua
myöskään niissä tavoitteissa, mitä me olemme asettaneet koulutustason nostamisen tai op-
pimiserojen kaventamisen näkökulmasta.

Tänään on julkaistu historian ensimmäinen lukiolaisbarometri. Siinä kävi hyvin ilmi,
että vaikka lukiolaiset kokevat opiskelun mielekkääksi, he kokevat samanaikaisesti myös-
kin paljon stressiä ja paljon paineita. Meillä on samantyyppisiä tuloksia myöskin ammatil-
liselta puolelta, jossa huoli on liittynyt ennen kaikkea siihen, että kun lähiopetusta on vä-
hennetty ja on siirrytty tämmöisiin yksilöllisiin opintopolkuihin, miten me samanaikaisesti
voimme turvata oppijoille riittävän tuen ja riittävän ohjauksen siihen omaan oppimiseen.
5



Pöytäkirjan asiakohta PTK 72/2019 vp
[Puhemies koputtaa] Hallitus on näihin puuttumassa. Yksi tavoite meidän koulutus- ja si-
vistyspolitiikallemme on lasten ja nuorten hyvinvoinnin parantaminen, [Puhemies: Aika!]
ja myös ammatilliselle puolelle tulee nyt lisäpanostuksia.

16.19 Merja Kyllönen vas (vastauspuheenvuoro): Arvoisa rouva puhemies! Vasemmis-
toliiton eduskuntaryhmän puolesta esitän myös osanottomme pidetyn kollegan Maarit Fel-
dt-Rannan poismenon johdosta hänen omaisilleen ja läheisilleen.

Tähän kysymykseen: Haluaisin herättää meitä miettimään myös sitä, onko aina pelkäs-
tään lisärahan laittaminen se ainoa ratkaisu. Kun miettii tänä päivänä suomalaista järjestel-
mää, meillä on myös erittäin hyviä käytäntöjä ympäri Suomen. Esimerkkinä mielenterve-
yspalveluista voin nostaa esille vaikka Tornion seudun, jossa ihmistä hoidetaan kokonai-
sena ja hänet otetaan matalan kynnyksen toiminnalla vastaan aina, kun apua tarvitsee.

Mitä me voimme yhdessä tehdä, niin minun mielestäni meidän pitäisi pystyä monista-
maan näitä hyviä käytäntöjä. Minä kysynkin hallitukselta, ministereiltä: mitä me voisim-
me yhdessä tehdä, ettemme aina olisi keksimässä pyörää uudestaan vaan me monistaisim-
me niitä hyviä käytäntöjä? [Puhemies koputtaa] Ei se mielenterveys ole sen kummallisem-
pi Torniossa kuin Helsingissäkään. Ihmisen mieli se on.

16.20 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Erittäin oivallinen kysymys. Esimerkiksi nuorten kokeman psyykkisen kuormi-
tuksen, joka näkyy sitten uniongelmina, ahdistus- ja masentuneisuusoireina, hoidosta on
saatu hyviä tuloksia jo monissa kaupungeissa. Esimerkiksi tiedämme hyvät kokemukset
sekä Turussa että Espoossa, joissa on isosti näitä uusia työvälineitä otettu käyttöön siellä
matalan kynnyksen toimintaympäristössä eli koulussa. Ja juuri tätä yritämme nyt, että näi-
tä hyviä käytänteitä saisimme ympäri Suomea.

Meillä on erittäin hyviä pieniä kuntia, jotka ovat asian laittaneet kuntoon. Meillä on
myöskin isoja kuntia, joissa palvelulinja ei ole lainkaan kunnossa. Eli suuruus ei aina edes
sääntele sitä, ovatko asiat kunnossa vai eivät. On myöskin muistettava, että liian moni va-
luu erikoissairaanhoidon piiriin. Meillä on 90-luvulta lähtien moninkertaistunut erikoissai-
raanhoidon kopinotto mielenterveysongelmista. Siellä pitäisi olla asiakkuutta lähempänä
5:tä prosenttia. [Puhemies koputtaa] Tänä päivänä 8—10 prosenttia sairaanhoitopiireissä
olevista potilaista [Puhemies: Aika!] on erikoissairaanhoidossa hoidossa.

16.22 Päivi Räsänen kd (vastauspuheenvuoro): Arvoisa rouva puhemies! Edustaja Fila-
tov nosti esiin tärkeän kysymyksen, että millä tavalla lapsia koskevissa esimerkiksi koulu-
tuksen ja kasvatuksen uudistuksissa huomioidaan ne kaikkein heikoimmassa asemassa ole-
vat yksilöt. Nyt kun kouluissa ihan perusopetuksesta lähtien siirrytään yhä enemmän täl-
laisiin seinättömiin opetustiloihin ja tilanteisiin, joissa ei ole sitä omaa turvallista luokkaa
ja omia turvallisia seiniä, niin on raportoitu, että erityisesti häiriöherkät lapset saattavat
ikään kuin jäädä syrjään ja voida huonosti näissä tilanteissa. Oletteko kiinnittäneet siellä
huomiota tähän, jotta emme näillä uudistuksilla aiheuttaisi lisää ongelmia heikoimmassa
asemassa oleville lapsille?

16.23 Opetusministeri Li Andersson (vastauspuheenvuoro): Arvoisa puhemies! Taas
kerran erinomaisen hyvä ja tärkeä kysymys. Tämä itseohjautuvuus, josta on paljon keskus-
teltu nyt koulumaailmaan liittyen, ei tarkoita sitä eikä se voi tarkoittaa sitä, että me oletam-
6



Pöytäkirjan asiakohta PTK 72/2019 vp
me, että lapsilla on valmiiksi kykyä itseohjautuvuuteen. Eli kaikissa taidoissa, mitä koulus-
sa pitää oppia, oppijalla on oikeus saada tukea ja ohjausta opettajalta, ja tätä tärkeää lähtö-
kohtaa me emme saa unohtaa koulutuspoliittisessa keskustelussa.

Hallitus on kiinnittämässä erityistä huomiota oppimisen tuen järjestelmään. Me tulem-
me hallitusohjelman mukaisesti tekemään selvityksen siitä, miten meidän oppimisen tuki
tällä hetkellä toimii, miten inkluusio toimii suhteessa kuntien käytettävissä oleviin resurs-
seihin, ja olemme myöskin luvanneet, että tarvittaessa olemme valmiita lainsäädännölli-
siin muutoksiin, jos ilmenee, että meillä on selkeitä epäkohtia meidän järjestelmässä, mitä
pitäisi korjata. Oppimisen tuki on myöskin yksi pääteema tämän hallituksen varhaiskasva-
tuksen ja perusopetuksen laadun ja tasa-arvon kehittämishankkeissa, [Puhemies koputtaa]
eli siihen suunnataan myöskin rahoitusta niin varhaiskasvatuksen kuin perusopetuksen
puolella.

16.24 Ritva Elomaa ps (vastauspuheenvuoro): Arvoisa puhemies! Mielenterveysongel-
mat ovat suuri inhimillinen ja yhteiskunnallinen haaste. Arvioiden mukaan Suomessa pe-
räti joka neljäs lapsi elää perheessä, jossa vanhemmilla on hoitoa vaativa mielenterveys- tai
päihdeongelma. Asia koskettaa siis varsin suurta ihmisjoukkoa. Lasten ja nuorten mielen-
terveysongelmien taustalla ovat usein kotiolot tosiaan, ja vanhempien oireilu koskettaa to-
della koko perhettä. Monet lapset ja nuoret kantavat henkisen taakan lisäksi usein vastuuta
arjen toiminnoista ja hoitavat kotitöitä samanaikaisesti kun ikätoverit käyvät harrastuksis-
sa. Nämä lapset ja nuoret jäävät usein yksin, sillä häpeä muodostaa korkean kynnyksen ha-
kea apua. Jakamaton taakka on henkisesti raskas kantaa ja saattaa musertaa alleen. Myös
koulukiusaaminen liittyy usein tähän ongelmaan. Kysynkin: Mitä konkreettisia toimenpi-
teitä hallitus aikoo tehdä, jotta mielenterveys- ja päihdeongelmista kärsivien perheiden lap-
sille ja heidän omaisilleen saataisiin nykyistä tehokkaammin järjestettyä mielenterveyspal-
veluja ja avun hakemisen kynnystä madallettua tuntuvasti? [Puhemies koputtaa] Koulukiu-
saaminen ja ongelmat siinä on nostettu myös perussuomalaisten taholta monasti esille.
[Puhemies: Aika!] Onko ratkaisuja?

16.25 Perhe- ja peruspalveluministeri Krista Kiuru (vastauspuheenvuoro): Puhemies!
Ensinnäkin on todettava, että on tehty nyt tämä mielenterveysstrategia eli systemaattisesti
katsottu, mitä täällä pitäisi tehdä. Sen jälkeen me joudumme uudistamaan mielenterveys-
ja päihdelainsäädännön, jotta tähän tulee rotia. Myöskin palveluiden valikko on laitettava
kuntoon. Niin kuin totesin aikaisemmin, hoito on painottunut erikoissairaanhoitoon. Ihmi-
sillä on iso viive saada hoitoa näihin varsin yksinkertaisiinkin vaivoihin, jotka voivat olla
vielä lieviä luonteeltaan, mutta kun hoito viivästyy ja hoitoa joutuu odottamaan liian pit-
kään, silloin hoitoonpääsy vaikeutuu entisestään, vaivat pahenevat ja loppuviimeksi myös-
kin hoitokertojen väli, kun sinne lopulta päästään, saattaa jäädä liian pitkäksi. Sen takia
meidän pitäisi pystyä suuntaamaan nykyaikaiseen mielenterveyshoitoon nämä meidän ny-
kyiset resurssit. Täällä on vuosikymmen tai 15 vuotta sitten tehtyjä päätöksiä siitä, millä ta-
valla mielenterveysasioita yhteiskunnassa hoidetaan, [Puhemies koputtaa] ja nyt nämä
asiat on saatava kuntoon.

16.26 Kalle Jokinen kok (vastauspuheenvuoro): Rouva puhemies! Nuorten mielenterve-
ysongelmat ovat polttava ongelma. Siinä ovat vaakalaudalla nuorten elämän suunta ja tu-
levaisuus, ja apua niihin ongelmiin pitää saada nopeasti sillä oikealla hetkellä. 
7



Pöytäkirjan asiakohta PTK 72/2019 vp
Edustaja Filatov toi täällä esille viisaasti sen, että pitää puuttua juurisyihin ja miettiä,
mistä mielenterveysongelmat johtuvat, jotta osataan sitten oikein reagoida niihin. Jatkuva,
pitkittynyt päihteiden käyttö on monesti mukana siellä mielenterveysongelmien taustalla,
ja siihen meidän täytyy puuttua vahvasti. Terapiatakuun tuominen olisi aivan välttämätön
ratkaisemaan tämänkin ongelman. 

On aika huolestuttavaa, että sekä koulutuksesta että turvallisuudesta vastaavat ministe-
rit, molemmat, ovat esittäneet, että huumausaineiden käytön rangaistavuudesta voitaisiin
luopua. Kun tiedetään, että mielenterveysongelmien taustalla on monesti pitkittynyt päih-
teiden käyttö, niin tämä on huolestuttavaa kuulla. Haluankin kysyä nyt sitä, oletteko arvi-
oineet, miten paljon enemmän resursseja vaadittaisiin, mikäli huumausaineiden rangaista-
vuudesta luovuttaisiin ja nämä mielenterveysongelmat [Puhemies koputtaa] tämän myötä
myös lisääntyisivät. 

16.28 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! On sanottava, että ei olla, koska hallitusohjelmaan ei sisälly näitä mahdollisia
ehdotuksia, joista olitte kiinnostunut kuulemaan. Itselläni on täydellinen nollatoleranssi
tässä suhteessa. [Sari Sarkomaa: Entäs hallituksella?] 

On pakko sanoa, hyvät edustajat, että lasten ja nuorten osalta päihdeongelmat ovat sel-
laisia, että niihin pitäisi lopulta vakavoitua puuttumaan. Täällä suomalaisessa yhteiskun-
nassa lapset ja nuoret eivät enää käytä pelkästään alkoholia, vaan on kysymys hyvin mo-
nimutkaisesta asiasta, myöskin monenlaisista huumeista, joita lapset ja nuoret ovat ajautu-
neet käyttämään. Ei meillä ole kuitenkaan tässä yhteiskunnassa lapsille ja nuorille suunnat-
tuja päihdepalveluita. Tämä on se ongelma, joka nähdään lastensuojelun jäävuorenhuippu-
na, että nämä lapset ja nuoret, jotka ovat monissa meidän laitoksissamme tässä yhteiskun-
nassa, eivät saa tosiasiallisesti hoitoa [Puhemies koputtaa] näihin juurisyihin. Sitä kautta
tämäkin [Puhemies koputtaa] on laitettava kuntoon. 

16.29 Oikeusministeri Anna-Maja Henriksson (vastauspuheenvuoro): Arvoisa puhe-
mies! Tämä on äärimmäisen tärkeä, tärkeä kysymys. Valitettavasti me näemme sen joka
päivä, että huumausaineita käytetään yhä enemmän tässä meidän hyvässä maassamme, ja
tälle pitää tehdä paljon. 

Olen äskettäin ollut myös tilaisuudessa, jossa tuli hyvin esille se, miten paljon vanhem-
matkin kaipaavat tukea, jos on lapsi, joka käyttää huumeita. Tähänkin pitää keskittyä. 

Hallitusohjelmassa ei ole minkäänlaisia kirjauksia siitä, että huumausaineitten, ei kan-
nabiksen eikä minkään muun huumausaineen, rangaistavuudesta luovuttaisiin, joten täl-
laista selvitystä, mitä edustaja Jokinen peräänkuulutti, ei tehdä, koska se asia ei ole ajan-
kohtainen. [Välihuutoja] Muuten on äärimmäisen tärkeätä, että tästä asiasta keskustellaan
ja mietitään, miten pystymme paremmin auttamaan niitä, jotka ovat joutuneet siihen riip-
puvuuteen ja miten he pääsevät hoitoon ja miten myös heidän perheitään autetaan. 

16.30 Emma Kari vihr (vastauspuheenvuoro): Arvoisa puhemies! Haluaisin myös vihre-
än eduskuntaryhmän puolesta lausua surunvalitteluni pitkäaikaisen kollegamme Feldt-
Rannan perheelle ja läheisille sekä koko sosiaalidemokraattiselle eduskuntaryhmälle, joka
on menettänyt pitkäaikaisen työtoverinsa. 

Samalla haluaisin kiittää edustaja Antikaista tämän tärkeän kysymyksen esille nostami-
sesta. 
8



Pöytäkirjan asiakohta PTK 72/2019 vp
Me tiedämme, että meidän lapsemme voivat yhä pienempinä yhä huonommin. Silloin
on oleellista se, että me emme keskustele pelkästään siitä, mitä voidaan tehdä korkea-
kouluissa, mitä voidaan tehdä kouluissa, vaan myös siitä, mitä voidaan tehdä jo päiväkoti-
ikäisten lasten auttamiseksi. Me tiedämme, että meidän on paljon helpompi kasvattaa ehjiä
lapsia kuin korjata rikkinäisiä aikuisia. 

Tämän takia kysyisinkin ministeriltä, joka jo viittasi tähän varhaiskasvatuksessa tehtä-
vään työhön: miten me voimme auttaa jo päiväkodissa niitä lapsia, jotka tukea tarvitsevat? 

16.31 Opetusministeri Li Andersson (vastauspuheenvuoro): Arvoisa puhemies! Aivan
kuten edustaja toteaa, niin varhaiset vuodet ovat keskeisen tärkeitä sekä lasten hyvinvoin-
nin ja kasvun näkökulmasta mutta myöskin oppimisen ja oppimistulosten näkökulmasta.

 Tämä hallitus on panostamassa varhaiskasvatukseen monin tavoin. Palautamme kaik-
kien lasten tasa-arvoisen oikeuden kokopäiväiseen varhaiskasvatukseen, pienennämme
ryhmäkokoja yli kolmevuotiaiden osalta, ja sen lisäksi ensi vuonna käynnistyy myöskin
tämä laaja varhaiskasvatuksen laadun ja tasa-arvon kehittämisongelma. Kuten todettua,
niin yhtenä pääpainopistealueena myöskin varhaiskasvatuksen osalta on tämä oppimisen
tuki, niin että voidaan huolehtia siitä, että jo pienet lapset saavat sen tuen, mitä he tarvitse-
vat ja mitä he ansaitsevat omaan oppimiseensa. 

Mitä tämä hallitus tulee käytännössä tekemään, niin me luomme oppimisen tuen mallin
varhaiskasvatukseen. Edellisellä kerralla, kun varhaiskasvatuslakia uudistettiin, tämä osa
jäi tekemättä [Puhemies koputtaa], ja nyt hallitus huolehtii siitä, että se [Puhemies koput-
taa] tulee tehtyä. 

16.32 Anders Adlercreutz r (vastauspuheenvuoro): Ärade talman! Å svenska riksdags-
gruppens vägnar vill jag också framföra vårt deltagande i sorgen till vår vän och kollega
Maarit Feldt-Rantas anhöriga, familj, vänner och kolleger.

Arvoisa puhemies! Kun puhutaan nuorten hyvinvoinnista, myöskin sillä on merkitystä,
onko nuorella mielekästä tekemistä, kokeeko hän, että hänellä on ystäviä, kärsiikö hän yk-
sinäisyydestä. Kun katsotaan kouluterveyskyselyn tuloksia, niin siinä huomataan, että eri-
tyisesti nuorten tyttöjen kohdalla yläkoulussa yksinäisyys nousee huomattavasti. 

Meillä on hallitusohjelmassa hyvä kirjaus siitä, että Islannin mallia sovellettaisiin Suo-
meen. Siihenhän liittyy oleellisesti se, että tarvitaan jokaiselle lapselle harrastus, pyritään
yhdistämään se koulupäivään niin, että se myöskin olisi mahdollisuus jokaiselle lapselle.
Kysyisin hallitukselta: miten tämä asia etenee?

Bästa regering, i vilket skede är arbetet med att införa den isländska modellen, att man
skulle garantera varje ung människa en hobby i samband med skolan?

16.33 Opetusministeri Li Andersson (vastauspuheenvuoro): Arvoisa puhemies! Kolle-
gani Hanna Kosonen on päävastuullinen tästä hankkeesta, ja hän ei valitettavasti tänään ole
paikalla. 

Työ on etenemässä. Sitä tullaan tekemään, valmistelemaan ja pilotoimaan koko ensi
vuoden ajan, jotta meillä on Suomen malli valmiiksi käyttöön otettavaksi vuonna 2021. Ta-
voitteena on, aivan kuten edustaja totesi, että pystytään luomaan mahdollisuuksia lapsille
ja nuorille harrastaa kohtuulliseen hintaan ja maksutta koulupäivän yhteydessä, jotta entis-
9



Pöytäkirjan asiakohta PTK 72/2019 vp
tä useampi nuori myöskin löytäisi oman harrastuksen. Tässä tullaan tekemään yhteistyötä
seurojen ja järjestöjen kanssa kuin myös huomioimaan ne vakiintuneet käytännöt, mitä
meillä jo on, esimerkiksi miten aamu- ja iltapäivätoimintaa voisi kehittää, jotta saadaan täs-
tä sellainen kokonaisuus, joka myöskin vastaa niitä kunnianhimoisia tavoitteita, mitä ol-
laan asetettu sen osalta, että voidaan turvata kaikkien lasten oikeuksia mielekkääseen har-
rastamiseen. 

Kysymyksen käsittely päättyi.
10


	4.1
	16.02
	16.03
	16.04
	16.05
	16.07
	16.07
	16.09
	16.10
	16.11
	16.12
	16.13
	16.14
	16.15
	16.17
	16.18
	16.19
	16.20
	16.22
	16.23
	16.24
	16.25
	16.26
	16.28
	16.29
	16.30
	16.31
	16.32
	16.33


