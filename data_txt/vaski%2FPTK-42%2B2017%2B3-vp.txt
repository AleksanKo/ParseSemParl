















































DEM577.tmpSave.xml


Pöytäkirjan asiakohta PTK 42/2017 vp
Pöytäkirjan asiakohta 

PTK 42/2017 vp

Täysistunto

Tiistai 25.4.2017 klo 13.59—16.18

3. Hallituksen esitys eduskunnalle laiksi valtion virkamatkoilla sattuneiden vahinkojen 
korvaamisesta

Hallituksen esitys HE 38/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 3. asia. Puhemiesneuvosto ehdottaa, että asia lähetetään hallintovaliokuntaan.

Keskustelu

14.00 Timo Heinonen kok: Arvoisa herra puhemies! Tässä esityksessähän valtio luopuu
virkamiesten ja työntekijöiden ulkomaan matkavakuutuskäytännöstä. Asiaa on jonkin ver-
ran sivuttu myös Puolustusvoimien kohdalla, kun me lähetämme miehiä ja naisia kriisin-
hallintatehtäviin. Tämä ei suoranaisesti heitä koske, mutta koskee lukuisia meidän virka-
miehiä ja työntekijöitä, jotka lähtevät tänä päivänä myös entistä vaarallisempiin paikkoi-
hin näille työkomennuksille.

Tämähän on puhtaasti säästölaki. Tällä tavoitellaan noin puolen miljoonan euron vuo-
sittaisia säästöjä. Esityksessä todetaan, että tällä ratkaistaan myös ne ongelmat, joita on
esiintynyt meille kutsuttujen asiantuntijoiden vakuutusturvan järjestämiseksi, eli tavoittee-
na on yhtenäistää tätä vakuutusturvaa. Tämä vaatii siis lainsäädännön sen takia, että lain-
säädännössä määriteltäisiin korvattavuuden edellytykset ja matkustajille myönnettävät
etuudet, ja nämä hoitaisi siis jatkossa Valtiokonttori.

Itse toivon, että kun valiokunta kuulemisen nyt tämän asian tiimoilta käy, niin tutustui-
sivat myös ainakin osittain kriisinhallintaveteraaneille nyt tehtyyn kriha-veteraaniohjel-
maan, jossa vähän samantyyppisestä turvasta on kyse, eli on haluttu varmistaa se, että kun
me lähetämme meidän naisia ja miehiä tällaisiin vaativiin tehtäviin maailmalle, niin me
kannamme myös pahimmalla hetkellä vastuun onnettomuuden sattuessa vaikkapa heidän
terveydestään tai läheisistään.

Kun tämän esityksen luin, niin täällä tuodaan esille myös korvauksia esimerkiksi kuole-
mantapauksen kohdalla ja muualla, mutta minulla itselläni läheisten kautta on kokemusta,
että Valtiokonttorilta eivät nämä ole aina toimineet [Hälinää — Puhemies koputtaa] niin
kuin, arvoisa puhemies, Strömsössä. Näiden pitää toimia niin kuin Strömsössä, eli kun
mies tai nainen virkatehtävissä lähetetään maailmalle ja jotain sattuu, niin meillä pitää olla
lainsäädäntö sellaisella tasolla kunnossa, että ei hänen saamaansa hoitoa tai muuta apua
enää kyseenalaisteta.

14.03 Jani Mäkelä ps: Arvoisa puhemies! Hallituksen esitys on sisällöllisesti varsin mie-
lenkiintoinen. Esitetään säädettäväksi lakia, jolla virkamatkojen matkustuskäytäntöä muu-
 Tarkistettu
4.0



Pöytäkirjan asiakohta PTK 42/2017 vp
tetaan niin, että yksityiseltä yritykseltä ostettu toiminta siirrettäisiin valtion omaksi toimin-
naksi, ja tästä koituisi säästöjä jopa puoli miljoonaa euroa vuodessa. Ideologisen yksityis-
tämisen vastustamisen ja kannattamisen sijaan tämän kaltainen suhtautuminen asioihin,
että ostetaan yksityiseltä, jos se kannattaa, tai tuotetaan itse, jos se kannattaa paremmin, on
viisasta poliittista ajattelua. Yhteiskunnassa yleensäkin ja erityisesti vaikkapa sote-keskus-
telussa kaipaisin ideologisten iskulauseiden sijaan maltillista suhtautumista asioihin.
Markkinatalous on hyvä renki mutta huono isäntä, ja kannattaa kiihkottomasti pohtia sitä,
onko jokin toiminta kannattavampaa tehdä itse vai tuottaa yksityisellä. Kuten tässäkin esi-
tyksessä nähdään, vastaus ei läheskään aina ole yksityistäminen.

Keskustelu päättyi.

Asia lähetettiin hallintovaliokuntaan.
2


