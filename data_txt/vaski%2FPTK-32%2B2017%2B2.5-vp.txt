















































DEMB532.tmpSave.xml


Pöytäkirjan asiakohta PTK 32/2017 vp
Pöytäkirjan asiakohta 

PTK 32/2017 vp

Täysistunto

Torstai 30.3.2017 klo 15.58—18.43

2.5. Suullinen kysymys uudentyyppisistä asumisratkaisuista (Antti Kurvinen kesk)
Suullinen kysymys SKT 44/2017 vp

Suullinen kyselytunti

Puhemies Maria Lohela: Seuraava kysymys: edustaja Kurvinen.

Keskustelu

16.51 Antti Kurvinen kesk: Arvoisa puhemies! Suomessa kohtuuhintainen asuminen on
vaikeutunut koko ajan. Kohtuuhintainen asuminen on haaste joka puolella maata mutta eri-
tyisesti kasvavissa kaupungeissa, joissa nykyiset valtapuolueet eivät ole onnistuneet anta-
maan mahdollisuuksia työssä käyville, opiskelijoille ja ikäihmisille järkeviin asumisratkai-
suihin. Asumistuki valuu nykyään entistä enemmän asuntosijoittajille sen sijaan, että se an-
taisi mahdollisuuksia asua perheensä kanssa sopivan kokoisessa asunnossa.

Nyt on aika paljon uudenlaisia asumisratkaisuja liikkeellä: asunto-osuuskunnat ovat he-
räämässä henkiin, asumisoikeusyhdistyksiä kehitetään, ja ikäihmisten asumiseen on tullut
uudentyyppisiä ratkaisuja — puhutaan jopa mummokommuuneista, joissa kyläkouluja ja
vanhoja omakotitaloja remontoidaan yhteisöllisiksi asumismuodoiksi. Kysyisin asunto-
asioista vastaavalta ministeriltä: miten hallitus suhtautuu uusiin asumisratkaisuihin, joilla
saadaan perheille asumisratkaisuja, [Puhemies koputtaa] ja aikooko hallitus lisätä opiske-
lija-asuntoja?

16.53 Maatalous- ja ympäristöministeri Kimmo Tiilikainen (vastauspuheenvuoro): 

Arvoisa puhemies! Hallitus suhtautuu avoimesti siihen, että pystytään tarjoamaan entistä
monipuolisempia mahdollisuuksia kohtuuhintaiseen asumiseen sitä tarvitseville ihmisille,
ja itse asiassa viime syksyn budjettiratkaisuissa lisäsimme kaikkea tuettua asumisen tapaa
ja määrää. Lisäsimme määrärahoja, myöntövaltuuksia niin lyhyen korkotuen mukaiseen
asumiseen, pitkän korkotuen mukaiseen asumiseen kuin asumisoikeusasumiseen. Lisäksi
lisäsimme myös erityisryhmien investointiavustuksia, joista muun muassa uusia opiskeli-
ja-asuntolahankkeita voidaan käynnistää. Eli kaikkea tätä tuettua asumista edistämme. 

Olen myös pyytänyt selvittämään osuuskuntamuotoisen asumisen mahdollisuuksia. Esi-
merkiksi senioriasumisessa asumisoikeusasunnot ovat monta kertaa osoittautuneet erittäin
käteväksi välineeksi, jotta samassa elämäntilanteessa olevat ihmiset voivat asua yhdessä
yhteisöllisesti ja samoihin tiloihin voidaan myös heidän [Puhemies koputtaa] tarvitse-
miaan palveluita kätevästi hankkia. Kaikkea tämänkaltaista kehittämistä meidän kannattaa
tehdä.
 Tarkistettu
4.0



Pöytäkirjan asiakohta PTK 32/2017 vp
Kysymyksen käsittely päättyi.
2


