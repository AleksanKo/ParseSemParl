















































DEMC986.tmp.xml


Pöytäkirjan asiakohta PTK 101/2017 vp
Pöytäkirjan asiakohta 

PTK 101/2017 vp

Täysistunto

Tiistai 10.10.2017 klo 13.59—17.18

15. Hallituksen esitys eduskunnalle laeiksi verontilityslain 12 §:n ja tuloverolain 124 §:n 
muuttamisesta

Hallituksen esitys HE 112/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 15. asia.
Puhemiesneuvosto ehdottaa, että asia lähetetään valtiovarainvaliokuntaan.

Keskustelu

17.05 Pia Viitanen sd: Arvoisa puhemies! Oikeastaan olemme tätä asiaa sivunneet tä-
nään jo aikaisemmin kiinteistöverolakiesityksen yhteydessä, eli tämähän on yksi esitys,
jolla kompensoidaan varhaiskasvatusmaksujen poistoa kunnille siten, että yhteisöverotuk-
sen kuntien osuutta nostetaan. Kuten aiemmin sanoin, pidän kompensaatiotapana kiinteis-
töveroa ehdottomasti vääränä, ja mielestäni näiden kautta se kompensaatio olisi tullut teh-
dä.

Mutta, puhemies, tässä on yksi huoli. Tässä on yksi huoli kaikkinensa. Esimerkiksi kun
olemme kuulleet Kuntaliittoa jo verojaostossa, niin on käynyt ilmi, että kun tällä nimen-
omaisella esityksellä on tarkoitus kompensoida noin 60 miljoonaa, kiinteistöveroa noin 25
ja sitten valtionosuuksilla noin 25, yhteensä 110 miljoonan euron verran, niin Kuntaliitto
itse kertoo, että oheiskustannuksiin, joita tulee kunnille varhaiskasvatuksen maksun pois-
tosta kaiken kaikkiaan, tämä kompensaatiosumma ei summanakaan kokonaisuudessaan
ole riittävä. Kuntaliitto puhuu noin 130—140 miljoonan kompensaatiotarpeesta, joka siis
menee pari—kolmekymmentä miljoonaa yli sen, mistä hallitus ikään kuin sanoo, että nyt
kompensoidaan kaikki.

Haluan nyt tässä täysistunnossakin kiinnittää huomiota tähän tosiasiaan, että pitäisi olla
nyt hallituspuolueidenkin hyvin tarkkana, että lupaukset kompensaatiosta täyttyvät, mutta
toivottavasti viisain keinoin, ja, puhemies, kuten olen sanonut, mielestäni kiinteistövero ei
kuulu siihen viisauteen. 

17.07 Hannu Hoskonen kesk: Arvoisa rouva puhemies! Varhaiskasvatusmaksujen pois-
taminen noin 7 000 perheeltä on mielestäni erittäin hyvä ja perusteltu asia. Sen kompen-
soiminen todellakin on mielestäni hyvin perusteltua. 

Edustaja Pia Viitaselle on kyllä kunniaksi mainittava, että hän on sitkeästi omaa linjaan-
sa pitänyt täällä yllä, mutta sanoisin nyt kuitenkin, että kun erilaisia veroja ja maksuja mää-
rätään, niin ne ovat aina yhteiskunnalle sitä varten olevia rahoja, että niillä palveluja tarjo-
taan. Esimerkiksi varhaiskasvatusmaksun kannalta äärimmäisen tärkeä verokertymäasia
kuntien kannalta on se, mikä on kunnan talouden yleinen tilanne. Se on Suomen kunnissa
 Tarkistettu
4.3



Pöytäkirjan asiakohta PTK 101/2017 vp
parantunut viimeisen kahden vuoden aikana hurjaa vauhtia. Teidän hallitusaikananne [Pia
Viitanen: Kai te nyt kuitenkin haluatte kompensoida?] 20—30 kuntaa oli kriisin partaalla,
ja suomeksi sanottuna kuntahan ei voi mennä tietenkään konkurssiin, mutta nämä olivat
ylivoimaisissa taloudellisissa vaikeuksissa. 

Tänä päivänä kuntien talous oli jo viime vuonna yli 400 miljoonaa euroa ylijäämäinen.
Tiedän, että esimerkiksi kotikunnassani Ilomantsissa varhaiskasvatusmaksuja ei peritä.
Lapset saavat sen varhaiskasvatuksen korvauksetta, mutta kunta on ollut säästäväinen ja
pitänyt taloutta hyvässä kunnossa koko ajan. Tämä kuvaa sitä, että teidän verotaktiikkan-
nehan on tämä, että te otatte yhden pienen, pienen, pienen pisteen sieltä verotuksesta, ar-
vostelette sitä ja pidätte siitä valtavaa meteliä ja ikään kuin kiinnitätte huomion siihen yh-
teen pieneen seikkaan tietäen, että ihmiset unohtaisivat totuuden, mikä tässä asiassa on.

Kuntatalous on vahvasti vahvistunut ja se on suonut mahdollisuuksia myös varhaiskas-
vatukselle. Kun te tuotte näitä yksityiskohtia vahvasti esille, niin teitä varmaan harmittaa
se, että Suomen talous kasvaa hurjaa vauhtia tällä hetkellä, kuntatalous tervehtyy, valtion-
talous tervehtyy. Sitä totuutta teidän pienet yksityiskohtanne eivät muuta yhtään miksi-
kään. Tämä muistakaa, koska on rehellisyyttä sekin, että sanotaan ihmisille se kokonaisku-
va, millainen se on, eikä vain sitä pientä yksityiskohtaa, joka saattaa olla hieman ongelmal-
linen mutta ei kaada koko kokonaisuutta missään vaiheessa. 

17.09 Sami Savio ps: Arvoisa puhemies! Toki kokonaiskuva ja kokonaisuus ovat se kaik-
kein olennaisin, mutta kyllä niillä yksityiskohdillakin aina jokin pieni merkitys vähintään
on, joskus voi olla suurempikin. No, tämä esitys nyt käsittelee tätä yhteisöveron jako-osuu-
den muutosta siten, että kunnille tulisi siitä jatkossa suurempi osuus. Se on sinänsä yksit-
täisenä esityksenä aivan kannatettava. Kun kunnat saavat suuremman osuuden yhteisöve-
ron tuotosta, niin niille tulee suuremmat kannustimet kehittää elinkeinopolitiikkaansa ja
houkutella alueelleen kasvavia, työllistäviä, hyvin menestyviä yrityksiä. Se on sinänsä täy-
sin ymmärrettävä tavoite, ja tähän esitykseen on siinä mielessä helppo yhtyä. 

Sitten kuitenkin palaan vielä hieman tähän aiempaan keskusteluun, jota tässäkin, tämän-
kin pykälän kohdalla, on käyty näistä varhaiskasvatusmaksujen alennuksista ja niiden
kompensoinnista kunnille. On todettu moneen kertaan, että tämä kompensaatio koostuu
kolmesta osasta: 60 miljoonaa tästä esityksestä, sitten 25 miljoonaa peruspalvelujen val-
tionosuuden nostosta ja 25 miljoonaa euroa kiinteistöveron rajojen nostosta. 

Kyllä minä nyt tässä olen samoilla linjoilla kuin edustaja Viitanen tässä vieressäni, että
kyllä tämä kiinteistöverotuksen ja varsinkin sen alarajan nosto on ongelmallinen. Se ei
mielestäni kyllä millään tavalla lisää kuntien mahdollisuuksia, se pikemminkin kaventaa
niitä ja pakottaa ne nostamaan kiinteistöverojaan. Olisi ollut järkevää, ehkä, mahdollistaa
suuremmat liikkumavarat: antaa sen alarajan olla paikallaan ja nostaa kiinteistöveropro-
senttien ylärajoja. Kunnat olisivat silloin itse voineet päättää, mitä tekevät. Nyt jopa niissä
tapauksissa, kun kunnilla ei ole halukkuutta nostaa kiinteistöveroprosentteja, ne on pako-
tettu siihen. 

Mutta tämä varsinainen esitys, joka koskee tätä yhteisöverojen jako-osuutta, on kyllä
kannatettava.

17.11 Pia Viitanen sd: Arvoisa rouva puhemies! On kyllä sinänsä hämmästyttävää, että
olemme tässä nyt jo 2,5 vuotta käyneet tätä keskustelua täällä salissa, ja edustaja Hosko-
nen ei vieläkään ole lukenut SDP:n vaihtoehtobudjetteja, joita olemme kerinneet tekemään
2



Pöytäkirjan asiakohta PTK 101/2017 vp
tässä ajassa jo kaksi, ja kolmas on tulossa. Nimenomaisesti siinä on niitä kokonaisvaltaisia
esityksiä verotuksen suhteen, ja kokonaisyhtälö on esitetty niin, että työtä enemmän, rei-
luutta, oikeudenmukaisuutta enemmän, velkaa vähemmän ja oikeudenmukaisempi verora-
kenne. Te voitte, edustaja Hoskonen, nyt tutustua vihdoin siihen meidän vaihtoehtobudjet-
tiimme, niin että teidän ei tarvitsisi enää käyttää näitä lukuisia puheenvuoroja tästä, että
pieniä asioita täällä vain kritisoidaan ja nostetaan eikä kokonaisuutta näy.

Sitten hyvin tärkeä asia: Kun puhutaan oikeudenmukaisuudesta paitsi veropolitiikassa
niin myös esimerkiksi näiden lomarahojen leikkausten suhteen julkisen sektorin ahkerilta
työntekijöiltä, olemme täällä SDP:nä vaatineet esimerkiksi sitä, että siinä täytyisi ottaa nyt
takapakkia ja perua tulevat leikkaukset. Ja kun edustaja Hoskonen täällä juuri todisti, kuin-
ka loistavasti kaikilla kunnilla menee, niin varmasti sekin tukee sitä, toivottavasti yhteistä,
ajatusta ennen pitkää, että katsotaan, että kasvu kuuluu kaikille. Se kuuluu myös niille hoi-
tajille, sairaanhoitajille, keittäjille, siivoojille ja julkisen sektorin työntekijöille, ja siksipä
tämä leikkaus tulisi perua. SDP:hän esittää paitsi että se perutaan, myös että tähän varataan
riittävästi määrärahoja. 

17.12 Jani Mäkelä ps: Arvoisa puhemies! Sen verran vielä täytyy nyt kuntapäättäjän roo-
lissa kiittää, että pidän lähtökohtaisesti hyvänä sitä, että jos kunnille osoitetaan lisävelvoit-
teita tai viedään kunnilta mahdollisuuksia periä maksuja, niin sitten asiaa ei kuitenkaan jä-
tetä puhtaasti kunnan ongelmaksi vaan valtion puolelta osoitetaan, mistä tämä asia voitai-
siin kompensoida. Viime kaudellahan tällaista tehtiin, että kunnille laitettiin velvoitteita
eikä kerrottu, mistä rahat otetaan, ja silloin se käytännössä tarkoittaa monesti veroprosent-
tien nostoa, joka taas sitten kurjistaa kunnan taloutta ja elinmahdollisuuksia. Minusta tun-
tuu, että tämäkin periaate, että nyt hallitus on tästä luopunut ja osoittaa kunnille, mistä ne
rahat löytyvät, on niitä harvoja hyviä asioita, joita hallitusohjelmaan on jäänyt perussuo-
malaisten vaikutuksesta.

17.13 Hannu Hoskonen kesk: Arvoisa rouva puhemies! Kyllä edustaja Viitasella on hie-
man kummallisia käsityksiä siitä, miten maailmassa mennään tällä hetkellä. Hänen budjet-
tisanomansa on "enemmän työtä, vähemmän velkaa", niin kuin hän äsken todisti vahvasti,
mutta olisipa teillä ollut silloin aikoinaan hallitusvastuuaikana nämä oikeat paperit käsillä.
Minua pikkusen harmittaa, edustaja Viitanen, että teillä on aina väärät paperit, kun te olet-
te jossakin. Jos te olette hallituksessa, teillä on silloin väärät paperit mukana, koska silloin
velka kasvaa, työttömyys kasvaa, työllisyys vähenee. Nyt sitten kun te olette oppositiossa,
nyt teillä on oikeat paperit mutta väärään aikaan. Koettakaa nyt vaihtaa ne paperit keske-
nään jonain päivänä, että edes joskus, yhden kerran seuraavien 20 vuoden aikana teillä oli-
si oikeat paperit mukana oikealla hetkellä! Jos minä metsämiesurani aikana olisin aikoi-
naan aina pitänyt väärät paperit mukana, minä olisin itärajan pinnassa joutunut monta ker-
taa itänaapurin puolelle, kun väärät kartat olisi ollut mukana, ja sieltä palauttaminen on
pikkusen vaikeampi prosessi kuin yhden budjettipuheenvuoron pitäminen. Koettakaa nyt
edes kerran, että olisi oikeat paperit oikealla hetkellä mukana. Minä sitä tilannetta niin ra-
kastaisin, kun sellaisen tilanteen havaitsisin tässä toiminnassanne.

Toinen asia sitten: Sitäkin te vääristelitte, että olisin sanonut, että kunnilla menee loista-
vasti. Kuntien tilanne on parantunut, loistavaan tilanteeseen on vielä pitkä matka. Minä sa-
noin, että kuntien taloustilanne on parantunut 400 miljoonalla viime vuoden laskelmien
mukaan. Elikkä senkin te vääristelitte, mutta se nyt on pieni juttu. 
3



Pöytäkirjan asiakohta PTK 101/2017 vp
Toivon hartaasti, että jonain päivänä teillä olisi oikeat paperit. Sitä päivää minä kyllä
jaksan odottaa.

17.15 Pia Viitanen sd: Arvoisa puhemies! Minäpä luulen, että edustaja Hoskonen nauttii
juuri tänä päivänäkin siitä, että SDP:llä on ollut oikeita papereita. Nimittäin kyllähän kaik-
kien talousoppineidenkin todistus sanoo siitä, että talous itse asiassa lähti käyntiin vuoden
2015 kesällä, [Hannu Hoskosen välihuuto] ja silloin nimenomaan ei hallituskaan ihan niin
salamannopea ollut, että kaikki keinot oltaisiin tehty ja siitä sitten hallituksen päätöksin
lähti rakentamisbuumi ja lähti kaikki tämä elpyminen. [Hannu Hoskonen: Voi hyvänen ai-
ka!] Kyllä minä uskon, että niitä oikeita papereita silloinkin luettiin.

Puhemies! Mikä minua ihan oikeasti huolestuttaa — koska minulla on sellaisia paperei-
ta, joita ainakin hallitus ilmeisesti pitää oikeana, koska ne ovat hallituksen omia esityksiä
— on se, että esimerkiksi monissa näistä hallituksen omista esityksistä, monissa näistä niin
sanotuista ja edustaja Hoskosenkin mielestä varmasti oikeista papereista, hallitus itse esi-
merkiksi kertoo, että juu, kyllä meillä on varaa keventää miljoonaperijöiden verotusta, ei
sillä tosin työllisyysvaikutuksia ole, mutta varaa on kuitenkin, ja sitten samaan aikaan mie-
titään, että okei, pienituloisilta leikataan, koulutuksesta leikataan, vaikka ainakin tämänkin
päivän ekonomistien paperien, niin sanottujen oikeiden papereiden mukaan on suuri virhe,
kun koulutuksesta leikataan. Kyllä minä nyt haluaisin, että pientä huomiota tällaiseen pie-
neen inhimillisyyteen ja oikeudenmukaisuuteenkin kiinnitettäisiin. Nyt kun sitä kasvua on,
sen kasvun tulisi kuulua kaikille, ja siksi minusta olisi todella tärkeää, että niin veropolitii-
kassa kuin yleisestikin keltaisen kirjan sisällön suhteen päätyisimme siihen, että kasvu ja-
kautuisi tasaisemmin. Hyvä, että kasvaa, kasvun pitää jatkua tasaisemmin, ja siksi ei riitä
esimerkiksi, että ilmoitetaan, että hallituksen päämääränä on eriarvoisuuden vähentämi-
nen, ja perustetaan työryhmä, mutta tosiasiassa pääministeri Sipilä itsekin myöntää, että tä-
män hallituksen esitykset kasvattavat eriarvoisuutta.

Keskustelu päättyi.

Asia lähetettiin valtiovarainvaliokuntaan.
4


