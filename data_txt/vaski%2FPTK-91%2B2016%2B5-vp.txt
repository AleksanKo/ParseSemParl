















































DEMB698.tmpSave.xml


Pöytäkirjan asiakohta PTK 91/2016 vp
Pöytäkirjan asiakohta 

PTK 91/2016 vp

Täysistunto

Keskiviikko 28.9.2016 klo 14.01—16.32

5. Hallituksen esitys eduskunnalle laeiksi Maahanmuuttovirastosta annetun lain 2 §:n ja 
kansainvälistä suojelua hakevan vastaanotosta sekä ihmiskaupan uhrin tunnistamisesta ja 
auttamisesta annetun lain 9 ja 10 §:n muuttamisesta

Hallituksen esitys HE 131/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään hallintovaliokuntaan.

Keskustelu

14.02 Sisäministeri Paula Risikko (esittelypuheenvuoro): Arvoisa rouva puhemies! Hal-
litus esittää muutoksia lakiin Maahanmuuttovirastosta ja lakiin kansainvälistä suojelua ha-
kevien vastaanotosta sekä ihmiskaupan uhrin tunnistamisesta ja auttamisesta. Lain muu-
toksilla valtion vastaanottokeskukset yhdistettäisiin Maahanmuuttovirastoon ensi vuoden
alusta alkaen. 

Valtiolla on kaksi vastaanottokeskusta, toinen Joutsenossa ja toinen Oulussa. Valtion
vastaanottokeskukset ovat valtion virastoiksi verrattain pieniä yksiköitä. Ne ovat muodos-
taneet Maahanmuuttoviraston kanssa yhden kirjanpitoyksikön vuodesta 2012 lähtien. Hal-
linnon yhdistämisellä katsotaan voitavan saavuttaa pidemmällä aikavälillä kustannussääs-
töjä. 

Maahanmuuttoviraston tehtävänä on ylläpitää riittävää määrää vastaanottokeskuksia
kansainvälistä suojelua hakeville kulloisiinkin hakijamääriin perustuen. Uusien vastaanot-
tokeskuksien perustaminen tapahtuu valtion määrärahojen puitteissa. Maahanmuuttoviras-
to ohjaa ja valvoo vastaanottotoimintaa. Maahanmuuttovirasto tarvitsee nykyisen lain mu-
kaan aina valtuutuksen sisäministeriöltä, kun se perustaa tai lakkauttaa vastaanottokeskuk-
sia. 

Vastaanottokeskusten perustaminen ja lakkauttaminen edellyttää paikallisten olosuhtei-
den sekä viranomaisten ja järjestöjen tuntemusta. Siihen Maahanmuuttovirastolla on sisä-
ministeriötä paremmat edellytykset. Hallitus katsoo, että sisäministeriön roolista valtuu-
tuksen antajana yksittäisten keskusten perustamisessa ja lakkauttamisessa voidaan luopua.
Sisäministeriö vastaa Maahanmuuttoviraston tulosohjauksesta ja seurannasta ja sitä kautta
vaikuttaa siihen, että vastaanottotoiminnan voimavarat, tavoitteet, tehokkuus ja laatu ovat
tasapainossa ja toiminnassa saadaan kustannustehokkaasti aikaan halutut vaikutukset. —
Kiitos.

14.04 Päivi Räsänen kd: Arvoisa puhemies! Ministeri Risikko ansiokkaasti jo esittelikin
tätä lakiesitystä, joka todellakin sisältää kaksi merkittävää muutosta. Ensinnäkin sen, että
 Tarkistettu
4.0



Pöytäkirjan asiakohta PTK 91/2016 vp
nämä valtion vastaanottokeskukset eli Joutsenon ja Oulun valtion vastaanottokeskukset
hallinnollisesti yhdistetään suoraan Maahanmuuttovirastoon. Toinen, mikä on ehkä poliit-
tisesti vieläkin merkittävämpi muutos, on se, että jatkossa Maahanmuuttovirasto saisi pää-
tösvallan muiden — siis myös muiden — vastaanottokeskusten perustamisesta ja lakkaut-
tamisesta ja sisäministeriöllä ei enää tässä olisi sitten roolia.

Esiselvityshän tehtiin jo viime vaalikaudella näistä lainmuutoksista, ja vuonna 2014 jo
alustavasti hahmoteltiin, että nämä muutokset todellakin olisivat järkeviä ja ne ovat osa
luonnollista kehitystä. Valtion vastaanottokeskukset ovat tällä hetkellä vielä valtion viras-
toja, ja virastoiksi ne ovat todellakin pieniä yksiköitä, ja toisaalta ne tukeutuvat jo hyvin
monessa suhteessa Maahanmuuttovirastoon. Esimerkiksi ne muodostavat yhden kirjanpi-
toyksikön jo vuodesta 2012 lähtien, eli lähinnä valtion vastaanottokeskuksilla on henkilös-
töhallintoon liittyvät tehtävät itsenäisesti hoidossa. Jonkin verran voi odottaa myös syner-
giaetua tämän hallinnollisen yhdistymisen jälkeen, sillä Maahanmuuttovirastollahan on
näillä paikkakunnilla myös omat toimipisteet, jolloin henkilöstöä voidaan sitten mahdolli-
sesti myös joustavammin jatkossa käyttää. On toki huomattava, että sekä Joutsenon että
Oulun vastaanottokeskuksilla on ihan omat tärkeät erityistehtävät ja ne ovat vastaanotto-
toiminnan osaamiskeskittymiä. Joutsenon osalta ihmiskaupan uhrien auttamisjärjestelmän
osaaminen sijoittuu sinne, ja sitten Oulun osalta taas alaikäisiä turvapaikanhakijoita kos-
keva osaaminen, ja nämä osaamisalueet ovat edelleenkin erittäin tärkeitä koko vastaanot-
totoiminnan palvelutuotannolle. 

Mielestäni on hyvä, että nyt tässä laissa selkeytetään sisäministeriön ja toisaalta Maa-
hanmuuttoviraston vastuita. Eli sisäministeriö keskittyy ikään kuin siihen strategiseen joh-
tamiseen ja ohjaamiseen vastaanottotoiminnan osalta, ja nyt sitten jatkossa selkeästi tämä
operatiivinen vastuu myös vastaanottokeskusten perustamisen tai lakkauttamisen osalta
kuuluisi sitten Maahanmuuttovirastolle. Koko vastaanottotoimintahan, niin kuin viime
vuonna hyvin näimme, kun tämä turvapaikanhakijoiden määrä kymmenkertaistui, vaatii
erinomaista joustavuutta. Täytyy pystyä hyvin joustavasti perustamaan niitä vastaanotto-
keskuksia ja sitten myös sitä mukaa lakkauttamaan kun tarve vähenee. 

Pidän hyvänä sitä, että ihan samalla tavalla kuin tähän turvapaikkapäätöksentekoon liit-
tyvät päätökset ovat viranomaispäätöksiä ja ne hoidetaan siellä Maahanmuuttovirastossa,
jatkossa myös sitten tämä vastaanottokeskusten perustamista ja lakkauttamista koskeva
päätöksenteko tehtäisiin siellä. Tässä nimittäin on se ongelma, että kun nämä päätökset
ovat sitten tulleet myös tuonne ministeriön puolelle ja siihen on liittynyt, totta kai, esimer-
kiksi vahvaa aluepoliittista keskustelua — milloin on vastustettu vastaanottokeskuksen pe-
rustamista, milloin taas on vastustettu sen lakkauttamista, ja ministeriössä itsekin otin
useampia delegaatioita vastaan, joissa jompaa kumpaa vastustettiin — niin mielestäni se ei
ole ensisijaisesti poliittisen päätöksenteon paikka vaan nimenomaan viranomaispäätös,
niin kuin tässä lakiesityksessä ehdotetaan. Eli järjestelmä voi tältä osin jopa kehittyä ny-
kyistäkin joustavammaksi. 

Mutta sitten, arvoisa puhemies, yhden huolen nostan esiin tässä yhteydessä: Vastaanot-
tokeskukset, puhutaanpa nyt sitten valtion tai muista vastaanottokeskuksista, nehän myös
tuottavat sosiaali- ja terveydenhuollon palveluja ympärivuorokautisesti turvapaikanhaki-
joille, ja tässä viime aikoina on puhuttu erityisesti mielenterveysongelmista, joita turvapai-
kanhakijoilla on. On puhuttu itsemurhayrityksistä ja myös sitten toteutuneista itsemurhis-
ta, ja tämä totta kai tekee aikamoisen paineen myös siellä vastaanottokeskuksissa ja var-
masti koko yhteisölle luo tällä hetkellä paineita. Kun ministeri nyt on paikalla, kysyisin:
2



Pöytäkirjan asiakohta PTK 91/2016 vp
millä tavalla sisäministeriössä on tähän huoleen havahduttu, millä tavalla pystytään turvaa-
maan myös mielenterveyspalveluiden saaminen, ja miten ministeri näkee, että tällä hetkel-
lä pystytään vastaamaan näissä vastaanottokeskuksissa, joita on aikamoinen määrä vielä-
kin, tähän tarpeeseen? — Kiitos.

14.10 Eva Biaudet r: Arvoisa puhemies! Itse haluaisin nostaa täältä esille ikään kuin pie-
nen asian, niin kuin se tuntuu tällaisessa hallinnollisessa ratkaisussa olevan, mutta joka mi-
nun mielestäni on ehkä se kaikkein isoin asia nimenomaan tässä ihmiskaupan uhrien aut-
tamisjärjestelmän tulevaisuudessa, ja toivoisin, että valiokunta kiinnittäisi erityistä huo-
miota tämän asian tarkastelemiseen. Tässä hallituksen esityksessä on hyvin, hyvin kevyes-
ti perusteltu ehkä juuri sitä osaa ja pohdittu niitä ongelmia, vaikka kuitenkin aikaisemmis-
sa lainsäädäntövaiheissa, siis silloin kun se perustettiin, pohdittiin tosi pitkällisesti, missä
ihmiskaupan uhrien auttamisjärjestelmän tulisi olla. Kansainvälisessä vertailussa, jota täs-
sä hallituksen esityksessä ei ole tämän kohdalla, nimenomaan ongelma viranomaisen lä-
heisyydestä on todellinen, koska ihmiskaupan uhrien hakeutuminen tai ohjautuminen aut-
tamisjärjestelmään edellyttää suurta luottamusta, ja siellä on yleensä perustana ihan perus-
tellustikin luottamuspulaa viranomaisten ja heidän välillään varsinkin ulkomaalaistaustais-
ten uhrien kohdalla. Siinä mielessä tässä tavallaan mennään nyt vielä vaikeampaan autta-
misjärjestelmään.

Nyt tuolla Joutsenossa on kuitenkin rakentunut tällaista pitkäaikaista osaamista ja luot-
tamusta, mutta nyt kun se yhdistetään lupahallintoon näin tarkasti, niin on syytä olla vähän
huolissaan siitä, miten se vaikuttaa. Muutenkin käytännössä on tapahtunut niin, että Migri
on tehnyt erilaisia päätöksiä ihmiskaupan tunnistamisissa kuin mitä auttamisjärjestelmä,
jolle viime kaudella nimenomaan haluttiin antaa suurempi rooli ihmiskaupan uhrien tun-
nistamisessa, jotta heille tulisi vahvempi asema, ja sitten Migri ei olekaan antanut heille
oleskelulupaa. Olemme tästä puhuneet, ja vasta tuli ulos tämä nigerialaisista ihmiskaupan
uhreista kertova raportti. Joten ongelma on, että ei tunnisteta. Tällä hetkellä (Puhemies ko-
puttaa) myöskin kansalaisjärjestöt ohjaavat hyvin heikosti auttamisjärjestelmään, ja tähän
luottamusasiaan pyydän valiokuntaa kiinnittämään erityistä huomiota.

14.13 Aila Paloniemi kesk: Arvoisa puhemies! Haluan nostaa tässä keskustelussa esille
syntymäkotikuntani Kyyjärven vastaanottokeskuksen ja koko kunnan erinomaiset ponnis-
tukset kotouttamisen onnistumiseksi. Kunnassa on 70 turvapaikanhakijaa, joista valtaosa
asuu kunnan omistamissa rivitaloasunnoissa — eivät siis kaikki yhdessä paikassa, vaan
heillä on kaikilla omat kodit siellä. Jokaisella turvapaikanhakijalla on ystäväperhe Kyyjär-
vellä. Ystäväperheen kanssa tavataan säännöllisesti, jaetaan arjen askareita, tehdään pieniä
remontteja ja niin edelleen. Joukko turvapaikanhakijoita on saanut työharjoittelupaikan
paikallisesta betonielementtitehtaasta, ja 20 turvapaikanhakijaa on saamassa oppisopimus-
paikan kyseisestä tehtaasta, ja sen jälkeen heille on luvattu vakituinen työpaikka Kyyjär-
vellä. Kielikoulutus on onnistunutta, lapset ovat valmistavassa opetuksessa.

Miksi kerron tämän? Siksi, että en voi ymmärtää, että Migri on nyt lopettamassa tämän
erinomaisesti kotouttamisessa onnistuneen kunnan vastaanottokeskuksen. Juuri pienten
kuntien ongelmahan on ollut tähän saakka se, että sinne ei ole tahdottu tai he eivät ole ol-
leet innostuneita ottamaan oikeastaan kovinkaan paljon turvapaikanhakijoita, eikä välttä-
mättä tällaisia tuloksia kyllä ole isommissakaan paikoissa saatu. Eli nyt kannattaisi kyllä
tämmöisestä kunnasta tehdä tietynlainen pilotti ja ottaa oppia siitä, miten pienikin kunta
3



Pöytäkirjan asiakohta PTK 91/2016 vp
voi onnistua asioissa, joissa näyttää siltä, että isot eivät mitenkään onnistu. Kyyjärvellä ei-
vät lennä polttopullot, vaan siellä on otettu turvapaikanhakijat täydellisesti yhteisön jäse-
niksi.

14.14 Sari Essayah kd: Arvoisa rouva puhemies! Jatkan tuosta edustaja Paloniemen aja-
tuksesta. Meillä on tosiaan pienillä paikkakunnilla hyvin toimivia vastaanottokeskuksia.
Esimerkiksi, kun viime kesänä kävin tuolla Keiteleellä, niin he olivat kovin pahoillaan sii-
tä, että hyvin toimiva vastaanottokeskus, jossa ei ollut minkäänlaisia ongelmia, sieltä lak-
kautettiin. Kävin Saarijärvellä, ja siellä on erinomaisen hyviä yritystoimintaan liittyviä pi-
lottihankkeita. Jollakin tavalla täytyisi myöskin miettiä sitä, että se keskittäminen ja suuret
keskukset eivät välttämättä ole niitten ihmisten tulevaisuuden ja mahdollisen kotouttami-
senkaan, siinä vaiheessa jos he saavat positiivisen päätöksen, kannalta parasta mahdollista.
Tässä vaiheessa ministeriltä voisi kysyä, joko tieto näistä uusista lakkautettavista keskuk-
sista on olemassa. Onko listaa jo tehty?

Sitten olisin halunnut ottaa esille ihmiskaupan uhrien tilanteen, siitähän on tässäkin la-
kimuutoksessa tai näitten vastaanottokeskusten hallinnoinnissa kysymys. Jutellessani tur-
vapaikanhakijoitten kanssa naisissa on aika paljon niitä, jotka ovat joutuneet tuossa proses-
sissaan ihmiskauppiaitten kynsiin muun muassa sillä tavoin, että he ovat tulleet ensin EU:n
alueelle, hakeneet turvapaikkaa esimerkiksi Italiasta ja siellä joutuneet ihmiskauppiaitten
kynsiin, prostituutioon. Kun he ovat paenneet sieltä sitten Suomeen, he ovat Dublin-ta-
pauksia, mutta aika monet näistä naisista eivät uskalla kertoa siitä, minkälaiset kohtalot
heitä ovat tuolla matkan varrella kohdanneet, koska on se luulo, niin kuin monissa muissa
maissa, että henkilö, joka on mukana prostituutiossa, on nimenomaan se syyllinen, vaikka
hän tässä tapauksessa on ehdottomasti uhri. Siinä mielessä olisin kysynyt myös tätä minis-
teriltä: pystytäänkö noissa haastattelutilanteissa varmistamaan, että turvapaikanhakija tie-
tää ja ymmärtää myöskin tämän, että jos hän on ihmiskaupan uhri, niin hän pystyy tästä
kertomaan ilman, että häntä uhkaa joku syyte?

14.17 Kimmo Kivelä ps: Puhemies! Tämä esitys on monessa mielessä mitä kannatettavin
ja on myös linjassa hallitusohjelman kanssa siltä osin, mitä tulee sääntelyn ja byrokratian
purkamiseen. On hyvä, että Maahanmuuttovirasto päättäisi vastaanottojärjestelykeskusten
perustamisesta — se tekee, joka osaa ja hallitsee kokonaisuuden. Ei ole oikea linja ollut se,
että vastaanottokeskuksia on syntynyt kuin sieniä sateella ja henkitoreissaan oleva majoi-
tusbisnes on ikään kuin saanut tekohengitystä tästä. Moniin matkailupaikkoihin, jotka ovat
jo pari konkurssia tehneet ja vaihtaneet omistajia, onkin tullut vastaanottokeskus, ja sitten
on ajateltu, että valtion maksaessa viulut saadaan liiketoimintaa taas kannattavaksi tai kul-
kemaan edes hitusen matkaa eteenpäin.

Erittäin kannatettavaa on myös tämä, että ihmiskaupan uhrin tunnistamisesta ja auttami-
sesta annettua lakia muutetaan siten, että päätöksenteko on jatkossakin erillään Maahan-
muuttoviraston oleskelulupaa ja kansainvälistä suojelua koskevia hakemuksia koskevasta
päätöksenteosta. (Eva Biaudet: Ei se ole muutos!) — Se ei ole muutos, mutta nimenomaan
on hyvä, että se on jatkossakin näin, että nämä asiat pidetään erillään. (Eva Biaudet: Sehän
ei ole muutos, että pidetään erillään!)

14.18 Arja Juvonen ps: Arvoisa rouva puhemies! Tämä hallituksen esitys tukee kyllä asi-
allista maahanmuuttotoimintaa Suomessa. Olisin kysynyt ministeriltä sitä, että nyt kun
4



Pöytäkirjan asiakohta PTK 91/2016 vp
Maahanmuuttovirasto saa tätä päätäntävaltaa perustamisesta ja lakkauttamisesta, niin ky-
sytäänkö siellä sitten alueellisesti millä tavalla mielipiteitä tai kuunnellaanko alueen ihmi-
siä, kun varmasti mielipiteitäkin on monenlaisia tässä asiassa.

Haluaisin nostaa esille myös yksin tulevat pakolaislapset. Pohjoismaiden neuvosto kä-
sitteli juuri eilen tätä asiaa. Olen itse hyvinvointivaliokunnan jäsen, ja tämä asia on ollut
yksi meidän prioriteeteistamme valiokunnassa, ja siellä kannetaan suuresti huolta muun
muassa siitä, että kadonneita, turvapaikkaa hakevia lapsia on päivä päivältä vain enem-
män, heitä katoaa Eurooppaan, Pohjoismaihin, ja en tiedä, ministeri, mutta oletteko saanut
tietoonne, mikä on Suomen tilanne? Onko lapsia kadoksissa Suomessa? Tässä mainittiin jo
Oulun vastaanottokeskus, jossa on alaikäisten toimintaa, mutta miten nyt tulevaisuudessa
tähän entistäkin enemmän panostetaan huomiota? Kyllä kuitenkin lapsista pitää pitää huo-
li ja taata heidän turvallisuutensa, etteivät he joudu juurikin tämän ihmiskaupan uhreiksi.
He ovat hauraita ja siinä mielessä tällaisessa vaarassa, ja kysyisin sitä teiltä. Muuten asia on
ihan kannatettava.

14.20 Veera Ruoho ps: Arvoisa puhemies! Ihmiskauppaa itsekin tutkineena aihe on hy-
vin läheinen, ja haluankin korostaa tätä kaikkien eri viranomaistahojen, kansalaisyhteis-
kunnan, kolmannen sektorin ja ihan tavallisten kansalaistenkin kykyä tunnistaa ihmiskau-
pan uhreja. Tuntuu, että jo vuosikausia on eri tahoilta sekä täällä Suomessa että muualla
saanut kuulla tästä puutteesta liittyen kykyyn tunnistaa uhreja, ja totean vain, että tässä siir-
tolaiskriisissäkin tämä keskustelu on äärimmäisen tärkeä, ja haluaisin lainata kommodori
Olavi Jantusta, jota näimme Italiassa ulkoasiainvaliokunnan matkalla. Hän sanoi, että hän
ei pysty sanomaan, kumpi on pahempaa: se, että hukkuu Välimereen, vai se, mitä kaikkea
matkan varrella tapahtuu ja mitä kohtaloita näille varsinkin naispuolisille ja lapsille tapah-
tuu.

14.21 Päivi Räsänen kd:  Arvoisa rouva puhemies! Tässä edustaja Biaudet ja muutamat
muut nostivat esiin tämän ihmiskaupan uhrien auttamisjärjestelmän ja Joutsenon vastaan-
ottokeskuksen toiminnan siinä, ja sehän on todellakin erittäin tärkeää toimintaa, ja paine
siihen on viime aikoina vielä kasvanut, eli asiakasmäärä valitettavasti on siellä lisääntynyt.
Kävin itse ihan hiljattain siellä vierailulla ja arvostan kyllä todella sitä toimintaa ja asian-
tuntemusta ja osaamista, jota siellä on.

Mutta toivon nyt, että ministeri vielä tarkentaisi tämän, koska itse ymmärrän niin, että
varsinaisesti lainsäädännössä ei tapahdu muutosta ihmiskaupan uhrien auttamisjärjestel-
män suhteen tämän lainmuutoksen myötä, eli meillä tälläkin hetkellä, siis voimassa olevas-
sa laissa, Maahanmuuttovirastolla on velvoite ohjata ihmiskaupan uhrien auttamisen toi-
meenpanoa. Ja tämä aivan sama sanamuoto on sitten siirtynyt tähän uuteenkin lakiin, eli
siellä lukee myös, että Maahanmuuttoviraston tehtävänä on ihmiskaupan uhrien auttami-
sen toimeenpanon ohjaus. Meillähän on vielä tämän lisäksi ihan oma erillinen lainsäädän-
tö, jolla ohjataan toimintaa ihmiskaupan uhrien auttamisessa, ja siinä on sitten ne omat val-
tuutukset, jotka eivät tämän lainsäädännön myötä ymmärtääkseni millään tavalla muutu,
mutta korjatkoon ministeri, jos on tarvetta.

Ja sitten vielä toinen asia. Tässä edustaja Paloniemi nosti esimerkiksi tämmöisen Kyy-
järven, pienen paikkakunnan, kaltaiset vastaanottokeskukset. Ministeriöhän voi jatkossa
nimenomaan tulosohjauksen avulla ohjata toimintaa niin, että priorisoidaan niitä paikka-
5



Pöytäkirjan asiakohta PTK 91/2016 vp
kuntia, (Puhemies koputtaa) joissa on ikään kuin suotuisat olosuhteet myös vastaanottotoi-
mintaan.

14.23 Eva Biaudet r (vastauspuheenvuoro):  Arvoisa puhemies! Edustaja Räsänen nosti
esille, että ihan oikeasti ihmiskaupan uhrien auttamislakia ei muuteta. Mutta meillä on ol-
lut tiettyjä ongelmia sen toteuttamisessa siinä mielessä, että on ollut luottamuspula, että
sinne ei ohjata riittävästi uhreja. Siinä on se kysymys, mitä on aikaisemminkin pohdittu,
että miten se hoituu, kun tullaan liian lähelle sitä viranomaistoimintaa. Se onnistuu kuiten-
kin jotenkuten, mutta vieläkin on niin, että esimerkiksi kansalaisjärjestöt eivät ohjaa tällä
hetkellä, mikä on suuri ongelma.

Lisäksi voi sanoa, että sen lisäksi, että autettavien uhrien asemaa vahvistettiin lainsää-
dännöllä, todellisuudessa se tulkinta on muuttunut niin, että heitä, joita on tunnistettu ih-
miskaupan uhreiksi, on nyt poistettu maasta, vaikka heillä on lapsia ja muita, koska Migri
ei ole antanut heille oleskelulupaa. Että siellä on tapahtunut jotain, mitä en oikein ymmärrä
ja mikä ei ollut sen lain tarkoitus eikä lainsäätäjien tarkoitus minun ymmärtääkseni. Sitä
kannattaa tarkastella valiokunnassa.

14.24 Antero Laukkanen kd: Arvoisa rouva puhemies! Tällä yhdistämishankkeella tie-
tysti tavoitellaan säästöjä ja myös ehkä jonkinlaista sujuvuutta ja erityisesti sitä, että nämä
maahanmuuttoasiat tulisivat hallintoviranomaisen peukalon alle, ja tietyllä tavalla tämä
poliittinen ohjaus tässä automaattisesti vähenee. Usein, kun yrittää auttaa turvapaikanhaki-
joita tai ihmiskaupan uhreja, niin saldo on se, että törmää aikamoiseen viranomaismuuriin,
ja huoleni tässä on nyt se, että nyt tämä muuri tällä esityksellä kasvaa entisestään.

Tämä on tärkeä asia, ja minusta on hyvä, että valiokuntakäsittelyssä huomioidaan se,
että tämä kansalaisvaikuttamisen mahdollisuus Migrin toimintaan voisi jollakin tavalla li-
sääntyä. Lisäksi totean, että tämä esitys tietyllä tavalla myös etäännyttää tätä paikallisen ta-
son tekemistä, kun kaukaa aletaan ohjaamaan sitä, mitä jossakin muualla tapahtuu, ilman
että on käsitystä, mikä se todellinen tekemisen taso on. Olen tästä esityksestä kyllä jonkin
verran huolissani, ja täällä myös edustajat Biaudet ja Räsänen käyttivät erinomaiset pu-
heenvuorot näistä tähän liittyvistä uhista.

14.26 Ben Zyskowicz kok:  Arvoisa rouva puhemies! Täällä edustaja Paloniemi ja eräät
muut ovat kiinnittäneet huomiota tähän Kyyjärven vastaanottokeskuksen lakkauttami-
seen. On aivan ymmärrettävää ja luonnollista, että kun turvapaikanhakijoiden määrä viime
vuodesta on selvästi pienentynyt, niin silloin myös vastaanottokeskuspaikkojen tarve vas-
taavasti pienenee. Haluan kuitenkin sanoa sen, että mielestäni on aivan upeata, miten Kyy-
järvi ja kyyjärveläiset ovat ottaneet vastaan sinne sijoitetut turvapaikanhakijat ja miten hie-
nosti nämä turvapaikanhakijat näyttävät sopeutuneen kyyjärveläiseen ja suomalaiseen elä-
mään. Tämä toivottavasti osoittaa kaikille kuntapäättäjille ympäri maan, että myös pienis-
sä kunnissa maahanmuuttajien kotoutuminen onnistuu, ja se toivottavasti näkyy siinä, että
näitä kuntapaikkoja tarjotaan riittävästi.

Kuten täällä todettiin, moni turvapaikanhakija on Kyyjärvellä päässyt myös työhön tai
vähintään työharjoitteluun, ja on käyty esimerkiksi Helsingin Sanomien mielipidesivulla
kirjoittelua, jossa yrittäjä, jolla on ollut turvapaikanhakija palveluksessaan, ei voi ymmär-
tää sitä, että tämä turvapaikanhakija on saanut kielteisen ratkaisun turvapaikkahakemuk-
seensa. No, se on selvää, että silloin, kun haetaan kansainvälistä suojelua, ratkaisut teh-
6



Pöytäkirjan asiakohta PTK 91/2016 vp
dään kansainvälisen suojelun tarpeen valossa eivätkä sellaiset seikat kuin esimerkiksi se,
että on ahkera työmies tai työnainen, voi vaikuttaa ratkaisuun. Mutta sinänsähän olisi tie-
tysti voitto sekä turvapaikanhakijalle että Suomelle, jos tällainen ahkera, työpaikan löytä-
nyt ihminen voisi jäädä Suomeen. Ja onkin hyvä, että hallinto- ja oikeuskäytännössä on pi-
detty mahdollisena, että oleskelulupaa työn perusteella tällaisessa tilanteessa voidaan ha-
kea myös Suomesta käsin.

14.28 Arja Juvonen ps: Arvoisa puhemies! Jatkan vielä tuota edellistä puheenvuoroani
liittyen näihin yksin tuleviin pakolaislapsiin. Mielestäni on hyvin tärkeää, että me kehitäm-
me jatkossakin entistä enemmän parempia — mutta myös varmempia — iänmääritysme-
netelmiä, kun lapsia sieltä saapuu, jotta me saamme myös ne todelliset avuntarvitsijat esiin
eikä tapahdu tätä väärinkäyttöä, mitä ikävä kyllä joskus aina on, että myös täysi-ikäiset ih-
miset sitten pääsevät saapumaan niin sanotusti lapsina.

Minä olisin vielä kysynyt teiltä, ministeri: Kun todellakin ollaan paljon keskusteltu tuol-
la Pohjoismaiden neuvostossa näistä lapsista, heidän kohtaloistaan ja siitä, että lapsia ka-
toaa, niin millä tavalla me täällä Suomessa etsimme, jos lapsi katoaa? Etsitäänkö samalla
tavalla kuin muitakin kadonneita henkilöitä, ja millainen tämä tilanne mahdollisesti on?
Olisiko tässä jotakin parannettavaa? Jos lapsi katoaa, onko siitä tieto siellä keskuksessa?
Tiedämmekö me, keitä kaikkia täällä on? Jokainen ylimääräinen tapaus, mitä tulee... Ja
tämä viittaa juuri siihen, että on lasten seksuaalista hyväksikäyttöä, mistä on paljon puhut-
tu, ja monet lapset joutuvat juurikin näiden tilanteiden kohteeksi, ja se jos jokin on kama-
linta, mitä maailmassa voi tapahtua: ihmiskauppa ja se, että lapsi on se kärsijä.

14.29 Simon Elo ps: Arvoisa rouva puhemies! Tämä lakiesitys on hyvä, mutta tässä yh-
teydessä on syytä kommentoida ylipäätään vastaanottokeskustoimintaa. Olen käynyt use-
ammassa vastaanottokeskuksessa erityisesti täällä Etelä-Suomessa, esimerkiksi Vuosaa-
ressa ja Kirkkonummella, ja täytyy kyllä kiittää Suomen Punaista Ristiä siitä toiminnasta,
mitä he ovat vastaanottokeskusten osalta tehneet, koska ilman heidän toimintaansa ei kyllä
viimevuotisesta siirtolaiskriisistä oltaisi pystytty selviytymään kuivin jaloin. Kaikissa näis-
sä heidän keskuksissa, missä olen käynyt, toiminta on ollut hyvää ja laadukasta ja sekä
asukkaat että työntekijät ovat olleet siihen tyytyväisiä.

Pääosa kritiikistä liittyykin yksityisesti hoidettuihin vastaanottokeskuksiin, mutta vali-
tettavasti lukuisista pyynnöistä huolimatta ei edes kansanedustaja ole päässyt tutustumaan
tällaisen yksityisen vastaanottokeskuksen toimintaan. Useampaan olen ollut yhteydessä, ja
kaikissa eri tavoilla on kieltäydytty tutustumiskäynnistä. Tätä voi pitää omituisena, ja ehkä
se kertoo jotain siitä, onko toiminta riittävän hyvällä tasolla vai ei.

Kysyisinkin arvoisalta ministeriltä: miten arvioitte muuten vastaanottokeskusten toi-
mintaa, mihin tässä tulevaisuudessa pitäisi linjata? Itse näkisin, että se vaikuttaa ongelmal-
liselta, että yksityiset tahot ovat erityisesti tässä tilanteessa, kun on paljon pitänyt perustaa
vastaanottokeskuksia, niin kuin edustaja Kivelä tässä sanoi, pystyneet rahallisesti hyöty-
mään tilanteesta ja taso välttämättä ei ole ollut sillä tasolla, millä pitäisi olla. Miten tosiaan
kommentoitte ministerinä tätä tilannetta?

14.31 Mika Kari sd: Arvoisa rouva puhemies! Itse myös pidän tätä hallituksen esitystä
pääpiirteiltään oikean suuntaisena. Pidän hyvänä, että nyt selkeytetään Maahanmuuttovi-
7



Pöytäkirjan asiakohta PTK 91/2016 vp
raston roolia vastaanottokeskusjärjestelmän vetäjänä ja käynnistäjänä ja myös, silloin kun
tarvetta ja mahdollisuus on, vastaanottokeskusten lakkauttamisten osalta.

Kysyn kuitenkin ministeriltä tästä kuntien kuulemisesta — ei pelkästään kuntien kuule-
misesta vaan muun muassa Suomen Punaisen Ristin ja muiden alueen toimijoiden, niin
kuin täällä aikaisemminkin on mainittu: uudistetaanko tällä lainsäädännöllä myös sitä pro-
sessia, jolla voitaisiin varmistaa, että niin kotouttamiselle kuin kuntien ja järjestöjen tarjoa-
malle avulle vastaanottokeskuksissa olisi mahdollisimman hyvät ja toimivat edellytykset,
jotta onnistuttaisiin siinä varsinaisessa tehtävässä eli kotouttamisessa, jos ja kun henkilö
saa turvapaikan Suomesta? Valiokunnan käsittelyssä asiaa tullaan kuulemaan lisää ja siinä
vaiheessa myös asiaan tullaan palaamaan.

Mieluisaa oli huomata taloudellisten vaikutusten osalta, että ensisijainen tavoite halli-
tuksella ei ole tässä asiassa saada säästöjä vaan tehokkaampaa toimintaa.

14.32 Antero Laukkanen kd: Arvoisa rouva puhemies! Vielä nostaisin esille tässä, että
kun valmisteluosassa kerrotaan ja luetellaan nämä, keitä tässä on kuultu, niin täältä puut-
tuvat juuri SPR, Amnesty ja ihmisoikeuskeskukset. Toivon, että kun tämä menee hallinto-
valiokuntaan, niin siellä sitten pidetään huoli, että myös näitä tahoja kuullaan, koska he
ovat todella asiantuntijoita.

14.32 Maria Guzenina sd:  Arvoisa puhemies! Inspiroiduin oikeastaan tuosta edustaja
Zyskowiczin puheenvuorosta. Hän puhui hyvin viisaasti: meillä Suomessa on aina arvos-
tettu uutteruutta, ja on todella hyvä, jos myöskin virallinen Suomi huomioisi tämän uutte-
ruuden silloin, kun tänne tulee esimerkiksi turvapaikanhakijoita. Nythän tuo perheenyhdis-
täminen on tehty hyvinkin hankalaksi. Tämä tuloraja, 2 400, on kyllä sen verran korkea,
että moni ihan tavallistakin työtä Suomessa tekevä suomalainen ei sellaisiin ansioihin pää-
se, ja sen vuoksi olisi hyvä, että huomioitaisiin myöskin tuo uutteruuden merkitys.

Hyvää tässä on, että nyt Maahanmuuttoviraston roolia selkeytetään, mutta edelleen on
hieman auki, millä tavalla meillä näitä alaikäisiä huomioidaan, kun näitä keskuksia perus-
tetaan. Monet heistä juurtuvat hyvinkin nopeasti, saavat sieltä ystäviä. Myöskin paikalli-
nen väestö ottaa heihin paljon kontaktia, on tällaisia kummiperheitä, ja sitten kuitenkin
vastaanottokeskuksesta heidät lähetetään jonnekin muualle Suomeen, eli he joutuvat taval-
laan tämän kotiutumisen aloittamaan alusta. Tämä voi monelle nuorelle ihmiselle olla sem-
moinen syrjäytymisen sysäys, ja on hyvin tärkeä asia, että tämäkin tässä kokonaisuudessa
huomioitaisiin.

14.34 Päivi Räsänen kd: Arvoisa rouva puhemies! Täällä on keskusteltu vastaanottokes-
kusten perustamisesta ja lakkauttamisesta ja siitä, millä tavalla päätöksenteko siitä tulisi
tehdä. Itse kyllä omasta kokemuksestani luotan hyvin vahvasti siihen perusteluun, että
Maahanmuuttovirastolla on paremmat edellytykset ja parhaimmat edellytykset näitä pää-
töksiä tehdä, koska se tuntee parhaiten kuitenkin myös ne paikalliset olosuhteet ja viran-
omaisten ja järjestöjen toiminnan. Mutta ministeriöllä säilyy edelleen se Maahanmuuttovi-
raston tulosohjauksen rooli, jossa näitä yleisiä linjauksia, yleisiä periaatteita sitten vastaan-
ottokeskusten perustamisesta voidaan tehdä.

Mutta näen kyllä ongelmallisena sen, että esimerkiksi vastaanottokeskuksen perustami-
seen saattaa liittyä aika paljon sellaista poliittista painetta, että sitä vastustetaan jollakin
paikkakunnalla, tai sitten sen lakkauttamista vastustetaan, ja ei ole hyvä, jos tämä päätös
8



Pöytäkirjan asiakohta PTK 91/2016 vp
liikaa politisoituu. Mielestäni on parempi, että viranomainen sen päätöksen parhaan käy-
tettävissä olevan tiedon pohjalta tekee.

14.35 Ben Zyskowicz kok:  Arvoisa puhemies! Pyysin vielä toisen puheenvuoron, kun
edellisessä tuo aika tahtoi loppua kesken. — Julkisuudessa on käyty monesti juuri yrittä-
jien virittämää keskustelua siitä, että he eivät voi ymmärtää, että heidän työhön tai työhar-
joitteluun ottamansa ahkera, tarmokas, hyvin työyhteisöön sopeutuva turvapaikanhakija ei
sitten saakaan myönteistä päätöstä hakemuksensa perusteella. Tässä tilanteessa on silloin
käsillä tietynlainen, voisiko sanoa, väärinkäsitys. Eli kun henkilö hakee Suomesta kansain-
välistä suojelua, turvapaikkaa, on selvä, että silloin hänen osaltaan ratkaisu on tehtävä ni-
menomaan kansainvälisen suojelun tarpeen perusteella ja tässä valossa katsotaan, onko
henkilö oikeutettu turvapaikkaan tai toissijaiseen suojeluun.

Onneksi kuitenkin oikeuskäytäntö ja hallintokäytäntö on saamieni selvitysten mukaan
sellainen, että vaikka pääsääntöisesti lupaa työn perusteella saada oleskella Suomessa tu-
lee hakea lähtömaasta, niin tällaisissa edellä kuvatuissa tilanteissa, joissa henkilöllä on
Suomessa työpaikka ja työnantaja ja joissa ei ole kyse mistään väärinkäytösepäilystä, mitä
turvapaikkajärjestelmäämme tulee, tällaiselle henkilölle voidaan hallinto- ja oikeuskäytän-
nössä myöntää oleskelulupa Suomeen työnteon perusteella, vaikka tuo lupa onkin haettu
Suomesta käsin.

14.37 Aila Paloniemi kesk: Arvoisa puhemies! Täytyy vielä todeta tuohon edustaja Räsä-
sen puheenvuoroon, että toki arvostan Maahanmuuttovirastoa, mutta ihan itse nyt tiedän,
että kun olen ollut Maahanmuuttovirastoon tässä Kyyjärvi-asiassa jo aika päivää sitten yh-
teydessä — enkä minä nyt katso, että se politisoituu, jos on kiinnostunut siitä, että tämmöi-
nen hyvä pilottikunta saisi elää niitten turvapaikanhakijoittensa kanssa — niin minulle vas-
tattiin kyllä Maahanmuuttovirastosta, että he eivät tunne paikallisia olosuhteita. Kyllä he
tekevät aika kategorisin perustein myös näitä päätöksiä. He eivät nimenomaan tunne, kos-
ka heillä on kiire siellä, minä ymmärrän sen, ja paine on kova. Tämä ei valitettavasti pidä
paikkaansa, Päivi. (Ben Zyskowicz: Edustaja Päivi, pitää sanoa edustaja Päivi!)

Puhemies Maria Lohela:  Nyt ministeri Risikon vuoro, 3 minuuttia, olkaa hyvä.

14.38 Sisäministeri Paula Risikko:  Arvoisa rouva puhemies! Kiitoksia oikein hyvistä
kysymyksistä. Nyt minä vain kuuntelen sitä, että onhan varmasti nyt ymmärretty, mitä täs-
sä haetaan. Tässähän nimenomaan selkeytetään tätä Maahanmuuttoviraston toimintaa suh-
teessa ministeriöön, ja mielestäni on erittäin hyvä, että Maahanmuuttovirasto saa nyt tä-
män mandaatin tarkemmin näitä asioita selvittää. Vastaanottokeskusten perustaminen ja
lakkauttaminen edellyttää aina paikallisten olosuhteiden, sekä viranomaisten että järjestö-
jen tuntemusta ja yhteistyöverkostoja, ja kyllä väitän, että siihen Maahanmuuttovirastolla
on sisäministeriötä paremmat edellytykset, ja siitä syystä minä näen, että on tärkeää, että on
siellä hallinnassa tämä asia. Kuitenkin tässä säilyy ministeriöllä tämä tulosohjausseuranta
ja myös eräänlainen voimavarojen, tavoitteiden, tehokkuuden ja laadun tasapainotus ja toi-
minnassa huomioonotto ja varmistaminen, että näin juuri on. Siinä mielessä minä näen,
että tämä on hallinnollinen muutos, joka helpottaa toimintaa ja päätöksentekoa.

Sanoisin tästä vastaanottokeskusten toiminnasta, että varmasti on ollut haasteita. Siinä
vaiheessa, kun näitä jouduttiin perustamaan nopealla aikataululla, onhan se jo todettukin,
9



Pöytäkirjan asiakohta PTK 91/2016 vp
ihan kaikki ei mennyt niin kuin olisi hyvä ollut mennä, kun nopeasti jouduttiin tekemään
niitä. Niissä sopimuksissa, joita silloin jouduttiin äkillisesti tekemään, kun oli kysymys to-
della niin, että meillä oli väki tuossa portahilla, siitä syystä meillä on totta kai perkaamista.
Nyt on otettu tietysti siitä opiksi ja pohdittu myöskin, mitä seuraavassa vaiheessa, jos täl-
lainen tulisi. Me opimme siitä tosi paljon, ja meillä on ihan niin sanottu sisäinen tarkastus
tehnyt tämän ja tehnyt toimenpidesuunnitelman, ja Migri on ottanut kyllä itsekin tästä hal-
tuun tätä asiaa, että me niistä opimme.

Varmasti kuntien kuulemista harjoitetaan jatkossakin, ja nyt pitää huomioida, että se on
sitten sitä kotoutumisen vaikutusta ja kotoutumisvaihetta, kun on tämä päätös saatu ja hy-
väksytty tämä oleskelu ja saatu turvapaikka, ja sitten tietysti tämä kotouttamislainsäädän-
nön mukainen toiminta lähtee liikkeelle, ja se on sitten tuolla TEMin puolella.

Sitten alaikäisten huomioinnista kannoitte huolta. Jos me tiedämme, että Suomeen on
rekisteröitynyt alaikäinen ja häntä ei löydy mistään, niin totta kai häntä etsitään, mutta va-
litettavaa on, että me emme tiedä, kuinka paljon tänne on jostakin lähtenyt, koska he eivät
välttämättä ole rekisteröityneet. He ovat saattaneet tulla ihmiskauppiaitten mukana tai täl-
laisten todella laittomien kuljettajien mukana, mikä on todella vakava juttu, mutta me
emme valitettavasti niistä pysty tietämään. 

Sitten tietysti väitän kyllä, että Migrissä löytyy osaamista myös ihmiskaupan uhrien aut-
tamiseen. Meillähän ministeriryhmässä nyt ihan lähiaikoina käsitellään tätä toimenpideoh-
jelmaa, ja me julkaisemme sen, mitä muutoksia mahdollisesti tehdään vielä tähän ihmis-
kaupan uhrien auttamiseen. (Puhemies koputtaa) Tällä toiminnalla ei varsinaisesti olla sii-
hen puuttumassa, tämä on vain hallinnollinen muutos.

Sitten Kyyjärvestä tietysti olisin kehunut lisää, (Puhemies koputtaa) mutta aika loppuu. 

Keskustelu päättyi.

Asia lähetettiin hallintovaliokuntaan.
10


