















































DEME50E.tmp.xml


Pöytäkirjan asiakohta PTK 129/2017 vp
Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

3. Hallituksen esitys  eduskunnalle laiksi  henkilötietojen käsittelystä poliisitoimessa anne-
tun lain muuttamisesta annetun lain voimaantulosäännöksen muuttamisesta

Hallituksen esitys HE 181/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään hallintovalio-
kuntaan.

Keskustelu

15.31 Leena Meri ps: Arvoisa puhemies! Perustuslakivaliokunnassa olemme viime kuu-
kausina ja koko tänä aikana, kun olen muutaman vuoden perustuslakivaliokunnassa ollut,
käsitelleet usein henkilötietoja ja erilaisia rekistereitä. Näissä keskusteluissa on tullut esil-
le, että meillä on satoja säännöksiä tietosuojasta ja salassapidosta, joita viranomaisissa jou-
dutaan käsittelemään päivittäin, ja ne lyövät usein toisiaan kasvoille ja se ongelma on to-
dellinen. Jotenkin toivoisi, että meillä käytäisiin keskitetysti läpi, kuinka paljon meillä on
erilaisia ristiin meneviä säädöksiä.

Tässä käsiteltävänä olevassa asiassa ei muuteta sinänsä sisältöä, mutta tämä aihe tuli mi-
nulle tässä mieleen ja tämä on hyvä kohta palauttaa tätä ongelmatiikkaa keskusteluun. Tu-
lee mieleen esimerkiksi potilastiedot ja holhoustoimilaki ja niiden ristiriita. Olen niitä vuo-
sia maistraatin lakimiehenä soveltanut. Holhoustoimilain mukaan edunvalvojan tehtävä on
huolehtia siitä, että päämies elikkä tämä edunvalvottava saa riittävän hoidon ja huolenpi-
don, mutta siihen perusmuotoiseen tehtävään ei kuulu esimerkiksi se, että hän voisi antaa
suostumuksen päämiehensä potilastietojen luovuttamiseen eteenpäin. Se aiheutti monesti
ongelmallisia tilanteita ja piti tuomioistuimesta sitten hakea erillismääräyksiä. Siellä on
myöskin salassapitosäännöksiä, ja välillä ei tiedä, mitä pykälää pitäisi soveltaa, ja viran-
omaiset ovat sairaaloissa, terveydenhoitoyksiköissä monesti ihmeissään.

Toivoisin enemmän keskustelua sellaisesta, että siellä viranomaisissa menee paljon ai-
kaa tämän tyyppisten asioiden miettimiseen ja olisi ehkä syytä meidän perata tämä lainsää-
däntö läpi niin, että saataisiin joku yleislaki ja keskitettyä näitä. Se on todellinen ongelma
viranomaisissa, ja siihen menee paljon aikaa, ja ihmiset myös sitten välillä valittavat tai
kantelevat niistä päätöksistä, ja se vie taas luotettavuutta viranomaisilta, ajatellaan, että
siellä ei osata, vaikka kysymys on enemmän ristiriitaisista laeista.

15.33 Päivi Räsänen kd: Arvoisa herra puhemies! Tässä esityksessä käsitellään käytöstä
poistuvaa Poliisiasiain tietojärjestelmä Patjaa, joka tällä hetkellä sisältää useita osarekiste-
reitä, joita poliisi joutuu käytännössä käymään läpi esimerkiksi tarkistaessaan henkilötie-
 Tarkistettu
4.1



Pöytäkirjan asiakohta PTK 129/2017 vp
toja, ja tämä on ollut aika työläs poliisin kannalta. Se vie paljon aikaa. Tämän korvaava Vi-
ranomaistietojärjestelmä Vitjahan oli tarkoitus ottaa käyttöön jo vuonna 2014, mutta vali-
tettavasti nämä tietojärjestelmäuudistukset ovat käytännössä niin monimutkaisia, että tätä
ei ole pystytty vieläkään viemään, ja nyt sen on tarkoitus vuoden 2018 alusta tulla käyt-
töön. Tähän liittyen näiden tietojen poistaminen tästä Poliisiasiaintietojärjestelmästä vaatii
tällaisen teknisen muutoksen, koska tässä on tapahtunut tämä viivästyminen. Sen takia pi-
dän tätä esitystä kannatettavana. Tämä on todellakin luonteeltaan hyvin tekninen mutta liit-
tyy tärkeään viranomaisten tietojärjestelmäkokonaisuuteen, ja toivon nyt todella, että se
saadaan sitten vuoden 2018 alusta hyvin toimivana käyttöön.

Keskustelu päättyi.

Asia lähetettiin hallintovaliokuntaan.
2


