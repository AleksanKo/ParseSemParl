















































DEMF0AE.tmp.xml


Pöytäkirjan asiakohta PTK 129/2018 vp
Pöytäkirjan asiakohta 

PTK 129/2018 vp

Täysistunto

Keskiviikko 12.12.2018 klo 14.02—21.40

9. Hallituksen esitys laiksi kansalaisuuslain muuttamisesta ja eräiksi siihen liittyviksi laeik-
si

Hallituksen esitys HE 272/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 9. asia. Puhemiesneuvosto ehdottaa, että asia lähetetään perustuslakivaliokun-
taan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

16.27 Sisäministeri Kai Mykkänen (esittelypuheenvuoro): Arvoisa puhemies! Aivan
ensimmäiseksi haluan myös omalta osaltani tämänkin lähetekeskustelun ja myös seuraa-
van hallituksen esityksen lähetekeskustelun osalta vedota eduskuntaan, että käydään sivis-
tynyt, tasapainoinen keskustelu, vaikka on kysymys vaikeista asioista. Ei esitetä eikä val-
tavirtaisteta loukkaavia vertauksia eikä myöskään sellaisia kohtuuttomia yleistyksiä, jotka
saattavat jonkun ihmisryhmän loukkaavaan asemaan, niin kuin tässä keskustelussa helpos-
ti tapahtuu, vaan hoidetaan vaikeita asioita parhaamme mukaan Suomen ja kansakunnan
hyväksi.

Tässä hallituksen esityksessä kansalaisuuslakia ehdotetaan muutettavaksi niin, että Suo-
men kansalaisuuden voisi menettää, jos syyllistyy sellaiseen maanpetos-, valtiopetos- tai
terrorismirikokseen, josta on säädetty ankarimmaksi rangaistukseksi vähintään kahdeksan
vuotta vankeutta. Tällaisia rikoksia voisivat olla terroristisessa tarkoituksessa tehdyt rikok-
set, jotka on suunnattu Suomen elintärkeitä etuja vastaan, esimerkiksi terroristisessa tar-
koituksessa tehty törkeä pahoinpitely, tappo tai murha tai myös terroristiryhmän johtami-
nen, koulutus, värväys tai rahoittaminen terrorismirikoksen tekemistä varten. Edellytykse-
nä kansalaisuuden menettämiselle, joka on luonnollisesti korkean kynnyksen takana, olisi
myös se, että henkilö on tuomittu vähintään viiden vuoden ehdottomaan vankeusrangais-
tukseen tästä kyseisestä teosta. Päätös kansalaisuuden menettämisestä voitaisiin tehdä
Suomessa annetun lainvoimaisen rikostuomion perusteella ja sen jälkeen.

Myös syntyperäinen Suomen kansalainen voisi näin ollen menettää kansalaisuutensa.
Kuitenkin niin syntyperäinen kuin muilla tavoin Suomen kansalaisuuden saanut voisi me-
nettää kansalaisuuden ainoastaan, jos henkilöllä on myös jonkin toisen valtion kansalai-
suus ja riittävästi tosiasiallisia siteitä tähän toiseen kansalaisuusvaltioonsa. Perustuslain ja
Suomen kansainvälisten velvoitteiden mukaan keneltäkään ei voida ottaa kansalaisuutta
pois, jos henkilöstä tulisi tämän myötä kansalaisuudeton.
 Tarkistettu
4.0



Pöytäkirjan asiakohta PTK 129/2018 vp
Arvoisa puhemies! Hallituksen turvapaikkapoliittisen toimenpideohjelman mukaan tie-
tyt terroriteot kriminalisoidaan ja tämän jälkeen säädetään mahdollisuudesta mitätöidä
Suomen kansalaisuus terrorismitoimiin osallistuneilta kaksoiskansalaisuuden omaavilta
henkilöiltä. Esityksen tavoite on varmasti laajasti jaettu: tavoitellaan vaikutuksia kansalli-
seen turvallisuuteen. Henkilö, joka olisi syyllistynyt Suomen elintärkeitä etuja vakavasti
vaarantavaan rikokseen, voisi siis näin saada myös kansalaisuuden menettämisen kautta
merkittävän, vakavan seurauksen, ja hänet saatettaisiin sen jälkeen karkottaa Suomesta, ja
näin ollen estettäisiin rikoksen uusiutuminen hänen kohdallaan.

Esitys ei lisäisi merkittävästi viranomaisten työtä. Rikoksesta tuomion antaneen tuomio-
istuimen olisi automaattisesti ilmoitettava ratkaisustaan Maahanmuuttovirastolle, jos tuo-
mitulla on Suomen ja muun valtion kansalaisuus ja nämä rikosta koskevat edellytykset
täyttyvät. Päätöksen kansalaisuuden menettämisestä tekisi Maahanmuuttovirasto, ja pää-
töksestä voisi valittaa normaaliin tapaan hallinto-oikeuteen.

16.30 Hanna-Leena Mattila kesk: Arvoisa rouva puhemies! Hallituksen esitys laiksi
kansalaisuuslain muuttamisesta ja eräiksi siihen liittyviksi laeiksi määrittelee nyt tarkat pe-
rusteet Suomen kansalaisuuden menettämiseksi. Kansalaisuuden menettämiseen liittyy
paljon symboliikkaa mutta myös käytäntöjä, joihin on nyt tulossa tarkennuksia. Kansalai-
suutta ei menetetä kevyin perustein, vaan siihen liittyy aina vakavia tekoja ja vahvoja pe-
rusteluja.

Viimeaikaisten julkisuudessa esillä olleiden, ulkomaalaistaustaisten tekemien vakavien
rikosten vuoksi on hyvä tuoda tietoisuuteen, ettei Suomi katso läpi sormien valtion tai kan-
salaisten turvallisuutta vaarantavia tekoja. Toisaalta maamme lainsäädännön humaanisuut-
ta osoittaa se, että pyritään huolehtimaan vakaviin rikkomuksiin syyllistyneen tulevaisuu-
desta siten, ettei häntä jätetä täysin tyhjän päälle. Suomen kansalaisuuden voi menettää
vain henkilö, jolla on myös jonkun muun kansalaisuusvaltion kansalaisuus.

Käsittelyssämme olevan ehdotuksen mukaan kansalaisuuden voisi menettää, jos henki-
lö syyllistyy sellaiseen maanpetos-, valtiopetos- tai terrorismirikokseen, josta on säädetty
ankarimmaksi rangaistukseksi vähintään kahdeksan vuotta vankeutta. Tällaisia rikoksia
ovat Suomen itsemääräämisoikeuden vaarantaminen, sotaan yllyttäminen, maanpetos, tör-
keä maanpetos, vakoilu, törkeä vakoilu, valtiopetos ja törkeä valtiopetos. Kansalaisuuden
voisi niin ikään menettää terroristisessa tarkoituksessa tehtyjen kemiallisen aseen kiellon
rikkomisen, biologisen aseen kiellon rikkomisen, tahallisen törkeän ympäristön turmele-
misen, törkeän pahoinpitelyn, törkeän ihmiskaupan, panttivangin ottamisen, törkeän tuho-
työn, törkeän terveyden vaarantamisen, ydinräjähderikoksen, kaappauksen, surman, tapon
ja murhan perusteella. Edellytyksenä olisi aina lisäksi se, että rikos olisi kohdistunut Suo-
men elintärkeitä etuja vastaan.

Myös seuraavat terrorismirikokset voisivat olla perusteena kansalaisuuden menettämi-
selle: sellainen terroristiryhmän johtaminen, josta on säädetty rikoslain 34 a luvun 3 §:n 1
momentissa, terroristiryhmän toiminnan edistäminen, koulutuksen antaminen terrorismiri-
koksen tekemistä varten, värväys terrorismirikoksen tekemiseen ja terrorismin rahoittami-
nen. Myös näiden rikosten perusteella kansalaisuuden voisi menettää vain, jos teko olisi
kohdistunut nimenomaan Suomen elintärkeitä etuja vastaan.

Myös sellainen henkilö, joka on saanut syntyessään Suomen kansalaisuuden, voisi eh-
dotuksen mukaan menettää sen, jos hänellä olisi niin paljon siteitä muuhun kansalaisuus-
valtioon, ettei kansalaisuuden menettäminen merkitsisi kohtuutonta puuttumista hänen yk-
2



Pöytäkirjan asiakohta PTK 129/2018 vp
sityis- ja perhe-elämäänsä. Menettämispäätös tehtäisiin aina kyseisen henkilön tilanteen
kokonaisvaltaisen tarkastelun pohjalta. Tarkastelussa otettaisiin huomioon se, mitä siteitä
hänellä on eri kansalaisuusvaltioihinsa, mukaan lukien niissä käytettävien kielten taito,
asuinpaikat ja oleskeluhistoria, perheenjäsenet ja sukulaiset, koulunkäynti ja opiskelu sekä
työskentely ja muu taloudellinen toiminta.

Vaikka pidän hallituksen lakiesitystä pääsääntöisesti oikeansisältöisenä, tässä kohdassa
olisin kannattanut jyrkempää linjaa. Edellä luetellut kansalaisuuden menettämistä estävät
seikat ovat niin kattavat, että ne tekevät kansalaisuuden menettämisen käytännössä mah-
dottomaksi nykyisen lakiesityksen muodossa. Inhimillisyys on aina tärkeä asia, mutta hen-
kilöihin, jotka ovat syyllistyneet törkeisiin rikoksiin henkilöitä tai valtiota kohtaan, ei pi-
täisi suhtautua loputtoman ymmärtävästi.

Suvaitsevaista ja iän perusteella paljon anteeksiantavaa näkemystä edustaa hallituksen
ehdotuksen näkemys, ettei kansalaisuutta voisi menettää sellaisen rikoksen perusteella,
joka olisi tehty alle 18-vuotiaana. Myös tätä jäin miettimään: onko suhtautuminen tällä ikä-
rajalla liian liberaali ja olisiko ikäraja voinut olla 15 vuotta, joka on yleinen rikosoikeudel-
linen ikäraja. Sen sijaan pidän oikeana kansalaisuusyleissopimuksen mukaisesti, etteivät
lapset voisi menettää Suomen kansalaisuutta siksi, että heidän vanhempansa menettäisivät
kansalaisuuden rikokseen syyllistymisen vuoksi.

Arvoisa rouva puhemies! Kansalaiset ihmettelevät, miksei kansalaisuutta voisi poistaa
välittömästi jo sillä perusteella, että henkilöä epäillään tietystä vakavasta rikoksesta. Vas-
tauksena tähän voi sanoa, että kynnys puuttua oman kansalaisen oikeusasemaan kansalai-
suuden poistamisella on korkea. Kansalaisuuden menettäminen tiettyihin edellä mainittui-
hin vakaviin rikoksiin syyllistymisen perusteella edellyttäisi sitä, että syyllisyys olisi lail-
lisesti todeksi näytetty ja rikostuomio olisi lainvoimainen. Pelkän epäilyn tai syytteen nos-
tamisen perusteella kansalaisuutta ei voi menettää. 

Hallituksen esitys kansalaisuuslain muuttamiseksi siihen sisältyvine lakeineen täsmen-
tää tarpeellisella tavalla perusteet kansalaisuuden menettämiseksi. Nähtäväksi jää, pitääkö
ehdotuksen sisältämää liikaa suvaitsevaisuutta suitsia kuitenkin tulevissa jatkokäsittelyis-
sä.

16.36 Päivi Räsänen kd: Arvoisa puhemies! Ensiksi kiitos ministerille siitä, että olette
täällä tätä esittelemässä ja myös vastaamassa kysymyksiin. 

Kyllä tämä lakiesitys on varmasti tarpeellinen ja tarkoituksenmukainen tilanteessa, jos-
sa olemme. Meillähän on esimerkkejä monista maista: esimerkiksi Tanskassa, Ranskassa,
Yhdistyneessä kuningaskunnassa, Belgiassa, Alankomaissa ja tulevaisuudessa myös Nor-
jassa kansalaisuuden menettäminen on näissä vakavissa rikoksissa, valtion elintärkeitä etu-
ja vastaan kohdistuneissa rikoksissa, mahdollista, vaikkakin sitten on useita Euroopan uni-
onin maita, joissa tätä mahdollisuutta ei ole.

Viime päivinä suomalaisia ovat järkyttäneet monet ulkomaalaistaustaisten henkilöiden
tekemät rikokset, esimerkiksi alaikäisiin kohdistuvat seksuaalirikokset, polttomurhayri-
tys, bussihäiriköinnit, ja ne varmasti muokkaavat myös keskusteluilmapiiriä näihin kysy-
myksiin liittyen. Nyt pyytäisin, että ministeri selventäisi sitä, että kun tässä on kahdeksan
vuoden enimmäisrangaistuksen raja ja kuitenkin nämä koskevat nimenomaan valtion etuja
vastaan tehtyjä rikoksia ja terroristisessa tarkoituksessa tehtyjä rikoksia, niin ymmärtääk-
seni kansainväliset velvoitteet, esimerkiksi kansalaisuusyleissopimus ja UNHCR:n teke-
mät linjaukset, sulkevat pois mahdollisuuden näissä muissa vakavissa rikoksissa kansalai-
3



Pöytäkirjan asiakohta PTK 129/2018 vp
suuden poistamiseen. Tämä on asia, joka varmasti kansalaiskeskustelussa nousee esiin,
että miksei esimerkiksi törkeään alaikäisen raiskaukseen syyllistyneeltä voida kansalai-
suutta ottaa pois. Mutta pyydän, että ministeri vastaisi nyt selkeästi, johtuuko tämä nimen-
omaan kansainvälisistä sopimuksista.

16.38 Jari Ronkainen ps: Arvoisa rouva puhemies! Periaatteena kansalaisuuden menet-
täminen vakavasta rikoksesta on oikein. Hallituksen esitys on kuitenkin muotoiltu niin, että
käytännössä se tulisi näillä lakimuutoksilla olemaan erittäin vaikeaa tai lähes mahdotonta.

Ensinnäkin uusi laki koskisi vain ja ainoastaan kaksoiskansalaisia, siis vain kaksoiskan-
salaisia. Toiseksi kansalaisuuden menettämisen ehdot ovat niin tiukat, että lienevätkö nuo
ehdot täyttyneet tähänastisessa suomalaisessa rauhanajan rikoshistoriassa. Kansalaisuu-
den voisi menettää vain, jos henkilö on syyllistynyt sellaiseen maanpetos-, valtiopetos- tai
terrorismirikokseen, josta on säädetty ankarimmaksi rangaistukseksi vähintään kahdeksan
vuotta vankeutta. Lisäksi edellytyksenä on aina se, että rikos olisi kohdistunut Suomen
elintärkeitä etuja vastaan.

Lakeja laadittaessa tulisi pyrkiä aina mahdollisimman selkeään ja ymmärrettävään lain-
säädäntöön, jossa harkinnan ja tulkinnan mahdollisuus on minimoitu. Tässä tapauksessa
laki tulisi kirjoittaa niin, että kansalaisuuden menettäminen tapahtuisi automaattisesti sil-
loin, kun riittävät edellytykset täyttyvät. Nyt kun kansalaisuuden menettämisen harkinta
ollaan antamassa Maahanmuuttovirastolle, olen hyvin epäileväinen sen suhteen, tuleeko
kansalaisuuden menetyksiä tapahtumaan ollenkaan. Liekö tämä hallituksen esityksen tar-
koituskin, mutta itse olen kriittinen turhaa lainsäädäntötyötä kohtaan. 

Ensisijainen lainsäädäntötoimi, jota perussuomalaisetkin ovat peräänkuuluttaneet, tulisi
olla tiukempi seula kansalaisuuden myöntämisessä. Olemme esittäneet muun muassa 10
vuoden vaadittua asumisaikaa, nuhteettomuutta ja todellista kielitaitoa. Kun kansalaisuu-
den myöntämisen kriteerit ovat tiukat, emme joudu niin usein tilanteeseen, jossa kansalai-
suuden menettäminen tulisi kyseeseen. Suomen kansalaisuus ei ole mikään itsestäänsel-
vyys vaan etuoikeus.

16.41 Olli-Poika Parviainen vihr: Arvoisa rouva puhemies! Lailla esitetään säädettäväk-
si mahdollisuus kansalaisuuden menettämiseen tietyissä tilanteissa, ja sisäministeri meille
jo avasikin näitä perusteita. 

Tässä kohtaa on hyvä todeta ääneen se, että ymmärtääkseni Suomen kansainvälisten vel-
voitteiden valossa esimerkiksi seksuaalirikosten perusteella kansalaisuuden menettämistä
ei voisi edes esittää, ja nyt puhumme vakavista kansallista turvallisuutta uhkaavista rikok-
sista ja terroristisista rikoksista.

Tätä uudistusta perustellaankin terrorismin torjunnalla, ja varmasti olemme kaikki sitä
mieltä, että meidän on käännettävä kaikki kivet kohtuuden rajoissa vapaata yhteiskuntaa
kunnioittaen niin, että saamme terrorismia torjuttua ja ennalta ehkäistyä. Mutta esityksessä
ei ehkä kuitenkaan perustella kovin tarkasti sitä, minkälaisia vaikutuksia tällä lailla olisi
terrorismin tosiasiallisiin mahdollisuuksiin. Oletan kuitenkin, että sisäministeriöllä on ol-
lut jokin ajatus tässä taustalla, kun tämä laiksi asti on haluttu tehdä, ja toivon, että hallin-
tovaliokunnan käsittelyssä pääsemme sitten pohtimaan asiaa hieman syvällisemmin ja
saamme myös sellaista tietoa, joka toivottavasti perustelee tämän lain merkitystä. Eli olen
kiinnostunut siitä, voidaanko tällä lailla tosiasiassa ehkäistä terrorismia vai onko kyse
enemmänkin kosmeettisesta laista, jolla halutaan lähettää tietty viesti. Olen ymmärtänyt,
4



Pöytäkirjan asiakohta PTK 129/2018 vp
että tällaisia rikoksia, joita tässä mainitaan, ei onneksi juurikaan tapahdu, ja sitä kautta tie-
tenkin lain vaikutus voi olla lähinnä viestinnällinen. Tämä olisi hyvä selvittää. 

Toinen asia, joka on herättänyt keskustelua lainvalmistelun yhteydessä, on kysymys sii-
tä, asettuvatko kaksoiskansalaiset tämän lain myötä eri asemaan muiden kanssa. Eli Suo-
messa on perinteisesti ollut vaikeaa saada Suomen kansalaisuus, mutta sen menettäminen
ei ole aikaisemmin ollut tällä tavalla mahdollista, ja nyt kun puhutaan rikoksista rankaise-
misesta, niin on syytä selvittää, että oikeusjärjestelmän näkökulmasta laki kohtelee kaik-
kia Suomen kansalaisia kuitenkin yhdenvertaisesti riippumatta siitä, ovatko he kaksoiskan-
salaisia vai eivät. Tämä on mielestäni jotain sellaista, joka on oikeusvaltioperiaatteen mu-
kaisesti syytä selvittää, vaikka se saattaa monen arkijärjen kannalta hieman kummalliselta
kuulostaakin. 

Myös kiinnittäisin huomiota siihen, että kaksoisrangaistuksen mahdollisuutta pitää täs-
sä tarkastella, sillä sellainen ei ole oikeuskäytännössämme tyypillistä, että jostain rikokses-
ta tulee kaksoisrangaistus, vaan puhutaan rangaistuksesta per rikos. Tässä todetaan, että
kansalaisuuden menettäminen ei olisi erillinen rangaistus vaan se on rikostuomioon liitty-
vä hallinnollinen prosessi ja tavallaan seuraus rikoksesta, eli ei kaksoisrangaistus.

Mutta toivoisin ministeriltä, että avaisitte vielä hieman tätä ongelmatiikkaa, koska siitä
palautteita tulee. 

16.44 Antero Laukkanen kd: Arvoisa rouva puheenjohtaja! Suurin osa suomalaisista
syntyy suomalaisiksi. Kun saa eteensä tällaisen esityksen, jossa tätä asemaa halutaan jär-
kyttää, oli syy sitten mikä tahansa, niin se saa lukemaan esitystä entistä huolellisemmin ja
tarkemmin ehkä juuri oikeusvaltioperiaatteen kannalta, joka täällä mainittiin ja joka on ai-
van keskeinen asia. Onkin erittäin hyvä, että perustuslakivaliokunta tulee tätä asiaa toivot-
tavasti huolella käsittelemään.

Suomen kansalaisuuden menettäminen on erittäin vakava ja iso asia varmasti jokaiselle,
joka sen kohteeksi joutuu, oli syy sitten mikä tahansa, ja tuleekin olla erittäin korkea kyn-
nys siihen, että tällainen oikeus joltakin henkilöltä viedään. 

Kun luin tätä esitystä, niin jäin miettimään sitä, onko tosiaan niin, että haluamme antaa
maahanmuuttoviranomaiselle tässä asiassa tällaisen vallan, että hän voi tehdä tästä päätök-
sen. Jotenkin olisin taipuvainen itse ajattelemaan, että tässä olisi hyvä olla normaali oike-
usprosessi, jossa on syyttäminen, oikeuden istuminen ja sitten tuomio. Nyt tässä viran-
omainen tekee ratkaisun, ja siitä voi sitten valittaa. Pidän tätä kyllä liian kevyenä tähän
asiaan, vaikka ymmärränkin aivan täysin asian vakavuuden ja sen, mitä tässä on haettu.

Kyllä tässä monia kysymyksiä jäi näiden perusoikeuksien kannalta, kun tätä esitystä lu-
kee, että onkohan tätä ihan loppuun saakka kuitenkaan mietitty. Tässä on iso tehtävä kyllä
perustuslakivaliokunnalla.

16.45 Veera Ruoho kok: Arvoisa puhemies! Suomen kansalaisuus on arvokas asia. Sitä
ei tule myöntää heppoisin perustein, ja se tulee voida perua vakavin perustein. Näin kes-
kustelimme tuossa hiljattain entisen poliisikollegani kanssa ulkomaalaispoliisista. Haluan
nostaa esille sen, että kun aikanaan tein noita maastakarkottamisesityksiä, joissa ei siis kan-
salaisuutta tietenkään peruttu mutta oleskelulupia kylläkin, niin kyllä rikoksiin syyllisty-
neille ulkomaalaisille oli paljon kovempi rangaistus pelkästään jo se, että ollaan siinä kar-
kotustutkinnassa, saatikka sitten, että se karkotuspäätös tulee.
5



Pöytäkirjan asiakohta PTK 129/2018 vp
Kansalaisuuden peruminen on vakava asia, kuten täällä edustaja Laukkanenkin sanoi, ja
varmasti vaikuttaa yksilön elämään merkittävästi, mutta yhtä lailla sitten pitää miettiä sitä
rikosta, mihin hän on syyllistynyt, ja sitä, mitä vaikutuksia sillä on kenties ollut jonkun toi-
sen tai toisten ihmisten elämään. Minä nyt haluaisinkin vielä tarkennusta sisäministeri
Mykkäseltä, jolla oli aivan erinomainen esitys taas tuossa aikaisemmin, rikoksista elintär-
keitä etuja vastaan. Nyt peilaisin vähän tapahtumia, mitä tuolla Oulussakin on vielä tutkin-
nassa ja näin poispäin: jos meillä on tämmöinen ilmiö, missä nyt selkeästi näkyy, että sem-
moisia naisvastaisia ja tasa-arvon vastaisia asenteita leviää Suomeen ja sitä kautta syyllis-
tytään — kyllä näin naisihmisenä sanon — törkeään rikokseen, niin voidaanko katsoa, kun
puhutaan rikoksista elintärkeitä etuja vastaan, että niihin etuihin kuuluu meidän naisten ja
miesten tasa-arvo?

16.48 Juho Eerola ps: Arvoisa puhemies! Täytyy tosiaan kiittää hallitusta tästä oikean-
suuntaisesta esityksestä, vaikkakaan kovin pitkälle sinne oikeaan suuntaan ei sitten loppu-
jen lopuksi tässä vielä päästäkään, mutta oikea suunta kuitenkin.

Suomen passi on oikeastaan yksi maailman arvokkaimmista passeista, jos sitä katsotaan
sillä mittarilla, kuinka moneen maahan sillä pääsee ilman viisumia: ilmeisesti useampaan
maahan kuin minkään muun maan passilla, jos minulla on oikeat tiedot, mutta ainakin kär-
kijoukossa ollaan. Toisaalta Suomen kansalaisuuden kuitenkin saa jopa helpommin kuin
monen muun maan. Esimerkiksi vaikkapa Irakin kansalaisuuden saaminen on paljon vai-
keampaa kuin Suomen kansalaisuuden saaminen. Eli nyt samalla kun helpotetaan sitä, että
Suomen kansalaisuuden menettää, niin vastavuoroisesti voisi sitten kansalaisuuden saa-
mista samassa yhteydessä vaikeuttaa.

Tämän keskustelun aikana on tullut esille monia epäkohtia, joita tässä esityksessä on,
vaikka oikeaan suuntaan mennäänkin. Olen kirjoitellut niitä ylös, ja jos meidän valiokun-
tamme tästä jonkunnäköistä lausuntoa pääsee antamaan, niin otetaan ne siellä sitten tar-
kempaan syyniin.

16.49 Reijo Hongisto sin: Arvoisa rouva puhemies! Kiitos ministerille hyvästä esittely-
puheenvuorosta. Tämähän osoittaa hallituksen halua torjua terroristisia rikoksia ja yleen-
säkin terrorismiajatusta.

Tuossa ministerin esittelypuheenvuoroa kuunnellessa tuli mieleeni — hain salin ulko-
puolelta lakiesitystä ja en löytänyt, kaikki nämä lakiesitykset olivat loppuneet, minä en
pystynyt sitä esitystä lukemaan, olen pelkän arvailun varassa — että täyttyykö tämä teko
siinä tapauksessa, että Suomessa asuva kaksoiskansalainen lähtee Suomesta vaikka jonne-
kin tiettyyn maahan ja taistelee siellä, sanotaanko, terrorismijoukoissa tai, puhutaan nimil-
lä, Isilin joukoissa taistelee. Sen jälkeen kun on siellä omat tekonsa tehnyt ja palaa takaisin
Suomeen, niin kuinka on, jos tällainen teko tulee Suomen viranomaisten tietoon ja asia tut-
kitaan ja tarvittaessa siitä tuomitaankin, niin antaako tämä laki oikeuden poistaa henkilöltä
Suomen kansalaisuus? Minä itse ajattelen sillä tavalla, että tällaiset vapaaehtoisesti soti-
maan lähteneet eivät kyllä minun oikeustajuni mukaan ansaitse Suomen kansalaisuutta,
mutta on mielenkiintoista nähdä, onko se tässä lakiesityksessä ja kuinka siihen on suhtau-
duttu. 

Tuossa edustaja Ronkainen hyvän puheenvuoron piti ja pohti omassa puheenvuoros-
saan sitten tätä, että lakiesitys koskee vain kaksoiskansalaisia. Edustaja Ronkaisen puheen-
vuoroa kuunnellessa jäin sitten miettimään sitä, että jos on kaksoiskansalaisuus, niin sil-
6



Pöytäkirjan asiakohta PTK 129/2018 vp
loin mielestäni on mahdollista, että poistetaan Suomen kansalaisuus. Silloin jää tämä toi-
nen kansalaisuus, ja silloin henkilö voidaan poistaa siihen maahan, jonka kansalaisuus on.
Mutta jos henkilöllä on vain ja ainoastaan Suomen kansalaisuus, niin kuinka menetellään
siinä tapauksessa? 

Hallintovaliokunnan puheenjohtaja Eerola tuossa totesi, että lakiesitys tulee todennäköi-
sesti aikanaan hallintovaliokuntaan. Uskon ja luotan siihen, että esitystä siellä valiokun-
nassa sitten työstetään ja saadaan tämä lakiesitys varsin hyvään muotoon. — Kiitoksia.

16.51 Päivi Räsänen kd: Arvoisa rouva puhemies! Tässä on ollut hyvää keskustelua, ja
uskon, että ministeri vielä selventää ja vastailee kysymyksiin.

Erityisesti olen itse kiinnostunut siitä, miltä osin nämä rajoitukset, joita tähän lainsää-
däntöön on tehty, liittyvät suoraan kansalaisuutta koskeviin, Suomea sitoviin kansainväli-
siin sopimuksiin ja miltä osin tässä on sitten muusta, ikään kuin poliittisesta harkinnasta,
kysymys. Ymmärtääkseni näiden kansainvälisten sopimustenkaan mukaan ketään ei voida
jättää kansalaisuudettomaksi, eli silloin henkilöltä, jolla on vain Suomen kansalaisuus, ei
voida sitä ottaa pois, koska hänelle ei sitten jäisi mitään kansalaisuutta.

Olen kyllä aika vakuuttunut siitä, että kun tässä on kahdeksan vuoden raja eli tämä kos-
kee niitä rikoksia, joista on säädetty ankarimmaksi rangaistukseksi vähintään kahdeksan
vuotta vankeutta, ja sitten jos tulee näitä muita kuin terrorismi- tai valtion etuihin kohdis-
tuvia rikoksia, joista on mahdollisuus tuomita yli kahdeksan vuoden vankeusrangaistuk-
seen, niin tämä tulee varmasti herättämään kansalaisten keskuudessa keskustelua, että mik-
si nyt tässä tapauksessa ei voida kansalaisuutta poistaa. Ministeri varmaan vastaa, tuleeko
tämäkin suoraan kansainvälisistä sopimuksista.

16.53 Mika Niikko ps: Arvoisa puhemies! Tämä hallituksen esityshän juontaa juurensa
siitä ajasta, kun keskusteltiin suomalaisten osallistumisesta Isilin joukkoihin. Suomesta-
han lähti silloin eniten henkilöitä Euroopassa suhteessa väkilukuun taistelemaan Syyriaan
ja muualle maailmaan, ja silloin ainakin tästä tarpeesta keskusteltiin tässä salissa.

Nytten tämä hallituksen esitys on toki askel oikeaan suuntaan, mutta nämä ovat mieles-
täni kyllä hyvin varovaiset askelet. Voisi käyttää oikeastaan termiä hyvin vesitetty versio
siitä, mihin asti olisi pitänyt mennä ja millaista tarvetta ainakin kansa odottaa. Tämähän
juontaa juurensa mahdollisuudesta Euroopan unionissa säätää tämänkaltaista lainsäädän-
töä, ratifioida tänne, ja kovin moni maa ei tätä askelta ottanut. Mutta huomasin hallituksen
esityksestä, että Tanskassa on hyvinkin tiukka linja tämänkin suhteen ja siellä ollaan yri-
tetty mennä jopa pidemmälle kuin on ollut mahdollista.

Tällainen kahdeksan vuoden minimituomioraja on mielestäni käsittämättömän korkea,
koska tämähän ei esimerkiksi sisällytä terroristiryhmän johtamisrikoksia muuten kuin siltä
toiselta osalta, koska siellä toisessa osassa, terroristisessa tarkoituksessa tehdyt rikokset,
enimmäisrangaistus on kuusi vuotta ja 2 §:n 1 momentissa on 12 vuotta, eli se koskisi vain
sitä osaa. Sinänsä jopa terrorismirikoksesta ei saisi tällaista uhkaa päälle, että voisi menet-
tää kansalaisuutensa, mikä mielestäni erittäin huono asia.

Mitä tulee sitten täällä esitettyihin keskusteluihin, kun edustaja Ruoho ja Laukkanen ar-
vioivat sitä, että Suomen kansalaisuutta ei tulisi menettää kevyin perustein, ja olitte huolis-
sanne siitä, että tämä voi johtaa jopa siihen, niin mielestäni Suomen kansalaisuuden ei pi-
täisi olla mikään itsestäänselvyys henkilöille, joilla on myös toisen maan kansalaisuus ja
jotka täällä osallistuvat rikokseen. Itse olisin valmis kannattamaan sellaista lainsäädäntöä,
7



Pöytäkirjan asiakohta PTK 129/2018 vp
jossa huomattavasti kevyemmin perustein toinen kansalaisuus elikkä Suomen kansalai-
suus otettaisiin pois ulkomaalaisilta, jotka syyllistyvät törkeisiin rikoksiin Suomessa.
[Veera Ruoho: Väärin tulkittu!]

Tämä Oulun tapaus, Oulun raiskausepidemia ja lasten hyväksikäyttöepidemia, osoitti
sen, että eivät täällä edes turvapaikanhakijat, jotka odottavat käsittelyä tai ovat saaneet pää-
töksen, joudu maasta pois, ellei esimerkiksi sitten Irak, jos vaikka olisi irakilainen rikok-
sentekijä, suostu ottamaan heitä vastaan. Meillähän on Suomessa jo ennestäänkin näitä
tuomittuja, jotka nauttivat vapaana laittomasti maassa jopa Suomen antamaa terveyden-
huoltoa ja sosiaaliturvaa, vaikka heidän kuuluisi olla poistettu tästä maasta. Siinä mielessä
odottaisin kyllä, arvoisa ministeri, joka teette erittäin hyvää työtä, paljon tiukempaa lain-
säädäntöesitystä tänne taloon, niin että kaikki rikoksiin syyllistyneet ulkomaalaiset, jotka
omaavat kaksoiskansalaisuuden, joutuisivat tuomiolle [Puhemies koputtaa] pienemmistä-
kin rikoksista, jos se suinkin on mahdollista. Jos se vaatii perustuslain muutosta ja muutta-
mista, niin silloin tällaisia esityksiä olisi hyvä käynnistää tämän hallituskauden aikana,
[Puhemies: Aika!] jotta me saamme ensi hallituskauden aikana, varmasti yksimielisesti,
tehtyä semmoista lainsäädäntöä, [Puhemies koputtaa] joka suojelee meidän lapsiamme ja
naisiamme törkeiltä seksuaalirikoksilta.

Toinen varapuhemies Tuula Haatainen: Ja vastauspuheenvuoro, ministeri Mykkänen, 3
minuuttia.

16.57 Sisäministeri Kai Mykkänen: Arvoisa puhemies! Kiitos erittäin asiallisista ja hy-
vistä kysymyksistä ja huomioista tähän vakavaan asiaan. Ensinnäkin täällä useampi edus-
taja, ainakin edustajat Räsänen, Ruoho ja Niikko, ovat kiinnittäneet huomiota juuri tähän
rikoksen määritelmään, ikään kuin onko siinä ainoastaan terrorismiin liittyvät vai voiko
siinä olla muitakin selvästi törkeästi Suomen yhteiskuntaa ja yhteiskunnan perusarvoja
vastaan hyökkääviä rikoksia, kuten nyt nämä vakavat seksuaalirikokset. Tässäkin asiassa
edustaja Räsänen kokeneena on oikeilla jäljillä siltä osin, että haaste on se, että itse asiassa
tässä kohtaa ei EU:n takia vaan enemmänkin Euroopan neuvoston piirissä sovittujen sopi-
musten takia kansalaisuutta säädellään kansalaisuusyleissopimuksessa tavalla, joka viittaa
suoraan siihen, että kansallisen turvallisuuden, valtion elintärkeitä etuja vaarantava vaka-
va rikos tietyin edellytyksin voi tämän mahdollistaa, mutta tähän määritelmään on vaike-
ampi saada sitten esimerkiksi törkeää lapsiraiskausta määriteltyä. 

Mutta henkilökohtaisesti lähden siitä, että suomalaisen oikeustajun näkökulmasta mei-
dän kansallista olemassaoloamme määrittävät myös tietyt perusarvot, joihin ehdottomasti
lapsen fyysinen koskemattomuus ja tietty sukupuolten välinen toimintatapa kuuluvat. Ja
kannustan kyllä hallintovaliokuntaa ja myös perustuslakivaliokuntaa tarkastelemaan jo tä-
män mietinnön yhteydessä tätä kysymystä, olisiko meillä tietä, jolla voisimme myös esi-
merkiksi törkeän lapsiraiskauksen osalta, joka nyt eduskunnassa toisen lakiesityksen myö-
tä on uutena rikosnimikkeenä tulossa, laajentaa tätä kysymystä. Mutta tämä on haasteelli-
nen työ nimenomaan näiden kansainvälisten velvoitteiden takia, ja siinä on tietysti se ym-
märrettävä tausta, että kynnys on erittäin korkea ja tässä ei ole kysymys ikään kuin rikos-
lain jatkamisesta vaan hallintopäätöksestä, jolla estetään tällaisia kansallisen turvallisuu-
den kannalta strategisesti vaarallisia henkilöitä kansalaisina Suomessa olemasta. 

Kansalaisuuslakiin viitattiin myös, olikohan edustaja Ronkainen. Meillähän on ensi
vuonna joka tapauksessa valmistelussa sisäministeriössä kansalaisuuslain tarkistaminen, ja
8



Pöytäkirjan asiakohta PTK 129/2018 vp
minun mielestäni tässä pitää ottaa työn alle myös tarkemmat vaatimukset siitä, mitä edel-
lytetään Suomen kansalaisuuden kohdalla: psykologinen testi, pidempi odotusaika, niin
edelleen. Ei ole helppoja keinoja eikä taikatemppuja, mutta tämä on ihan vakavasti otetta-
va, ja tänään annoin siitä ohjeet sisäministeriön johtoryhmässä, että näin myöskin valmis-
telussa tehdään.

Tiukkuus ehtojen osalta, että täytyy olla sellaiset siteet toiseen maahan ja niin edelleen:
nämä myöskin tulevat meidän perustuslain lähtökohdista, että ketään ei jätetä täysin tyhjän
päälle, ja väitän, että laki olisi tältä osin kyllä hyvin samanlainen, vaikka nykyinen perus-
suomalaisten puolue olisi hallituksessa mukana. Mutta silti kannustan tässäkin hallintova-
liokuntaa, perustuslakivaliokuntaa tarkastelemaan sitä, onko siellä kohtia, jotka muodostu-
vat kohtuuttoman vaikeiksi, ja onko niissä tulkinnanvaraa. Perustuslakivaliokunta viime
kädessä määrittää tietysti sen Suomen kansainvälisten velvoitteiden ja tämän lain liikku-
mavaran välisen suhteen. Tässä on minusta itse asiassa tärkeä ennakkotapaus monella ta-
valla tähän liittyen. 

Varmasti tapauksia tulee olemaan harvoin, ja täytyy myös todeta siitä, miksi tässä on
Maahanmuuttovirasto, että tämähän ei ole siis tuomio, vaan kyse on hallintopäätöksestä,
jolla ikään kuin turvataan Suomen olemassaoloa näissä poikkeuksellisissa hyökkäyksissä
Suomea vastaan. Ja totta kai siitä päätöksestä voi valittaa sitten tuomioistuimeen, mihin
edustaja Laukkanen täällä viittasi.

Toinen varapuhemies Tuula Haatainen: Tähän asiakohtaan varattu puoli tuntia on käy-
tetty, joten keskustelu ja asian käsittely keskeytetään. Asian käsittelyä jatketaan tässä is-
tunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 17.01.

————

Keskustelua jatkettiin kello 20.28.

Puhemies Paula Risikko: Nyt sitten jatketaan aiemmin tässä täysistunnossa keskeytetyn
asiakohdan 9 käsittelyä.

20.28 Jani Mäkelä ps: Arvoisa puhemies! Tämä esitys jatkaa hallituksen sarjaa esityksis-
tä, jotka ovat oikeansuuntaisia, joskin ehkä hieman liian suppeita ja varsinkin liian paljon
myöhässä. En tiedä, olenko aistimassa tässä jonkinlaista vaalien läheisyyttä, että nämä nyt
pulpahtavat pintaan.

Keväällä 23.5. oli lähetekeskustelussa lakialoite, jossa ehdotettiin Suomen kansalaisuu-
den ehtojen tiukentamista. Sen lakialoitteen lähetekeskustelussa käytin puheenvuoron, ja
nämä hallituksen esitykset nyt omalta osaltaan vastaavat kahteen kolmesta esittämästäni
näkökohdasta.

Toin esille sen, että Suomen kansalaisuus ei suinkaan ulkomaalaiselle ole perusoikeus
tai ihmisoikeus, vaan se on etuoikeus. Suomen kansalaisuuden myöntäminen on voimakas
oikeustoimi, joka antaa mahdollisuuden moniin asioihin, ja se on eräs parhaista kansalai-
suuksista, minkä maailmassa voi saada. Koin ongelmaksi sen, että sitä kansalaisuutta ei sil-
lä hetkellä voitu peruuttaa mistään syystä, ei edes kaksoiskansalaisten osalta minkään ter-
9



Pöytäkirjan asiakohta PTK 129/2018 vp
rorismin tai muunkaan syyn johdosta, koska laissa ei ollut sellaista pykälää, jonka perus-
teella kansalaisuus voitaisiin peruuttaa. Tämä oli mielestäni suuri ongelma, koska ylipään-
säkin kaksoiskansalaisuuksia sekä Suomen kansalaisuuksia myönnetään mielestäni liian
helposti. Me voisimme helposti kiristää kansalaisuuden vaatimuksia kielitaito-, integraa-
tio-, työpaikka- ynnä muiden asioiden suhteen, jos me haluaisimme. Meillä olisi siihen
kaikki mahdollisuudet kansainvälisten sopimusten, ihmisoikeuksien ja EU-vaatimusten
puitteissa, mutta me silti kansallisesti emme ole halunneet sellaista tiukennusta tehdä — tai
edes eduskunnan enemmistö ei ole halunnut, kyllähän perussuomalaiset voisivat ne tiuken-
nukset tehdä vaikka tänä iltana.

Mutta kuitenkin edes toiveeseen siitä, että kaksoiskansalaisilta voitaisiin ottaa Suomen
kansalaisuus pois tietyin perustein, vastataan osittain tässä hallituksen esityksessä, ja se on
niiltä osin mielestäni kannatettava.

Keskustelu päättyi.

Asia lähetettiin perustuslakivaliokuntaan.
10


