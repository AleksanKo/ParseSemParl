















































DEMFFF1.tmpSave.xml


Pöytäkirjan asiakohta PTK 92/2016 vp
Pöytäkirjan asiakohta 

PTK 92/2016 vp

Täysistunto

Torstai 29.9.2016 klo 15.59—19.30

2.1. Suullinen kysymys veroratkaisujen oikeudenmukaisuudesta (Timo Harakka sd)
Suullinen kysymys SKT 90/2016 vp

Suullinen kyselytunti

Puhemies Maria Lohela: Ensimmäinen kysymys, edustaja Harakka.

Keskustelu

16.00 Timo Harakka sd: Arvoisa puhemies! Suomen itsenäisyyden juhlavuoden teema
on Yhdessä. Me suomalaiset olemme selviytyneet suuristakin vaikeuksista yhdessä, yh-
teistyöllä, tinkimällä omista eduistamme yhteisen edun puolesta. Se on itsenäisen Suomen
suurin vahvuus, mutta se edellyttää luottamusta, luottamusta siihen, että kaikki osallistu-
vat voimiensa mukaan. Meillä päättäjillä on suurin vastuu oikeudenmukaisuudesta.

Arvoisa varapääministeri, olette sanonut, että köyhiltä ei voi, ei saa eikä ole varaa leika-
ta. Miksi siis olemme tilanteessa, jossa heikennätte pienituloisimpien eläkeläisten toimeen-
tuloa samalla, kun 7 000 euroa kuussa ansaitsevat hyötyvät eniten veronalennuksista, jossa
heikennätte työttömyyskorvauksia ja leikkaatte lapsilisiä, mutta alennatte miljoonaperin-
töjen verotusta? Arvoisa varapääministeri, uskon sanojenne vilpittömyyteen. Miksi toimit-
te päinvastoin, lisäätte eriarvoisuutta Suomessa?

16.01 Ulkoasiainministeri Timo Soini (vastauspuheenvuoro): Arvoisa rouva puhemies!
Aloitetaan eläkeläisistä ja pienituloisista eläkeläisistä. Tämä hallitus on tehnyt kaksi eril-
listä päätöstä takuueläkkeen nostamisesta. Viime hallituksessa, jossa teidän puolueenne oli
mukana, te puhuitte takuueläkkeen nostamisesta, neljään vuoteen ette nostaneet takuuelä-
kettä. (Eduskunnasta: Ohhoh!)

Arvoisa rouva puhemies! Sitten mitä tulee verotukseen, tämä hallitus tekee pienituloi-
sille aika suuret verohelpotukset sen johdosta, että saatiin yhdessä ay-liikkeen, työnantaji-
en kanssa kilpailukykysopimus. Se on erittäin huomattava verohelpotus, joka sieltä tulee,
ja tämä verohelpotus tulee myös niille pienituloisille, jotka eivät maksa veroa. Siihen on
noin 30 miljoonaa varattu, ja valtiovarainministeriössä etsitään vielä mallia, kuinka se pys-
tytään toteuttamaan.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.03 Timo Harakka sd (vastauspuheenvuoro): On selvää, että työllisyys on tässä tilan-
teessa kaikkein tärkeintä. Juuri siksi on vahinko, että hallituksen oma lainsäädännön arvi-
ointineuvosto katsoi, että hallituksen veroratkaisut eivät tue työllisyyttä. Hallitus on päät-
 Tarkistettu
4.1



Pöytäkirjan asiakohta PTK 92/2016 vp
tänyt niin sanotusta yrittäjävähennyksestä, joka lahjoittaa kaikkein suurituloisimmille ap-
teekkareille, yksityislääkäreille ja asianajajille jopa kymmeniätuhansia euroja joka vuosi.
Hallitus on myös päättänyt lahja- ja perintöveron alennuksesta, joka lahjoittaa miljoonape-
rintöjen saajille jopa kymmeniätuhansia euroja joka vuosi. Harvoin ovat näin harvat saa-
neet näin paljon.

Viime viikolla pääministeri tunnusti pettymyksensä, että suurituloiset eivät ole vastan-
neet toivomukseenne eivätkä osallistuneet vapaaehtoisesti näihin talkoisiin. Arkkipiispa
Kari Mäkinen pyysi hallitukselta oikeudenmukaisempaa verotusta. Arvoisa pääministerin
sijainen, voitteko vastata tähän yhteisvastuuvetoomukseen ja muuttaa vielä näitä päätöksiä
niin, että enää ette lisää kansalaisten eriarvoisuutta?

16.04 Ulkoasiainministeri Timo Soini (vastauspuheenvuoro): Arvoisa rouva puhemies!
Koko suomalainen hyvinvointi on riippuvainen siitä, paraneeko meillä työllisyys ja lähtee-
kö talouskasvu liikkeelle. Tästä on orastavia merkkejä. Tämän hallituksen tarkoituksena
on luoda merkittävästi puitteita, jotta työpaikkoja saadaan lisää. Vaikka en halua penkoa
historiaa, niin viime hallituksen aikana taisi tulla noin 100 000 uutta työtöntä lisää. Ei ole
ihan yksinkertainen asia saada sitä mitätöityä lyhyessä ajassa.

Mitä tulee sitten verotukseen, niin käsitykseni mukaan ei ole kovinkaan kauaa siitä, kun
nykyiset oppositiopuolueet antoivat jättimäiset yhteisöverohelpotukset, jotka olivat satoja
miljoonia euroja.

16.05 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Kaikkein parasta köyhyyden ja eriarvoisuuden torjuntaa on laaja työllisyys, se, että
mahdollisimman moni voi olla työelämässä, se, että mahdollisimman moni nyt työttömänä
oleva pääsee töihin. Siksi hallituksen keskeinen tavoite on nostaa työllisyysastetta, ja me
käytämme sen eteen lukuisia keinoja. Niistä tämä veroratkaisu on yksi, josta edustaja Ha-
rakka kysyi. Sen veroratkaisun keskeinen elementti on työn verotuksen keventäminen kai-
kissa tuloluokissa. Se on myöskin saanut laajasti ekonomistien hyväksyntää, tämä perus-
ajatus siitä, että me teemme etupainoisesti elvyttävää politiikkaa, koska kotimarkkina on
nyt se, missä meillä se orastava kasvu on. Me tuemme tätä kasvua kaikille, kaikkiin tulo-
luokkiin kohdistuvalla tasaisella veronkevennyksellä. Oikeudenmukaisuuden näkökul-
masta haluan korostaa sitä, että hallitus jo aikaisemmilla päätöksillään on keventänyt työ-
tulovähennystä 450 miljoonaa, joka kohdistuu pieni- ja keskituloisille.

16.06 Merja Mäkisalo-Ropponen sd (vastauspuheenvuoro): Arvoisa puhemies! Halli-
tus on päättänyt leikata jopa lapsilisistä. Näiden leikkausten vaikutus tulee kertaantumaan
lähivuosina, kun hallitus on päättänyt purkaa myös lapsilisien indeksisidonnaisuuden. Kun
lasketaan yhteen kaikki hallituksen tekemät pienituloisiin perheisiin kohdistuvat leikkauk-
set, niin voidaan todeta, että vanhempien taloudelliseen asemaan perustuva lasten eriarvoi-
suus kasvaa ja syvenee. Pääministeri Sipilä totesi viime kaudella, ettei lapsilisiin voi tehdä
enää leikkauksia, koska pitää ottaa opiksi viime laman virheistä, ja, ministeri Soini, totesit-
te, ettei pienituloisilta voi enää leikata. Nyt te kuitenkin leikkaatte. Milloin aiotte tehdä hal-
lituksen lupaaman lapsiperheisiin kohdistuvien säästöpäätösten kokonaisvaikutusten arvi-
oinnin?
2



Pöytäkirjan asiakohta PTK 92/2016 vp
16.07 Ulkoasiainministeri Timo Soini (vastauspuheenvuoro): Arvoisa rouva puhemies!
Tämä on tärkeä teema, ja minä olen hyvin iloinen, että voin ilmoittaa edustaja Mäkisalo-
Ropposelle sen, että tämä hallitus laski pienituloisten perheiden päivähoitomaksuja, ja mi-
käli en ihan väärin muista, niin se taisi pöytään tulla erään puolueen toimesta. Tämä halli-
tus myös perui päivähoitomaksujen korotukset, mikä minun mielestäni oli järkevää poli-
tiikkaa. (Eduskunnasta: Oman esityksensä! — Ben Zyskowicz: Ja sekin tuli erään puolu-
een toimesta!) — Ja sekin tuli... (Välihuutoja) — Arvoisa puhemies, mielelläni vastaisin,
mutta tulee niin paljon kannustusta hyvän vastauksen johdosta, että koetan tässä mennä
eteenpäin. — Lapsiperheiden ja lasten elämässä on meidän tulevaisuus, ja joka tapaukses-
sa tämä hallitus tekee parhaansa siinä, että sellaiset puitteet säilyvät, jotta meidän lapsilla
on turvallinen koulutie, riittävät sosiaalipalvelut ja muukin hyvinvointi.

16.08 Valtiovarainministeri Petteri Orpo (vastauspuheenvuoro):  Arvoisa puhemies!
Mitä tulee näiden budjettivaikutusten arviointiin, niin haluan ensin sanoa SDP:n edustajil-
le, jotka kysyivät asiaa — ja tämä on noussut muutenkin esille — että kaikki ne työvälineet
ovat edelleen käytössä budjetin laadinnan pohjana, mitkä olivat viime hallituksessakin,
jossa te olitte mukana. Olen varmistanut, että näihin käytäntöihin ei ole tullut muutoksia,
eli laajasti arvioidaan tulonjakovaikutuksia, samalla periaatteella kuin ennenkin.

Sen lisäksi meillä on käynnissä valtiovarainministeriössä tärkeä työ, jossa nimenomaan
näitä lapsiperhevaikutuksia arvioidaan ja kehitetään sitä prosessia, miten siihen päästään
kunnolla kiinni. Tänään viimeksi olemme keskustelleet tästä ministeriössä, ja toivon, että
siinä edetään ripeää vauhtia.

Ja mitä yleisesti tulee lapsiperheiden asemaan, pidän erinomaisen hyvänä sitä linjausta,
että pienituloisten lapsiperheiden päivähoito-, varhaiskasvatusmaksuja alennettiin ja sitten
keskituloisista eteenpäin niitä ei korotettu — erittäin hyvä päätös.

16.09 Maria Tolppanen sd (vastauspuheenvuoro): Arvoisa puhemies! Haluaisin kuiten-
kin muistuttaa, arvoisa varapääministeri, siitä, että tässä maassa on edelleenkin noin mil-
joona köyhää ihmistä, joilta ei voi, ei saa eikä pidä leikata yhtään mitään. Te vetoatte sii-
hen, että olette tuoneet takuueläkkeen, ja siihen, että olette tuomassa perustulon. Kumpikin
summa, joka näissä on, jättää ihmisen köyhyysrajan alapuolelle. Mikä tässä on se tarkoi-
tus? Miksi te ette voi myöntää sitä, että nämäkin kasvattavat tuloeroja? Nämä tuovat eriar-
voisuutta, leikkaukset, mitä tämä hallitus on tehnyt, vievät köyhiltä, antavat rikkaille.
Tämä ei ole kuin Rodin Hood, joka ottaa rikkailta ja antaa köyhille, vaan kyllä tämä menee
aivan toiseen suuntaan: köyhät ovat maksumiehinä tässä. Kuinka kauan te luulette, että
köyhillä on varaa antaa rikkaille ja siirtää rikkaiden taskuihin rahaa?

16.10 Ulkoasiainministeri Timo Soini (vastauspuheenvuoro): Arvoisa rouva puhemies!
Se, mitä edustaja Tolppanen sanoo köyhien tilanteesta, on totta, ja meidän täytyy yhdessä
tehdä kaikkemme sen eteen, että sitä voidaan lieventää, ja kaikista paras köyhyyden lieven-
täjä on hyvä työllisyys, se on kaikista paras tässä. Ja mitä sitten tulee toimeentulotukeen, se
on viety Kelaan. Myöskin takuueläke on noussut, toisin kuin teidän nykyisin edustamanne
puolueen aikana viime kaudella. Kuitenkin tämä hallitus ottaa köyhyyden vakavasti ja
myöntää, että tässä on paljon työtä ja nämä asiat eivät ole hyvin. Mutta ainoa, millä tähän
saadaan tulosta, on se, että päästään työllisyydessä ja talouskasvussa parempaan. Ja kyllä
täytyy ajatella, kun te puhutte köyhistä ja lapsista, valtionvelkaa: kauanko me keski-ikäiset
3



Pöytäkirjan asiakohta PTK 92/2016 vp
miehet ja naiset otamme miljarditolkulla velkaa ja siirrämme omat ongelmamme tuleville
sukupolville?

16.11 Antti Lindtman sd (vastauspuheenvuoro): Arvoisa puhemies! On ehkä ihan hyvä
käydä ensin tämä eläkeläisasia läpi. Näiden indeksileikkausten myötä kaikkein pienituloi-
simpien, takuueläkkeen varassa olevien ihmisten ansiothan leikkaantuvat tämän kauden ai-
kana. Se on fakta. Tämä on silmänkääntötemppu.

Ja mitä sitten tulee, arvoisa puhemies, tähän erittäin tärkeään asiaan, jonka ministeri Soi-
ni otti esiin, tähän lasten tulevaisuuteen, niin valitettavasti on niin, että Kelan tutkimusblo-
gin mukaan lasten köyhyys Suomessa tulee ensi vuonna lisääntymään näiden hallituksen
päätösten kautta.

Mutta mitä tulee näihin veronkevennyksiin: Sanoitte, että pienituloiset saavat suuret ve-
ronkevennykset. Katsotaanpas, mitä se tarkoittaa. Tavallinen eläkkeensaaja saa kympin,
kokki saa parikymppiä, mutta johtajat saavat kuukaudessa jopa yli satasen ja esimerkiksi
suurempituloiset apteekkarit jopa 25 000 euroa vuodessa. Ja samaan aikaan leikataan pie-
nituloisilta. Kysyisin nyt hallitukselta: Mikä on teidän kokonaisarvionne toimenpiteistän-
ne? Mitä vaikutuksia niillä on Suomessa eriarvoisuuteen ja tuloeroihin?

16.12 Ulkoasiainministeri Timo Soini (vastauspuheenvuoro): Arvoisa rouva puhemies!
On hyvä asia, että tämä käydään läpi. Lisäksi vielä pienituloisille, myös eläkeläisille ja ta-
kuueläkeläisille ja monille muille: Yle-vero poistuu 300 000 pienituloiselta. Minun mieles-
täni se on hyvä asia. Veroja alennetaan, arvoisat kollegat, ensimmäistä kertaa 7 vuoteen.
Jos veroja korottamalla kaikki asiat saadaan kuntoon, niin verotuksenhan pitäisi olla 100
prosenttia. (Eero Heinäluoma: Mites bensavero?) 450 miljoonaa — edustaja Heinäluoma
ja muutkin — on tehty työtulovähennystä. Se kohdistuu pieni- ja keskituloisiin ihmisiin.
Nämä ovat merkittäviä tekoja eivätkä pelkkiä puheita. Ja totta kai tämä työ jatkuu, ei maa-
ilma eikä Suomi ole valmis, mutta nämä ovat sellaisia toimia, joilla on lisätty oikeudenmu-
kaisuutta tässä maassa.

16.13 Valtiovarainministeri Petteri Orpo (vastauspuheenvuoro): Edelleen tähän kaik-
kein heikoimmassa asemassa olevien asiaan: tähän 30 miljoonaan — joka kohdistetaan
kaikkein pienituloisimpiin, joihin ei voida kohdistaa veronkevennystä, koska pienimmissä
tuloissa ei veroja makseta — todella haetaan tällä hetkellä mallia ja sitä tehdään STM:ssä,
koska pitää löytää ne kaikkein vaikuttavimmat välineet, joilla se kohdistuu todellakin nii-
hin ihmisiin, jotka kaikkein heikoimmassa asemassa ovat ja joilla on pienimmät tulot.

Mutta haluan todeta vielä senkin, että erittäin tärkeää oli se, että tämä kohdistui myöskin
eläkeläisiin. Eläkkeensaajille tämä veronkevennys on oikeudenmukaisuuskysymys. Suu-
rimmalla osalla nämä lisäeurot, joita se tuo, menevät suoraan kulutukseen ja palvelevat sitä
tarkoitusta, jonka nostin esille, eli tarkoitus on tukea ihmisten ostovoimaa ja piristää suo-
malaista kotimarkkinaa ja kysyntää, omalta osaltaan vahvistaa työllisyyttä, joka on viime
kädessä ainut ja paras keino sille, että meillä on hyvinvoiva Suomi ja mahdollisimman vä-
hän köyhyyttä.

16.14 Johanna Karimäki vihr (vastauspuheenvuoro): Arvoisa puhemies! Hallitus on lei-
kannut pienituloisilta ja pienituloisten asiakasmaksuja on korotettu, joten on todellakin
4



Pöytäkirjan asiakohta PTK 92/2016 vp
väärä arvovalinta, että veronkevennykset kohdistetaan niin, että ne eivät hyödytä pienitu-
loisia paremmin. Olisi pitänyt tehdä enemmän porrastusta.

Työ on parasta sosiaaliturvaa, ja olisi hyvä, että kaikille olisi tarjolla työtä. Hallituksel-
lahan on muistaakseni kärkihanke Osatyökykyiset työelämässä. Onko tästä luvassa mitään
toimenpiteitä, mitään sellaista, joka todella auttaa osatyökykyisiä, kuten vammaisia henki-
löitä ja pitkäaikaistyöttömiä, pääsemään kiinni työelämään?

16.15 Sosiaali- ja terveysministeri Pirkko Mattila (vastauspuheenvuoro):  Arvoisa pu-
hemies! Tämä on todellakin hallituksen hyvä kärkihanke, joka on valmistelussa, ja minä
olen luottavainen, että tämä hanke etenee. Varmasti siitä on ihan kohta myöskin antaa lin-
jauksia. Haluaisin ilokseni myös ilmoittaa sen, että tämä hanke on herättänyt myös ulko-
mailla kiinnostusta. Tämä on jotakin sellaista, missä me suomalaiset olemme edelläkävi-
jöitä. Ja varmaan palaamme tähän kysymykseen, kun jotakin valmiimpaa on.

16.16 Kari Uotila vas (vastauspuheenvuoro): Arvoisa puhemies! Kokonaisuus ratkaisee,
ja kun lasketaan yhteen tiedossa olevat hallituksen ratkaisut — kilpailukykysopimus, ve-
romuutokset, leikkaukset — tulos on tässä: parhaan tulonsaajakymmenyksen tulot nouse-
vat yli 800 euroa vuodessa, kahden alimman tulonsaajakymmenyksen tulot laskevat. Täs-
sä on totuus. Onko tämä oikein, arvoisa pääministerin sijainen, ministeri Soini?

Oikeudenmukaisuus koskee myöskin eri tulonsaajaryhmien välistä oikeudenmukaisuut-
ta. Hallitus on korostanut yhdenmukaisuutta palkansaajien ja eläkeläisten verotuksen osal-
ta. Miten on perusteltua, että niinkin matalilla eläketulotasoilla tai keskitulotasoilla,
1 500—2 500 euroa kuukaudessa, ensi vuonna veroaste on eläketulonsaajilla korkeampi
kuin vastaavaa tuloa saavilla palkansaajilla? Onko tämä oikeudenmukaista? (Jukka Gus-
tafsson: No niin, nyt tuli faktat pöytään!)

16.17 Ulkoasiainministeri Timo Soini (vastauspuheenvuoro): Arvoisa rouva puhemies!
En ole aivan varma, onko tämä eläkeratkaisu, mistä te puhutte, tämän hallituksen aikaan-
saannosta (Välihuutoja vasemmalta) vai onko siinä pelkästään vanhaakin pohjaa mukana.

Tämä hallitus tietysti vastaa kaikesta siitä, mitä se on tehnyt. Mutta sanon vielä selvästi:
Tämä hallitus on tehnyt merkittävät verohelpotukset tulonhankkimisvähennyksen osalta.
Tämä hallitus on antanut kaikkiin tuloluokkiin — se pitää kyllä paikkansa, että kaikkiin tu-
loluokkiin — mutta se oli lähinnä sitä, mitä kilpailukykysopimuksessa sovittiin. Sen lisäk-
si hallitus teki niitä korjaavia toimenpiteitä, joihin valtiovarainministeri Orpo viittasi.

Mutta edelleen, kaikista selvin tapa päästä eteenpäin: meillä eivät mitkään rahat tule riit-
tämään, jos meidän työllisyys ei parane ja talouskasvu ei lähde liikkeelle, ja me, ikävä kyl-
lä, olemme tässä suossa olleet pitkälti vuodesta 2008 lähtien. Ja niin kuin sanoin, ei ole
helppo tehtävä, (Puhemies koputtaa) 100 000 työtöntä tuli viime kaudella lisää. (Puhe-
mies: Aika on täynnä!) Meillä on kova urakka edessä.

16.18 Timo Kalli kesk (vastauspuheenvuoro): Arvoisa puhemies! Kansalaisten yhden-
vertaisuuden ja oikeusturvan kannalta on tärkeätä, että kansalaisia kohdellaan samalla ta-
valla. Ja kun täällä todettiin, että tämä yrittäjävähennys kohtelee kansalaisia eriarvoisesti:
edellinen hallitus, niin kuin varapääministeri totesi, toteutti noin 1 000 asianajajan ja noin
200 korkeimman apteekkarin yhtiöveron alentamisen osalta heidän ratkaisunsa. (Välihuu-
5



Pöytäkirjan asiakohta PTK 92/2016 vp
toja vasemmalta) Sen tähden yhdenvertaisuuden nimissä: kun virheitä tehdään, virheitä pi-
tää korjata.

Mutta varsinainen kysymys, arvoisa varapääministeri. Tulottomien ja pienten eläkeläis-
ten (Hälinää — Puhemies koputtaa) terveyspalvelujen, sosiaalipalvelujen ja sen verkon,
jolla kansalaisia kohdellaan, kun heidän omat siipensä eivät kanna, kannalta on päätetty,
että tänne tuodaan tämä sosiaali- ja terveydenhuollon integraatio. Kysyn nyt, jotta kansa-
laiset saavat siihen vastauksen: tuoko tämä hallitus (Puhemies koputtaa) sen kaltaisen esi-
tyksen, jolla tulottomille (Puhemies: Aika on kyllä täynnä!) ja pienituloisimmille taataan...
[Puhemies keskeytti puheenvuoron puheajan ylityttyä.]

16.19 Ulkoasiainministeri Timo Soini (vastauspuheenvuoro): Arvoisa rouva puhemies!
Hyvin lyhyesti: kyllä.

16.19 Antti Rinne sd (vastauspuheenvuoro): Arvoisa puhemies! Kyllä tämän hallituksen
politiikka lisää köyhyyttä, kasvattaa tuloeroja, heikentää ostovoimaa isolta osalta kansa-
kuntaa — eriarvoistaa sanalla sanoen.

Arvoisa varapääministeri, teidän hallituksenne toiminta on ottaa 10 euroa pois ja antaa 1
euro tilalle ja juhlia sitten täällä salissa sitä. Ei ole ihme, että olette tätä 30 miljoonan euron
kohdennusratkaisua nyt piilotelleet. Täällä budjettia on käsitelty jo pitkän aikaa, eikä ole
tietoa vaikutuksista tämän 30 miljoonan osalta. Miksi te piilottelette tätä ratkaisua? Tehän
olette jo useita viikkoja tienneet sen, että tämmöinen lopputulos hallituksen politiikalla tu-
lee olemaan. Kysyn: Mitä esimerkiksi kokki tulee saamaan tästä rahasta? Kohdistuuko
tämä 30 miljoonan euron raha sosiaaliturvan piirissä eläviin? Mitä eläkkeensaajat saavat
tästä ratkaisusta?

16.20 Ulkoasiainministeri Timo Soini (vastauspuheenvuoro): Arvoisa rouva puhemies!
Tämä asia tutkitaan ja varmistetaan niin, että tämä 30 miljoonaa menee todella siihen osoit-
teeseen eli kaikista eniten vaikeuksissa oleville. Nyt etsitään se malli, ja se tulee täydentä-
vässä myöhemmin esiin. 

16.21 Valtiovarainministeri Petteri Orpo (vastauspuheenvuoro):  Arvoisa rouva puhe-
mies! Vielä tähän eläkeläisten verokohteluun: Siinä on luultavasti nyt kyse juuri siitä, että
kun niistä pienimmistä tuloista ei makseta veroa, niin siksi siellä se nyt tällä hetkellä on
niin, että niissä tulovaikutuksissa ei näy tämä kaikille tuleva veronkevennys. Mutta juuri
tähän ongelmaan haetaan sillä 30 miljoonalla ratkaisua.

Sitten jälleen kerran täytyy todeta se, että kun me teimme kilpailukykysopimuksen, jot-
ta me saamme maahan työtä, jotta saamme kilpailukykyä, teimme sen yhdessä työmarkki-
najärjestöjen kanssa, ja se sopimus laski suurituloisten verotusta, ja hallitus on korjannut
omilla toimillaan sen kohdistamalla oman veronkevennysvaransa pieni- ja keskituloisille.

Kysymyksen käsittely päättyi.
6


