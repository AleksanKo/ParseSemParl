















































DEM3520.tmp.xml


Pöytäkirjan asiakohta PTK 60/2019 vp
Pöytäkirjan asiakohta 

PTK 60/2019 vp

Täysistunto

Torstai 7.11.2019 klo 16.00—19.28

3. Verkkokalastus kiellettävä saimaannorpan levinneisyysalueella
Kansalaisaloite KAA 8/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 3. asia. Puhemiesneuvosto ehdottaa, että tämä asia lähetetään maa- ja metsätalousva-
liokuntaan.

Lähetekeskusteluun varataan enintään 1 tunti ja 30 minuuttia. Asian käsittelyssä nouda-
tetaan aikataulutettujen asioiden osalta sovittuja menettelytapoja.

Keskustelu

17.04 Mai Kivelä vas: Arvoisa puhemies! Täällä pohjoisessa, Suomen Saimaalla, asuu
yksi maailman uhanalaisimmista hylkeistä. [Hälinää — Puhemies koputtaa] 

Toinen varapuhemies Juho Eerola: Anteeksi, edustaja Kivelä. — Nyt pyytäisin hiljai-
suutta saliin. Jos on jotain muuta keskusteltavaa, niin sitten ovien ulkopuolella. Täällä pu-
hutaan norpasta. — Olkaa hyvä.

  Kiitos. — Saimaannorppa on välittömässä vaarassa kuolla sukupuuttoon. Norppia on
jäljellä arviolta noin 400 yksilöä. Niillä tulevine sukupolvineen on oikeus elää rauhassa.
Saimaannorpan ja ihmisen yhteiselo on mahdollista, ja uskon, että kaikki suomalaiset ha-
luavat nähdä norpan sukeltelevan Saimaalla myös tulevina vuosikymmeninä. Kuten Suo-
men luonnonsuojeluliitto on todennut, Saimaalle mahtuisi tuhansia norppia, kuten onkin
ollut kauan sitten. Nyt käsiteltävä saimaannorppien puolesta tehty kansalaisaloite on todel-
la tärkeä. Lämpimät kiitokset aloitteen tekijöille ja kaikille allekirjoittaneille.

Saimaannorpan ainoa vihollinen on ihminen. Ihminen on suurin syy siihen, että norppa-
kanta alun perin romahti 1900-luvun aikana. Vielä 1940-luvulle asti norpasta maksettiin
tapporahaa, ja metsästys kiellettiin vasta 1955, jolloin saimaannorppa rauhoitettiin. 1990-
luvun alkuun asti talvipesiä tuhottiin Saimaan juoksutuksesta johtuvilla suurilla vedenpin-
nan vaihteluilla. Myös ympäristömyrkyt, rantarakentaminen ja piittaamaton vesillä liikku-
minen tuhosivat norppien elinympäristöä. Kalanpyydyskuolleisuus on kuitenkin aivan
olennainen tekijä norppakannan romahtamisessa.

Tällä hetkellä juuri hukkuminen kalanpyydyksiin on norpan suurin uhka ilmastonmuu-
toksen ja pesimäaikaisen häiriön ohella. Saimaannorpan yleisin yksittäinen kuolinsyy on
kalanpyydyskuolleisuus. Metsähallitus korostaakin yhdessä tutkijoiden kanssa, että kalan-
pyydyskuolleisuuden vähentäminen on ainoa keino säilyttää saimaannorppa. Etenkin pit-
kiä matkoja liikkuville, reviiriään laajentaville ja kalastuksen oppineille kuuteille verkot
 Tarkistettu
4.0



Pöytäkirjan asiakohta PTK 60/2019 vp
ovat vaarallisia surmanloukkuja. Nykyinen huhtikuun puolivälistä kesäkuun loppuun kes-
tävä verkkokalastuskielto ei niitä riittävästi turvaa. Viime kesänä heti heinäkuun ensim-
mäisinä päivinä raportoitiin neljän kuutin hukkumisesta verkkoihin sotkeutumisen vuoksi.
Vuodesta 2005 verkkoihin tiedetään hukkuneen yli 70 saimaannorppaa. Suomen luonnon-
suojeluliiton mukaan todellinen kuolleisuus voi kuitenkin olla jopa kolminkertainen ha-
vaittuun verrattuna.

Heti heinäkuun murheellisten kuuttikuolemien jälkeen vasemmistoliiton edustaja Paa-
vo Arhinmäki teki kirjallisen kysymyksen verkkokalastuskiellon jatkamisesta heinäkuun
loppuun. Vastauksessa ministeri Leppä lupasi käynnistää ripeästi työryhmätyön kalastus-
rajoitusten toimivuuden arvioimiseksi ja uusien rajoitusten suunnittelemiseksi. Minä toi-
von, että tällä työryhmällä on rohkeutta ja vastuullisuutta esittää ratkaisuja, jotka aidosti
suojelevat saimaannorppaa.

Ihmisen ja muun luonnon välisessä suhteessa on kyse tasapainon löytämisestä, joka täl-
lä hetkellä on täysin vinossa. Tutkijoiden mukaan 80 prosenttia verkkoihin kuolleista sai-
maannorpista on alle 24-kiloisia kuutteja. Keskimäärin kuutit saavuttavat 24 kilon painon
elokuussa, joten vaikka verkkokalastuksen ympärivuotinen kielto olisi saimaannorpan nä-
kökulmasta kaikista paras vaihtoehto, jo pelkästään verkkokiellon jatkaminen heinäkuun
ajan voisi poistaa suurimman osan näistä kalanpyydyskuolemista.

On totta, että aloitteen esittämällä ympärivuotisella kiellolla olisi maltillisia vaikutuksia
kalastukseen. Ammattikalastajille voidaan kuitenkin esimerkiksi maksaa korvaus rajoitus-
ten takia menetetystä ansiosta tai kehittää muita keinoja taloudellisten vaikutusten mini-
moimiseksi.

Meidän velvollisuutemme on huolehtia siitä, ettei yksikään saimaannorppa kuole kalan-
pyydyksiin. Kannan hidas kasvu ei minun mielestäni riitä. Uhanalaisuuden poistuminen
edellyttää kannan moninkertaistumista ja levittäytymistä vanhoille elinalueilleen. Minä us-
kon, että saimaannorpan suojelulle ja kannan elvyttämiselle on suomalaisen kansan laaja
tuki.

17.09 Emma Kari vihr: Arvoisa puhemies! Meillä, meidän kauniilla Saimaallamme, elää
maailman uhanalaisin hylje, ja jos tämä hylje häviää Saimaalta, se häviää koko maailmas-
ta. Viime kesänä me kuitenkin kuulimme murheellisia uutisia. Saimaan verkkorajoitusten
päättymisestä oli kulunut vain 12 tuntia — vain 12 tuntia — kun ensimmäinen tieto kuutin
hukkumisesta tuli, ja heti seuraavana päivänä saatiin uusia suru-uutisia. Valitettava tosi-
asia on se, että viime kesä ei ollut mikään poikkeus, vaan norppia hukkuu verkkoihin joka
kesä. Vuodesta 2005 alkaen näitä norppahukkumisia on ollut yli 70. Maailmassa on tällä
hetkellä noin 400 saimaannorppaa, ja joka ikinen verkkoihin hukkunut yksilö on turha ja
jokainen verkkokuolema on väärin. 

Arvoisa puhemies! Kevään verkkokalastusrajoitukset ovat olemassa, jotta talvella syn-
tyneet kuutit selviäisivät. Minusta on kuitenkin selvää, että nämä rajoitukset eivät riitä. Ra-
joitukset eivät koske koko norpan elinaluetta, ja ne ovat voimassa aivan liian vähän aikaa.
Norppien hukkumiset ovat erityisen surullisia, koska ne ovat turhia. Ne voitaisiin estää, ja
ne täytyy estää. Norpille vaarallisten pyydysten käyttöä on rajoitettava, ja niitä on rajoitet-
tava norpan koko elinalueella. Nämä rajoitukset on laajennettava vähintään koko heinä-
kuun mittaisiksi, mieluummin vielä paljon laajemmiksikin. 

Arvoisa puhemies! Saimaannorppa on ainutlaatuinen eläin, ja erityisen tärkeä eläin se
on meille suomalaisille, sillä norpasta on tullut koko Suomen luonnon ja suomalaisen luon-
2



Pöytäkirjan asiakohta PTK 60/2019 vp
nonsuojelun symboli, ja on ainoastaan meidän suomalaisten tehtävä pelastaa norppa ja suo-
jella saimaannorppaa. Sitä ei voi tehdä maailmassa kukaan muu, ja sen takia minä haluai-
sin kiittää kansalaisaloitteen tekijöitä ja joka ikistä suomalaista, joka tämän aloitteen on al-
lekirjoittanut, ja kaikkia siitä, että yhdessä suojellaan ja puolustetaan suomalaista luontoa. 

17.11 Seppo Eskelinen sd: Arvoisa puhemies! Kiitos tietysti aloitteen tekijöitten aktiivi-
suudesta asian suhteen. Näin Saimaan latvavesien kansanedustajana on norpan osalta ilo
todeta, että sen suojelutoimenpiteet ovat Saimaan vesistössä onnistuneet kanta-arvion mu-
kaan hyvin. Talvikantahan on, niin kuin todettiin, noin 400 yksilöä tällä hetkellä. 

Norpan suojelemiseksi on tehty myös hyvää työtä tutkimuksen, norppalaskennan osalta
niin Luonnonvarakeskuksen kuin Itä-Suomen yliopiston taholta, ja meillä on aika tarkkaa
tietoa norppien elinoloista, liikkeistä sekä niiden pesimäalueista. Tavoite, mikä norpansuo-
jelustrategiassa asetettiin aiemmin tavoitteeksi, ollaan saavutettu kuusi vuotta etuajassa.
Tavoitehan oli 400 yksilöä vuodelle 2025, eli joitain asioita on tehty oikein. On selvää, että
norppaa on suojeltava, kantaa pitää edelleen vahvistaa, rajoituksiakin tarvitaan. Täyskielto
on ylimitoitettu toimenpide, ja se lisää vastarintaa sekä salakalastusta. Se on mielestäni
myös hiukan ristiriidassa hallitusohjelman tavoitteitten kanssa niin vapaa-ajan kalastuksen
kuin kotimaisen kalastuksen edistämisen osalta ja myös kalastusmatkailun osalta. Erityi-
sesti vapaa-ajan verkkokalastus on kesämökkiläisille tärkeä kesäharrastus, ja myös koko
ajan vähenevälle järvikalastuksen ammattitoiminnalle on pystyttävä tarjoamaan toiminta-
edellytykset. Lisäksi on todettava, että käyty keskustelu on paljon vaikuttanut jo tällä het-
kellä esimerkiksi verkkokalastuksen vähenemiseen ja muiden kalastusmuotojen sekä ka-
lastusvälineiden käyttöönottoon, mikä on hyvä asia.

Onkin nyt tärkeää, että tulevaisuuden suojelutoimet ja rajoitukset mitoitetaan tasapai-
noisesti ja yhteistyössä vesistön ympärillä asuvien ihmisten ja kalastusharrastajien kanssa.
Norppakannan kasvaessa edelleen on syytä ottaa malttia tähän keskusteluun. Tarpeen on
nyt rauhassa tarkastella nykyisten rajoitusten kokeilutuloksia ja valmistella mahdolliset
uudet verkkorajoitukset vuodesta 2020 eteenpäin, rauhassa, asiantuntijoita ja paikallisia ih-
misiä kuullen. Asian ympärillehän on perustettu työryhmä arvioimaan nykyisten rajoitus-
ten toimivuutta. Lisäksi rajoitukset perustuvat vahvaan yhteistyöhön, pääosin osakaskun-
tien ja ely-keskusten tekemiin sopimuksiin, jotka ovat voimassa vuoden 2020 loppuun. 

Hyvin valmistellut, faktoihin perustuvat asetetut tavoitteet ja norpansuojelua tukevat ra-
joitukset ovat varmasti tarpeen myös jatkossa, niin kuin aiemmin totesin, mutta nyt pitää
mennä maltilla ja yhteistyöllä eteenpäin niillä askelmerkeillä, jotka yhdessä on sovittu. Itse
todellakaan en kannata täyskieltoa enkä ääripolitiikkaa. Sillä saadaan yleensä huonoimmat
tulokset aikaan kaiken kaikkiaan. 

17.15 Juho Kautto vas: Arvoisa puhemies! Kiitos ensinnäkin myös minunkin puolestani
kansalaisaloitteen tekijöille ja allekirjoittaneille tästä erittäin tärkeästä toimesta, millä ha-
lutaan suojella erittäin uhanalaista saimaannorppaa. Saimaannorppakanta on arveluiden
mukaan noin 400 yksilöä. Vaikka sen kanta on vahvistunut ja lähes kolminkertaistunut pa-
himmista ajoista, on sen elinmahdollisuus yhä edelleen uhattuna. Syitä on monia, kuten il-
mastonmuutos, joka vaikeuttaa norpan lisääntymistä, sillä se tarvitsee jäätä ja lunta pesi-
miseen. Ilmastonmuutoksen aiheuttamat hankaluudet on vaikea kuitenkin nopeasti korjata.

Keskeisiä saimaannorppaa — ja erityisesti nuoria yksilöitä — uhkaavia vaaroja on kui-
tenkin myös verkkokalastus, johon me voimme täällä eduskunnassa nopeasti vaikuttaa.
3



Pöytäkirjan asiakohta PTK 60/2019 vp
Tutkijat yhdessä Metsähallituksen kanssa korostavat juuri kuuttien kalanpyydystykseen
kuolleisuuden vähentämisen olevan keskeistä, mikäli haluamme säilyttää ainutkertaisen
saimaannorpan kannan. Emme voi siis sivuuttaa vastuutamme, vaikka tiedostan, että verk-
kokalastuksen tiukemmilla säännöksillä on myös vastustajansa, toisaalta ihan ymmärrettä-
vistä syistä.

Arvoisa puhemies! Tiedän tämän, sillä suuren osan kesäviikonlopuista vietän Saimaan
rannalla ja olen keskustellut vapaa-ajankalastajien kanssa. Toisaalta olen tullut samaan
huomioon kuin Etelä-Savon maakuntaliiton vuonna 2015 tekemä tutkimus, että valtaosa
paikallisista ihmisistä myös olisi laajentamassa verkkokalastuksen kieltoa. Olemme halli-
tusohjelmassa sitoutuneet omalta osaltamme pysäyttämään luonnon monimuotoisuuden
heikkenemisen. Tähän kuuluvat mitä suurimmalta osin siis myös saimaannorpan kannan
säilyttäminen ja sen edelleen vahvistaminen. Tältä vastuulta emme voi ummistaa silmiäm-
me.

Mielestäni on tärkeä selvittää verkkokalastuksen kiellon laajentamista ainakin heinä-
kuun lopulle. Tämä käsittääkseni estäisi valtaosin kuuttien kuolemia verkkoihin, mutta ei
haittaisi tuntuvasti ainakaan ammattimaista kalastusta. Ainakin tulisi pikaisesti ja tarkoin
selvittää kuuttien esiintymispaikat, ja näiden paikkojen läheisyydessä verkkokalastuksen
kieltoa tulee jatkaa.

Lyhyesti sanoen loppuun, meidän tulee löytää keinot, ettemme aja saimaannorppaa
enempään ahdinkoon vaan voimme päinvastoin sen kantaa edelleen elvyttää. Tämä on
mahdollista tehdä hyvässä yhteisymmärryksessä kalastajien kanssa.

17.18 Jari Myllykoski vas: Arvoisa herra puhemies! Kiitos omastakin puolestani, että me
olemme aikanamme muuttaneet perustuslakia niin, että kansalaisaloite on mahdollista.
Kansalaiset tuovat heille erityisen tärkeitä asioita. Tässä ja tällä kansalaislakialoitteella
olemme sen äärellä, että nyt suojelemme harvinaista, noin 400 yksilön hyljekantaa Suo-
messa, mutta meidän on otettava globaali vastuu. Me vaalimme täällä kansainvälistä aar-
retta, ainutkertaista eliötä, joka meillä kasvaa ja toivottavasti voi ilmastonmuutoksen
etenemisestä huolimatta hyvin jatkossakin. Eli voidaan todeta, että hoitoon ja suojeluun
satsattavat toimet ovat olleet onnistuneita, mikä antaa hyvän lähtökohdan sille, että voisim-
me sitä edelleen kehittää. 

Meillä on käytössämme asioita, joita tässä keskustelussa ei ole vielä tullut esille. Mei-
dän pitää elää rinnakkain paikallisväestön ja ammattikalastajien kanssa. Meillä eri sekto-
reilla on erilaisia järjestelmiä, joilla tätä rinnakkaiseloa voidaan kehittää ottaen nyt huo-
mioon vaikka Metso-ohjelman mahdollisuudet, jossa yksittäiset ihmiset voivat korvausta
vastaan olla mukana säilyttämässä meidän luonnon monimuotoisuutta ja edistämässä suo-
jelutoimintaa. Toivon, että kun työryhmä tekee tätä työtä, niin otetaan huomioon myös se,
kuinka me vähemmillä ristiriidoilla — kuten edustaja Eskelinen hyvin korosti, yhteistyötä
tehden, eri intressiryhmien asiat huomioon ottaen — voimme päästä hyvään ratkaisuun.
Saimaannorpan osalta tähän asti on onnistuttu hyvin, mutta on jo inhimillisesti katsottava,
että sen meidän suojelutoimemme lisäksi, joka on edistänyt norpan kannan kehittymistä,
edistetään vielä kuuttienkin mahdollisuutta olla edelleen jatkamassa sukua ja rikastutta-
massa Saimaan vesistöä isommalla kannalla.

17.21 Timo Heinonen kok: Arvoisa puhemies! Hyvä ministeri, hyvät edustajakollegat ja
muut paikallaolijat! Saimaannorpasta ja kuuteista olemme puhuneet eduskunnassa lukui-
4



Pöytäkirjan asiakohta PTK 60/2019 vp
sia kertoja, ja täytyy sanoa, että myös tuloksia on saatu aikaan. Siitä minun mielestäni voi-
daan ihan yleisesti olla tyytyväisiä. Meillä Suomessahan elää maailman uhanalaisimpiin
eläimiin kuuluva ja uhanalaisin norppalaji eli saimaannorppa. Tuo kanta on tällä hetkellä
vajaa 400 yksilöä, noin 400 yksilöä, ja vuositasolla kuutteja on syntynyt kahdeksisenkym-
mentä, eli tulosta on saatu aikaan. Mutta pitää muistaa, niin kuin tässä monessa hyvässä pu-
heenvuorossa salin oikeastaan joka puolelta on tuotu esille, että norppien tulevaisuus on
kyllä yksin meidän suomalaisten vastuulla. Onko Suomessa ja maailmassa jatkossa sai-
maannorppia, sen me päätämme Suomessa, ja siihen me pystymme myös onneksi vaikut-
tamaan.

Hyviä tuloksia on saatu aikaan. Ensimmäisenä, jo vuosien ajan on rakennettu lumipesiä,
apukinoksia, ja haluan kyllä sanoa ison kiitoksen niille talkoolaisille, jotka näitä kolauksia
siellä tekevät. Muun muassa edustaja Järvinen on ollut kolaamassa ja rakentamassa näitä
tekopesiä, ja jos oikein muistan, niin viime tai edellistalvena ensimmäisen kerran kaikille
alueille pystyttiin rakentamaan näitä apukinoksia, ja se on nimenomaan näiden edustaja
Järvisen kaltaisten talkoolaisten, vapaaehtoisten varassa hyvin pitkälti, että ne sinne synty-
vät. Se on ollut yksi aivan oleellisen tärkeä tekijä tässä onnistuneessa saimaannorpan pe-
lastusoperaatiossa. Erityisen iloinen olin myös siitä, kun pari vuotta sitten saimme tietoa,
että ensimmäinen ihmisen rakentama järviruokolyhdepesä onnistui saamaan maailmaan
ensimmäiset kuutit. Se oli yksi hyvä askel. Ja vielä ehkä hienompi — aiemmissakin pu-
heenvuoroissa esille on noussut huoli siitä, että meillä tulevaisuudessa ei välttämättä enää
ole näitä lumia sinne kinoksiksi kerättävissä — nyt ensimmäisen kerran ihan viime talvina
on onnistuttu saamaan ihmisen kokonaan rakentamaan kelluvaan ponttonipesään onnistu-
nut kuutin syntyminen. Se on siis täysin ihmisten tekemä kokonaisuus, EU-rahoituksella ja
Suomen rahoituksella tehty toimenpide, ja se on tietysti tulevaisuuden kannalta aivan
oleellisen tärkeää, kun lumitalvet ovat vähän niin ja näin, ja silloin kun kolattavaa ei ole,
näitä ponttonipesiä toivottavasti saadaan lisää ja ne myös tulevat entistä paremmin norp-
pien suosioon. Haluan siis antaa vilpittömän kiitoksen kaikille tekijöille ja talkoolaisille, ja
rahoitus tälle työlle, vaikka talkootyöstä on kyse, on jatkossa turvattava, ja esimerkiksi näi-
den ponttonipesien rakentamiseen on löydyttävä rahoitusta Suomesta.

Arvoisa puhemies! On myös varmasti totta, että voimme tehdä enemmän sen eteen, että
ei tapahtuisi enää verkkokuolemia eikä toisaalta ihmisen aiheuttamia norpan kuolemia.
Yksi hyvä on ollut nämä norppaturvalliset katiskat, joita on otettu käyttöön, sillä kyllä aika
moni vapaa-ajankalastaja pystyy varmasti sen hetken kalastajanautintoaan tyydyttämään,
kun pienet kuutit kasvavat isommiksi. Ja on varmasti rehellisyyden nimissä myönnettävä,
että verkkokalastuskielto on tällä hetkellä riittämätön, ja sen takia itse pidän perusteltuna
sitä, että verkkokalastuskieltoa pidennetään. Asiantuntijatutkimukset tukevat sitä, että jo
kuukauden pidennys eli heinäkuun lopulle tehtävä pidennys voisi olla sellainen, joka tuot-
taisi parempaa tulosta ja kuutit saisivat kasvaa isommiksi.

Tehdään tämä nyt ensin tässä talossa ja katsotaan, mitä sillä saadaan aikaan. Jos tarvi-
taan, niin itse olen valmis etenemään seuraavaan askeleeseen, vaikkapa sitten verkkokalas-
tuksen täyskieltoon, jos uhanalainen saimaannorppa sen lopulta tarvitsee. Mutta itse ottai-
sin nyt sen yhden askeleen, pidentäisin kuukaudella verkkokalastuksen kieltoa ja katsoi-
sin, saadaanko kanta nousemaan tällä toimenpiteellä. Tehdään kaikki mahdollinen sai-
maannorpan, yhteisen ainutlaatuisen eläimemme, pelastamiseksi.
5



Pöytäkirjan asiakohta PTK 60/2019 vp
17.26 Anne Kalmari kesk: Arvoisa herra puhemies! Saimaannorppa on rakas eläin meil-
le kaikille, ja se on eläin, joka on uhanalainen ja symboli siitä, että meidän tulee tehdä töitä
uhanalaisten lajien säilyttämiseksi. Tässä työssä keskustaministeri Kimmo Tiilikainen on-
nistui erinomaisesti. Kuten edustaja Eskelinen totesi, olemme jo saavuttaneet vuodelle 25
asetetun tavoitteen: norppia on yli 400 yksilöä. Miten ministeri Tiilikainen tähän pystyi?

Me kiristimme silloin asetuksella, annoimme erilaisia kalastusrajoituksia ja ennen kaik-
kea sitoutimme kaikki paikalliset toimijat toimiin norpan hyväksi. Osakaskunnille annet-
tiin palkkiota, tällaista sopimuskorvausta 1,7 euroa hehtaarilta siitä, että he lupasivat val-
voa kalastusrajoituksien toimia entistä paremmin ja tiedottaa niistä. He saivat myös kom-
pensaatiota lupatulojen vähentämisestä.

Uskon, että itse asiassa jokaiselle suomalaiselle, joka verkkoonsa on vahingossa saanut
kuutinpojan, tulee erittäin paha mieli, ja varmasti käyttäytyminenkin muuttuu tämän jäl-
keen. Toki on niin, että nyt kun näitä kuuttikuolemia on tullut, se on osin osoitus siitä, että
kuutti on levinnyt alueille, joissa ei tiedetty sen esiintyvänkään.

Mikä keskustan ja minun viestini tähän keskusteluun on? Ensinnäkin lupaan valiokun-
nan puheenjohtajana, että tämä erittäin hyvä ja tärkeä aloite käydään siellä valiokunnassa
asianmukaisesti läpi ja kuulemme asiantuntijoita ja kuulemme niitä keinoja, joilla norpan
tilannetta voidaan parantaa. Kyllä minun viestini tähän keskusteluun on nimenomaan sa-
mantyyppinen kuin todella rakentavasti valtaosalla täällä on ollut, esimerkiksi edustaja Es-
kelisen puheenvuorossa: tärkeää on sitouttaa paikalliset toimijat, tärkeää on huolehtia
myös Saimaan perinteestä ja saaristolaisidentiteetistä, puhtaan suomalaisen järvikalan saa-
tavuudesta. On keinoja aina verkkojen painotuksesta lähtien, esimerkiksi ajallisesta rajoit-
tamisesta lähtien, siirtymisestä toisen tyyppisiin pyydyksiin kokonaan — erilaisia keinoja,
joihin uskon paikallisten sitoutuvan, kun sitä keskustelua yhdessä käydään.

Keskusta haluaa, että jokaisella suomalaisella on nyt ja tulevaisuudessa mahdollisuus
harrastaa kalastusta. Tämäkin on osa sitä suomalaista perinnettä. Ja on huomattava myös
kalastus- ja metsästysmatkailun potentiaali, joka suurilta osilta on hyödyntämätön tällä
hetkellä. Käytännön ratkaisuja voidaan löytää vielä lisääkin, ja toivon, että tiedeyhteisö
tässä antaa myös parastaan. On hyvä, että tällainen työryhmä siellä jo pohtii, mitä tämän
asian kanssa voisi vielä lisää tehdä.

Oikeastaan tässä on se viesti, minkä itse halusin tähän keskusteluun tuoda. Tosiaan lisää
keskustelua ja syvällisemmin käymme sitten siellä valiokunnassa. Oikein hyvää keskuste-
lua, ja olen kiitollinen aloitteen tekijälle tämän asian esiin nostamisesta.

17.31 Satu Hassi vihr: Arvoisa puhemies! Myös minä kiitän lämpimästi tämän aloitteen
tekijöitä ja allekirjoittajia. On todella hienoa, että tämä aloite niin nopeasti keräsi yli 70 000
allekirjoitusta. Se osoittaa, että suomalaiset haluavat suojella ja vaalia norppaa. Kuten jo
edellä on todettu, norppa on maailman uhanalaisin hylje: se elää vain Suomessa ja vain Sai-
maalla.

Toisaalta jo nyt — vaikka norppa on edelleen uhanalainen — norppakannan kehitystä
voidaan pitää myös luonnonsuojelun menestystarinana. Kuten ainakin edustaja Kivelä
edellä totesi, aikaisemmin norppia pidettiin vahinkoeläiminä ja niistä sai tapporahaa. 1950-
luvulla se rauhoitettiin, ja seuraavalla vuosikymmenellä kantaa alettiin arvioida. Vuonna
1979 perustettiin Suomen WWF:n saimaanhyljetyöryhmä. 1980-luvulla alkoivat sitten en-
simmäiset suojelutoimet, mutta esimerkiksi vasta vuonna 1996 kannanseuranta- ja suoje-
lutyö siirrettiin ympäristöministeriön vastuulle ympäristöjärjestöiltä — ensimmäisen vih-
6



Pöytäkirjan asiakohta PTK 60/2019 vp
reän ympäristöministerimme Pekka Haaviston ministeriaikana muuten. Ja kuten tässä on
todettu, norppakanta on hiljalleen kasvanut. Tämän vuosikymmenen alussa se oli jotain
300 yksilön suuruusluokkaa, mutta nyt on jo siinä 400:n hujakoilla.

Tämä on kaikki myönteistä kehitystä, mutta kuten tiedämme, norppa on edelleen uhan-
alainen. Sitä uhkaa verkkokalastuksen lisäksi myös ilmastonmuutos. Kuten edustaja Kal-
mari totesi, minäkin uskon ja olen ymmärtänyt, että jokainen vapaa-ajankalastaja, joka löy-
tää kuolleen kuutin verkoistaan, on järkyttynyt. Sehän on hyvin yleistä, että ihmiset ajatte-
levat, että jokin juttu sinänsä, noin yleisesti, on vahingollista, mutta jos juuri itse teen, niin
ei se silloin, ei tämä minun juttuni voi olla vahingollista. Varmaan moni kesällä verkoilla
Saimaalla kalastanut on näin samalla tavalla ajatellut. Vapaa-ajankalastajien verkot kuiten-
kin nimenomaan tappavat kuutteja kaikkein eniten. Kuten moni kollega on jo todennut, jo
kuukauden pidennys verkkokalastuskieltoon olisi sekin tärkeä parannus.

Lopuksi haluaisin vielä todeta, arvoisa puheenjohtaja, kaksi asiaa. Ensinnäkin sen, että
vaikka norppakanta todella on hitaasti mutta kuitenkin myönteisesti kehittynyt, emme saa
unohtaa sitä, että myös ilmastonmuutos uhkaa norppaa, koska norppa rakentaa pesänsä ki-
noksiin. Jo nyt monen vuoden ajan ihmisten on täytynyt auttaa norppaemoja tekemällä
apukinoksia, jotta emot voivat saada kuuttinsa ensimmäisiksi viikoiksi lumipesiin suojaan.

Ja sitten vielä lopuksi haluan todeta sen, että on aika paljon ihmisiä, jotka eivät vielä-
kään ymmärrä, millainen uhka ilmastonmuutos on ihmiselle, mutta näyttää siltä, että vielä
enemmän on valitettavasti niitä, jotka eivät ymmärrä, mikä merkitys luonnon monimuotoi-
suudella on paitsi elämälle yleensä myös ihmiselle. Haluan tässä yhteydessä siteerata Suo-
men Luontopaneelin puheenjohtajaa, professori Kotiahoa, joka on mielestäni esittänyt
erinomaisen hyvän vertauksen. Hän on verrannut lajien sukupuuttoa siihen, että oltaisiin
lentokoneessa, josta irtoaa niitti kerrallaan. Kukaan ei etukäteen tiedä, minkä niitin irtoa-
minen johtaa siihen, että kone rysähtää alas, mutta jokainen tietää, että jossain vaiheessa
niittien irtoaminen on kaikille matkustajille tuhoisaa. Aivan vastaavalla tavalla me emme
tiedä, millaisia ketjureaktioita, missä vaiheessa ja millä nopeudella seuraa lajien sukupuu-
tosta. Ja koska ihminenkin on loppujen lopuksi luonnontuote — se on elämän monimuo-
toisuuden tuottama, meidän oma elämämme on tämän elämän ison kudelman varassa —
niin meidän on tärkeää pitää tästä elämän isosta kudelmasta ja sen monimuotoisuudesta
huolta.

17.37 Pekka Aittakumpu kesk: Arvoisa puhemies! Kansalaisaloite, niin kuin tässä jo
moni on tuonut esille, toi keskusteltavaksemme tärkeän asian, kun puhutaan saimaannor-
pan elinmahdollisuuksista. Saimaannorppa on tosiaan yksi maailman harvinaisimmista
hylkeistä. Myös keskusta kantaa huolta ja tekee, on tehnyt pitkään, töitä saimaannorppien
suojelemiseksi ja kannan kasvattamiseksi, ja meille on erittäin tärkeää, että me edelleen
löydämme keinoja, joissa norpansuojelu ja kalastus voidaan yhä paremmin sovittaa yh-
teen. Tämä ympärivuotinen verkkokalastuskielto lopettaisi kokonaan esimerkiksi kuhan
verkkokalastuksen talvella.

Nykyisten suojelutoimien ansiosta norppakannan koko on jo nyt kasvanut yli 400 yksi-
löön. Aivan kuten edustaja Eskelinen toi esille, jotain on tehty oikein, ja moni muukin on
tässä todennut sen, että olemme myöskin onnistuneet norppien suojelussa. Mutta toki meil-
lä on vielä parannettavaa. Esimerkiksi kuuttien suojaamiseksi on olemassa monia hyviä
käytännön ratkaisuja, joita voi edelleen kehittää ja laajentaa. Näitä ovat esimerkiksi verk-
kojen ankkurointi ja ohuemman langan käyttäminen verkoissa, jolloin heinäkuiset kuutit
7



Pöytäkirjan asiakohta PTK 60/2019 vp
pystyvät rikkomaan verkon eivätkä takerru siihen. Myös muiden tällaisten norppaturvallis-
ten pyydysten, kuten rysien ja katiskojen, käyttö auttaa välttämään vahinkoja. On toki
muistettava, että norppien kohdalla kyseessä on koko lajin suojeleminen, kokonaisuus. On
hyvin tärkeää, että me yhdessä olemme sitoutuneet norppien suojelustrategiaan ja sen mu-
kaiseen kannan kasvutavoitteeseen, ja on mielestäni erittäin arvokas huomio, mikä täällä
on tuotukin monien edustajien suulla esille, että norppien suojelu täytyy tehdä paikallisia
ihmisiä kuunnellen ja yhdessä heidän kanssaan. Silloin me saamme kaikista parhaat tulok-
set norppienkin kannalta. 

17.39 Heli Järvinen vihr: Arvoisa puhemies! Kuten täällä on tullut jo esiin, minulla on
ilo asua keskellä norppavesiä Puruvedellä. Olen ainakin viidennen, kuudennen sukupol-
ven edustaja siellä, ja norppien kanssa on aina tultu toimeen. Vähintään 20 vuotta olen seu-
rannut norppien suojelua hyvin läheltä ystäväni ”Norppa” Taskisen, tekemieni tv-ohjelmi-
en ja — Taskisen kautta — myöskin Itä-Suomen yliopiston tutkijoiden ja Metsähallituk-
sen välityksellä. Vähintään 10 vuotta minulla on ollut ilo olla mukana tekemässä norppa-
laskentoja ja viime vuosina myöskin vapaaehtoisena näitä apukinoksia, jotka ovat tärkeitä.
Siitä huolimatta, että meitä vapaaehtoisia on tosi paljon, suurimman hatunnoston mielestä-
ni ansaitsevat ne, joista tänään on puhuttu täällä vielä kohtuullisen vähän, ja ne ovat kalas-
tajat.

Kun 15 vuotta sitten norpansuojelua teki, sitä tuli kutsutuksi kukkahattutädiksi ja viher-
piipertäjäksi ja niin edelleen, ja vastakkainasettelu oli suurta. Ministeri Leppä muistaa var-
sin hyvin monet yhteisetkin tilaisuudet, joissa olimme, joissa vapaa-ajankalastajat, ammat-
tikalastajat ja norpan suojelijat olivat lähes tukkanuottasilla — mutta se on nyt muuttunut.
Ja suurimman hatunnoston todellakin haluaisin antaa Saimaan kalastajille, etenkin ammat-
tikalastajille, joita tällä hetkellä on Saimaalla enää noin 300 jäljellä, siis vähemmän kuin
norppia. Meidän on tärkeää pohtia sitä, kun norpansuojelua edistetään, että me teemme sen
sosiaalisesti kestävästi ja myös kalatalouden kannalta kestävästi. Kannattaa muistaa —
korjaan samalla joitakin virheitä, joita täällä on tullut — että pahin uhka norpalle ei ole ih-
minen, vaan se on ilman muuta ilmastonmuutos, ylivoimaisesti. Mutta ihminen on ainoa,
joka norpan voi pelastaa, ja siinä tarvitaan meidän työtämme.

Suomalainen syö tällä hetkellä vain noin 4 kiloa kotimaista kalaa vuodessa. Samaan ai-
kaan ulkomaista kalaa syödään 13 kiloa vuodessa henkilöä kohden. Jos me haluamme teh-
dä kestävää tulevaisuutta, on tärkeää edistää kotimaisen kalan syöntiä. Vaikka verkkoka-
lastuksessa Saimaalla puhutaan kohtuullisen pienistä kilomääristä, euromääräisesti kyse
on isoista asioista kalastajalle, koska verkoilla pyydetään nimenomaan kuhaa. Jos ympäri-
vuotinen verkkokalastuskielto tulisi voimaan, se tarkoittaisi sitä, että kuhaa jäisi saamatta
100 000 tonnia vuodessa. Satatuhatta tonnia vuodessa. Nämä ovat aika hurjia lukuja, kun
tiedetään, mikä on kuhan kilohinta verrattuna vaikkapa muikun kilohintaan, ja sen takia
täytyy tätä norpansuojelun edistämistyötä tehdä maltilla ja harkiten.

Mitä sitten voidaan tehdä? On aika laaja yksimielisyys siitä, että suojelukuukausia voi-
daan lisätä vähintään heinäkuulle. Me tiedämme kaikki, että kuutti on vähän kuin koiran-
pentu, joka lapsuudessaan kokeilee ja leikkii, tekee holtittomastikin asioita, mutta kasva-
essaan viisastuu. Aika monet asiantuntijat sanovat, että se kuukausi on hyvin ratkaiseva
aika sen kuutin elämässä, ja sen jälkeen verkkokuolemien riski pienenee olennaisesti. Yksi
lisäkuukausi norpansuojeluun olisi ilman muuta varmasti yksittäisistä keinoista se kaik-
kein vaikuttavin. Jos ja kun kuutteja syntyy uusilla alueilla, on oleellista saada lisää rajoi-
8



Pöytäkirjan asiakohta PTK 60/2019 vp
tusalueita, ja niistähän neuvottelevat sitten vesialueiden osakaskunnat ja ely-keskus yhdes-
sä. Me tarvitsemme myös paljon tehokkaampaa viestintää mökkiläisille ja vapaa-ajanka-
lastajille, että he malttaisivat välttää verkkokalastusta jo ensi kesän heinäkuussa. Ymmär-
rän hyvin sen tuskan, mikä on, kun huomaa, että omasta verkosta kuutti löytyy, sitä ei ha-
lua kukaan.

Verkon langanvahvuutta voi pohtia. Tällä hetkellä aika yleisesti käytetään 17 millin
verkkoja, mutta verkon vaihtaminen 15 millin lankaan tuo jo paljon paremman tuloksen
kuuttien ja norppien kannalta, ja tiedän jopa ammattikalastajia, jotka ovat vaihtaneet kaik-
ki verkkonsa nimenomaan näihin 15-millisiin. Kalastusvälineitä ja niiden rakenteita pitää
kehittää ja erilaisia pyydystyyppejä jalostaa eteenpäin. Ystäväni Taskinen, jonka jo mainit-
sin, kalastaa ammattikalastajana tätä nykyä katiskoilla, mutta myöskin pohjarysillä, joita
samalla sitten kehitetään siihen suuntaan, että ne olisivat norppaturvallisia, niin että norp-
pa ei niihin pääse. Yksi pohjarysä vastaa kolmea tai jopa viittä verkkoa, eli siitäkin voi tul-
la yksi tulevaisuuden keino.

Meidän on tehtävä erilaisia ratkaisuja, jotka ovat kestäviä niin norpalle, kalastajille kuin
koko kalataloudellekin. Mutta muistutan teitä siitä, että pelkästään sinä aikana, kun itse
olen ollut tässä mukana, muutos on ollut asenteissa huikea. Siitä eripuraisuudesta ja solva-
usten heitosta on päästy valtavaan yhteisymmärrykseen, ja moni näistä vapaa-ajankalasta-
jista ja ammattikalastajista on itse tekemässä norpille apukinoksia ja on itse laskemassa
norppakantaa silloin huhtikuun lopulla, kun sitä tehdään. Ja tästä yhteistyöstä meidän pitää
pitää kiinni. Ilman sitä norppa voisi huonommin. Siihen meillä ei ole varaa.

17.47 Ari Torniainen kesk: Arvoisa herra puhemies! Kiitän edustaja Järvistä aivan erin-
omaisesta puheesta. Hän, jos kuka, tietää, mitä on elää Saimaan äärellä ja norppien lähellä
myöskin — asiantuntija vailla vertaa. 

Saimaa kaiken kaikkiaan on yksi Suomen helmistä, sen varmaan me kaikki tunnustam-
me ja tiedämme, ja norppa on aivan ainutlaatuinen, uhanalainen eläin. Itse eteläisimmän
Saimaan äärellä asuvana ja kesäasukkaana Suur-Saimaan rannalla olevana tiedän myös-
kin, mitä keskustelua norpista, kalastuksesta, vapaa-ajanasumisesta ja pysyvästä asumises-
ta Saimaalla on käyty vuosien aikana.

Uhanalainen norppakanta elpyy tällä hetkellä jopa odotettua nopeammin, ja 400 yksilön
välitavoite, joka oli asetettu vuodelle 2025, on jo saavutettu käytännössä kuusi vuotta etu-
ajassa. Nyt jo norppakannan elpymisen taustalla ovat nykyiset kalastusrajoitukset, vapaa-
ehtoisuus — ja sanon nimenomaan vapaaehtoisuus — ja norppien pesimisen turvaaminen
muun muassa apukinoksia kolaamalla ja vapaaehtoistyöllä, nimenomaan. Kuten edustaja
Järvinen omassa puheenvuorossaan totesi, siinä ovat nimenomaan kalastajat ja myöskin
vapaa-ajan asukkaat olleet erittäin hyvin mukana, ja se on lähtenyt sieltä osakaskuntien,
vesialueiden omistajien tahdosta myöskin paljon liikkeelle. 

Tosiasia on, että kun norppakanta on kasvanut, niin norppien asuinalueet ovat samalla
myöskin levinneet, ja niitä tavataan jo tälläkin hetkellä Suur-Saimaan eteläisimmillä osil-
la, ja kyllä se on ainutlaatuista. Siellä Saimaalla ollaan myöskin uutta matkailua jo kehitet-
ty. Siellä on jo muutaman vuoden ajan ollut esimerkiksi vaikkapa norpparisteilyjä, joissa
on päästy ammattinsa osaajien kanssa seuraamaan, miten norppa on kivellä.

Olennaista on, omasta mielestäni, se yhteinen tahto, joka tässäkin asiassa tulee olla: va-
paaehtoisuus, yhteistyö. Itse henkilökohtaisesti en halua nähdä enkä kokea enää yhtään sel-
laista tilaisuutta, joita joitakin vuosia sitten tämän asian tiimoilta järjestettiin. Siellä se vas-
9



Pöytäkirjan asiakohta PTK 60/2019 vp
takkainasettelu oli voimakasta. Mutta ne tilaisuudet ovat edenneet omasta mielestäni hy-
vään suuntaan. 

Elikkä siis nykyiset norppalukemat osoittavat, että nykyisilläkin toimilla on päästy hy-
viin tuloksiin, mutta tätä työtä täytyy jatkaa edelleen, norppa on edelleen uhanalainen.
Mutta kyllä tosiasia on, että Saimaalle mahtuvat tällä hetkellä sekä saimaannorppa, ammat-
tikalastajat että myös vapaa-ajankalastajat, ja näin tulee jatkossakin olla. Siellä tulee voida
olla myöskin vapaa-ajan asukkaat ja pysyvän asumisen asukkaat yhteistyössä ja yhdessä
toimien. 

Keskustan lähtökohta on kaiken kaikkiaan se, että Saimaan alueen ihmiset ovat suoje-
lussa mukana ja suojelutoimia tehdään alueen ihmisiä kuunnellen. Vapaaehtoiset säätiöt
sekä nykyiset rajoitukset ja kalastusalueiden omistajien vapaaehtoisuus ovat olleet siis aut-
tamassa norppien lisääntymistä, ja tässä vesialueiden omistajat ovat avainasemassa. Mie-
lestäni jokainen norppakuolema, joka ilmaantuu joko verkkoihin hukkumalla tai esimer-
kiksi kuuttien luontaisen pesäkuolleisuuden vuoksi, on ikävä, ja niitä ei missään tapaukses-
sa voi toivoa eikä hyväksyä. Tosiasia on, että ei pelkästään verkkokuolleisuus vaan kyllä il-
mastonmuutos ja lumen vähyys ovat myöskin tosiasia, joka aikaansaa kuuttien pesäkuol-
leisuutta. Siksi on erittäin hienoa, että vapaaehtoisia on löytynyt myöskin pesien kolaami-
seen ja auttamiseen aina talvella. 

Myöskin Saimaan alueen perinteistä ja puhtaan suomalaisen järvikalan saatavuudesta
tulee pitää huolta, siinä myöskin on ammattikalastajien asema tärkeä. Ja myöskin vapaa-
ajankalastuksen tulee olla edelleen mahdollista. 

Kaiken kaikkiaan ympärivuotinen kalastuksen kielto olisi järkyttävä teko, jota itse en
voi missään tapauksessa hyväksyä, vaan nykyisillä periaatteilla tulee mennä eteenpäin.
Omasta mielestäni ja keskustan mielestä jokaisella suomalaisella tulee olla nyt ja tulevai-
suudessa mahdollisuus harrastaa kalastusta jatkossakin, ja kuten sanoin, ympärivuotinen
verkkokalastuskielto haittaisi merkittävästi Saimaan ammattikalastusta ja sitä vapaa-ajan-
viettoa ja vapaa-ajanasumista, mitä Saimaalla on runsaasti. 

Kiitän tässä yhteydessä ministeri Leppää siitä työstä, mitä hän on jo ennakolta tehnyt tä-
män asian hyväksi: se lähtee siitä, että alueella toimivat ihmiset tulevat olemaan ja voivat
olla vahvasti mukana uusien kalastussääntöjen valmistelussa. Omasta mielestäni se on ää-
rimmäisen tärkeää, että nimenomaan yhteistyöllä asioita saadaan eteenpäin tässäkin asias-
sa. Saimaalle siis mahtuvat niin norppa, ammattikalastajat kuin vapaa-ajankalastajatkin,
nyt ja tulevaisuudessa. 

Toinen varapuhemies Juho Eerola: Ja Nestori Miikkulainen. — Edustaja Hoskonen.

17.54 Hannu Hoskonen kesk: Arvoisa herra puhemies! Kiitän aloitteen tekijöitä. He ovat
nostaneet esille asian, joka varmasti on tänäpänä yksi keskustelluimpia ja herättää valta-
vasti mielipiteitä. On hyvä keskustella ja asioita huolella suunnitella — sillä poistetaan en-
nakkoluuloja ja samalla autetaan tämän tärkeän luontokappaleen elämän jatkumista mah-
dollisimman hyvävointisena, nimenomaan niin, että kanta säilyy vahvana. Saimaannorppa
on meille kaikille tärkeä, sen me tiedämme. 

Itsessään en kannata näitä pakkotoimia totaalikielloista, ne ovat aina, olkoonpa asia
mikä tahansa, olleet haitaksi ja pitkässä juoksussa aiheuttavat vain valtavan vastareaktion,
josta itsestään seuraa sitten asioita, jotka eivät tässä tapauksessa koituisi norpan hyödyksi.
Toivon hyvää, monipuolista vuoropuhelua ja ennen kaikkea sitä, että yksissä tuumin viem-
10



Pöytäkirjan asiakohta PTK 60/2019 vp
me eteenpäin tätä niin, että sekä norppa voi elää omalla reviirillään että muut eläimet pär-
jäävät siellä, samoin ne ihmiset siellä järvenrannoilla eri puolilla voivat jatkaa omaa työ-
tään, omaa vapaa-ajanviettoaan ja harjoittaa elinkeinoja. 

On syytä muistaa: liian vähälle huomiolle on jäänyt tässä asiassa se, että kovin monen
ihmisen elinkeino, jokapäiväinen leipä, on kiinni siitä, että näiden järvien käyttö säilyy hy-
vänä ja tehokkaana jatkossakin. Kiitän myös ministeri Jari Leppää siitä, että hän on toimi-
nut tässä asiassa jämäkästi, ja kun tämä keskustelu tästä verkkokalastuksen totaalikiellosta
ryöpsähti viime kesänä liikkeelle, niin hän otti silloin jo vahvasti kantaa siihen, että perus-
tetaan työryhmä tätä asiaa tarkastelemaan monipuolisesti, minkä jälkeen tehdään johtopää-
töksiä. Tämä työryhmä on aloittanut toiminnan jo 18.10. tänä vuonna, elikkä työ on käyn-
nissä, ja työ kestää noin vuoden. On erittäin arvokasta, että tämä työryhmä toimii. Tässä
maassa on semmoinen paha tapa aina, että kun jotakin lähdetään suojelemaan, niin se on
totaalikielto, mikä on täysin virheellinen teko jo pelkästään sen takia, että kun Euroopan
unionissa näitä erilaisia suojelusysteemejä viedään eteenpäin, Naturaa esimerkiksi, niin
siellä ei tämmöistä totaalikieltoa tunneta. Siellä tiettyjä asioita voidaan suojella, mutta ih-
misten elämä jatkuu alueella aivan normaalisti. Suomessahan lähdetään siitä, että kun joku
kielletään, niin totaalikielto, että ei saa tehdä mitään. Se on aivan väärä lähestymistapa,
koska kuitenkin pitää muistaa, että jos haluamme pitää pystyssä suomalaista maaseutukult-
tuuria tai yleensä elämää tuolla Suomen saloilla ja järvien rannoilla, se tarkoittaa sitä, että
ihmisen pitää siellä pystyä elämään. Yksikään kulttuuri ei kehity, ellei siellä ole ihmisiä. Se
kannattaa aina kaikkien intomielisten suojelukiihkoilijoidenkin muistaa. 

On muistettava myös hallitusohjelmassa mainittu kotimaisen kalan käytön vahva lisää-
minen. Kala on ruokapöydässä erittäin terveellinen ja hyvä ruoka-aine, aivan suorastaan
herkullinen. Jokainen sitä toivon mukaan nauttii mahdollisimman usein. Se on todella ter-
veellistä ja ravitsevaa ja hyvää ruokaa. Valitettavasti vaan tänäpänä 80 prosenttia kalasta
tuodaan ulkomailta, ja ironisinta siinä on se, mistä nämä kalat tulevat: pitkälti Norjasta,
rekkaralli jyrää tällä kertaa tuolta pohjoisesta kohti etelää. Tässä meillä suomalaisilla on
paljon parannettavaa. Se toisi suomalaisille töitä, jos käyttäisimme mahdollisimman pal-
jon omaa kalaa, pienentäisi paljon puhuttua tuontia ja sitten ennen kaikkea hoitaisi meidän
omia vesistöjämme. Vesistönhoidon kannalta yleensä on äärimmäisen tärkeää, että koti-
maista kalaa käytetään. Kun kalaa poistetaan järvestä, sehän tarkoittaa sitä, että fosforita-
sapaino paranee, ravinteet vähenevät siitä järvestä ja sen järven tilanne paranee olennaises-
ti. Esimerkiksi Puruvedellä, juuri tällä samalla Saimaan alueella, siellä Kiteen alueella, on
menossa Life-hanke, jonka kahtena tärkeänä tehtävänä on ollut valumavesien saaminen
hallintaan, jolloin ravinteet valuvat mahdollisimman vähän Puruveteen. Siinä ollaan hy-
vässä alussa ja hyvässä vauhdissa, kohteita on korjattu, ja työ etenee. Mutta toinen merkit-
tävä teko oli toissa keväänä tehty koekalastus siitä, että paljonko siellä on sellaista kalaa,
joka joutaisi poistaa, erilaista roskakalaksi sanottua kalaa, jota käytetään muun muassa
minkkien ja supitarhojen rehuna. Sieltä yhdellä koekalastuksella vedettiin 32 tonnia kalaa
kuiville — kahdesta syvänteestä 32 tonnia kuiville. Sillä parannettiin niiden kyseisten lah-
delmien veden tilaa erittäin paljon. Tämä kannattaa kaikkien muistaa. 

Hallitusohjelma on tässä aivan oikeassa, että kotimaisen kalan asemaa pitää parantaa.
Kalastus on tärkeä elinkeino hyvin monelle ihmiselle, ja se on monelle myös — kesälomal-
la tai yleensäkin vapaa-aikana — äärimmäisen tärkeä harrastus. Kysymys on elinkeinosta,
kysymys on harrastuksista ja kysymys on myös suomalaisesta elämäntavasta. Ei saa vä-
heksyä sitä, että esimerkiksi jonkun suvun harrastuksiin on kuulunut satoja vuosia kalas-
11



Pöytäkirjan asiakohta PTK 60/2019 vp
tus, taikka sitä, että joku nuori mies tai nainen innostuu kalastuksesta ja opettaa sen kalas-
tuksen jalon taidon lapsilleen. Äärimmäisen tärkeää toimintaa. 

Lopuksi, arvoisa puhemies, yksi asia vielä tähän norppaan liittyen. Tästä päästään käte-
västi toiseen uhanalaiseen eläimeen, metsäpeuraan. Meillä on tässä maassa suojeltu susia
innolla, lajia, joka on... Uralin läntisellä alueella on noin 30 000—40 000 sutta, ja siitä pu-
hutaan tässäkin talossa, että se on uhanalainen täällä Suomessa. Ei varmasti pidä paikkaan-
sa. Mutta tuolla Kainuun korvissa pyörii ja Lieksan Ruunaalla pyörii metsäpeurakanta, nii-
tä on jäljellä alle tuhat yksilöä. Se on kuolemassa sukupuuttoon. Sitä ei katsota edes suoje-
lun arvoiseksi, siitä ei edes puhuta. Susien suojelulla on tehty tässä maassa se teko, että sil-
lä on käyty monen muun asian kimppuun. [Puhemies koputtaa]

Toinen varapuhemies Juho Eerola: Edustaja Hoskonen, pysytään norpissa.

Kyllä, pysyn norpissa, arvoisa puhemies! — Totean vain, että tässä on erinomainen rin-
nastus siihen, että miten voidaan tehdä politiikkaa uhanalaisella eläimellä ajattelematta,
mitä siitä seuraa. Toivon, että norpasta ei tule samanlainen ilmiö, että kotimaisia elinkei-
noja sorsitaan ja ennen kaikkea vesistöjen käyttöä vähennetään, mikä olisi kaikkein onnet-
tominta, mitä tässä asiassa voisi tapahtua.

18.00 Jenni Pitko vihr: Arvoisa puhemies! Saimaannorppa on tosiaan yksi maailman
uhanalaisimmista hylkeistä. Jos norppa häviää Saimaalta, se häviää koko maapallolta. Suo-
men luonnon monimuotoisuus on kriisissä, joka johtuu pitkälti ihmisten toiminnasta. Sai-
maannorppa symboloi tätä muutosta, ja tämä kansalaisaloite kuvaa sitä huolta, joka suo-
malaisilla on luonnosta. Haluan kiittää aloitteen allekirjoittaneita ihmisiä.

Tänään käsiteltävä kansalaisaloite verkkokalastuskiellon pidentämisestä saimaannor-
pan levinneisyysalueella on tärkeä, sillä saimaannorpan yleisin yksittäinen kuolinsyy on
kalanpyydyskuolema. Suojellaksemme norpan on norpille vaarallisten pyydysten käyttöä
rajoitettava koko norpan elinalueella ja verkkokalastuskieltoa pidennettävä vähintään kuu-
kaudella. Maa- ja metsätalousministeriön asetus verkkokalastuksen rajoittamisesta heinä-
kuun alkuun asti on ollut voimassa kolme vuotta. Rajoitus ei kuitenkaan ole riittävä, sillä
vuosittain verkkoihin kuolee neljästä kahdeksaan kuuttia. Verkkokalastuskiellon laajenta-
minen ei uhkaa Suomen alueella kalastamista. Esimerkiksi kapeanieluiset katiskat, vieheet
ja onget ovat norppaturvallisia kalastustapoja.

Ilmastonmuutos uhkaa, kuten täällä on sanottukin, myös norpan tulevaisuutta, sillä
norppa tarvitsee lumihangen. Norppa ei ole ainoa eläin, jota talvien muutos uhkaa. Läm-
penevä ilmasto näkyy radikaalisti juuri meillä Suomessa. Suomen vuosikeskilämpötila
lämpenee kaksi kertaa muuta maapalloa nopeammin. Ilmatieteen laitoksen seurannan mu-
kaan etenkin talvet ovat Suomessa leudontuneet. Joulukuiden keskilämpötila 1850-luvulta
tähän päivään on noussut lähes viisi astetta. Ilmatieteen laitoksen ennusteen mukaan jo
vuonna 2050 Etelä-Suomeen ei välttämättä enää sada lunta. Pohjois-Suomessa myös läm-
pötila laskee, lumihankien koostumus muuttuu ja lumipeitteen kesto lyhenee. Talvien läm-
peneminen uhkaa suomalaisten luonnonvaraisten eläinten olosuhteita. Eteläiset luontotyy-
pit hivuttautuvat pohjoiseen, mutta kaikki lajit eivät voi siirtyä ylöspäin. Tällainen on esi-
merkiksi naalin — joka on kadonnut Suomen luonnosta — tilanne jo nyt. On siis aivan
kriittisen tärkeää saada pysäytettyä maapallon lämpeneminen myös meidän eläintemme
vuoksi. Saimaannorppaa eivät voi suojella muut kuin me suomalaiset itse. Tärkeä tehtä-
12



Pöytäkirjan asiakohta PTK 60/2019 vp
vämme on pelastaa suomalaisen luonnon monimuotoisuus ja säilyttää uhanalaiset lajimme
elinvoimaisina.

18.03 Inka Hopsu vihr: Arvoisa puhemies! Hyvät kollegat! Saimaannorppa on maail-
man uhanalaisin hylje. Niitä ei ole missään muualla kuin Suomen Saimaalla. Ne ovat yhä
välittömässä vaarassa kuolla sukupuuttoon. Kiitän kansalaisaloitteesta ja kansalaisten tah-
donilmauksesta saimaannorpan pelastamisen puolesta. 

Saimaannorpan yleisin yksittäinen kuolinsyy on valitettavasti kalanpyydyskuolema.
Nykyisen sääntelyn mukainen verkkokalastuskielto kestää huhtikuun puolivälistä kesä-
kuun loppuun. Kansalaisaloite ehdottaa, että verkkokalastus Saimaalla kielletään ympäri
vuoden. Vihreiden kanta on, että tässä vaiheessa kieltoa pidennettäisiin vähintään kuukau-
della eli jatkossa verkkokalastus olisi kiellettyä myös heinäkuussa.

Viime kesänä verkkokalastus tuli sallituksi 3.7. ja muutamassa päivässä verkkoihin huk-
kui neljä kuuttia. Tästä käynnistyi uudelleen kiivas norppakeskustelu. Kaikki nämä neljä
kuuttia kuolivat verkkoihin, joilla pyydetään kuhaa tai isoa ahventa. Yksi oli 55 millimet-
rin solmuvälillä, kolme 60 millimetrin solmuvälillä — kaikki vapaa-ajankalastajien verk-
koja. On havaittu, että mitä harvempi verkko on solmuväliltään, sen vaarallisempi se on
norpalle. Vaarallisuus selittyy sillä, että kun norpan pää mahtuu silmäkoon läpi, se ei huo-
maa sitä. Tiedämme selvästi, että vielä heinäkuussa kuutti on altis jäämään verkkoihin
kiinni. Mitä isompi kuutti on, sitä pienempi on todennäköisyys, että se jää verkkoon. Kaik-
kein vaarallisin aika kuutille on touko—kesäkuu, joka onkin jo onneksi suojattu. Tiedäm-
me, että noin 80 prosenttia kaikista kalanpyydyksiin kuolleista saimaannorpista on alle 24-
kiloisia ja kuutti saavuttaa tuon painon elokuussa. 

Verkkokalastuskiellon pidentäminen kuukaudella heinäkuulle koskisi eniten vapaa-
ajankalastajia, mökkeilijöitä, jollainen itsekin olen Savossa, siellä Haukivedellä Linnan-
saaren lähellä.

Norppien kokonaiskanta on nyt noin 400 yksilöä, joista lisääntymiskykyisiä on arviolta
155—200 norppaa. 80-luvulla norppia oli arviolta 120—150 yksilöä. 2000-luvulla oli kan-
ta saatu nousuun, mutta tapahtui notkahdus, silloin arvio oli noin 260 yksilöä. Aktiivisella
suojelutyöllä on siis päästy näihin nykylukuihin. Laji on silti erittäin uhanalainen. Erityi-
sesti leudot talvet heikentävät pesimäoloja, ja kuten täällä on todettu, ilmastonmuutos lisää
tätä riskiä koko ajan. 

Meidän vastuumme on nyt siis aktiivisesti jatkaa tätä suojelutyötä. Saimaannorpan suo-
jelu tähtää kannan kasvun lisäksi myös kannan leviämiseen niille alueille, joilta se on ih-
misen toimesta ehtinyt hävitä. Verkkokalastuskiellon laajentamista tulee siis tehdä niin
ajallisesti kuin alueellisesti. Saimaalle mahtuisi hyvin tuhansia norppia. Tämä tavoite mei-
dän tulee pitää kirkkaana mielessä, kun mietimme ja päätämme suojelukeinoista.

18.07 Mari Holopainen vihr: Arvoisa puhemies! Suuret kiitokset aloitteen tekijöille ja
allekirjoittaneille tärkeästä aloitteesta. On todellakin kunnia-asia suojella saimaannorp-
paa. On onnekasta, että tällä pitkäaikaisella työllä on ollut vaikutuksia, ja sitä pitää jatkaa
hyvin määrätietoisesti.

Täällä todettiin, että Saimaa on yksi Suomen helmistä, mutta minusta kyllä välillä tun-
tuu siltä, että emme me sitä ihan ole tunnistaneet ja arvostaneet riittävästi. Siitä kertoo
myös saimaannorpan edelleen kohtuullisen hankala tilanne. Saimaannorppa on edelleen
13



Pöytäkirjan asiakohta PTK 60/2019 vp
erittäin uhanalainen eläin, ja Saimaa on sen ainoa koti. Joten samalla, kun suojelemme
norppaa, on tärkeää pitää huolta norpan elinolosuhteista.

Veden laatu on suurimmassa osassa Saimaata ja Suur-Saimaata hyvää tai erinomaista, ja
kun katsotaan tuoreimpia tutkimuksia Suomen järvien tilasta, voidaan huomata, että ne si-
niset alueet osuvatkin juuri sinne Saimaalle ja Itä-Suomeen Suur-Saimaalle ja sen lisäksi
toki Pohjois-Lappiin, jossa on myös toistaiseksi vielä erittäin puhdasta vettä. Kuitenkin
myös Saimaata ovat kuormittaneet maa- ja metsätalous, teollisuus ja yhä enenevässä mää-
rin myös uudet hankkeet, kuten Finnpulpin hanke Kallavedellä, jota nyt puidaan myös ihan
korkeimmassa hallinto-oikeudessa. On selvää, että vesien laatua ei saa heikentää.

Eteläiselle Saimaalle vettä tulee pitkin meidän todella pitkää Suur-Saimaan reittiä Pieli-
sestä sekä pohjoisesta Kallaveden kautta Soisalon puolelta Leppävirran reittiä ja sen lisäk-
si itäpuolelta Heinäveden reittiä. Myös näillä alueilla on useita alustavia suunnitelmia erit-
täin isokokoisista avolouhosalueista yleensä suhteellisen köyhien malmien etsimiseksi.
Myös ne uhkaavat meidän vesistöjämme. Ihan vastikään tänään kuulimme tutkijoilta, että
on erittäin vaikeaa hallita näitä vesistöriskejä, kuten olemme nähneet Talvivaarassa ja siel-
lä sitten joutuneet kokemaan sen, mitä Nuasjärvellä on tapahtunut ja kuinka tämän vesis-
tön ekologinen tila on heikentynyt.

Siksi minusta tuntuu, että paitsi saimaannorppaa myöskään Saimaata emme riittävästi
vielä arvosta, mutta kyllä potentiaalia olisi. Saimaahan kuvastaa myös Suomen historiaa ja
suomalaista elämäntapaa mitä parhaimmalla tavalla. Vesireittien varrella on eletty usein
niin, että sieltä on ollut vaikea liikkua, ja tiet ovat tulleet myöhään käytettäviksi. On liikut-
tu vesireittejä, ja tämä on tietysti kestänyt pidempään, joten aivan niin kuin erittäin vireää
paikalliskulttuuria ja hienoja tapahtumia ja elämänmenoa sellaista suomalaista historiaa
voi edelleen havaita myös Saimaan alueella puhumattakaan toki sitten esimerkiksi Savon-
linnasta tai Punkaharjusta ja Savonlinnan Olavinlinnasta, joka on aivan upea paikka. Ihan
siitä Olavinlinnan kupeesta voi tosiaankin lähteä sitten vaikkapa norpparisteilylle. Itsellä-
nikin oli mahdollisuus tällaiseen osallistua ja kuulla siitä suojelutyöstä, jota norpan hyväk-
si on tehty.

Onneksi hallitusohjelmassa on tosiaankin todettu, että järvimatkailua edistetään ja ve-
sien laatua parannetaan, ei siis heikennetä. Sisävesiliikennettä kehitetään, ja ylipäätään
myös Suomen lähimatkailun potentiaali on tunnistettu paremmin. Kuitenkin vielä hyvin
epäselväksi jää, mitä oikeasti pystytään tekemään ja miten me pystymme semmoisen suo-
malaisen vaatimattomuuden kääntämään ylpeydeksi, oli sitten kyse esimerkiksi ainoas-
taan Suomessa elävästä norpasta tai Saimaasta, joka on Suomen suurin järvi ja Euroopan
neljänneksi suurin järvi. Tässäkään ei kannata pitää kynttilää vakan alla vaan olla ihan ai-
dosti, rehellisesti ylpeä ja puolustaa näitä alueita, joita ei ihan joka paikassa todellakaan
ole.

On aivan hämmästyttävää monille vierailijoille, että joistakin järvistä voi vielä suoraan
juoda vettä. Niitä järviä nyt ei Suomessa ihan valtavan monta ole, mutta joka tapauksessa
erittäin puhtaita järviä vielä toistaiseksi meiltä löytyy. Pidetään niistä huolta, pidetään
huolta saimaannorpan ainoasta kodista. — Kiitos.

18.13 Niina Malm sd: Arvoisa puhemies! Haluan myöskin osaltani kiittää kansalaisaloit-
teen tekijöitä tästä aktiivisuudesta, jota he ovat osoittaneet. Norpasta puhuttaessa aina tu-
lee mieleen ”Saimaan saaressa pikkuinen torppa” ja niin edespäin. Sitä on minunkin äitini
minulle joutunut laulamaan — tuttu laulu varmaan kaikille täällä. 37 vuotta olen Saimaalla
14



Pöytäkirjan asiakohta PTK 60/2019 vp
viettänyt aina kaikki vapaa-ajat, ja norppa on jäänyt näkemättä. Se varmasti kertoo myös
siitä, että norppia on vielä liian vähän, vaikka kanta onkin kasvanut. Paikallislehdessä
meillä oli vasta hyvä arvio siitä, kuinka ehkä saimaannorpan levinneisyys saadaan myös
vahvemmaksi eteläisellä Saimaalla eikä vain pelkästään Suur-Saimaalla. Lisäksi myös
Kaakkois-Suomessa Imatralla eläinlääkäri Sarkanen oli norppasuojelija viime kesänä ja
auttoi yhtä kuuttia palaamaan taas elävien kirjoihin, ja nyt onneksemme saimme huomata,
että Luonnonsuojeluliitto myös palkitsi hänet tästä norppahoitolan pitämisestä. 

Kuten täällä on puhuttu, on norppa uhanalainen, ja näitä samankaltaisia mutta ei saman-
laisia norppia löytyy myös muualta maailmasta: Laatokalta ja Baikaljärveltä. Laatokalla on
huomattavasti neutraalimmat suhteet norppaan tuossa itärajan toisella puolella kuin täällä
meillä, ja siksi olisikin mielenkiintoista tietää, mitä siellä on tehty toisin, jotta norpan ja ih-
misen yhteiselo on tällä hetkellä ihan toisenlaista kuin Suomessa. Olen kuitenkin onnelli-
nen siitä, että nyt täällä voidaan näinkin hyvässä yhteisymmärryksessä asiasta puhua. Siitä
kiitos kaikille edustajille, ja ehkä ministeri Henrikssonin äskeinen puhe kyselytunnilla osui
oikeaan saumaan. 

Ymmärrän varsin hyvin niin suojelun tarpeen kuin myös kalastajien näkemyksen var-
sinkin, kun tämä nisäkäs on niinkin ovela, että osaa syödä kalat myös suoraan verkosta.
Täyskielto verkkokalastukseen on mielestäni kuitenkin ylimitoitettu, koska esimerkiksi
Saimaa kaipaa vielä enemmän kalastusta kalanhoidollisesti. Meillä on Saimaalla myös val-
tava voimavara kotimaisen ruoan suhteen. Pääministerikin on meitä monta kertaa kehotta-
nut syömään enemmän kalaa. Tässä olisi yksi mahdollisuus siihen, voisimme tehdä sen il-
mastotekona. Siksi olen sitä mieltä, että emme voi kieltää verkkokalastusta kokonaan, mut-
ta varmaan jonkinlainen asteittainen tiukennus on syytä laittaa harkintaan, jotta norppakan-
taa saadaan vielä parannettua ja koska kalanhoito on aivan yhtä tärkeää kuin riistanhoito,
vaikka ne kalat tietysti hiukan huonosti näkyvät pinnan alta. Mutta uskon kuitenkin, että
meillä on mahdollisuus löytää yhteinen sävel niin kalastuksen kuin myös norpansuojelun
osalta niin, ettei viiksekkään vanhanpojan tarvitse olla sukunsa viimeinen.

18.16 Tiina Elo vihr: Arvoisa rouva puhemies! Tämä kansalaisaloite verkkokalastuksen
kieltämisestä saimaannorpan levinneisyysalueella keräsi heinäkuussa tarvittavan määrän
allekirjoituksia vain kahdessa päivässä. Se osoitti, että kuuttien kuolema ja saimaannorpan
suojelu koskettavat suomalaisia. Kiitos aloitteen tekijöille ja allekirjoittajille tärkeästä
työstä saimaannorpan puolesta. Haluan tässä yhteydessä myös kiittää edustaja Järvistä var-
sin asiantuntevasta puheenvuorosta. On todella hienoa, että meillä on täällä eduskunnassa
todellisia norppa-asiantuntijoita. 

Saimaannorppa on erittäin uhanalainen laji ja maailman uhanalaisin hylje. Sen koko-
naiskanta on vain noin 400 yksilöä. Ja niin kuin täällä on todettu, saimaannorpan kanta on
vahvistunut kiitos aktiivisten ja tuloksellisten suojelutoimien, mutta laji on edelleen vaa-
rassa kuolla sukupuuttoon. Edelleen täällä on todettu, että suuri uhka pyydyskuolemien li-
säksi ovat leudot talvet, jotka heikentävät pesimisolosuhteita, ja tämä on todella yksi vaka-
va osoitus siitä, miten vakavia vaikutuksia ilmastonmuutoksella on luonnon monimuotoi-
suuden kannalta. Norppakantamme on siis erityisen herkkä, ja kaikki keinot onkin otettava
käyttöön sen turvaamiseksi. Koska saimaannorppa elää vain Suomessa, me todella olem-
me täällä Suomessa vastuussa norpan säilymisestä, ja onhan Suomella velvollisuus suojel-
la norppakantaa myös EU:n luontodirektiivin nojalla. Saimaannorpan suojelutoimet ja
suojelu tähtäävät kannan kasvuun ja leviämiseen myös niille alueille, joilta se on ihmisen
15



Pöytäkirjan asiakohta PTK 60/2019 vp
toimesta jo hävinnyt. Siksi verkkokalastuskieltoa on perusteltua laajentaa niin alueellisesti
kuin ajallisesti.

Arvoisa rouva puhemies! Niin kuin todettua, saimaannorpan yleisin kuolinsyy on kalan-
pyydyskuolema. Tällä hetkellä verkkokalastus on kielletty norpan elinalueella valtioneu-
voston asetuksella kesäkuun loppuun saakka, ja kuitenkin tosiaan surulliset uutiset viime
kesältä kertoivat, että ainakin viisi kuuttia kuoli heinäkuun aikana kalaverkkoihin. Eli
norppakannan suojelemiseksi on tärkeää, että norpille vaarallisten pyydysten käyttöä rajoi-
tetaan norpan koko elinalueella ja että näitä rajoituksia laajennetaan vähintään sen täällä jo
mainitun heinäkuun mittaiseksi. Luonnonsuojelutoimissa on tärkeää, että nojaudumme
parhaaseen olemassa olevaan tutkimustietoon, ja se on hyvä lähtökohta myös tämän kan-
salaisaloitteen käsittelylle ja norpansuojelutoimien tehostamiselle.

Haluan myös lopuksi kiittää kaikkia tahoja — kansalaisia, kalastajia, järjestöjä ja tutki-
joita — jotka ovat vapaaehtoisesti tehneet arvokasta työtä saimaannorpan suojelemiseksi.
Tehdään me oma osuutemme lainsäätäjinä täällä eduskunnassa.

18.19 Pirkka-Pekka Petelius vihr: Arvoisa rouva puhemies! Täällä on erittäin ilahdutta-
van aktiivisesti ja runsassanaisesti puhuttu saimaannorpasta. Se on tärkeää. Täällä on pu-
huttu melkein niin paljon, että minun on turha enää sanoa mitään, mutta haluan kuitenkin
toistella tässä vielä jotain — paitsi, että kiitän tietysti aloitteen tekijöitä tästä, ja toisin kuin
edustaja Malmilla, minulla sen sijaan on ollut ilo nähdä tuo harvinainen, maailman uhan-
alaisin hylje. Jos saimaannorppa häviää Saimaalta, niin — haluan vielä tähdentää — se hä-
viää silloin koko maapallolta. Tästä syystä juuri me olemme yksin vastuussa norpan säily-
misestä. Ja niin kuin äsken todettiin, edustaja Elokin, EU:n luontodirektiivin nojalla Suo-
mella on velvollisuus suojella norppakantaa. 

Saimaannorppakanta on kääntynyt nousuun ilahduttavasti aktiivisen suojelutyön ansios-
ta, kuten täällä todettiin, ja siitä kiitos kuuluu paitsi luonnonsuojelujärjestöille myös lukui-
sille yksittäisille kansalaisille, jotka vähälumisina talvina ovat kolanneet lunta norppien pe-
simiskinoksiksi. Mutta laji on edelleen vaarassa kuolla sukupuuttoon, niin kuin täällä on
tullut esille. Saimaannorpan yleisin yksittäinen kuolinsyy on tämä verkkopyydyskuolema,
ja jokainen verkkoon hukkunut norppa on liikaa, jokainen kuuttikuolema on liikaa edel-
leenkin. Viime kesänä me todella saimme kuulla näistä viidestä uudesta, surullisesta tapa-
uksesta, kun verkkokalastus tuli sallituksi heinäkuun alusta. Muutamassa päivässä niitä
hukkui viisi. Tämä osoittaa sen, että nykyiset verkkokalastusrajoitukset eivät vielä, ikävä
kyllä, ole riittäviä. 

Kuuttien kannalta paras ja vaikuttavin ratkaisu on kalastusrajoituksen pidentäminen.
Toinen keino on tiedon ja tietoisuuden lisääminen. Me suomalaiset olemme ylpeitä siitä,
että noudatamme sääntöjä hyvin, ja verkkokalastuskiellon puuttuminen niin heinäkuussa
kuin norpan pesimisalueen rajoilta antaa väärän kuvan siitä, että verkkokalastus ei uhkaisi
kuuttien henkeä. 

Eipä tässä muuta jää kuin todeta vain, että minä kannatan lämpimästi sitä, että verkko-
kalastusrajoitusta pidennettäisiin vähintään koko heinäkuun mittaiseksi. 

18.22 Sari Multala kok: Arvoisa puhemies! Täällä on ollut erittäin hyvää keskustelua täs-
tä kansalaisaloitteesta, joka tosiaan todella nopealla aikataululla keräsi vaadittavat nimet ja
eteni tänne eduskuntaan käsittelyyn. Itsekin muistan elävästi, että yksi lapsuuteni ehkä su-
rullisimpiakin lauluja oli ”Vanhojapoikia viiksekkäitä”, ja siinä tosiaan laulettiin, että sata
16



Pöytäkirjan asiakohta PTK 60/2019 vp
vain hylkeitä ja kohta ei ehkä ainuttakaan. Siinä mielessä voimme todeta, että jossain olem-
me onnistuneet aika hyvinkin, kun nyt hylkeitä on kuitenkin se vajaa 400. Kuitenkin edel-
leen todella tilanne on se, että saimaannorppa on yksi maailman uhanalaisimmista tai maa-
ilman uhanalaisin hyljelaji. On tosiaan hienoa, että nyt työryhmässä pohditaan sitä, miten
jatkossakin voitaisiin huolehtia siitä, että kanta kasvaa eikä vähene. Toivottavasti jossain
vaiheessa olisi tilanne, että ei olisi kyse enää niin uhanalaisesta eläimestä kuin tällä hetkel-
lä.

Kansalaisaloitteessa ehdotetaan melko radikaaliakin toimenpidettä, mutta se kertoo toki
siitä, että ihmiset ovat edelleen huolissaan saimaannorpasta, ja tietysti viime kesänä tapah-
tuneet kuuttikuolemat varmasti ovat herättäneet huolta, ja se on täysin ymmärrettävää. Toi-
vottavasti kuitenkin työryhmän työ etenee kohtuullisen nopeasti ja saamme vastauksia
myös ihmisten huoliin. Uskon, että esimerkiksi asiantuntijoiden esittämä kuukauden pi-
dennys verkkokalastuskieltoon voisi olla sellainen ratkaisu, joka kuulostaisi myös hyväk-
syttävältä. Kalastuselinkeinonkin puolesta on tietysti tärkeää, että tällaiset asiat, jotka ovat
alueella herkkiä, pyritään viemään yhteistyössä eteenpäin niin, että siinä sekä kuutit voit-
tavat että sitten pystytään samanaikaisesti huolehtimaan siitä, että Suomessa voidaan esi-
merkiksi kotimaista kalaa edelleenkin syödä.

Kiitos vielä aloitteen tänne eduskuntaan tuoneille, ja hyvä, että tämä nyt etenee sitten va-
liokuntiin. Varmasti sitten samanaikaisesti, kun työryhmä pohtii työtään, valiokunnassa
pohditaan, miten tähän aloitteeseen eduskunta vastaa.

18.24 Anne-Mari Virolainen kok: Arvoisa rouva puhemies! Kun on puhujalistalla nu-
mero 20, niin ei ole kovin paljon enää lisättävää näihin aiempien puheenvuoroihin, varsin-
kin kun oma kokemukseni rajoittuu tähän Pullervo-liveen ja WWF:n kuukausilahjoittajan
rooliin. Olen valtavan inspiroitunut teidän alueella asuvien ja lomailevien ihmisten pu-
heenvuoroista. Siitä tulee se aito tuntuma siitä, että mitä siellä oikein tapahtuu.

Se on totta, että norppa on todellakin suomalaisen luonnonsuojelun symboli. Ja varsin-
kin se, että tämä kansalaisaloite keräsi kahdessa päivässä vaadittavan määrän allekirjoituk-
sia, on myös vahva viesti meille eduskunnassa. Meidän on tehtävä nopeita ja vaikuttavia
toimia, jotta me pystymme vahvistamaan norppakantaa ja edelleen jatkamaan niitä suoje-
lutoimia.

Tässä on jo muutamassa viimeisessä puheenvuorossa korostettu myös sitä tutkimustie-
toa, että useimmat näistä heinäkuussa verkkoihin kuolleista norpista ovat olleet alle 24-ki-
loisia. Niin kuin edustaja Järvinen sanoi, norppa on kuin pieni koiranpentu: kun vähän an-
netaan aikaa, niin kyllähän se oppii. Ja tässä tietysti tulee se, että kun se saavuttaa sen tie-
tyn painon ja koon, niin silloinhan se verkko ei ole enää niinkään henkeä uhkaava.

Olisin hyvinkin valmis kannattamaan tätä kuukauden kiellon lisäämistä sinne heinä-
kuun loppuun. Tietysti meidän pitää aina seurata sitä, mitä tämä työryhmä saa aikaiseksi ja
mitä se esittää sitten silloin joulukuussa. Mutta ehkä askel kerrallaan niin, että paikalliset
toimijat ovat mukana, koska se on kaikista kamalinta, että me kolmosen ratikan sisäpuo-
lelta kerromme, mitä siellä pitäisi tehdä. Niin kuin tässäkin on tullut vielä, niin emmehän
me halua pistää kapuloita rattaisiin kalastuselinkeinolle ja matkailuelinkeinolle. 

Elikkä toivotaan, että asiat etenevät oikeaan suuntaan ja taas toukokuusta lähtien saam-
me seurata, mitä Pullervo-livessä tapahtuu.
17



Pöytäkirjan asiakohta PTK 60/2019 vp
18.27 Heli Järvinen vihr: Arvoisa rouva puhemies! On ilo huomata, että norppaa halu-
taan suojella puolueesta riippumatta ihan salin joka puolella. Se suojelu on tärkeää toteut-
taa kestävästi ja sosiaalisesti oikeudenmukaisesti. Kannattaa muistaa, että kun vielä vuosi-
tuhannen alussa kuutteja syntyi keskimäärin reilu 50 vuosittain, niin nyt viime vuosina nii-
tä on ilokseni syntynyt yli 80 joka vuosi. Tämä suunta ja tämä vauhti on niin tärkeää yllä-
pitää, että se kannattaa toteuttaa yhteistyöllä.

Ja se, mikä jäi sanomatta, on se, että iso osa mielipiteidenvaihdosta ja muuttumisesta
siellä paikallisesti on johtunut kalastajien saamista korvauksista. Tällä hetkellä vesialueen
omistajille, ja kalastajille sitä kautta, korvataan 1,7 euroa hehtaaria kohti vuodessa. Vuo-
sittain siis lähes 400 000 euroa ohjautuu näille alueille, ja se on tärkeää myös jatkossa.

Kun puhutaan siitä, millä aikataululla me voisimme saada uusia sääntöjä tai asetuksia
voimaan, niin kannattaa muistaa, että meillä on vuosikaudet tehty hyvää yhteistyötä ja sitä
on tehnyt myös norpan seurantatyöryhmä. Vesialueiden sopimukset päättyvät näillä näky-
min ensi vuoden lopussa. Se tarkoittaa sitä, että uudet sopimukset on hyvä neuvotella ja
täytyy olla neuvoteltuina ensi vuoden loppuun mennessä. Senkin takia toivon, että ensi ke-
säksi saisimme vahvaa tiedotusta kaikille mökkiläisille ja vapaa-ajankalastajille siitä, että
ne verkot kannattaa jättää vielä kuivalle maalle heinäkuun ajaksi, jotta saisimme edistystä
aikaan rauhallisesti seuraavaksi kesäksi mutta myös jotta tällä norpan seurantatyöryhmällä
olisi aikaa reagoida ja tehdä oma työnsä, jonka se on tehnyt hyvin ja tuloksekkaasti viimei-
sinä vuosina.

18.29 Katja Taimela sd: Arvoisa rouva puhemies! Ihan alkuun pitää todeta, että olen erit-
täin kiitollinen, että saan käyttää puheenvuoron, oman lyhyen puheenvuoroni, edustajakol-
lega Järvisen puheenvuoron jälkeen, koska ajattelen niin, että olette yksi norppien äiti, ja
voisin ajatella, että tässä salissa joku muukin ajattelee samalla tavalla.

Sitten tietysti haluan kiittää myös omalta osaltani jokaista kansalaisaloitteen allekirjoit-
tajaa ja aloittaa toteamalla, että jokainen kuollut kuutti on liikaa, elikkä on päivänselvää,
että norppaa on suojeltava ja kantaa pitää edelleen vahvistaa ja näitä rajoituksia tarvitaan.
Koen tärkeäksi, että suojelutoimet ja rajoitukset mitoitetaan tasapainoisesti yhteistyössä
paikallisten kanssa, mikä on myös täällä tänään useassa puheenvuorossa todettu. Suomen
luonnonsuojeluliiton strategiassa todetaan: ”Saimaannorpan suojelun tavoitteisiin pääse-
miseksi Saimaan alueen kalastusta on ohjattava kestävämpään suuntaan korvaamalla sai-
maannorpalle ja uhanalaisille kaloille vaaralliset pyydykset turvallisilla pyydyksillä.” Us-
kallan ajatella, että jokainen meistä tässä salissa allekirjoittaa tuon strategian tahtotilan, ne-
kin kansanedustajakollegat, jotka eivät ole pystyneet muiden työtehtävien johdosta tähän
keskusteluun osallistumaan.

Ehdotettu totaaliverkkokalastuskielto on varmasti ylimitoitettu toimenpide, mutta verk-
kokalastuskiellon jatkaminen kuukaudella elokuun alkuun ei sitä varmasti ole. Kuuttien
selviytymiselle tällä kuukauden pidennyksellä on arvioitu olevan ilmeisen positiivinen vai-
kutus, ja tämä pitää ottaa jatkovalmistelussa tietysti sitten myös hyvin huomioon. Mikä on
selvää, on se, että uhanalaista lajia on suojeltava, ja toivon, että kansalaisaloitetta käsitel-
lään talossa siinä hengessä, jonka edustaja Torniainen totesi omassa puheenvuorossaan to-
detessaan, että Saimaalle sopivat jatkossakin niin norpat, ammattikalastajat kuin vapaa-
ajankalastajatkin.
18



Pöytäkirjan asiakohta PTK 60/2019 vp
Ensimmäinen varapuhemies Tuula Haatainen: Me olemme käyttäneet tähän puolitois-
ta tuntia, ja varmaan sopii hyvin, jos tämä keskustelu päättyy ministerin puheenvuoroon. 

18.32 Maa- ja metsätalousministeri Jari Leppä: Arvoisa rouva puhemies! Myös minul-
la on ollut ilo kerran nähdä saimaannorppa Saimaalla, vaikka en ihan Saimaan rannalla
asukaan, mutta toki aika paljon siellä olen liikkunut tässä vuosikymmenien aikana.

Saimaannorppaa suojellaan Saimaalla. Saimaannorppaa suojellaan paikallisten, kesä-
asukkaiden, kalastajien ja eri yhteistyötahojen yhteisvoimin. Siksi on erittäin tärkeää, että
me pystymme tämän vuoropuhelun ja vuorovaikutuksen säilyttämään ja sitä vahvista-
maan, muutoin norppakanta ei vahvistu. Me olemme yhteisesti sopineet tavoitteet norppa-
kannan kasvattamiseen. Me olemme tuota tavoitetta noin kuusi vuotta edellä, ja tämä on
hieno asia, tämä on todella hieno asia. Kiitos kaikille, jotka ovat osallistuneet tähän työhön
ja sitoutuneet tähän työhön. Linja on hyvä, ja sitä meidän kannattaa ja pitää jatkaa.

Samoin on oleellisen tärkeä asia, että me yhdistämme eri elementtejä kalastuksesta, mo-
nista elinkeinoista, asumisesta ja norpansuojelusta keskenään. Samalla me tulemme sitout-
taneeksi ihmiset tähän meille tärkeään työhön. Siksi olen myöskin asettanut työryhmän,
laaja-alaisen työryhmän, pohtimaan sitä ja käymään läpi nykyisten kalastusrajoitusten toi-
mivuutta ja tarkoituksenmukaisuutta ja ennen kaikkea valmistelemaan tulevaa. Työryh-
män työ valmistuu hyvissä ajoin ennen kuin nykyiset sopimukset umpeutuvat, ja on tär-
keää, että me pystymme tulevia sopimuksia saamaan riittävän aikaisessa vaiheessa sitten
tehtyä myöskin jatkossa, jotta me pystymme tämän nykyisen linjan säilyttämään.

Tällä hetkellähän meillä rajoitusten piirissä on noin 2 700 neliökilometriä. Tämäkin ku-
vastaa, miten valtavan isosta vesialueesta Saimaalla on kysymys. Se on huikean suuri alue,
ja alue on koko ajan lisääntynyt sen myötä, kun norppakanta on kasvanut, ja se on levittäy-
tynyt myöskin uusille alueille. Nyt tämä työryhmä käy lävitse tilannetta, mikä tällä hetkel-
lä on, ja katsoo sitten, minkälaisia toimenpiteitä me jatkossa norpan suojelemiseksi yhdes-
sä tarvitsemme. — Kiitoksia.

Keskustelu päättyi.

Asia lähetettiin maa- ja metsätalousvaliokuntaan.
19


	3
	17.04
	17.09
	17.11
	17.15
	17.18
	17.21
	17.26
	17.31
	17.37
	17.39
	17.47
	17.54
	18.00
	18.03
	18.07
	18.13
	18.16
	18.19
	18.22
	18.24
	18.27
	18.29
	18.32


