















































DEMBBE4.tmp.xml


Pöytäkirjan asiakohta PTK 52/2019 vp
Pöytäkirjan asiakohta 

PTK 52/2019 vp

Täysistunto

Torstai 17.10.2019 klo 16.00—18.15

2.3. Suullinen kysymys lapsiperheiden toimeentulosta (Sofia Virta vihr)
Suullinen kysymys SKT 37/2019 vp

Suullinen kyselytunti

Toinen varapuhemies Juho Eerola: Edustaja Virta, Sofia.

Keskustelu

16.14 Sofia Virta vihr: Arvoisa puhemies! Yhdenkään lapsen ei tulisi joutua elämään
köyhyydessä, eikä yhdenkään lapsen tulisi joutua kasvamaan ilman kotia, silti moni lapsi
joutuu.

Tänään vietämme YK:n kansainvälistä köyhyyden poistamisen päivää. Tänä yönä vie-
tämme Asunnottomien yötä. Köyhyys ja asunnottomuus koskettavat lapsiperheitä myös
meillä Suomessa. Hyvinvointiyhteiskuntamme ei voi toimia näin. Lapsena koettu köyhyys
jättää jäljet, jotka haitallisesti voivat vaikuttaa pitkälle tulevaisuuteen. Meidän aikuisten
tärkein tehtävä on pitää huolta siitä, että jokainen lapsi saa kasvaa ja kehittyä turvassa —
leikkiä, unelmoida ja oppia, olla lapsia — sillä rahasta murehtiminen ei ole lasten tehtävä. 

Kysynkin ministeri Kiurulta: miten tämä hallitus pitää huolta siitä, että jokainen lapsi
tässä maassa saa tarvitsemansa tuet ja palvelut kasvaakseen ja kehittyäkseen turvassa? 

16.14 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Perustoimeentuloa maksettiin tässä maassa vuonna 2018 lähes 57 000 lapsiper-
heelle. Se on todella paljon, koska me tiedämme samaan aikaan, niin kuin kysyjäkin tässä
esitti, että tosiasia on se, että syrjäytymisriskit saattavat olla jopa ylisukupolvisia. Lapsuu-
den vaikeat taloudelliset olot saattavat kantaa myöskin sinne aikuisuuteen ja jopa kasautua
seuraavalle sukupolvelle. Tätä kautta, jos lapsuuden perhe on saanut pitkään toimeentulo-
tukea, lapsilla on todennäköisesti aikuisiässä alhaisempi koulutus, todennäköisemmin mie-
lenterveysongelmia, teiniraskauksia ja myös omia toimeentulo-ongelmia. Siksi tärkeää on
kiinnittää huomiota lapsiperheiden köyhyyden taustalla oleviin seikkoihin, nimenomaan
niihin tekijöihin, joita yhteiskuntapolitiikalla voitaisiin nostaa, [Puhemies koputtaa] sii-
hen, että myös vanhemmat löytäisivät paikan koulutuksen tai työllisyyden piiristä.

16.16 Riikka Purra ps (vastauspuheenvuoro): Arvoisa puhemies! Syntyvyys laskee
useissa länsimaissa, mutta Suomessa tilanne on hälyttävämpi kuin muualla. Naapurimaam-
me Viro on onnistunut kääntämään kriittiseksi muuttuneen syntyvyyskehityksensä, ja lap-
siperheiden asioita edistetään hyvin laaja-alaisesti. Lapsiperhe-etuuksia on nostettu mer-
kittävästi, ja ne ovat menneet osin jo Suomen ohitse, vaikka palkkataso on edelleen selväs-
ti alempi. 
 Tarkistettu
4.0



Pöytäkirjan asiakohta PTK 52/2019 vp
Raha ei ratkaise asiaa, mutta osin se toimisi viestinä, että tavallisia suomalaisia perheitä
arvostetaan. Monenlaiset paineet, lähtien siitä, että on muka ilmastoystävällistä olla lisään-
tymättä, kohtaavat nuoria aikuisia. Viron-malli eroaa selvästi Suomen politiikasta, samoin
koko ilmapiiri, jossa virolaiset tuntuvat näitä asioita pohtivan.

Kysynkin hallitukselta: miksi emme tekisi kokonaisperheuudistusta, joka ottaisi selväs-
ti huomioon Viron kokemukset ja lisäksi lopettaisi nuorten ihmisten perheiden pelottelun
lasten ilmastovaikutuksilla?

16.17 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Kyllä tämä keskustelu osoittaa hyvin myös sen, että varmasti jos joku kotikat-
somossa miettii perheen perustamista, niin myös tämä keskustelu — millä tavalla eduskun-
nassa asioihin suhtaudutaan — omalta osaltaan vaikuttaa siihen. Itse ajattelen niin, että ni-
menomaan koko yhteiskunnan etu on se, että jokainen, joka vain suinkin voisi pyrkiä kohti
toivottua lapsilukua, voisi sen tehdä. Näin yksinkertaisella asialla kuin ensi vuoteen varat-
tavilla lapsettomuushoitojen mahdollistamisella yhä useammalle voidaan jo antaa täältä
signaali siitä, että jokainen lapsi on tärkeä ja jokaisella pitäisi olla mahdollisuus toivottuun
lapsilukuun, mutta myös yhteiskunnallinen keskustelu antaa osansa siihen, ollaanko edus-
kunnassa sitouduttu arvostamaan jokaista, joka lapsia hankkii. Se on erittäin tärkeää, että
me saisimme lapsia ja arvostaisimme sekä lapsia että heidän perheitään, ja siksi lapsistra-
tegiassa jokainen poliittinen ryhmä saa nyt ottaa kantaa [Puhemies koputtaa] siihen, mitkä
ovat parhaimmat välineet [Puhemies koputtaa] tämän tärkeän tavoitteen toteuttamiseksi.
Työ on jo alkanut valmistelutasolla.

16.18 Kai Mykkänen kok (vastauspuheenvuoro): Arvoisa puhemies! Erittäin hyvä, että
täällä keskustellaan tästä aiheesta, ja minusta on erittäin hyvä, että meillä näyttäisi olevan
puoluerajat ylittävä yhteisymmärrys siitä viestistä, että halutaan tehdä mahdolliseksi, ku-
ten ministeri Kiurukin sanoi, että jokainen voisi tavoitella haluamaansa lapsilukua. Toisek-
si yhteiskunnassa on tärkeätä myös se, että rakennetaan maata niin, että työn ja perheen yh-
teensovittaminen on kohtuudella mahdollista, niin että se ei muodostu esteeksi. On todella
tärkeätä, että viesti on myös se, että jokainen Suomessa syntyvä lapsi on arvokas, myön-
teinen lahja ennen kaikkea tietysti perheelleen ja itseisarvollinen elämä mutta myös koko
Suomen kansakunnalle ja yhteiskunnalle.

Tässä on mietitty näitä eri etuuksia ja myös kysymyksiä, joilla voidaan helpottaa per-
heen ja työn yhteensovittamista, ruuhkavuosien arjen kanssa. Monet meistä omakohtaises-
tikin sen tuntevat. Yksi asia, mistä me kokoomuksessa kannamme huolta tässä suhteessa,
on, että viime vuosina, varsinkin kun kuntien lastenhoitopalvelua on muutettu niin, että
tämmöistä erillistä kotiin tuotavaa on vähemmän, on kotitalousvähennyksestä [Puhemies
koputtaa] tullut aiempaa tärkeämpi osa sitä pakettia, jolla ruuhkavuosina voidaan hankkia
apua kotiin. Nyt hallitus on leikkaamassa kotitalousvähennystä, [Puhemies koputtaa] hei-
kentämässä sitä. Onko tämä linjassa teidän lapsiperhepolitiikkanne kanssa?

16.19 Elinkeinoministeri Katri Kulmuni (vastauspuheenvuoro): Arvoisa puhemies!
Tietenkin kun taloutta pidetään tasapainoisessa kunnossa, [Välihuutoja oikealta] niin kaik-
ki ne päätökset eivät aina ole niin miellyttäviä, kuten tiedätte, mutta yhdessä niihin on si-
touduttu. Ajattelen, että sehän on hirvittävän tärkeää, että suomalaiset kotitalousvähennys-
tä käyttävät, ja kuten tutkimuksista tiedetään, suurin osa tavallisista suomalaisista työnte-
2



Pöytäkirjan asiakohta PTK 52/2019 vp
kijöistä ja tavallisista perheistä käyttää sitä noin puoleenväliin saakka. Elikkä ainoastaan
hyvin pieni joukko suomalaisista suurituloisista on pystynyt käyttämään sitä koko kotita-
lousvähennystä, ja sehän säilyy valtaosalle kansalaisista aivan samanlaisena kuin tähänkin
asti, [Kokoomuksen ryhmästä: Ei säily!] ja se on siis tämän asian taustalla. Suurin osa suo-
malaista käyttää sitä siihen noin puoleenväliin, 1 500 euroon, muistini mukaan, ja niitä kai-
kista suurimpia kotitalousvähennyksen tekijöitä ja saajia on huomattavan vähän.

16.20 Jukka Mäkynen ps (vastauspuheenvuoro): Arvoisa herra puhemies! Lapsilisän ko-
rotusten tulisi astua voimaan heti ensimmäisen lapsen kohdalla. Kun porkkana syntyvyy-
den lisäämiseksi luodaan tällä tavoin, luodaan parhaat mahdolliset edellytykset lisätä per-
heen perustamisen houkuttelevuutta vähentämällä taloudellisia esteitä.

Toimivassa yhteiskunnassa on oltava riittävästi sellaisia työpaikkoja, joilla tulee toi-
meen joutumatta turvautumaan sosiaalitukiin. Jatkuvat yt-neuvottelut ja työelämän yhä sy-
venevä epävarmuus vähentävät nuorten perheenperustamishaluja entisestään. Siksi onkin
erityisen tärkeää, että huolehditaan Suomessa toimivien yritysten pysymisestä Suomessa.
Jos vain verotamme lisää, loputkin yritykset ja työpaikat karkaavat pois täältä.

Arvoisa puhemies! Miten hallitus aikoo houkutella nuoria perheen perustamiseen ny-
kyisessä epävarmassa taloudellisessa toimintaympäristössä?

Toinen varapuhemies Juho Eerola: Jahas, ja onkohan pääministerin sijainen, ministeri
Kulmuni.

16.21 Elinkeinoministeri Katri Kulmuni (vastauspuheenvuoro): Arvoisa puhemies!
Edustaja kiinnitti huomiota erittäin tärkeään asiaan, mikä liittyy vaikkapa työvoimapulaan
ja siihen, kuinka nuoret perheet kokevat monenlaista painetta tällä hetkellä yhteiskunnas-
sa. Olisi hirvittävän tärkeää, että työelämässä pystyisi käyttämään joustavasti jo niitä ole-
massa olevia perhevapaita, siihen kannustettaisiin, ja erityisesti asia koskee tietenkin nuo-
ria isiä, että he uskaltaisivat käyttää niitä vanhempainvapaamahdollisuuksia, joita jo nyt on
olemassa. Valitettavan pieni osa meidän nuorista isistä niitä loppuviimein käyttää, ja olisi
siksi tärkeää, että työelämä myös muokkautuisi sallivampaan ja joustavampaan suuntaan
tässä mielessä.

Tietenkin on tärkeää suomalaisten yritysten kannalta, että heillä on työvoimaa saatavil-
la, ja tilannehan on tällä hetkellä sen kaltainen, että monin osin maata kärsitään työvoima-
pulasta, ja tämä on tietenkin hallitukselle erittäin tärkeä asia pystyä taklaamaan, että näihin
firmoihin saadaan tekijöitä, koska tällä hetkellä tilanne on erittäin vaikea monessa metal-
lipajassa ja muissa työpaikoissa.

16.23 Sari Essayah kd (vastauspuheenvuoro): Arvoisa puhemies! Lapsiperheitten toi-
meentuloon vaikuttavat, aivan niin kuin täällä keskustelussa on käynyt ilmi, etuudet ja
myöskin palvelut ja esimerkiksi se, mitkä mahdollisuudet lapsella on harrastaa.

Silloin kun kristillisdemokraatit olivat aikoinaan hallituksessa, me olimme aikaansaa-
massa nimenomaan tämän lapsiperheitten verovähennyksen, lapsivähennyksen, [Eduskun-
nasta: Paljon velkaa!] ja täytyy sanoa, että jos katsoo tällä hetkellä eurooppalaisia maita,
niin niissä monissa satsataan huomattavasti enemmän sekä verotuksellisesti että etuuksien
kautta lapsiperheitten toimeentuloon — sellaisissa maissa, joissa toimeentulo on kuitenkin
paljon alhaisempi kuin Suomessa.
3



Pöytäkirjan asiakohta PTK 52/2019 vp
Kristillisdemokraatit on esittänyt sitä, että maksaisimme ylimääräisen lapsilisän, 1 000
euron vauvarahan, siinä vaiheessa, kun uusi kansalainen tänne Suomeen syntyy. Se olisi
valtiovallalta tervetulotervehdys tälle perheelle, joka joutuu alkuvaiheessa tekemään mo-
nia erilaisia hankintoja. Onko hallitus harkinnut sitä, että tällä tavalla me antaisimme syn-
tymälahjan jokaiselle, joka Suomessa syntyy? Voisiko hallitus tätä miettiä, [Puhemies ko-
puttaa] kun ensi vuoden budjettia täällä talossa käsitellään?

16.24 Elinkeinoministeri Katri Kulmuni (vastauspuheenvuoro): Arvoisa puhemies!
Kuten tässä keskustelussa esiin on tullutkin, niin hallitusohjelman mukaisesti hallitus on
kohdistanut nimenomaan lapsiperheköyhyyden vähentämisen kannalta keskeisimpiin toi-
miin ne parannukset, joita ensi vuoden budjetissa on: yksinhuoltajien aseman parantami-
nen, opiskelevien vanhempien aseman parantaminen, monilapsisten perheiden lapsilisän
korottaminen.

Kaiken kaikkiaanhan keskustelu liittyy myös tietenkin siihen laajaan kuvaan, että kuin-
ka Suomi olisi kannustava ja hyvä maa perheille tulevaisuudessakin eikä kohdattaisi sel-
laista huolta, mitä monella nuorella perheellä tällä hetkellä on. Tietenkin kaikista paras kei-
no siihen, että lapsiperheköyhyys vähenee, on myös se, että yhä useampi isä ja äiti pääsee
työn syrjään kiinni, joten sikäli tärkeää on myös työllisyyspolitiikan ja työpaikkojen salli-
vuus sille, että vanhempainvapaita käytetään erityisesti miesten osalta — mikä tälläkään
hetkellä ei valitettavasti toteudu aivan kokonaisuudessaan — joten keskustelu syntyvyy-
destä on mitä suurimmassa määrin myös keskustelua nuorten isien mahdollisuuksista käyt-
tää perhevapaita.

16.25 Leena Meri ps (vastauspuheenvuoro): Arvoisa puhemies! Lapsettomuus koskettaa
syvästi niitä, jotka eivät voi saada lasta. Tiedän tämän kokemuksesta. Valinnan mahdolli-
suutta ei ole. Siltä ei ole suojattu, olivat tulot mitkä tahansa. Tästä ryhmästä me emme juuri
täällä puhu. Lapsettomuushoidot ovat raskaita ja myös kalliita, varsinkin, jos ei saa hoitoja
julkisessa terveydenhuollossa.

Ministeri Kiuru, te totesitte, että hallituksella on jonkinlaisia panostuksia lapsettomuu-
den hoitoon, ja kysynkin teiltä nyt: mitä hallitus tekee konkreettisesti tämän ryhmän eteen
siten, että myös hekin voisivat nauttia siitä, että saisivat hoitoja helpommin, ehkä ikärajoja
joustavammiksi, ja heidän psyykkinen hyvinvointinsa otettaisiin huomioon, koska lapset-
tomuus on hyvin surullinen ja vakava asia, ja tuntuu, että siihen on hyvin vähän panostuk-
sia?

16.26 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Kiitän syvästi sitä tapaa, jolla esititte tämän kysymyksen, koska puhuitte mo-
nen sellaisen ihmisen puolesta, jolla ei ole mahdollisuutta osallistua näihin synnytystalkoo-
keskusteluihin, jotka varmasti kyllä vetävät ihon välillä kananlihallekin — että kenellä on
ja kenellä ei ole mahdollisuutta osallistua. Tältä osin sanon, että meidän ei pidä ketään pe-
lotella, ei syytellä eikä osoitella. Jokainen varmasti Suomessa tekee osansa siinä, että me
voisimme pärjätä syntyvyyden osalta maana paremmin.

Minusta kysymyksenne oli aiheellinen nimenomaan siksi, että miten me tuemme. Itse-
kin tunnistan sen, [Välihuutoja perussuomalaisten ryhmästä] että palveluiden osalta me
emme riittävällä tavalla auta ihmisiä, jotka painiskelevat tämän asian ympärillä. Ensim-
mäistä kertaa saan olla mukana yli 12 vuoden jälkeen eduskunnassa siinä, että hallitusoh-
4



Pöytäkirjan asiakohta PTK 52/2019 vp
jelmaneuvotteluissa saatiin lisää rahaa lapsettomuushoitojen toteuttamiseen, ja minusta se
osoittaa [Puhemies koputtaa] ensi vuoden budjetista suuntaa nimenomaan parempaan sii-
nä, että autettaisiin myös heitä, jotka eivät lapsia saa.

Toinen varapuhemies Juho Eerola: Nyt viimeinen kysymys tähän aihepiiriin. — Ensim-
mäisen kysymyksen esittää edustaja Slunga-Poutsalo.

16.27 Riikka Slunga-Poutsalo ps (vastauspuheenvuoro): Arvoisa puhemies! Lapsista
puhuminen tässä salissa on aina tärkeää ja kannatettavaa. Käyty keskustelu on kuitenkin
keskittynyt lähinnä jo olemassa oleviin lapsiin ja monilapsisiin perheisiin — mutta kun me
tarvitsisimme niitä uusia lapsia, niitä ensimmäisiä lapsia. Perheitä painostetaan lähettä-
mään lapset yhteiskunnan kasvatettaviksi, ilmastonmuutoksen nimissä lietsotaan lapsivas-
taisuutta teemalla ”lapsen tekemättä jättäminen on ekoteko”, ja lapsen kanssa kotona ole-
via vanhempia pyritään syyllistämään valtion taloudellisesta tilasta. Ilmapiiri ei ole kovin
lapsimyönteinen. Arvoisa hallitus: mihin toimiin ryhdytte oikeasti lapsimyönteisemmän il-
mapiirin luomiseksi yhteiskuntaan?

16.28 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Itse ajattelen, että se, että tästä hallituksesta löytyy perheministeri, osoittaa jo
suunnan niille asioille, mitkä ovat tärkeitä. On muistettava, että EU:ssa Suomen syntyvyys
on tosiasiassa pudonnut eniten tällä vuosikymmenellä; siltä osin kysymys on varsin aiheel-
linen.

Mutta ilmiö ei ole uusi. Kuulkaa, meillä on olemassa maakuntia, joissa väestömäärä on
laskenut jo 19 vuotta, eikä kovin paljon ole lopautettu silmää. Minun pitää sanoa, että asia
on niin, että tämä on yhteisen poliittisen päätöksenteon kohteena. [Sari Sarkomaa: Minis-
terin pitää kertoa ratkaisuja eikä ongelmia!] Meidän pitää katsoa yli vaalikausien ja tehdä
yhteinen suunnitelma siitä, mitä tehdään. Nyt ensimmäistä kertaa ollaan tekemässä lap-
sistrategiaa, jossa politiikan toiminnan vaikutukset arvioidaan niin, että me pystymme te-
kemään sillä myös vaikuttavuutta seuraavillekin hallituskausille. Siltä osin ei pidä pelotel-
la, niin kuin tässä äsken sanoin, ei pidä dramatisoida, mieluummin kääritään hihat ja teh-
dään näitä asioita ja päätöksiä yhdessä, kun se mahdollisuus nyt koko eduskunnalle tarjou-
tuu.

Toinen varapuhemies Juho Eerola: Ja myös ministeri Andersson.

16.30 Opetusministeri Li Andersson (vastauspuheenvuoro): Arvoisa puhemies! Tämä
hallitus tekee paljon käytännön ratkaisuja sen lapsiystävällisemmän yhteiskunnan luomi-
seksi. Kuten olemme kuulleet, niin sen lisäksi, että panostetaan lapsiperheköyhyyden vä-
hentämiseen ja panostetaan koulutukseen kaikilla asteilla — myöskin varhaiskasvatukses-
sa — sekä uudistetaan vanhempainvapaita, tehdään myöskin sellaisia ratkaisuja, jotka hyö-
dyttävät kaikkia suomalaisia lapsiperheitä. Toisen asteen tekeminen kokonaan maksutto-
maksi on yksi tärkeä esimerkki, ja toinen asia, mitä monet suomalaiset lapsiperheet pohti-
vat päivittäin, on harrastamisen korkea hinta. Tämän hallituksen yksi keskeisimpiä hank-
keita lapsi- ja nuorisopolitiikan osalta tulee olemaan Suomen mallin luominen, jotta me
pystymme nykyistä paremmin takaamaan kaikille suomalaisille lapsille mahdollisuuden
5



Pöytäkirjan asiakohta PTK 52/2019 vp
harrastaa maksutta koulupäivän yhteydessä, ja siihen osoitetaan myöskin merkittävästi ra-
hoitusta, jotta me onnistumme tässä tärkeässä kansallisessa hankkeessa.

Kysymyksen käsittely päättyi.
6


	2.3
	16.14
	16.14
	16.16
	16.17
	16.18
	16.19
	16.20
	16.21
	16.23
	16.24
	16.25
	16.26
	16.27
	16.28
	16.30


