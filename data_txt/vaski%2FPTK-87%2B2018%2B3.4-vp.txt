















































DEM9B6D.tmp.xml


Pöytäkirjan asiakohta PTK 87/2018 vp

 Tarkistettu
4.0

Pöytäkirjan asiakohta 

PTK 87/2018 vp

Täysistunto

Torstai 20.9.2018 klo 10.01—21.44

3.4. Suullinen kysymys osakesäästötilistä (Paavo Arhinmäki vas)
Suullinen kysymys SKT 137/2018 vp

Suullinen kyselytunti

Puhemies Paula Risikko: Seuraava kysymys, vasemmistoliiton eduskuntaryhmä, edusta-
ja Arhinmäki.

Keskustelu

16.33 Paavo Arhinmäki vas: Arvoisa rouva puhemies! Pääministeri Sipilä ja valtiova-
rainministeri Orpo ovat nyt kaksi päivää taputelleet täällä toisiaan selkään ja kehuneet, mi-
ten hyvin taloudella menee. Sillä kieltämättä menee hyvin. Olemme talouden huipulla, ta-
louskasvun huipulla. Mutta ilmeisesti koskaan taloudessa ei mene niin hyvin, että voitai-
siin pienituloisille jakaa tämän talouskasvun hedelmiä. Ensi vuonnakin te olette leikkaa-
massa eläkeläisten ja työttömien indeksiä. Mutta joillekin teiltä löytyy kuitenkin ymmär-
rystä. Nimittäin samaan aikaan kun te ette ole perumassa indeksileikkauksia, olette tuo-
massa osakesäästötilin, jonka hinnaksi on tässä vaiheessa arvioitu 160 miljoonaa euroa —
160 miljoonaa euroa. [Eero Heinäluoma: Voiko olla niin paljon?] Tämä on ennen muuta
varakkaille jälleen yksi veroetu lisää. Tämä jatkaa sitä hallituksen pitkää linjaa, jossa hyö-
dyt annetaan varakkaimmille, pienituloiset maksavat viulut. Voiko tämä olla, ministeri Or-
po, oikein?

16.34 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Ensinnäkin, se ei maksa, vaan ne ovat siirtyviä verotuottoja. Teemme osakesäästöti-
lin piensijoittajille, tavalliselle suomalaiselle palkansaajalle, jolloin on mahdollisuus — sa-
maan tapaan kuin rikkailla tällä hetkellä kapitalisaatiosopimusten tai vakuutuskuorien
kautta — säästää tämän osakesäästötilin sisällä, ostaa osakkeita, myydä osakkeita ilman
veroseuraamuksia. Vasta kun nostaa tuottoa ulos, maksetaan veroa. Eli tämä, että ne verot
jäävät sinne osakesäästötilin sisälle, tuo pitkällä tähtäimellä tämän mainitsemanne siirty-
vän veroerän saamisen, eli se ei ole sen hinta.

Minusta tässä on hienoa se, että me edistämme kansankapitalismia. Me tuomme tavalli-
sille suomalaisille palkansaajille mahdollisuuden käydä osakekauppaa, säästää, varautua
tuleviin päiviin, hyvän työvälineen. Ennen kaikkea tästä tässä on kysymys.

Puhemies Paula Risikko: Tämä kysymys on tässä vaiheessa loppuun käsitelty. [Hälinää
— Välihuutoja]

Kysymyksen käsittely päättyi.


