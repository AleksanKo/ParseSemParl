















































DEM1B03.tmp.xml


Pöytäkirjan asiakohta PTK 2/2016 vp
Pöytäkirjan asiakohta 

PTK 2/2016 vp

Täysistunto

Torstai 4.2.2016 klo 15.59—21.43

6. Pohjoismaiden neuvosto Suomen valtuuskunta toimintakertomus 2014
Kertomus K 13/2015 vp
Valiokunnan mietintö UaVM 3/2015 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 6. asia. Käsittelyn pohjana on ulkoasiainvaliokunnan mietintö UaVM 3/2015
vp.

Keskustelu

18.12 Juho Eerola ps: Arvoisa herra puhemies! Pohjoismaisen yhteistyön historia on pit-
kä, ja tuloksena tästä yhteistyöstä on saavutettu paljon erilaisia hyötyjä. Yhteistyö pohjois-
maisten naapurien kanssa on viime vuosina saanut paljon huomiota, ymmärrystä ja kanna-
tusta, ja pohjoismaisessa yhteistyössä edelleen tapahtuu paljon näinä päivinä.

Tämän vuoden tammikuussa alkoi Pohjoismaiden ministerineuvoston Suomen puheen-
johtajuus, ja vuoden päästä tammikuussa alkaa Pohjoismaiden neuvoston Suomen puheen-
johtajuus. Pääsemme toden teolla vahvasti muokkaamaan ja luomaan yhteistä pohjois-
maista agendaa.

Suomi isännöi Pohjoismaiden neuvoston puolueryhmäpuheenjohtajiston ja valiokun-
tien kokoukset täällä eduskunnassa viime viikolla. Vuosi 2016 on merkittävä sen johdosta,
että tammikuussa tuli kuluneeksi tasan 60 vuotta siitä, kun Suomi ihan ensimmäistä kertaa
osallistui Pohjoismaiden neuvoston toimintaan. Vuonna 1956 Suomen valtuuskunta osal-
listui siis ensimmäiseen neuvoston istuntoonsa. Tämän takia viime viikolla järjestettiin siis
eduskunnassa erillinen yhteiskokous, tavoitteena huomioida tämä tärkeä etappi maamme
historiassa.

Pohjoismaiden neuvosto työskentelee aktiivisesti monien ajankohtaisten teemojen pa-
rissa. Kuten ulkoasiainvaliokunnan mietinnössä todetaan, pohjoismaisen yhteistyön ja yh-
teenkuuluvuuden merkitys on Suomelle ja Suomen turvallisuudelle tärkeä. Suomen poh-
joismainen identiteetti on edelleenkin Suomen kansainvälisen aseman korvaamaton kul-
makivi. Sen turvallisuuspoliittinen merkitys on kirkastunut viimeaikaisten tapahtumien,
kuten Ukrainan kriisin, valossa.

Pohjoismaiden neuvosto pyrkii aktiivisesti vahvistamaan ulko- ja puolustuspolitiikan
pohjoismaista näkökulmaa. Neuvosto keskustelee aiheesta pohjoismaiden ulkoministerien
kanssa epävirallisissa kokouksissa, joita pidetään neuvoston istuntojen yhteydessä. Poh-
joismaiden neuvosto järjestää vuosittain pyöreän pöydän keskustelut pohjoismaisesta puo-
lustuspoliittisesta yhteistyöstä. Parlamentaarikkojen osallistuminen pohjoismaisen ulko-,
 Tarkistettu
4.0



Pöytäkirjan asiakohta PTK 2/2016 vp
turvallisuus- ja puolustuspolitiikan tiivistämiseen on tärkeää, ja tätä olisi syytä entisestään-
kin vahvistaa.

Toinen tärkeä asia on kansallisten parlamenttien ja Pohjoismaiden neuvoston työn synk-
ronointi, siis Pohjoismaiden neuvostossa tehtävän työn hyödyntäminen näissä kansallisis-
sa parlamenteissa ja se, miten saadaan esimerkiksi eduskunnassa tehtävä työ tukemaan
Pohjoismaiden neuvostossa tehtävää työtä. Valtuuskunta on herätellyt keskustelua siitä,
että esimerkiksi Pohjoismaiden neuvoston suositukset tulisi käsitellä ja ottaa tiedoksi va-
liokunnissa. Samoin tiedonvaihtoa eri valiokuntien, erityisesti juuri ulkoasiainvaliokun-
nan, ja Pohjoismaiden neuvoston Suomen valtuuskunnan välillä — muulloinkin kuin tä-
män toimintakertomuksen käsittelyn yhteydessä — tulisi kehittää. Kaikille edustajille ja
kaikille valiokunnille on nyt lähetetty neuvoston viime vuoden suositukset. Valtuuskunta
toivoo, että valiokunnat ottavat nämä suositukset käsittelyyn.

Pohjoismaiden neuvostolla on aktiivista kansainvälistä toimintaa. Suomen valtuuskun-
nalla on laajaa ja aktiivista kansainvälistä yhteistyötä: Venäjään, Baltian maihin sekä Val-
ko-Venäjään liittyvää yhteistyötä. Pohjoismaiden neuvostolla on uudet, päivitetyt Venäjä-
linjaukset. Reilun vuoden sisällä valtuuskunta on järjestänyt Venäjän ja Pohjoismaiden
nuorille poliitikoille suunnatun konferenssin Oulussa, ja viime vuoden helmikuussa val-
tuuskunta isännöi Pohjoismaiden neuvoston ja Venäjän välisen opintomatkan. Valtuus-
kunta yhdessä arktisen valtuuskunnan kanssa isännöi Barentsin parlamentaarisen konfe-
renssin eduskunnassa viime syyskuussa. Tärkeää on voida jatkaa tätä yhteistyötä myös jat-
kossa, ja tosiaan, vaikka Venäjä ei edelleenkään eikä jatkossakaan Pohjoismaiden neuvos-
toon kuulu, tällä tasolla olemme tätä yhteistyötä ja yhteistä keskustelua pystyneet pitä-
mään yllä, vaikka Euroopan neuvostossa se on ollutkin vähän hankalampaa.

Arvoisa puhemies! Aivan kuten mietinnössä todetaan, Pohjoismaat muodostavat yhtei-
sön, jolla on paljon yhteistä, muun muassa arvot, toimintatavat, historia, perinne ja ristitkin
lipuissaan. Pohjoismaita sitoo toisiinsa yhteisöllisyyden tunne, keskinäinen luottamus ja
pitkälle yhteneväiset intressit. Tätä vahvaa yhteistyötä tulemme Pohjoismaiden neuvostos-
sa aktiivisesti (Puhemies koputtaa) rakentamaan eteenpäin myös tulevaisuudessa. Pohjois-
maisella tasolla (Puhemies koputtaa) keskustellaan ja yritetään ratkaista monia ajankohtai-
sia haasteita. — Kiitos.

18.18 Arto Pirttilahti kesk: Arvoisa puhemies! Palataan vielä hieman siihen vuoteen
2014, Pohjoismaiden neuvoston raportin vuoteen. Kuten kahdessa edellisessäkin valtuus-
kuntien keskustelussa, Venäjä nousee myös täällä Pohjoismaiden neuvoston vuodessa
2014 vahvasti esille.

Perinteisestihän Pohjoismaiden neuvostossa ei niinkään turvallisuus- ja ulkopolitiikkaa
käsitelty. Vasta tämän vuosikymmenen alustahan se on lähtenyt enemmänkin käyntiin,
varsinkin kun Suomen aloitteesta 2013 nämä pyöreän pöydän keskustelut alkoivat, mei-
dän silloisen puolustusministerimme Carl Haglundin toimesta.

Vuonna 2014 todellakin Krim vallattiin, ja silloin Pohjoismaiden neuvosto teki yhdessä
huhtikuun teemaistunnossa tästä heti ärhäkän lausunnon Venäjän suuntaan ja sen tuomitsi
saman tien. Ehkä sitten tästä tai muusta syystä Venäjä vastasi tähän asiaan siten, että he kat-
soivat, että Pietarissa ja Kaliningradissa olevat Pohjoismaiden toimistot ovat vakoilutoi-
mistoja, ja he osaltaan sitten sulkivat niitten toiminnan, ja Pohjoismaiden neuvosto myös
näitten toiminnan lopullisesti sitten joutui lopettamaankin.
2



Pöytäkirjan asiakohta PTK 2/2016 vp
Pohjoismaiden neuvostollahan on ollut Baltian maiden itsenäisyydessä oma roolinsa sil-
loin 90-luvun alussa, ja sitä kautta meillä on toimistot myös Baltian maissa, kuten Virossa,
Latviassa ja Liettuassa — oli myös Kaliningradissa ja sitten Pietarissakin. Eli näiden toi-
mistojen tehtävä Baltian osalta oli tukea heidän omaa demokratiakehitystään ja itsenäi-
syyttään silloin 90-luvun alussa, ja sitä on tehty näihin päiviin asti. Nyt on kuitenkin vähän
pohdittu näitten toimistojen roolia ja sitä, onko meillä tarvetta pitää niin montaa toimistoa
siellä päin ja myös vahvistaa niitten toimistojen olemassaoloa.

Yhtä lailla keskustelua on käyty Pohjoismaista suhteessa EU:hun: Pohjoismailla tulisi
olla myös toimisto EU:n suuntaan ja tulisi hakea vahvempaa yhteistyötä. Tämä Pohjois-
maiden EU-yhteistyö korostui myös vuonna 2014 eli se, millä tavalla me implementoim-
me eli toimeenpanemme EU-lainsäädäntöä, ja toiseksi, kuinka Pohjoismaat yhdessä voisi-
vat proaktiivisemmin ottaa kantaa esimerkiksi komissiolta tuleviin säännöksiin. Esimer-
kiksi maatalouden puitteissa, energia-, metsätaloudessa, ympäristönsuojelussa ja monessa
asiassa me Pohjoismaat olemme hyvin yhtenäisiä ja katsomme myös elinkeinon näkökul-
masta, kuten metsäpolitiikassa. Tämä nousi vahvasti esille, ja tätä kautta ehkä haetaan sit-
ten tälle tulevallekin EU-toimistolle mahdollisuuksia.

Taisi olla kameli ja kahvi -vertaus 2013 tai 2014, joka kuvasi sitä, että aika moni asia vie
aika pitkän aikaa Pohjoismaiden neuvostossa ennen kuin ne valmistuvat tai niistä saadaan,
sanotaan, ministerineuvostoon esitys, ja sitä kautta lähtivät sitten uudistukset käyntiin.
Vuonna 2014 oli merkittävä käynnistys näihin uudistuksiin, vuonna 2015 niitä tehtiin, ja
oikeastaan tämän vuoden 2016 alussa, kun se juhlaistunto pidettiin täällä, meillä oli tämä
pienempi määrä valiokuntia ja myös nämä asioiden esittelytavat olivat jo sitten ehkä sutja-
kampia, ja dialogi on parempi.

Minä olin keskiryhmien puheenjohtajana vuoden 2014 ja puoleenväliin 2015. Siellä
pohdittiin juuri, mikä on PN:n rooli, onko se dialogin käynti vai onko se päätöksentekoko-
neisto, ja se on niitä molempia. Meillä on eri poliittisilla järjestöillä Pohjoismaissa hyvin-
kin samannäköisiä ajatuksia, ja tärkeää on niitten esille nostaminen ja myös sitten tiiviim-
män pohjoismaisen yhteistyön perheen kehittäminen.

Yhdyn tähän ulkoasiainvaliokunnan esitykseen siitä, millä tavalla me kävisimme vah-
vempaa dialogia. Kuten nykyinen valtuuskunnan puheenjohtaja Juho Eerola tuossa toi sen
esille, se, millä tavalla me toisimme sieltä pohjoismaisista valiokunnista ne asiat tänne mei-
dänkin eduskunnan valiokuntiin ja saisimme niihin jonkinlaista pitopintaa tai keskustelu-
yhteyttä, on erittäin tärkeää. Varsinkin — ainakin katson, kun edustan talousvaliokuntaa,
elinkeinoasioita myös Pohjoismaiden neuvostossa tällä hetkellä — se dialogin käynti olisi
erittäin tärkeää. Yhtenä esimerkkinä tästä Pohjoismaiden neuvoston osalta oli elinkeinova-
liokunnassa esimerkiksi rikkidirektiivin käsittely, ja se oli kaikille Pohjoismaille erittäin
tärkeä kohta. Siinä Suomen edustajat, muun muassa Eero Suutari, olivat erittäin kovassa
roolissa, kun tehtiin näitä raportteja.

Mutta kuten todettiin, meillä oli hyvä istunto — Suomi 60 vuotta Pohjoismaiden neu-
vostossa — pari viikkoa sitten. Kyllä Pohjoismaiden neuvoston toiminta kehittyy. Näen,
että siinä on parantamisen varaakin, mutta me tarvitsemme tätä yhteisöä.

18.24 Ville Skinnari sd: Arvoisa puhemies! Edustaja Eerola, Pohjoismaiden neuvoston
valtuuskunnan puheenjohtaja, toi aivan oikein esille tämän valiokuntien yhteistyön ja kan-
sallisen yhteistyön tiivistämisen. Vaikka nyt puhummekin vuodesta 2014, niin vuosi 2015,
jolloin itse aloitin Pohjoismaiden neuvoston Suomen valtuuskunnan jäsenenä, oli monella
3



Pöytäkirjan asiakohta PTK 2/2016 vp
tapaa hyvinkin poikkeuksellinen. Paljon tapahtui asioita maailmalla, paljon sellaista, mitä
emme voineet aavistakaan. Tämän takia näen itse tällä hetkellä pohjoismaisen yhteistyön
hyvinkin isona asiana Suomelle. Se ei kuitenkaan ole itsestäänselvyys. Pohjoismaista yh-
teistyötä pitää tehdä itse asiassa koko ajan, joka päivä.

Meillä on paljon myös isoja strategisia yhteisiä asioita, ja yhtenä nostaisin esille pohjoi-
set asiat eli arktisen ulottuvuuden. Tämän lisäksi muun muassa energiapolitiikka, kuten
viime päivinä olemme nähneet, ei ole vain Suomen rajojen sisäistä, vaan siihen kuuluu se,
mitä Ruotsissa, Norjassa ja Tanskassakin tapahtuu, myös Venäjällä. Uudet valiokuntajaot
ovat myös tuoneet paljon mahdollisuuksia. Kasvu- ja kehitysvaliokunta voi halutessaan
vaikuttaa paljon, toivottavasti myös kansallisella tasolla.

Kaiken kaikkiaan meidän pitää löytää Pohjoismaiden neuvoston kautta tiiviimpi kansal-
linen yhteisyö ja yhteinen näkemys, mitä todella haluamme tehdä. Tämä koskee elinkeino-
politiikan lisäksi myös ympäristöasioita ja myös ulko- ja turvallisuuspolitiikkaa.

18.26 Ilkka Kanerva kok: Herra puhemies! Näitten herrojen puheenvuoroja kuunneltua-
ni jäin tässä pohdiskelemaan eilisen iltapäivän tuntoja. Tasavallan presidentti esitti eilen
omana näkemyksenään, kuinka tulisi toimia suhteessa maahanmuuttokysymyksiin. Minun
on todella vaikea löytää mistään päin Eurooppaa maaryhmää, jonka olisi keskenään hel-
pompi löytää yhteisiä menettelytapoja maahanmuuton osalta. Kuitenkin tilanteessa, jossa
välillä Tanska menee Norjan selän taakse, Ruotsi Norjan selän taakse, jokainen pohjois-
maa vuoron perään vähän toimii tavalla, joka ei tunnu kovin järkevältä, koordinoidulta ja
kokonaisvaltaiselta.

Jos Pohjoismaiden neuvosto haluaa toimia niin kuin edustaja Eerola täällä totesi, edus-
taja Skinnari perusteellisesti puhui ja monet muutkin täällä, että PN:n pitää toimia nopeas-
ti, tehokkaasti ja arjessa, niin pannaanpa testi. Edustaja Eerola, kokeillaan: Ottakaa Suo-
men valtuuskunta koolle vaikka huomenna. Katsokaa yhdessä, että Suomen valtuuskunta
tekee nopeasti aloitteen siitä, että Pohjoismaat keskenään toteuttavat nopeasti yhteiset käy-
tänteet maahanmuuttopolitiikassa.

18.27 Juho Eerola ps (vastauspuheenvuoro): Arvoisa herra puhemies! Aivan oikein, mitä
edustaja Kanerva tässä puhui. Viime vuoden aikana ja tämän vuoden aikana kaikkein eni-
ten Pohjoismaiden neuvostossa käsitelty aihe epävirallisesti sekä virallisesti istunnoissa on
tämä maahanmuutto, ja kaikissa puheenvuoroissa, likipitäen kaikissa puheenvuoroissa, on
tullut esille nimenomaan se tarve, että maahanmuuttopolitiikan pitää olla yhtenäistä kaikis-
sa Pohjoismaissa. Ei voida luoda sellaista tilannetta, että jossain Pohjoismaassa on löysem-
mät ja helpommat käytänteet kuin jossain toisessa, vaan kaikissa Pohjoismaissa pitää olla
yhtä kireää ja tiukkaa maahanmuuttopolitiikkaa, jotta mistään Pohjoismaasta ei muodostu
helpompaa maata saada oleskelulupia kuin jostain toisesta, mikä johtaa sitten tämänkaltai-
seen tilanteeseen kuin mikä valitettavasti viime syksynä nähtiin, kun Tanskan ja Ruotsin
läpi kulki väkeä tänne. Mutta tästäkin, siellä Islannin istunnossa Reykjavikissa kun oltiin,
(Puhemies koputtaa) puhuttiin ja keskusteltiin näiden ministereiden kanssa, ja siihen se
loppui. 

18.29 Eero Heinäluoma sd (vastauspuheenvuoro): Arvoisa puhemies! Täytyy sanoa, että
edustaja Kanerva osui kyllä aivan naulan kantaan. Siis ehdottomasti kaikkien näiden vai-
keuksien keskellä jos joidenkin niin Pohjoismaiden pitäisi hakea tässä yhteisiä kantoja —
4



Pöytäkirjan asiakohta PTK 2/2016 vp
hyvin samanlaisia yhteiskuntia, hyvin samanlaiset työmarkkinat, hyvin samanlaiset ihmis-
oikeusnormit ja -käsitykset. Edustaja Lindtman jossain puheenvuorossaan aikaisemmin tä-
män salin ulkopuolella, eduskunnan ei ollessa kokoontuneena, viittasi tähän samaan, että
pitäisi luoda yhteinen pohjoismainen turvapaikkakäytäntö.

Jostain kumman syystä hallitukset eivät nyt näytä olevan kykeneviä ottamaan tätä asiaa
työlistalle. Siihen tarkoitukseen nyt tarvittaisiin selvästi kyllä parlamentaarikkoja, eli yh-
dyn edustaja Kanervan toiveeseen, että Pohjoismaiden neuvoston Suomen valtuuskunta ot-
taisi tässä aloitteen ja lähtisi rakentamaan keskustelua muiden Pohjoismaiden parlament-
tien suuntaan, jotta tämä otettaisiin Pohjoismaiden neuvoston työlistalle ja yhdeksi poh-
joismaisen yhteistyön kohteeksi. Siinä menee joku aika, mutta jos olemme tässä sinnikkäi-
tä, niin sieltä se tulee.

Ensimmäinen varapuhemies Mauri Pekkarinen:  Listan mukaan näyttää siltä, että edus-
taja Savola olisi pyytänyt varsinaista puheenvuoroa. Minulle jäi vähän epäselväksi, kum-
paa hän tarkoitti, varsinaista vai vastauspuheenvuoroa. — Siis vastauspuheenvuoro, edus-
taja Savola. 

18.30 Mikko Savola kesk (vastauspuheenvuoro): Arvoisa herra puhemies! Tähän edusta-
ja Kanervan ehdotukseen voi kyllä yhtyä aivan täysin. Me olemme olleet erittäin suurien
ongelmien siivittäminä, ja olemme edelleenkin, tässä maahanmuuttokysymyksessä. Poh-
joismaissa — missä me nyt Suomena esimerkiksi olemme joutuneet olemaan Tanskan ja
Ruotsin varjossa, hieman ehkä armoilla, siinä, kuinka heillä omat käytännöt toimivat, se on
tuonut meille tai ei ole tuonut turvapaikanhakijoita — tarvitaan aivan ehdottomasti keskus-
teluita, ja kannustan kyllä Pohjoismaiden neuvoston valtuuskuntaa ja edustaja Eerolaa tart-
tumaan tähän edustaja Kanervan esitykseen ja viemään sitä voimakkaasti eteenpäin.

Uskon, että näitä keskusteluita tarvitaan enenevässä määrin, kun kevät lähestyy, ja on
oletettavissa, että mikäli me emme Euroopan laajuisesti saa muutosta aikaan, niin turvapai-
kanhakijoita on tulemassa vielä enemmän, kuten myös itärajan suhteen, myös siinä tarvi-
taan yhteispohjoismaisia keskusteluita ja ponnisteluita.

Ensimmäinen varapuhemies Mauri Pekkarinen:  Vielä tällä haavaa kolme vastauspu-
heenvuoroa, edustaja Pirttilahti, edustaja Myllykoski ja sitten edustaja Eerola, ja sen jäl-
keen siirrytään listaan.

18.31 Arto Pirttilahti kesk (vastauspuheenvuoro): Arvoisa puhemies! Tämä on erittäin
tärkeä esitys edustaja Kanervalta, ja kahdessa erillisessä kokouksessa tätä asiaa on monel-
la tasolla käsitelty eli Pohjoismaiden neuvoston omissa puolueryhmissä, ja on tehty esityk-
siä, aloitteita, kirjallisia kysymyksiä. Mutta se, mihinkä viittasi oikeastaan edustaja Heinä-
luoma, on se, millä tavalla ministerineuvosto sitten lähtee asiaa myös viemään eteenpäin,
saammeko me Pohjoismaiden neuvoston kautta riittävän paineen ministerineuvostolle, että
hallitukset ottavat nämä asiat sitten omalle agendalleen ja lähtevät oikein tosissaan vie-
mään näitä eteenpäin. Mutta uskon, että sielläkin... Ainakin hyvä henki on ollut näitten yh-
teistyöministereitten kesken viedä tätä asiaa.

18.32 Jari Myllykoski vas (vastauspuheenvuoro): Arvoisa herra puhemies! Jotta ei nyt
ihan Kanerva pyörry näihin kehuihin, niin täytyy sanoa, että erittäin hyvin oivallettu ja hy-
5



Pöytäkirjan asiakohta PTK 2/2016 vp
vin haastettu tässä Pohjoismaiden neuvoston nokkamies-Eerolaa. Minun mielestäni tämä
keskustelu on nyt juuri sillä tasolla, millä sen tässä pitää ollakin. Me olemme vähän niin
kuin yksittäisten poliitikkojen tai sitten presidentin puheitten varassa keskustelemassa täs-
tä asiasta. Tämä oli erittäin hyvä, rakentava ehdotus, joka pitää ehdottomasti viedä eteen-
päin, sillä minä uskon, että juuri se, että Suomi on se aktiivinen osapuoli haastamassa myös
muiden Pohjoismaiden parlamentteja, on se oikea tie, jota voidaan kulkea.

18.33 Juho Eerola ps (vastauspuheenvuoro): Arvoisa herra puhemies! Pohjoismaiden
neuvoston Suomen valtuuskunnan puheenjohtajana otan erittäin suurella kiitollisuudella
vastaan nämä evästykset, joita olen tässä saanut. Ne, jotka ovat työtäni Pohjoismaiden neu-
vostossa seuranneet, ovat ehkä huomanneetkin, että olen siellä pyrkinyt ajamaan yhteistä
tiukkaa turvapaikkapolitiikkaa, ettei mikään maa poikkeaisi joukosta vaan että käytännöt
olisivat kaikilla samanlaiset. Ja nyt tuntuu erinomaisen hyvältä, että Suomen eduskunnasta
tulee näin laaja tuki tälle, ja lupaan viedä tätä asiaa eteenpäin — kiitän.

18.34 Jari Myllykoski vas (vastauspuheenvuoro): Arvoisa herra puhemies! En toivo, että
valtuuskunnan puheenjohtaja ottaa tätä tulkintaa sillä tavoin kuin juuri äsken toitte esille.
Lähdetään rakentamaan yhteistä politiikkaa, ei niin, että valtuuskunnan puheenjohtaja
määrittelee täällä eduskunnan sanoneen niin, että meidän pitää Pohjoismaissa vetää jota-
kin tiettyä linjaa, vaan nyt pitää löytyä rakentaja — ei niin, että määritellään, mitä meillä
pitää Pohjoismaissa olla, vaan nyt pitää olla pelinavaaja ja ottaa se rakentajan rooli eikä
tuoda omaa poliittista agendaansa niin, että vain sitä koetetaan viedä eteenpäin ja tehdä sitä
Suomen eduskunnan nimissä.

Ensimmäinen varapuhemies Mauri Pekkarinen: No, jospa varsinaisella puheenvuoro-
listalla olevat vielä jaksavat odottaa. Täällä olisi muutama vastauspuheenvuoro. Ensim-
mäisenä edustaja Myller.

18.35 Riitta Myller sd (vastauspuheenvuoro): Arvoisa puhemies! Kyllähän se on selvää,
että silloin kun lähdetään yhteistä politiikkaa hakemaan, etukäteen ei päätetä, mikä on lop-
putulos, vaan keskustellaan siitä, millä tavalla sitä yhteistä politiikkaa tehdään. Meillä on
ihmisoikeussopimukset, meillä on pakolaissopimukset, meillä on Euroopan unionin peri-
aatteet ja näin poispäin. Kyllä sieltä varmasti löytyy sellainen politiikan linja, joka sopii
kaikille Pohjoismaille ja jota on sitten hyvä noudattaa.

18.35 Ville Skinnari sd (vastauspuheenvuoro): Arvoisa puhemies! Edustaja Eerolalle to-
teaisin näin sosialidemokraattisen ryhmän jäsenenä Pohjoismaiden neuvostossa, että kyllä
ilman muuta pitää hakea sitä yhteistä näkemystä, mutta kuten todettu, emme me voi etukä-
teen sitä määritellä, millainen se tulee olemaan. Suomi on vain yksi jäsen Pohjoismaiden
neuvostossa. Meillä on siellä Ruotsi, jolla on omia näkemyksiä, Tanska, Norja ja Islanti.
Tässä on työtä meille kaikille, ja kuten neuvotteluissa yleensä, kannattaa kuulla ensin kaik-
kia osapuolia.

18.36 Ritva Elomaa ps (vastauspuheenvuoro): Arvoisa puhemies! Pohjoismaiden neu-
voston Suomen valtuuskunnan puheenjohtaja, kansanedustaja Eerola on erittäin rakenta-
va, ja uskon siihen, että hän pystyy vetämään tätä tosi tärkeää asiaa hienosti eteenpäin ja
6



Pöytäkirjan asiakohta PTK 2/2016 vp
tätä eri maiden yhteistyötä tässä maahanmuuttopolitiikassa viemään edistyksellisesti
eteenpäin. Täällä arvostellaan ja laitetaan ehdolle, että mahtaako hän siihen pystyä, mutta
toivottavasti nämä puheet jäävät sivuun ja rakentavasti jatkamme tätä keskustelua ja viem-
me tätä asiaa eteenpäin. Eerola ottaa tämän harkintaan.

Ensimmäinen varapuhemies Mauri Pekkarinen: Siirrymme puheenvuorolistaan.

18.37 Jani Mäkelä ps: Arvoisa puhemies! On hyvä, että Pohjoismaiden neuvostossa otet-
tiin esille Ruotsin harjoittama turvapaikanhakijoiden läpipäästäminen Suomeen viime ke-
sänä, ja siltäkin osin saatiin käyntiin toimenpiteet, joilla Tornion raja saatiin hallintaan.
Tästä kiitos edustaja Eerolalle ja muille asian suhteen aikanaan aktiivisille. Jatkuvana täl-
lainen ilmiö olisi varmaan ollut omiaan heikentämään luottamusta maidemme välillä. Sii-
nä tilanteessa yhteistyö olisi ollut vaarassa muutenkin, ellei tätä olisi saatu hallintaan.

Tärkeää on havaita, että muissakin pohjoismaissa on herännyt tietoisuus turvapaik-
kakriisistä. Siellä on lähdetty toimiin käytäntöjen kiristämiseksi. Soisin mieluummin, että
olisimme tässä asiassa edellä. Tällä hetkellä olemme itse asiassa jäämässä jopa jälkeen
Tanskan reippaista otteista.

Arvoisa puhemies! Kannustan hallitusta tuomaan pöytään esityksiä eduskunnan päätet-
täväksi näistä asioista. Suomi päättää itse omista turvapaikkasäädöksistään, ei Tanska eikä
Pohjoismaiden neuvosto.

18.38 Mikko Savola kesk: Arvoisa herra puhemies! Pohjoismaiden neuvosto on kyllä tär-
keä foorumi tässä parlamenttienvälisessä keskustelussa, ja pitää sanoa, että kyllä nyt viime
kauden loppupuolella ja silloin, kun tälle kaudelle tultiin, myös valiokuntien välinen yh-
teistyö on parantunut. Itse puhun nyt erityisesti tuosta puolustusvaliokunnan näkökulmas-
ta. Tietysti nyt ollaan keskusteltu puolustusyhteistyön syventämisestä muutoinkin: on pu-
huttu yhteisistä materiaalihankinnoista, yhteisestä harjoittelusta, kustannussäästöjen osit-
taisesta löytämisestä mutta myös yhteisen, vahvan maanpuolustuksen löytämisestä, toinen
toisensa auttamisesta niin ikään ja tilannekuvan jakamisesta, sen yhteisen kokonaisuuden
löytämisestä tähän Itämeren alueelle kahden sotilaallisesti liittoutumattoman maan välille. 

Mielestäni tällä Pohjoismaiden neuvostolla on varmasti ollut vaikutusta, ja te olette käy-
neet näitä parlamentaarisia keskusteluita siellä, mikä on poikinut sitten nämä Hanaholmen-
keskustelut muun muassa meille tänne Suomeen. Puolustusvaliokunta on lähdössä Ruot-
sin riksdageniin kollegoita tapaamaan. Se on poikinut myös sen, että kun muun muassa
edustaja Kanervan ja edustaja Heinäluoman kanssa olemme tuossa Naton parlamentaari-
sessa valtuuskunnassa, niin on ollut helppo yhdessä keskustella ja tilannekuvaa jakaa siitä,
missä mennään Nato-keskustelussa. Ja nyt kun tätä Nato-selvitystä tehdään niin meillä
Suomessa kuin Ruotsissa, niin toivoisin, että semmoinen yhteisymmärrys taikka lähinnä ti-
lannekuvan jakaminen myös siitä löytyisi, että me menisimme samaan suuntaan tässäkin
asiassa maiden välillä.

18.40 Eero Heinäluoma sd: Arvoisa puhemies! Säännöllisin välein on käyty tämä poh-
joismaisen yhteistyön tilannekeskustelu ja nimenomaisesti täällä eduskunnassa tämän val-
tuuskunnan raportin yhteydessä, ja se on usein päätynyt siihen, että ikään kuin tähän tarvi-
taan jotain uutta tai lisää tai että se vähän polkee paikallaan. Kaksi uutta aluetta, joilla ai-
dosti Pohjoismaiden kesken voidaan tehdä paljon enemmän kuin mitä tällä hetkellä teh-
7



Pöytäkirjan asiakohta PTK 2/2016 vp
dään, on täällä jo mainittu. Toinen niistä koskee puolustus- ja turvallisuuspolitiikkaa ja toi-
nen koskee näitä maahanmuuttoasioita.

Puolustus- ja turvallisuuspolitiikka-asiassa meni vuosia siinä, että se keskustelun kautta
saatiin eteenpäin. Vuosi 2007, alkuvuosi, oli ratkaiseva, jolloin Pohjoismaiden ulko- ja
puolustusministerit päätyivät täällä Suomessa pidetyssä kokouksessa siihen, että lähde-
tään kehittämään yhteispohjoismaista ajattelua puolustus- ja turvallisuuspolitiikan alueel-
la. Tietysti historiallisesti katsoen tuo aika 2007:stä tähän päivään ei ole kovin pitkä, kah-
deksan vuotta, mutta totta kai meidän kannaltamme tuntuu, että kestää kauan. Tällä hetkel-
lä olemme tilanteessa, että se näyttää merkitsevän erityisen paljon Suomen ja Ruotsin kan-
nalta, mutta uskon, että se yhteistyö ja keskustelut, mitä on käyty Pohjoismaiden neuvos-
ton piirissä, ovat olleet tärkeä osa poliittisen tuen syntymistä tälle hankkeelle. Viime kau-
della kaikki parlamentit Pohjoismaiden parlamenttien puhemiesten yhteisen kannanoton
seurauksena käsittelivät nimenomaisesti ulko- ja turvallisuuspolitiikan asioita parlamentti-
istunnossaan pohjoismaisen yhteistyön kannalta. Se oli osa legitimiteetin luomista, kansal-
lisen hyväksynnän luomista, tällä tiivistyvälle pohjoismaiselle yhteistyölle.

Nyt todellakin olisi aivan eriskummallista, jos Pohjoismaat eivät tarttuisi tähän pakolai-
suuden ja maahanmuuton haasteeseen luomalla yhteisiä käytäntöjä. Se olisi kaikkien jä-
senmaiden etu. Se olisi myös kansalaisten odotusarvo tähän päivään päivittyvälle pohjois-
maiselle yhteistyölle. 

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 13/2015 vp
johdosta. Asian käsittely päättyi.
8


