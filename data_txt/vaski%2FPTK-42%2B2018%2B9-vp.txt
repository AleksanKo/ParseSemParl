















































DEME94D.tmp.xml


Pöytäkirjan asiakohta PTK 42/2018 vp
Pöytäkirjan asiakohta 

PTK 42/2018 vp

Täysistunto

Torstai 26.4.2018 klo 16.04—18.31

9. Hallituksen esitys eduskunnalle laiksi lentoliikenteen matkustajarekisteritietojen käytös-
tä terrorismin ja vakavan rikollisuuden torjunnassa sekä eräiksi siihen liittyviksi laeiksi

Hallituksen esitys HE 55/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään hallintovalio-
kuntaan, jolle perustuslakivaliokunnan on annettava lausunto.

Lähetekeskusteluun varataan tunti, kello 18—19. Mikäli puhujalistaa ei ehditä annetus-
sa ajassa käydä loppuun, asiakohdan käsittely keskeytetään ja sitä jatketaan tämän päivän
istunnossa muiden asiakohtien tultua käsitellyiksi. Jos keskustelu asiasta puolestaan päät-
tyy ennen sille varatun määräajan päättymistä, siirrytään päiväjärjestyksen seuraavaan, 10.
asiakohtaan.

Keskustelu

18.03 Sisäministeri Kai Mykkänen: Arvoisa puhemies! Kyseessä on siis lentoliikenteen
matkustajatietojen laajempaa hyödyntämistä rikollisuuden torjunnassa koskevan matkus-
tajarekisteridirektiivin toimeenpano kansallisesti ja sinänsä tärkeä asia varautumisessa sii-
hen, miten voimme torjua ennalta erityisesti terrorismirikoksia ja muitakin vakavia kan-
sainvälisen rikollisuuden muotoja.

Käytännössä kyse on siis siitä, että matkustajatietorekisteriin koottaisiin eurooppalaises-
ti kunkin matkustajavarausten yhteydessä antamat tiedot — nimi, osoite, yhteystiedot,
maksutapa — jotka lentoliikenteen harjoittajat velvoitettaisiin siirtämään jäsenvaltioiden
perustamiin matkustajatietoyksiköihin. Suomessa tällaisena matkustajatietoyksikkönä toi-
misi poliisin, Tullin ja Rajavartiolaitoksen rikostiedusteluyksikkö, joka on jo yksikkönä tä-
näkin päivänä olemassa, ja tämä rikostiedusteluyksikkö analysoisi tietoja ennalta määritel-
tyjen kriteerien mukaan ja erityisesti vertaisi tietoja terrorismirikosten ja vakavan rikolli-
suuden torjunnan kannalta oleellisten tietokantojen kanssa. Tarkoituksena on siis tunnistaa
henkilöt, jotka saattavat olla osallisina näissä terrorismirikoksissa tai muussa vakavassa ri-
kollisuudessa. Viimeiset kymmenen vuotta ovat osoittaneet, että tällaisella rekisterillä oli-
si voitu päästä jäljille tilanteissa, joissa terroristisiin järjestöihin ja terrorismirikoksiin osal-
liset henkilöt ovat matkustaneet Euroopassa lentoliikennettä hyödyntäen eri jäsenmaihin.

Kuitenkin tässä tietysti on huolehdittu myös siitä ja tässä kansallisessa toimeenpanossa
varmistetaan suhteessa Suomen perustuslakiin se, että yksityisyydensuojan toteutumiseksi
tämä rikostiedusteluyksikkö ei käsittele sellaisia arkaluontoisia tietoja, jotka meidän perus-
tuslakimme ja EU-sääntelymme pohjalta eivät käsittelyyn kuulu. Näitä voisi luovuttaa
edelleen vain perustellusta pyynnöstä yksittäistapauksissa lainsäädännön mukaisesti.
 Tarkistettu
4.0



Pöytäkirjan asiakohta PTK 42/2018 vp
Arvoisa puhemies! Tämän esityksen myötä todella poliisin, Tullin ja Rajavartiolaitok-
sen työkalupakkiin saadaan uusi tärkeä terrorismin ja vakavan rikollisuuden torjunnan vä-
line, joka verrattuna niihin muutaman miljoonan euron kustannuksiin, jotka tämän perus-
taminen aiheuttaa, on varmasti kyllä rahansa väärtti siinä, miten voimme torjua vakavia
terroritekoja. Valitettavasti Suomessakin on viime syksynä jouduttu tämmöinen terroristi-
seksi epäilty teko kokemaan.

18.06 Sari Essayah kd: Arvoisa puhemies! Tämä matkustajarekisteridirektiivin toimeen-
paneminen on varmasti tarpeellinen nimenomaan terrorismin ja vakavan rikollisuuden tor-
junnassa. Olisin kuitenkin halunnut ministeriltä vielä tarkentaa siitä, kun puhuitte näistä
tietyistä arkaluontoisista tiedoista, voiko esimerkiksi vaikkapa ruokavaliotietoja tai jota-
kin vastaavan tyyppistä etnis-uskonnollista profilointia tehdä näitten tietojen perusteella.
Sitten toisaalta myöskin totesitte, että ainoastaan pitää olla hyvin selkeästi perusteltu pyyn-
tö, jotta näitä tietoja voidaan luovuttaa eteenpäin. Elikkä olisin tästä halunnut vielä tarken-
nusta. Minkä tyyppinen tietopyyntöprosessi pitää olla, jotta sitten tällaisia tietoja luovute-
taan, ja voiko näitä siis luovuttaa esimerkiksi kolmansiin maihin, vaikkapa sitten USA:han
tai johonkin muuhun EU:n ulkopuolella sijaitsevaan maahan, näitten perusteltujen pyyntö-
jen perusteella? Toki kun myöskin EU:n tietosuojadirektiivi astuu voimaan, tuleeko sieltä
sitten joitakin sellaisia asioita, joita nyt sitten pitää ottaa huomioon, tai onko nämä jo yh-
teensovitettu tässä vaiheessa, kun tätä kansallista toimeenpanoa tehdään?

18.08 Simon Elo sin: Arvoisa puhemies! Kiitän ministeriä hyvästä esittelystä ja hallitusta
hyvästä esityksestä. Terrorismi on koko Euroopan yhteinen ongelma ja haaste, ja nimen-
omaan tämänkaltaista lainsäädäntöä ja sitä kautta yhteistyötä näissä kysymyksissä tarvi-
taan. Jos ajatellaan niitä tapauksia, mitä Euroopassa on ollut, niin nimenomaan lentoliiken-
teeseen liittyvät matkustajatiedot ovat siinä hyvin oleellinen kysymys. Monet näistä hen-
kilöistä ovat tätä matkustusmuotoa käyttäneet, joko lähteäkseen Euroopan ulkopuolelle
liittyen terroristiseen ryhmään liittymiseen tai sitten Eurooppaan tullessaan. Eli hyvin tär-
keä kysymys.

Myös edustaja Essayahin kysymys liittyen etnisen profiloinnin näkökulmaan on perus-
teltu, ja siihen itsekin mielelläni kuulen ministerin vastauksen.

Toinen puoli on vakava rikollisuus. Käsitykseni on, että Suomessakin järjestäytyneen ri-
kollisuuden organisaatioiden määrä on kasvanut vuosien aikana, ja ministeriltä kysyisin:
Miten tässä suhteessa tässä lainsäädännössä näkyvät järjestäytyneen rikollisuuden kysy-
mykset? Miten sitä voidaan tätä kautta ehkäistä?

18.09 Jari Myllykoski vas: Arvoisa herra puhemies! Edellisiin puhujiin on hyvä yhtyä
siinä mielessä, että oikeastaan ainoa huoleni on nyt toukokuussa voimaan tuleva EU:n tie-
tojen luovuttamiseen liittyvä direktiivi: onko nyt tässä kohdassa huomioitu se kaikki, et-
temme tee jotakin sellaista, mikä toisi meille joitakin vaikeuksia sen suhteen? Sen haluai-
sin nyt kuulla ministeriltä.

18.09 Sisäministeri Kai Mykkänen: Arvoisa puhemies! Tässä ehdotettu sääntely perus-
tuu tietysti perustuslain 10 §:ssä turvattuun henkilötietojen ja yksityisyyden suojaan ja
myös Euroopan unionin perusoikeuskirjan 7 artiklan turvaamaan yksityiselämän suojaan.
Näiden reunaehtojen puitteissa määritellään osittain Euroopan ihmisoikeustuomioistui-
2



Pöytäkirjan asiakohta PTK 42/2018 vp
men, myöskin Euroopan yhteisön tuomioistuimen ennakkotapausten kautta sitä, minkä
tyyppisiä tietoja voidaan missäkin tilanteessa kirjata. Mitä tulee edustajan kysymyksiin tä-
hän puoleen liittyen, tämä on suhteellisen monimutkaista juridiikkaa, jolloin en lähde tässä
sitä tulkitsemaan tarkemmin, mutta sitä on tässä HE:ssä kuvattu, ja varmasti valiokunta käy
asiaa tarkemmin läpi. Sama koskee luovuttamista kolmansiin valtioihin.

Lähtökohtahan tässä on se, että pyritään turvaamaan nimenomaan Euroopan turvalli-
suutta Euroopan viranomaisten ja eurooppalaisten turvallisuusrakenteiden kautta, ja us-
kon, että kehitys vie kyllä siihen suuntaan, että yhä enemmän terrorismin torjuntaa tehdään
Euroopan unionin puitteissa yhteisissä rakenteissa. Onneksi esimerkiksi Europoliin ilmoi-
tetut tiedot ovat merkittävästi lisääntyneet ja sitä käytetään operatiivisemmin.

Tämä on tämä keskiö tässä. Tietojen luovuttaminen on aina delikaatti asia. Esimerkiksi
tiedustelulainsäädännön osalta sitä käsitellään hyvin samoilla periaatteilla.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.
3


