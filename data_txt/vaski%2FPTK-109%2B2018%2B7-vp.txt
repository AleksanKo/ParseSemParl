















































DEMA8A0.tmp.xml


Pöytäkirjan asiakohta PTK 109/2018 vp
Pöytäkirjan asiakohta 

PTK 109/2018 vp

Täysistunto

Tiistai 6.11.2018 klo 14.00—17.11

7. Hallituksen esitys eduskunnalle laiksi pelastuslain muuttamisesta
Hallituksen esitys HE 64/2018 vp
Valiokunnan mietintö HaVM 12/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 7. asia. Käsittelyn pohjana on hallintovaliokunnan mietintö HaVM 12/2018 vp.
Nyt päätetään lakiehdotuksen sisällöstä.

Valiokunnan puheenjohtaja Eerola, olkaa hyvä.

Keskustelu

16.24 Juho Eerola ps (esittelypuheenvuoro): Arvoisa rouva puhemies! Hallituksen esi-
tys 64, pelastuslain muuttaminen eli nämä nuohouskuviot. — Suurimmassa osassa maata,
niin kuin tiedämme, on ollut käytössä piirinuohousjärjestelmä, jossa alueen pelastustoimi
on kilpailuttanut ja valinnut alueelle toimivat nuohousyritykset sekä päättänyt edelleen
nuohouksen hinnasta. Piirinuohousjärjestelmästä on nyt jo kuitenkin luovuttu osassa maa-
ta. Näillä ehdotetuilla pelastuslain muutoksilla siirrytään Suomessa nuohouspalvelujen va-
paaseen tarjontaan ihan koko maassa. Alueen pelastustoimelta on tarkoitus poistaa velvoi-
te huolehtia nuohouspalvelujen järjestämisestä, ja samalla piirinuohoukseen liittynyt hin-
tasääntely on myöskin tarkoitus lopettaa.

Valiokunta tähdentää, että nuohoustyön sisältöön ja nuohouksen määräväleihin ei tässä
ehdoteta nyt minkäännäköisiä muutoksia. Nuohous on tehtävä riittävän usein ottaen huo-
mioon tulisijan käyttöaste, rakenne ja käytetty polttoaine. Vakituiseen asumiseen käyte-
tyissä rakennuksissa tulisijat ja savuhormit on nuohottava vähintään vuoden välein, kuten
tähänkin asti, ja vapaa-ajan asumiseen käytetyissä rakennuksissa kolmen vuoden välein, ja
sekin on niin kuin nykyisellään. Myös rakennuksen omistajan ja haltijan velvollisuus huo-
lehtia nuohouksesta säilyy entisenlaisena.

Tämän nykyisen piirinuohousjärjestelmän mukaisella pelastustoimen järjestämisvas-
tuulla ja siihen liittyvällä hintasääntelyllä on pyritty turvaamaan kohtuullisen hintaisten
nuohouspalvelujen saatavuus myöskin haja-asutusalueilla. Tämän saadun selvityksen mu-
kaan palvelujen saatavuudessa ja laadussa on ollut jossain päin Suomea jonkin verran on-
gelmia. Millään alueella ei ole kuitenkaan tarvinnut turvautua siihen, että pelastuslaitos oli-
si tuottanut nämä nuohouspalvelut täysin omana työnään.

Nuohousta koskevan sääntelyn tavoitteena on jo pitkään ollut korostaa kiinteistöjen
omistajien ja haltijoiden omaa vastuuta paloturvallisuudesta sekä keventää yritystoimintaa
koskevaa sääntelyä mahdollistamalla palvelujen vapaaseen tarjontaan perustuvaa nuo-
 Tarkistettu
4.0



Pöytäkirjan asiakohta PTK 109/2018 vp
housjärjestelmää. Näillä nyt ehdotetuilla muutoksilla tätä pyrkimystä entisestäänkin koros-
tetaan, kun piirinuohousjärjestelmästä luovutaan kokonaisuudessaan.

Uudistuksen taustalla vaikuttavat myöskin EU:n palveludirektiivin ja voimassa olevan
hankintalainsäädännön olemassa olevat vaatimukset. Valiokunta toteaa, että ehdotettu
sääntely selkeyttää järjestelmää valtakunnallisesti. Sopimusperusteinen järjestelmä lisää
asiakkaan mahdollisuuksia valita omatoimisesti nuohouspalvelun tuottaja itse toivomal-
laan aikataululla.

Tämän hallituksen esityksen valmistelussa on arvioitu, että nuohouspalvelujen saata-
vuus toteutuu riittävällä tavalla markkinaehtoisestikin ilman, että palvelujen järjestämis-
vastuusta on tarpeen sen kummemmin säädellä. Piirinuohouksen loppumisen myötä nuo-
housyritysten elinkeinon harjoittamista koskeva sääntely kevenee, minkä uskotaan paran-
tavan yritysten toimintaedellytyksiä ja helpottavan uusien yritysten tuloa tälle alalle. Myös
toimiminen osa-aikaisesti nuohousyrittäjänä on aiempaa helpompaa tämän uuden käytän-
nön myötä.

Nuohousalan yrityksiä on nykyisin noin nelisensataa valtakunnallisesti. Näistä suurin
osa on toiminut piirinuohousyrityksinä. Valtaosa nuohousyrityksistä on pieniä, paikallises-
ti toimivia yrityksiä. Tämä ala työllistää tällä hetkellä noin 700—800 nuohoojaa, eli tästä
voi laskea helposti, että yhtä yritystä kohden on suunnilleen kaksi kappaletta työntekijöitä.
Tämän uudistuksen odotetaan lisäävän näitten nuohousyritysten määrää ja sitä kautta myös
työllisyyttä, kun yritystoiminnan aloittaminen on jatkossa mahdollista ilman nuohouspii-
rin kilpailutuksen voittamista.

Tähän uudistukseen liittyy kuitenkin myös palvelujen saatavuuteen ja nuohouksen kat-
tavuuteen liittyviä riskejä, ja tästä syystä valiokunta painottaakin, että keskeistä uudistuk-
sen toteutumisessa on, että nuohouspalveluiden osalta selvitetään se, onko nuohousrekis-
terille jatkossa tarvetta, sekä se, miten nuohouspalvelujen asiakas voi varmistaa sen, että
tämä henkilö, joka tulee tarjoamaan näitä nuohouspalveluja, täyttää nuohoojan kelpoisuu-
delle asetetut vaatimukset ja että hän on muutenkin rehellinen, ettei hän vie — voisiko täs-
sä käyttää sellaista ilmaisua — tuhkatkin pesästä.

Tähän valiokunnan mietintöön jätettiin myöskin vastalause. Olin siinä itsekin mukana,
mutta kun huomaan, että edustaja Paaterokin on paikalla, niin jätetään se hänen esiteltä-
väkseen. Mutta tämä valiokunnan lausumaehdotus ihan suoraan luettuna kuuluu näin:
”Eduskunta edellyttää, että hallitus tarkkaan seuraa nuohousta koskevan lainsäädännön uu-
distamisen vaikutuksia erityisesti paloturvallisuuteen sekä nuohouspalvelujen saatavuu-
teen, laatuun ja hintaan. Uudistuksen toimeenpanosta on annettava kirjallinen selvitys hal-
lintovaliokunnalle vuoden 2021 loppuun mennessä. Lisäksi eduskunta edellyttää hallituk-
sen selvittävän, onko nuohousrekisterille jatkossa tarvetta sekä miten nuohouspalvelujen
asiakas voi varmistaa, että palveluntarjoaja täyttää nuohoojan kelpoisuudelle asetetut vaa-
timukset.”

16.31 Kari Kulmala sin: Arvoisa rouva puhemies! Tässä hallituksen esityksessä ehdote-
taan muutettavaksi pelastuslakia siten, että alueen pelastustoimelta poistettaisiin velvoite
huolehtia nuohouspalvelujen järjestämisestä alueellaan. Tämä tarkoittaisi elinkeinon har-
joittamista rajoittavan piirinuohousjärjestelmän ja nuohouspalvelujen hintasääntelyn lop-
pumista, ja erityisesti tämä seikka aiheuttaa pelkoja ihmisten keskuudessa. Myös se, että
ajatellaan kenen tahansa pääsevän nuohoamaan vanhusten omakotitalojen savupiippuja ik-
kunanpesun ohella, aiheuttaa huolta.
2



Pöytäkirjan asiakohta PTK 109/2018 vp
Suomessa on yhteensä noin 1,27 miljoonaa nuohottavaa kiinteistöä, joista 74 prosenttia
on asuinrakennuksia ja 25 prosenttia vapaa-ajanasuntoja. Nykyisillä nuohousväleillä nuo-
hous tulisi tehdä vuosittain hieman yli miljoonassa kiinteistössä. Nuohouksen muuttamista
on valmisteltu kauan, jo vuodesta 2012. Tällä hetkellä pelastuslaki vaatii rakennuksen
omistajaa ja haltijaa huolehtimaan, että tikkaat ovat kunnossa ja tulisija sekä savuhormi on
nuohottu tietyin väliajoin. Lisäksi alueen pelastustoimi päättää nuohouspalvelujen järjes-
tämisestä alueella.

Mikään pelastuslaitos Suomessa ei ole tuottanut nuohousta omana työnään, vaikka se
olisi ollut lain mukaan mahdollista. Sen sijaan yleisin palvelun järjestämisen tapa on piiri-
nuohousjärjestelmä, eli pelastuslaitos kilpailuttaa nuohouksen piireittäin tietylle palvelun-
tuottajalle. Valittu nuohoajayritys noudattaa pelastuslaitoksen sopimaa taksaa, ja sillä on
velvollisuus tarjota nuohousta kaikkiin alueensa kohteisiin, myös esimerkiksi haja-asutus-
alueiden mökkeihin. Vastaavasti sillä on yksinoikeus lakisääteiseen nuohoukseen piiri-
alueella. Asiakas voi silti ostaa lisänuohouksia miltä yritykseltä haluaa. Kolmas vaihtoeh-
to on sallia, että rakennuksen omistaja tai haltija ostaa nuohouksen itse joltain palvelun-
tuottajalta. Tätä on ollut koekäytössä muutamilla alueilla.

Esityksen pelkona pidetään hintapainetta, mikäli nuohooja ei enää tarjoa palveluitaan
asuinalue kerrallaan. Lisäksi pelätään, ettei yrittäjiä kiinnosta tarjota palveluita sivussa ole-
viin kohteisiin tai palvelun hinta matkakuluineen nousee heille liian korkeaksi. Joka ta-
pauksessa nuohottavien kohteiden määrä harvaan asutulla alueella on vähentynyt asutuk-
sen vähentyessä ja taajamissa se on kasvanut, koska yhä useammassa omakotitalossa on tu-
lisija. Oikeastaan jokaiseen omakotitaloon tulisi vaatia jonkinlainen tulisija. Se olisi Suo-
men kaltaisessa kylmässä maassa viisautta.

Tämän esityksen mukaan nuohoustyön sisältöön ja nuohouksen määrän väleihin ei eh-
doteta muutoksia. Nuohous on tehtävä edelleen riittävän usein ottaen huomioon tulisijan
käyttöaste, rakenne ja käytetty polttoaine. Vakituiseen asumiseen käytetyissä rakennuksis-
sa tulisijat ja savuhormit on nuohottava edelleen vähintään vuoden välein ja vapaa-ajan
asumiseen käytetyissä rakennuksissa kolmen vuoden välein. Myös rakennuksen omistajan
ja haltijan velvollisuus huolehtia nuohouksesta säilyy entisellään. Siihenkään ei tällä esi-
tyksellä olla tekemässä muutosta.

Tärkeää tässä koko uudistuksen toteutumisessa on, että nuohouspalveluja on jatkossa-
kin saatavilla riittävästi ja kohtuulliseen hintaan koko maan alueella. Itse paloturvallisuu-
den kannalta on keskeistä, että kiinteistöjen omistajat huolehtivat nuohousvelvoitteestaan
ja että nuohouspalvelun laatu säilyy hyvänä. Näistä asioista ei saa tinkiä. Mielestäni nuo-
houksen järjestämistavalla ei ole vaikutusta paloturvallisuuteen, vaan sillä, että nuohous ja
tarkastus tehdään säännöllisesti ja ammattitaitoisesti. Nuohoojalla säilyy edelleen nykyi-
nen ammattitutkintovaatimus. Nuohoojalla tulee siis olla jatkossakin nuohoojan ammatti-
tutkinto tai talotekniikan ammattitutkinto, jossa on suoritettu nuohouksen osaamisala. Ihan
kuka vain ei siis voi harrastaa nuohoustoimintaa.

Arvoisa rouva puhemies! On selvää, että näin tärkeää lakimuutosta tulee seurata ja teh-
dä tarvittavia muutoksia jatkossa, mikäli niin katsotaan tarpeelliseksi. Pidänkin hallintova-
liokunnan tekemää lausumaehdotusta tässä esityksessä erittäin hyvänä.

16.36 Sirpa Paatero sd: Arvoisa rouva puhemies! Kuten puheenjohtaja äsken kertoi, tä-
hän on liittynyt varsin paljon kritiikkiä, ja niinpä olemme jättäneet sitten myöskin tähän
vastalauseen, jossa on siis sosiaalidemokraattiset edustajat, vasemmistoliitto, vihreät ja pe-
3



Pöytäkirjan asiakohta PTK 109/2018 vp
russuomalaiset, yhteinen vastalause. Emme esitä koko lakia hylättäväksi, koska siellä on
muutama hyvä kohta, muun muassa ilmoitukset siitä, missä kunnossa tikkaat ja muut ovat
katolla, ja ne ovat ihan perusteltuja.

Koko lakiesitys lähtee tämän hallituksen yleisestä ideologiasta siinä, että julkinen puoli
ei voi enää tuottaa eikä julkinen puoli ole missään mukana vaan kaikki annetaan markki-
noille ja bisnekselle. Näinhän on muun muassa kuntien puolelta jo tehty jätehuollon osalta,
ollaan tekemässä työllisyyden palveluiden osalta, on romutettu työterveyshuolto ja nyt ol-
laan pistämässä markkinoille sote-uudistus kokonaisuudessaan, tai suurelta osin, ja nyt sit-
ten yksi osa täällä on tämä nuohouksen osa.

Surullista on, että tämän jälkeen alueilla ei saada päättää, mikä olisi paras malli ja mikä
olisi järkevin millekin alueelle. Tähän mennessä on siis ollut mahdollista tehdä niin. Aina-
kin kahdella alueella on kokeiltu markkinaehtoista toimintaa, suurimmassa osassa Suomea
järjestelyissä on piirinuohousjärjestelmä, ja sitten on vielä hätävarana ollut mahdollista pe-
lastuslaitoksen järjestää nuohoustoimintaa. Nuohoukseen ei jätetty edes sitä kohtaa, mikä
soten puolelle on kirjoitettu lakiin — sikäli mikäli se menee tässä talossa läpi — että jollei
markkinaehtoista toimintaa ole, on julkisen puolen se järjestettävä, vaan tämän lain mu-
kaan kielletään julkisen puolen järjestäminen. Elikkä en tiedä, mitä tapahtuu niillä osin
maata, jos semmoisia paikkoja tulee, missä ei tule yhtään markkinaehtoista toimijaa aina-
kaan niillä hinnoilla, millä ihmiset voisivat sen ottaa. Se on sitten varmaan nähtävänä ja
seurannassa tulevaisuudessa.

Vastuu tässä kohtaa siis siirtyy yhä enemmän ja enemmän sille kiinteistön omistajalle, ja
nämä kysymykset, jotka tässä ovat jo tulleet esille, tulevat sitten kiinteistön hoitajan vas-
tuulle: muistaa se, milloinka näitä nuohouksia on edellisen kerran tehty, valvoa sen hintaa,
koska nykyisin tämän uuden lain mukaan kenelläkään muulla ei ole siihen hintaan mitään
sanottavaa elikkä hinta voi vaihdella riippuen muun muassa siitä, missä asuu, ja tässä koh-
taa vaikkapa pitkällä etäisyydellä olevat tai saaristoiset alueet tulevat varmaan huomaa-
maan sen omassa palveluvalikoimassaan, että hinta on varmaan aika lailla toisenlainen
heille kuin sitten alueilla, joilla on paljon kiinteistöjä. Samaten saatavuuden osalta on vas-
tuu, elikkä markkinointia varmasti tulee, mutta toisaalta jos ei, niin sitten se on kiinteistön
omistaja itse, joka etsii eri yrittäjiä saadakseen nuohouksen järjestettyä. Samoin kiinteis-
tön hoitajat valvovat laadun itse, elikkä heillä pitää olla osaamista ja ymmärrystä, mitä
nuohous oikeasti tarkoittaa, mitä siihen kuuluu ja mitä siihen ei kuulu, sillä jo nyt on jon-
kun verran tiedossa ylimääräisiä tarkastuksia tai puhdistuksia tai laitteiston läpikäyntejä,
joilla ei ole mitään tekemistä paloturvallisuuden kanssa. Mutta näistä vastaa siis tämän jäl-
keen vain ja ainoastaan kiinteistön omistaja.

Muun muassa Etelä-Karjalassa tämä markkinaehtoinen malli on ollut toiminnassa, ja
siellä monet käyttäjät ovat olleet sitä mieltä, että se on erittäin toimiva järjestelmä. Muuta-
mien vuosien jälkeen varmaan nähdään, mikä on lopputulos, sillä nuohousten määrät ovat
vähentyneet, eli onko sillä sitten tulevaisuudessa vaikutuksia paloturvallisuuteen. Nuo-
housten määrät vähenevät, vaikka me tiedämme, kuinka paljon ihmisillä nykyisin on tak-
koja ja kaikkea muuta, jopa ehkä enemmän kuin jonkun aikaa sitten. Elikkä paloturvalli-
suushan tässä on ollut aikanaan, kun tätä on tehty, se suuri kysymys, muutenhan tämän ol-
taisiin voitu ennen vanhaankin antaa olla ”jokainen ihminen nuohotkoon itsekseen” -jär-
jestelmällä. Mutta on katsottu, että on tarvetta paloturvallisuuden vuoksi tehdä tämmöinen
järjestelmä, joka nyt siis puretaan.
4



Pöytäkirjan asiakohta PTK 109/2018 vp
Nykyisessä mallissa siis on ollut mahdollisuus tehdä näillä kolmella eri järjestelmällä.
Erityisesti tässä piirinuohousjärjestelmässä pelastuslaitos on vastannut tästä: kilpailutta-
nut, tarkastanut laadun, tarkastanut ammattipätevyydet, tarkastanut yrityksen taustat. Nyt
tätä ei tee kukaan, paitsi se kiinteistön omistaja. Ja pelastuslaitos on tässä tapauksessa
myöskin määritellyt sen hinnan: se hinta ei ole niiden kilometrien mukaan, missä se kiin-
teistö sattuu sijaitsemaan, vaan samalla alueella tai saman piirin sisällä on sama hinta. Sa-
malla pelastuslaitos on pitänyt listaa kiinteistöistä, missä nuohous on suoritettu. Kaikkialla
se ei välttämättä ole ollut ihan ajan tasalla, mutta joka tapauksessa nämä piirinuohoojat
ovat olleet velvollisia kertomaan, kuinka monessa ja missä kiinteistöissä on käyty. Tätä ei
tule enää olemaan. Tämä peruutetaan tässä laissa.

Huoli meillä on myöskin siitä, että tässä kyllä edellytetään ammattipätevyyttä nuohoo-
jilta mutta Suomeen ei vielä ainakaan haluta luoda rekisteriä, mistä sitten se ostaja eli se
kiinteistön omistaja, joka nuohousta tilaa, voisi tarkistaa, onko tällä kyseisellä ihmisellä,
joka itseään markkinoi nuohoojana, sitä ammattipätevyyttä. Keskustelimme tästä hallinto-
valiokunnassa pitkään, että pitäisikö se olla, ja nyt tähän tuli muotoilu, että tulevaisuudessa
sitä harkitaan, pitäisikö tämä ammattirekisteri olla. Meillä on aika monessa hyvin merkit-
tävässä ammatissa rekistereitä ja tietoja siitä, ketkä ovat oikeasti lääkäreitä, ja meillä on
myöskin tietoja siitä, ketkä ovat insinöörejä, ketkä saavat suunnitella minkäkinlaisia silto-
ja tai taloja tai muuta, mutta nyt nuohoojien osalta tätä tietoa kuluttajalle ei haluta. Meillä
on valitettavia kokemuksia ihan viime vuosilta tiedossa, kun me mietimme vaikkapa jäte-
vesiasetusta, että mitenkä lähtivät ihmiset liikkeelle, myymään erilaisia jätevesijärjestel-
miä [Puhemies koputtaa] kymmenientuhansien eurojen hinnalla ilman, että heillä oli min-
käännäköistä pätevyyttä, ilman, että niillä vastaanottavilla kiinteistön omistajilla olisi ollut
mahdollisuutta arvioida, onko tämä nyt järkevää toimintaa [Puhemies koputtaa] vai ei. Sen
takia olisin toivonut, että tämä olisi säilynyt yhä edelleen. Ja toivon yhä edelleen, että tämä
ammattirekisteri tähän tultaisiin liittämään. Samoin toivon, että tämä kiinteistörekisteri to-
teutuisi mahdollisimman nopeasti. [Puhemies: Aika!] Nyt on kerrottu, että kun tämä siir-
tyy digitaalisuuteen, niin voi olla, että tulevaisuudessa olisi rekisteri, mihin sitten ilmoite-
taan, mitkä kiinteistöt on nuohottu ja mitkä eivät ole. Mutta tällä hetkellä sitäkään ei siis tu-
le.

16.44 Timo Heinonen kok: Arvoisa rouva puhemies! En itse ole ollut käsittelemässä tätä
lainsäädäntöä eduskunnassa, mutta olen saanut muutamia yhteydenottoja näihin nuohous-
palveluihin liittyen ja itse asiassa nimenomaan tästä, minkä edustaja Paatero minun mie-
lestäni ihan aiheellisesti nosti esille, eli rekisteristä tai tiedosta, mistä voisi varmistaa sen
ammattipätevyyden. Kyllä mielestäni sitä kannattaa vakavasti pohtia. Itse olisin valmis
viemään sitä jo eteenpäinkin. Samassa yhteydenotossa tuotiin esille myös kuntotarkastuk-
set, joissa on vastaavan tyyppisiä tilanteita, eli ei ole oikein tietoa, kuka niitä milläkin ta-
valla tekee, ja silloin tietysti se jää hyvin paljon palvelua tuottavan kertomuksen varaan,
mikä on hänen osaamisensa ja minkälaisesta tarkastuksesta on kyse.

Itse olen opettaja ja olen esittänyt myös opettajille tällaista rekisteriä. Meillä ei itse
asiassa ole tänä päivänä sellaista rekisteriä, mistä lapsen, koululaisen vanhemmat taikka
isommat koululaiset tai lukiolaiset voisivat varmistaa esimerkiksi oman opettajansa päte-
vyyden. Meillä ei tällä hetkellä Suomessa valvota esimerkiksi sitä, minkälaisella koulutus-
taustalla ollaan opettajan tehtävissä. Voidaan tehdä pitkiäkin sijaisuuksia ja olla epäpäte-
vänä opettajan tehtävässä. Kyllä olisi oikeus ja kohtuus, että niissäkin olisi rekisteri, josta
5



Pöytäkirjan asiakohta PTK 109/2018 vp
voisi katsoa. Olen itse tehnyt jo aikoja sitten esityksen opettajan ammattinimikkeen suo-
jaamisesta niin, että se olisi käytössä vain niillä, jotka ovat koulutuksen siihen työhön saa-
neet. Se on yksi vaativimpia tehtäviä ja tärkeitä tehtäviä, joissa koulutus tulee kyllä nopeas-
tikin näkyviin erityisesti silloin, kun oppilaissa on niitä, jotka tarvitsevat erityistä tukea tai
tarvitsevat jotain muutakin apua kuin sitä tavallista koulun arkea.

Arvoisa puhemies! Annan kyllä itse vahvan tuen tälle ammattipätevyysrekisterille myös
nuohouspalveluiden osalta. Olisi hyvä, että tällaisissa asioissa voitaisiin varmistaa päte-
vyys rekisterin kautta ja näin tilaaja tietäisi saavansa sitä, mitä oli tilaamassa.

Yleiskeskustelu päättyi ja asian käsittely keskeytettiin.
6


