















































DEMAB67.tmp.xml


Pöytäkirjan asiakohta PTK 103/2018 vp
Pöytäkirjan asiakohta 

PTK 103/2018 vp

Täysistunto

Torstai 18.10.2018 klo 16.00

2.3. Suullinen kysymys asunnottomuuden torjunnasta (Tiina Elovaara sin)
Suullinen kysymys SKT 163/2018 vp

Suullinen kyselytunti

Puhemies Paula Risikko: Edustaja Elovaara, olkaa hyvä.

Keskustelu

16.24 Tiina Elovaara sin: Arvoisa puhemies! Tässä on kattavasti käyty läpi asunnotto-
muuden taustasyitä. Siinä kiteytyvät yhteiskuntamme kipeimmät ongelmat — maksuhäi-
riömerkintäkysymykset, luottotietoasiat. Tarvitsemme lisää velkaneuvontaa. Toisaalta täs-
sä näkyy palvelujen sirpaleisuuskin. Tässä on puhuttu myös nuorten tilanteesta.

Ihmettelen hieman sitä, että meillä kouluissa opetetaan monia asioita mutta loppujen lo-
puksi elämänhallintaa ja taloustaitoja aika vähän. Voisiko täältä löytyä jotakin, mitä kehit-
tää? Tunnistamme toisaalta, että asunnottomuuteen kiteytyy monesti inhimillinen trage-
dia, kuten avioero. Voisimmeko tunnistaa nämä ihmiset, ottaa heihin yhteyttä, tarjota tu-
kea myös ennaltaehkäisevästi, jotta kukaan ei jäisi yksin tai ajautuisi liian vaikeaan tilan-
teeseen, missä kotikin menee. Ehkä jopa tukihenkilömalli asumiseen nuorella itsenäisty-
vällä ihmisellä voisi olla tarpeen. Mitä hallitus ajattelee tästä?

16.25 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Kysyjä mainitsi useita tärkeitä toimenpiteitä, ja oikeastaan kai-
kissa näissä kysymyksissä on tullut ilmi se, että asunnottomuuden ratkaisemiseen ei ole
semmoisia yksinkertaisia poppakonsteja, vaan tarvitsemme erittäin laajaa toimenpidekir-
joa ja -kokoelmaa ja eri toimijoitten yhteistyötä.

Todellakin, kun mietitään sitä, milloin se riski asunnottomuuteen on suuri, riski, että
uusi ihminen joutuu tilanteeseen, niin esimerkiksi mainitsitte avioerot, työttömyys, työttö-
mäksi joutuminen, muutto toiselle paikkakunnalle, opiskeluihin lähtö — tämänkaltaisia
murrostilanteita elämässä, joissa saattaa olla, että luiskahtaa ja se tilapäinen asunnotto-
muus alkaakin vaan pitkittyä ja pitkittyä. Kun tunnistetaan etukäteen niitä riskikohteita,
juuri näihin tilanteisiin se ennaltaehkäisevä työ kaupunkien sosiaalitoimien kannattaa koh-
dentaa. Muun muassa tuo asumisneuvonta juuri tämänkaltaisiinkin asioihin pyrkii paneu-
tumaan.

16.27 Kristiina Salonen sd (vastauspuheenvuoro): Arvoisa puhemies! Parisuhdetyö ja
koulutus yleensä suojaavat ihmistä elämän epäonnelta. Erityisesti miehillä esimerkiksi
avioliitto on terveyttä suojaava asia.
 Hyväksytty
1.0



Pöytäkirjan asiakohta PTK 103/2018 vp
Näin ei kuitenkaan ole asunnottomilla. THL seurasi kymmenen vuotta asuntolassa yö-
pyneiden miesten tilannetta. Vain 6 prosenttia asui tämän ajanjakson jälkeen itsenäisesti. 5
prosenttia oli edelleen asunnottomia. Jopa yli puolet menehtyi tuona aikana — yli puolet
kuoli tuona aikana. Näillä miehillä on yli viisinkertainen kuolemanriski, ja erityisesti se
koskee alle 50-vuotiaita miehiä. Tauteihin kuolemisen riski asunnottomilla miehillä on yli
kolminkertainen. Kysynkin tasa-arvoministeriltä: Sukupuoli näkyy vahvasti asunnotto-
muuden ongelmavyyhdissä. Miten asunnottomien miesten terveyttä voitaisiin edistää?

16.28 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Vaikea ja laaja kysymys, koska on vaikeaa vastata yksittäistä seikkaa, kun
näistäkin tilastoiduista noin 7 000 ihmisestä jokaisen kohdalla on erityyppinen tarina ker-
rottavana. Totta on myös tuo kertomanne tilasto ja tutkimus siitä, että nämä elämäntilan-
teet johtavat myös ennenaikaisiin menehtymisiin ja sitä kautta myöskin miesten ja naisten
eliniänodotteen keskiarvoeroihin.

Mutta ehkä tilastoja oleellisempaa on se, mitä voitaisiin tehdä mahdollisimman varhain.
Kyllä näitten kysymysten äärellä olemme väistämättä tekemisissä aina varhaisista vuosis-
ta lähtien meidän erinomaisessa neuvolajärjestelmässämme, kouluterveydenhuoltojärjes-
telmässämme, peruspalveluissamme, joihin kynnys pitää olla kaiken kaikkiaan matala.
Erityinen huomioni kiinnittyy mielenterveys- ja päihdepalveluihin ja niiden jatkuvuuteen
eikä liialliseen pirstoutumiseen. Esimerkiksi täällä aiemmin kysymyksessä nostettu lasten-
suojelutausta saattaa hyvinkin olla seikka, joka kulkee läpi elämänmatkan mukana asioita
ja elämäntilannetta heikentäen.

Lupaan miettiä tähän hyvin vaativaan kysymykseenne vielä perustellumman vastauk-
sen.

16.29 Petri Honkonen kesk (vastauspuheenvuoro): Arvoisa rouva puhemies! Asunnotto-
muus on tietysti kaikille meille, jotka emme ole sitä kokeneet, vaikea hahmottaa, kuinka
suurta osattomuuden tunnetta se aiheuttaakaan, kun ei ole omaa kotia ja mahdollisuutta
kiinnittyä yhteiskuntaan sen kautta. Mutta mitä tulee asunnottomuuteen, niin olennainen
asia on tietenkin se, että asuntotarjonta on riittävällä tasolla, ja nytten viime vuosina niin
sanottu ARA-tuotanto on vetänyt aika hyvin huolimatta rakentamisen korkeasuhdanteesta. 

Kuitenkin merkittävä asia, joka myös vaikuttaa asuntojen saatavuuteen etenkin täällä
kasvualueilla, pääkaupunkiseudulla ja muissa suuremmissa kasvukeskuksissa, on tontti-
maan saatavuus ja kaavoitus. Kysyisinkin ministeri Tiilikaiselta, minkälaisia keinoja meil-
lä voisi olla kehittää kaavoitusta ja maapolitiikkaa siihen suuntaan, että rakennusmaan saa-
tavuus ei toimisi esteenä uusien asuntojen, myöskin kohtuuhintaisten asuntojen, rakenta-
miselle.

16.30 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Tämä on erittäin tärkeä kysymys, koska asuntojen rakentami-
nenhan on pitkäaikaista puuhaa. Täytyy olla lainvoimaisia kaavoja, joita kaupungit ja kun-
nat tekevät, jotta päästään rakentamaan ja jotta ajastaan asunnot valmistuvat. Maankäyttö-,
asumis- ja liikenne-, MAL-sopimuksissahan, joita esimerkiksi Helsingin seudun, Turun,
Tampereen, Oulun seutujen kanssa valtiovalta tekee, sovitaan tietty asuntorakentamisen
määrä, kaavoitusmäärä tulevien vuosien tarpeita varten, ja sitten vielä sopimuksia siitä,
kuinka paljon rakennuskannasta on niin sanottua ARA-tuotantoa, kohtuuhintaista, edullis-
2



Pöytäkirjan asiakohta PTK 103/2018 vp
ta tuotantoa. Ja kun näistä MAL-sopimuksen yksityiskohdista neuvottelimme viime kerral-
la, niin onnistuimme esimerkiksi Helsingin seudulla näitä tavoitteita hilaamaan ylöspäin.
Avain siihen oli tietenkin, että pystyimme tuon Raide-Jokeri-ratkaisun tekemään ja rahoit-
tamaan sitä valtion puolelta, jolloin taas kaupungit vastasivat nostamalla omia tavoittei-
taan. Tätä yhteistyötä valtion ja kaupunkien kesken tarvitaan. Maankäyttö- ja rakennuslain
uudistus sitten aikanaan vastaa, löytyykö kaavoitukseen nopeutta.

Puhemies Paula Risikko:  Ja sitten vielä yksi lisäkysymys.

16.32 Paavo Väyrynen kp (vastauspuheenvuoro): Arvoisa puhemies! Minunkin puheen-
vuoroni liittyy sijaishuollossa olleitten nuorten asemaan. Kerrotaan, että asunnottomista
melkoinen osa on juuri sijaishuollossa olleita nuoria. Eräät lastensuojelujärjestöt äskettäin
ehdottivat, että kuntien velvoitetta järjestää jälkihuoltoa sijaishuollossa olleille nuorille li-
sättäisiin niin, että ikärajaa nostettaisiin 25 vuoteen. Kysyisin ministeri Saarikolta, mitä
hän ajattelee tästä ehdotuksesta. Vielä radikaalimpi ehdotus voisi olla se, että myöskin si-
jaishuollon ikärajaa hieman nostettaisiin, mutta jälkihuolto varmasti tässä tilanteessa on
kaikkein tärkeintä.

16.32 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kiitos konkreettisesta kysymyksestä. Suhtaudun siihen myönteisesti. 

Lastensuojelun ammattilaiset ovat kertoneet juuri aiemmin vastaamallani tavalla siitä,
että on tehty paljon panostuksia, myös euroina laskettuna, mutta hyvin rikkinäisestä taus-
tasta kasvuun ponnistavan lapsen ja nuoren elämä saattaa toden totta valua hukkaan hyvin
nopeastikin, kun kokemus elämänhallinnasta, eri viranomaisten ja laskujen viidakosta sel-
viämisestä, ihmissuhteista, koulutuksesta, työpaikasta, kaikki ei olekaan niin yksinkertais-
ta, kun siitä pitäisi selvitä yksin. Siksi minusta lastensuojelulain seuraavat kehittämistar-
peet liittyvät hyvin voimallisesti juuri tämän jälkihuollon merkittävyyden tunnistamiseen.

Laitan liikkeelle valmistelua lastensuojelulain muokkauksista. Laki on nyt kymmenen
vuotta vanha, ja on tullut aika arvioida sitä. Yksi osa tuota on ennen kaikkea lastensuojelun
ja muiden palveluiden rajapinnat. Erityisesti saamme paljon palautetta mielenterveyspal-
veluiden [Puhemies koputtaa] ja lastensuojelun suhteesta. Sijaishuollon jälkihuollon [Pu-
hemies: Aika!] jatkopohdinnat sopivat tuon työn osaksi erittäin hyvin.

Kysymyksen käsittely päättyi.
3


