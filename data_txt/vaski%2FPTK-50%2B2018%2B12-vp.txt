















































DEM4FC5.tmp.xml


Pöytäkirjan asiakohta PTK 50/2018 vp
Pöytäkirjan asiakohta 

PTK 50/2018 vp

Täysistunto

Keskiviikko 16.5.2018 klo 14.03—16.49

12. Lakialoite varhaiskasvatuslaiksi ja eräiksi siihen liittyviksi laeiksi
Lakialoite LA 17/2018 vp Eeva-Johanna Eloranta sd ym.

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 12. asia. Puhemiesneuvosto ehdottaa, että asia lähetetään sivistysvaliokuntaan.

Keskustelu

16.36 Eeva-Johanna Eloranta sd (esittelypuheenvuoro):  Arvoisa puhemies! Niin kuin
tuossa äsken totesin, varhaiskasvatuslaki on todellakin tällä hetkellä eduskunnan käsitte-
lyssä ja tuolla meillä sivistysvaliokunnassa ovat kuulemiset meneillään. 

Tosiaan, vaikka tässä varhaiskasvatuslaissa on paljon erinomaisen hyviä kohtia, joilla
meillä lainsäädäntö menee eteenpäin, niin valitettavasti hallitus ei ole halunnut tässä esi-
tyksessään korjata niitä vakavia virheitä, joilla se on tällä vaalikaudella varhaiskasvatusta
heikentänyt. Esitänkin rinnakkaislakialoitteena varhaiskasvatuslakiin subjektiivisen päivä-
hoito-oikeuden palauttamista, jota on siis tällä kaudella rajoitettu.

Varhaiskasvatuslain mukaan varhaiskasvatuksen tulee edistää jokaisen lapsen iän ja ke-
hityksen mukaista kokonaisvaltaista kasvua, kehitystä, terveyttä ja hyvinvointia. Lisäksi
varhaiskasvatuksen tulee muun ohella antaa lapselle yhdenvertaiset mahdollisuudet var-
haiskasvatukseen ja edistää sukupuolten välistä tasa-arvoa. Varhaiskasvatusoikeuden ra-
jaaminen on ristiriidassa laissa määriteltyjen varhaiskasvatuksen keskeisten tavoitteiden
kanssa. Rajaaminen heikentää varhaiskasvatuksen mahdollisuuksia edistää lapsen koko-
naisvaltaista kasvua, kehitystä, terveyttä, hyvinvointia ja oppimisen edellytyksiä. Se hei-
kentää myös lapsen vertaissuhteita ja mahdollisuuksia vastata lapsen yksilöllisen tuen tar-
peisiin. 

Tämä subjektiivisen päivähoito-oikeuden rajoittaminen 20 tuntiin viikossa on johtanut
siihen, että kuntakohtaiset ratkaisut eroavat tällä hetkellä toisistaan. Kaikilla lapsilla ei ole
enää yhtäläistä oikeutta laadukkaaseen varhaiskasvatukseen taustasta, vanhempien työ-
markkina-asemasta ja asuinpaikasta riippumatta. Samassa yhteydessä päätetty varhaiskas-
vatuksen yli kolmevuotiaiden lapsiryhmien suurentaminen on toteutettu tai jätetty toteut-
tamatta ympäri maata hyvin eri tavoilla. Yhdessä nämä varhaiskasvatuksen heikennykset
ovat johtaneet siihen, että lapsiryhmien suuruus vaihtelee hyvin paljon asuinpaikasta riip-
puen. Lasten ja perheiden eriarvoisuus on kasvanut riippuen siitä, missä kunnassa he asu-
vat. Tutkimusten mukaan sekä päiväkotien työntekijät että lasten vanhemmat ovat suhtau-
tuneet heikennyksiin kriittisesti. Työntekijöiden mukaan heidän mahdollisuutensa lasten
yksilölliseen huomioimiseen ovat vähentyneet. Työntekijät ovat kertoneet myös levotto-
muuden, melun, tilojen ahtauden ja vaaratilanteiden lisääntyneen päiväkodeissa. Vanhem-
 Tarkistettu
4.1



Pöytäkirjan asiakohta PTK 50/2018 vp
mat kritisoivat muutosten heikentäneen lasten ja perheiden tasavertaisuutta ja lasten ver-
taissuhteiden pysyvyyttä.

Arvoisa puhemies! Subjektiivisen päivähoito-oikeuden rajaus on ristiriidassa perustus-
lain ja YK:n lapsen oikeuksien sopimuksen kanssa. Esitys ei turvaa jokaiselle lapselle yh-
denvertaista oikeutta varhaiskasvatuslain tavoitteiden mukaiseen varhaiskasvatukseen,
koska lapset asetetaan eriarvoiseen asemaan heidän vanhempiensa työmarkkina-aseman
mukaan. YK:n lapsen oikeuksien komitea suositteli Suomelle vuonna 2011, että varhais-
kasvatusohjelmien kattavuutta ja laatua tulisi parantaa. Siis kattavuutta tulisi parantaa, ja
meillä on nyt sitten menty ihan toiseen suuntaan. Komitea myös suositteli, että Suomen tu-
lisi kannustaa nykyistä useampia vanhempia, joiden lapset eivät ole päivähoidossa, ilmoit-
tamaan lapsensa varhaiskasvatusohjelmiin, jotta heidän suomen kielen taitonsa ja sosiaali-
set taitonsa kehittyisivät ja kouluun siirtymisensä helpottuisi ja jotta epäonnistuminen kou-
lunkäynnissä ja koulupudokkuus voitaisiin estää. 

Suomessa opettajan ohjaamaan päiväkotien pedagogiseen varhaiskasvatukseen osallis-
tuu vain noin 70 prosenttia 3—5-vuotiaista lapsista. Tämä on huomattavasti vähemmän
kuin muissa Pohjoismaissa ja OECD-maissa. Suomi on talousarviossaan sitoutunut EU:n
tavoitteeseen siitä, että 95 prosenttia yli neljävuotiaista lapsista osallistuisi laadukkaisiin,
pedagogisiin varhaiskasvatuspalveluihin vuoteen 2020 mennessä. EU ja OECD laskevat
varhaiskasvatuspalveluihin pedagogisen, opettajan johdolla tapahtuvan toiminnan.

Laadukas varhaiskasvatus ehkäisee syrjäytymistä. Subjektiivisen päivähoito-oikeuden
rajoittaminen on lisännyt lasten keskinäistä eriarvoisuutta, ja kärsijöinä ovat olleet erityi-
sesti heikommassa asemassa olevat lapset, kuten työttömien vanhempien ja maahanmuut-
tajataustaisten vanhempien lapset. Maahanmuuttajalasten kotoutumisen ja kielen oppimi-
sen kannalta olisi erityisen tärkeää, että he osallistuisivat varhaiskasvatukseen. Lasten ja
aikuisten suhdeluvun tulee mahdollistaa laadukas varhaiskasvatus. Varhaiskasvatuksen
laadun tulee olla tasalaatuista kunnasta ja varhaiskasvatuspaikasta riippumatta. 

Me sosiaalidemokraatit haluamme, että subjektiivisen päivähoito-oikeuden rajaaminen
peruutetaan, ja tässä lakialoitteessa on kysymys juurikin siitä.

16.41 Tarja Filatov sd: Arvoisa puhemies! En toista sitä, mitä edustaja Eloranta mieles-
täni hyvin perustellussa puheenvuorossansa esitti, mutta otan vain yhden lisänäkökulman
siihen, miksi subjektiivinen päivähoito-oikeus on palautettava, ja se liittyy siihen, että hal-
litus on säätänyt työttömille niin sanotun aktiivimallin, joka kyllä mielestäni on ennem-
minkin passiivimalli, koska se ikään kuin vaatii työttömältä aktiivisuutta mutta antaa val-
tiolle luvan olla passiivinen.

Meillä on tällä hetkellä noin 45 000 vanhempaa, jotka ovat työttöminä ja joilla on alle
kouluikäisiä lapsia elikkä päivähoitoikäisiä lapsia. Osa heistä ei ole päivähoidossa ollen-
kaan, osa on tämän 20 tunnin piirissä, ja samaan aikaan me vaadimme vanhemmilta, että
heidän pitäisi kolmen kuukauden jaksossa löytää vähintään kolme päivää töitä tai osallis-
tua viitenä päivänä viikossa niin sanottuihin aktiivitoimiin. Mutta mikään ei takaa, että juu-
ri näinä päivinä, kun olisi tarjolla näitä niin sanottuja aktiivitoimia tai keikkatöitä, lapsen
saisi päiväkotiin, ja silloin vanhemmat joutuvat punnitsemaan sen kanssa, ottavatko he
vastaan sen, että lapsi on ties missä hoidossa, vai onko sitten vastassa se, että työttömyys-
turvaa leikataan. Sen vuoksi mielestäni tämä tilanne on kohtuuton. Erityisesti niille ryhmil-
le, jotka ovat haavoittuvia — puhutaan usein työttömistä ihmisistä mutta ei toki kaikista
työttömistä vaan työttömien sisällä erityisen haavoittuvassa asemassa olevista ja vaikkapa
2



Pöytäkirjan asiakohta PTK 50/2018 vp
maahanmuuttajavanhemmista — itse asiassa olisi erityisen tärkeää, että lapsella olisi mah-
dollisuus olla kokopäiväisesti mukana varhaiskasvatuksessa ja päivähoidossa.

Usein käy niin, että kun kunnat pyrkivät sitten päivähoitopaikkoja optimoimaan talou-
den näkökulmasta, niin silloin, jos keikkatyöt vaihtelevat ja välillä on työttömyyttä ja vä-
lillä työkeikkoja, käy herkästi niin, että pätkätyöläisten ja keikkatöissä olevien vanhem-
pien lapsetkin joutuvat keikkapäivähoitosuhteisiin sillä tavalla, että se päivähoitopaikka ei
aina olekaan turvattu juuri siitä päivähoitopaikasta, josta pysyvä paikka olisi. Ei voi ajatel-
la niin, että vanhemmat, jotka rakentavat elämässänsä vaikeaa palapeliä työn ja työttömyy-
den ja päivähoidon ja lasten hoivavastuun kanssa, vielä joutuvat sitten tämän päivähoito-
asian kanssa erityisesti hankaluuksiin.

Lapsiasiavaltuutettu on myös kiinnittänyt huomiota siihen, että meillä on tavallaan kak-
si inhimillistä vaihtoehtoa: toinen on se, että subjektiivinen päivähoito turvataan kaikille,
myös työttömien vanhempien lapsille, tai sitten aktiivimalli ei koske niitä työttömiä, joilla
on alle kouluikäisiä lapsia. Mielestäni tämä esitys hyvin kuvaa sitä, millaisiin ongelmiin
olemme joutuneet sekä aktiivimallin vuoksi että subjektiivisen päivähoito-oikeuden purun
vuoksi.

16.44 Eeva-Johanna Eloranta sd: Arvoisa puhemies! Tässä lopussa voisi todeta — sen
lisäksi, että kiitän taas edustaja Filatovia hyvästä kommentista liittyen työelämään — että
täytyy muistaa, että kun sijoitamme lapsiin, niin sijoitamme samalla tulevaisuuteen. Kaik-
ki muistavat ne lukemat, jotka OECD:ssä on laskettu, että varhaiskasvatus on kaikkein
tuottavin koulutusinvestointi, elikkä 1 euron sijoituksella saadaan jopa 7 euron hyöty, ja
varhaiskasvatusoikeuden laajentaminen olisikin nyt hirmuisen hyvä teko juurikin tähän
suuntaan. Täytyy myös muistaa, että lapset aloittavat koulunkäynnin mitä erilaisimmista
taustoista ja lapsiperheköyhyyskin on yhä useamman lapsen arkea. Me kaikki muistamme,
että kun viimeisimmät Pisa-tulokset tulivat esille, niin noissa Pisa-tuloksissa tuli ensi ker-
taa esiin perhetaustan merkitys. Elikkä kun aikaisemmin on ollut niin, että sillä, minkälai-
sesta perheestä lapsi tulee, ei ole merkitystä siinä, miten hän pärjää koulussa, niin tällä ker-
ralla ovat ensi kertaa tulleet esille perhetaustan erot. Uskonkin, että kun me saamme mah-
dollisimman suurelta osin kaikki lapset laadukkaan varhaiskasvatuksen piiriin, niin tällä
tavalla pystymme tehokkaasti pysäyttämään huono-osaisuuden kierteen ja parantamaan
lapsen oppimismahdollisuuksia myöhemmin koulutiellä.

Ja tosiaan halusin vielä tässä lopussa muistuttaa, että Suomessa osallistutaan varhaiskas-
vatukseen Euroopan heikoimmin: yli 4-vuotiaista vain 75 prosenttia osallistuu varhaiskas-
vatukseen, kun Ruotsissa osallistuminen on lähes 96 prosenttia ja Ranskassa jopa 100 pro-
senttia. Toivon, että tehtäisiin täällä Suomessakin nyt sellaisia toimia, että mahdollisim-
man moni lapsi pääsisi laadukkaan varhaiskasvatuksen piiriin, ja tosiaan tämä lakiesityk-
semme subjektiivisen päivähoidon rajaamisen poistosta olisi erittäin hyvä askel tähän
suuntaan.

16.45 Jari Myllykoski vas: Arvoisa rouva puhemies! Huomasin juuri, että oli jäänyt nap-
pi painamatta, mutta onneksi kerkesin vielä, etten tullut ihan turhaan istuneeksi täällä. 

Minun mielestäni edustaja Elorannan esitys ja lakialoite on erittäin hyvä ja kannatetta-
va. Tässä on kyse kansantaloudellisesti jo niin suuresta kysymyksestä, joka pitäisi tunnis-
taa. Tämän ei pitäisi olla puoluepoliittisesti mitenkään ristiriidassa sen kanssa, kuinka me
haluamme perheiden ja lasten tulevaisuutta hoitaa. Pitäisi nähdä nämä ongelmat, jotka tu-
3



Pöytäkirjan asiakohta PTK 50/2018 vp
levat siitä, että meillä eriarvoisuutta tulee. Kuten edustaja Eloranta äskeisessä puheenvuo-
rossaan totesi, niin jos me emme mahdollista kaikille varhaiskasvatusta, niin se johtaa eit-
tämättä siihen, että meillä köyhien perheiden lapset ovat alttiimpia ja varsinkin työttömien
lapset ovat herkempiä syrjäytymään siitä, kun he eivät saa subjektiivisen päivähoidon kaut-
ta riittävää opetusta. 

Meidän se keskeisin motiivimme tämän lakialoitteen eteenpäinviemiseen on se, että me
huolehdimme tästä kaikille olevasta opetuksesta ja erityisesti siitä, että se on kaikilla mah-
dollista. Sitä, ettei kukaan oman sosiaalisen kohderyhmänsä takia ole eriarvoisessa ase-
massa, pitää edistää, eli on pakko olla käsi pystyssä ehdottamassa, että tätä pitää viedä
eteenpäin. Tämä on meidän kaikkien etu. Kansantalouden kannalta 15 vuoden päästä, jos
tämä nyt tulisi voimaan, ne hedelmät poimitaan. 

Keskustelu päättyi.

Asia lähetettiin sivistysvaliokuntaan.
4


	12
	16.36
	16.41
	16.44
	16.45


