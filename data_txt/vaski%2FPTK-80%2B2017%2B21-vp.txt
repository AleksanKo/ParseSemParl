















































DEM30C5.tmpSave.xml


Pöytäkirjan asiakohta PTK 80/2017 vp

 Hyväksytty
1.0

Pöytäkirjan asiakohta 

PTK 80/2017 vp

Täysistunto

Perjantai 30.6.2017 klo 12.59—13.28

21. Valtiopäivien keskeyttäminen
Eduskuntatyön järjestäminen ETJ 1/2017 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 21. asia. Puhemiesneuvosto ehdottaa, että eduskunta päättäisi keskeyttää val-
tiopäivät tämän istunnon päätyttyä sekä kokoontua jatkamaan työtään tiistaina 5.9.2017
kello 14.00.

Keskustelua ei syntynyt.

Puhemiesneuvoston ehdotus hyväksyttiin.

————

Ensimmäinen varapuhemies Mauri Pekkarinen: Arvoisat edustajat! Itsenäinen Suomi
täyttää 100 vuotta. Ainakin eduskunta on aloittanut ensimmäisen vuosipuoliskonsa hyvin
vauhdikkaasti. Olemme voineet todeta, että talous ja työllisyyskin maassa kohenevat —
totta kai osan mielestä hyvää vauhtia, osan mielestä aivan liian hitaasti. Edelleen olemme
todenneet, että poliittinen kenttäkin elää, uusia eduskuntaryhmiäkin syntyy. Edelleen
olemme käsitelleet täällä historian suurimpiin esityksiin kuuluvia yhteiskunnallisia uudis-
tuksia mielestäni hyvin vastuullisella tavalla.

Mutta nyt kesä on edessä, on kesäloman aika. Valitettavasti vain joudumme toteamaan,
että kaikki edustajat eivät ihan tarkkaan vielä tiedä, milloin pääsevät lomalle ja milloin siel-
tä sitten voivat palata. Tällä kertaa, kun sitten palaamme syksyllä työhön, me emme palaa
enää tähän taloon. Hyvinhän täällä on mennyt, mutta tuskin kovin moni tätä paikkaa ikä-
vöi. [Naurua] Se uusi ja uljas, kohennettu ja kunnostettu, rakastettu, odottaa meitä tuolla
jossain.

Arvoisat edustajat! Haluan kiittää edustajia siitä, että olemme täällä mielestäni toimi-
neet tavalla, joka ansaitsee kyllä tietyn huomion. Demokratiassa ollaan ja pitää voida olla
välillä eri mieltä, välillä aika näyttävästikin ja joskus ehkä vähän turhankin kärjekkäästi,
mutta kuitenkin ihan hyvin. Mutta kun me näitten mittelöjen jälkeen tästä salista poistum-
me tuonne eteisen puolelle ja maailmalle muutoin, me olemme kavereita, ystäviä ja työto-
vereita. Niin toimii mielestäni valistunut työyhteisö, niin toimii mielestäni sellainen yhtei-
sö, joka on ymmärtänyt ja oivaltanut demokratian, kansanvallan, syvimmän olemuksen.

Näillä sanoilla ja ajatuksilla teille kaikille edustajille ja koko tässä talossa työskentele-
välle kaikelle henkilöstölle oikein hyvää ja — kyllä sieltä lämminkin kesä tulee — myös
lämmintä kesää.

Istunto on päättynyt. [Suosionosoituksia]


