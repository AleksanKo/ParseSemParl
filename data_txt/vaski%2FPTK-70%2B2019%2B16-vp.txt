















































DEM9A52.tmp.xml


Pöytäkirjan asiakohta PTK 70/2019 vp
Pöytäkirjan asiakohta 

PTK 70/2019 vp

Täysistunto

Tiistai 26.11.2019 klo 14.00—20.15

16. Hallituksen esitys eduskunnalle laiksi alueiden kehittämisen ja rakennerahastohank-
keiden rahoittamisesta annetun lain muuttamisesta

Hallituksen esitys HE 51/2019 vp
Valiokunnan mietintö HaVM 6/2019 vp

Toinen käsittely

Puhemies Matti Vanhanen: Toiseen käsittelyyn esitellään päiväjärjestyksen 16. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

19.55 Pasi Kivisaari kesk: Arvoisa herra puhemies! Esityksessä tehdään alueiden kehit-
tämisen ja rakennerahastohankkeiden rahoituksesta annettuun lakiin sellaiset muutokset,
jotka mahdollistavat valtion talousarviossa esitetyn alueiden kasvun ja elinvoiman tukemi-
seen tarkoitetun määrärahan käyttöön ottamisen. Määräraha korvaisi aikaisemmin käytös-
sä olleen alueiden innovaatioiden ja kokeiluiden käynnistämisen määrärahan.

Aluekehittämisen ja kaupunkipolitiikan kokonaisuus sisältää hallituksen aluekehittä-
mispäätöksen yhteydessä tarkennettavan toimintamallin sopimuksellisen tai ohjelmallisen
yhteistyön kaupunkien ja alueiden kanssa sekä maakuntien nopeasti käynnistettävät aluei-
den vahvuuksiin perustuvat kehittämishankkeet. Lisäksi määrärahaa voitaisiin käyttää hal-
litusohjelman mukaisen kansallisen kaupunkistrategian sekä seutukaupunkiohjelman sekä
metropolipolitiikan toimeenpanoon. Erinomaista.

Hallituksen ohjelman Elinvoimainen Suomi -kokonaisuuden mukaan maakuntien liitto-
jen rooli aluekehitysviranomaisena jatkuu. Liitoille kohdennetaan nopeasti ja joustavasti
hyödynnettävää aluekehitysrahoitusta. Määrärahalla tuetaan maakuntien ja maakuntakes-
kusten omaehtoista kehittämistä, uudistetaan elinkeinorakennetta ja vastataan rakenne-
muutostilanteisiin.

Arvoisa puhemies! Tervehdin ilolla sitä, että hallitus ottaa entistä painokkaampaa otetta
maakuntien Suomen puolesta. Sitä työtä riittää. Se on yhteiskunnallista tasa-arvoa ja oi-
keudenmukaisuutta. Jokainen kotikulma on yhtä arvokas. Tämä on tärkeä askel myös sille,
että jokaiseen maakuntaan tarvitaan sopimuksellinen kaupunkipolitiikan väline. Hallitus
on työntymässä epäkohtaan, joka on ollut vallitseva esimerkiksi Seinäjoen kaupunkiseu-
dulla. Se epäkohta on ollut eräiden keskikokoisten maakuntakeskuskaupunkien ja sen seu-
tukuntien väliinputoajan rooli kaupunkipolitiikassa. Etelä-Pohjanmaan liitto ja Seinäjoen
kaupunkiseutu ovat kiinnittäneet huomiota vallitsevaan kansalliseen kaupunkipolitiikkaan
ja esittävät nykyistä laajemman aluepolitiikan kokonaisuuden hahmottamista. Nyt Seinä-
joen kaupunkiseudun -tyyppiset yliopistottomat mutta kehitypotentiaaliltaan suuret maa-
 Hyväksytty
3.0



Pöytäkirjan asiakohta PTK 70/2019 vp
kuntakeskukset ovat uhanneet jäädä väliinputoajan asemaan. Ne tarvitsevat tukea muun
muassa ekosysteemien vahvistamiseen, kaupunkikehittämiseen, yritys-, osaamis- ja inno-
vaatiopolitiikan suunnitteluun ja toimeenpanoon resursseja. 

Kun kaupunkijoukkoa erilaisissa kaupunkipoliittisissa toimintatavoissa laajennetaan,
tulisi lopullinen päämäärä olla tasavertainen. Onneksi hallituksen tahtotila on tämänsuun-
tainen. Hallitus huomioi maakuntakeskukset ja sen seutukunnat. Uuden aluepolitiikan ta-
voite on antaa ihmiselle vapaus ja mahdollisuus valita, minne kaikkialle elämänsä raken-
taa. Se perustuu maan eri osien omille vahvuuksille.

Puhemies! Hallituksen esitys on kovin kannatettava. Se on uuden, kokonaisen Suomen
tie.

20.00 Tiina Elo vihr: Arvoisa puhemies! Täällä on puhuttu tänään paljon kuntataloudes-
ta. Sitä keskustelua käydään paljon myös hallintovaliokunnassa, ja sitä on tarpeen jatkaa
kuntien kestävän talouden turvaamiseksi. Nyt päätettävässä asiassa on kyseessä kansalli-
nen tuki alueiden ja kaupunkien kestävän kasvun ja elinvoiman tukemiseen. Rahaa on va-
rattu ensi vuodelle 20 miljoonaa euroa. Summasta 15 miljoonaa euroa on tarkoitus käyttää
sopimuksellisen yhteistyön kautta hallitusohjelman keskeisten tavoitteiden toteuttami-
seen. Onkin tärkeää, että näidenkin rahojen käytöllä toteutetaan hallitusohjelman keskei-
siä tavoitteita: ilmastonmuutoksen hillintää ja luonnon monimuotoisuuden turvaamista,
elinkeinoelämän uudistamista ja innovaatiokeskittymien vahvistamista, osaamisen ja si-
vistyksen vahvistamista, sekä osallisuuden ja hyvinvoinnin lisäämistä, ja eriarvoisuuden
ehkäisyä.

Arvoisa puhemies! Vaikka raha kohdistetaan maakunnille, tuki on tarkoitettu myös kau-
punkipolitiikan toteuttamiseen. Se kannattaa tehdä tiiviissä yhteistyössä kaupunkien kans-
sa. Valtakunnallisen kaupunkistrategian on määrä valmistua ensi keväänä. Vetovastuussa
sen valmistelusta on valtiovarainministeriö. Tämä työ on käynnistettävä viipymättä ja osal-
listettava myös kaupungit sen tekemiseen. Kaupungit ovat avainasemassa, kun ratkomme
tulevaisuuden haasteita. On siis tärkeää, että vaikka nyt päätettävä raha alueiden ja kaupun-
kien kestävän kasvun ja elinvoiman tukemiseen tulee maakuntien kautta, myös kaupungit
pidetään alusta asti mukana. Pidän hyvänä myös tavoitetta alueiden välisen yhteistyön ja
verkottumisen edistämisestä. Samoin on tärkeää seurata, millaisia tuloksia tällä rahalla
saadaan aikaan.

Arvoisa puhemies! Kaupunkien elinvoimasta huolehtiminen on koko Suomen etu. Tätä
nyt päätettävänä olevaa kansallista tukimuotoa laajempi kysymys on EU:n uuden rakenne-
rahastokauden tukirahojen ohjaaminen. Myös niissä on huomioitava kumppanuus kaupun-
kien kanssa, niiden kestävän kasvun ja elinvoiman turvaamiseksi. Kestävän kaupunkike-
hittämisen ohjelmaa on tähän saakka toteutettu menestyksekkäästi kuuden suurimman
kaupungin voimin 6Aika-hankkeen puitteissa. Siinä on suhteellisen pienellä rahoituksella
saatu aikaan vaikuttavia tuloksia. Onkin varmistettava, että myös tulevalla ohjelmakaudel-
la varmistetaan riittävät resurssit muun muassa kaupunkien tulokselliseen yhteistyöhön
hiilineutraalien ratkaisujen kehittämiseksi, laadukkaan koulutuksen tarjoamiseksi ja tulok-
sellisten työllisyystoimien edistämiseksi.

Kaupungit ovat meille tärkeä yhteistyökumppani, kun ratkomme suuria tulevaisuuden
haasteita. Meidän on tunnistettava erityisesti suurien kaupunkien haasteet, ja metropoli-
alue koko Suomen veturina.
2



Pöytäkirjan asiakohta PTK 70/2019 vp
20.03 Arto Pirttilahti kesk: Arvoisa herra puhemies! Todellakin maakunnilla on aikai-
semminkin ollut käytössä tämmöisiä nopeasti käyttöön otettavia rahoitusmuotoja, ja ne
ovat erittäin hyviä. Tässäkin lainsäädännössä moneen otteeseen ja varsinkin hallintovalio-
kunnan hyvän mietinnön pohjaan monessakin kohtaa on kirjattu ”maakuntien omaehtoi-
nen kehittäminen”, joka perustuu maakuntien omaan strategiaan ja siihen... Pidän erittäin
tärkeänä, että maakunnat tunnistavat omat vahvuutensa, luovat omat hyvät strategiat ja sitä
kautta lähtevät toteuttamaan — muun muassa tässäkin se mahdollistetaan — innovaatio-
ympäristöjä. Katson myös näitä alihankintaketjuja, mutta mikä tärkeintä — on odoteltu
tässä jo 15 vuotta, mihin suuntaan meidän palvelurakenneuudistus etenee — sitä kautta
myös tulevat palvelurakenteet. Tärkeää on yhteistyö seutukaupunkien kanssa ja myös se
monenkeskinen yhteistyö, mitä haetaan muun muassa tällä työvoimahallinnon ja myös
kuntien yhteistyöllä ja sieltä kumpuavalla yhteistyöllä, joka myös kantaa tähän meidän yri-
tyselämään ja työvoimapulaan. Eli näen tämän monihaaraisena mahdollisuutena ja poikki-
tieteellisenä mahdollisuutena eri toimialojen ylitse, ja jos sitä osataan hyvin siellä maakun-
nassa käyttää, niin tämä on erittäin hyvä väline.

Tässä edelliset puhujat ovat ottaneet kantaa myös tähän kaupunkistrategiaan, ja kyllä
minä näen, että Suomessa pitäisi tämän meidän maaseutustrategian lisäksi olla vahva kau-
punkistrategia, koska meillä on hyvin samantyyppisiä ongelmia kaupunkilähiöissä kuin
kylissäkin. Ja myös tällaisen avoimen, omaehtoisen kehittämisrahoituksen kautta me
voimme tehdä hyvää yhteistyötä kaupunkilähiöiden ja kylien kanssa ja katsoa niitten pal-
velutarvetta, osaamistarvetta mutta toisaalta sitten myös sen kasvun voimasta tulevien ki-
pupisteiden ratkaisuja.

Eli kaikkenansa tämä on maakuntaliitoille hyvä rahoitusväline. Toivon myös, että tämä
2 prosenttia, mitä tässä käytetään sitten näihin valtakunnallisiin hankkeisiin, ohjaisi siihen
suuntaan, että haetaan sitten kansainvälisiä kyvykkyyksiä vielä lisää siihen kaupunki-
alueitten kehittämiseen ja myös sitä, mikä hyödyttäisi, ja myös kuunneltaisiin niittenkin
hankkeitten osalta maakuntien omaa tahtoa.

20.06 Toimi Kankaanniemi ps: Arvoisa herra puhemies! Lähetekeskustelussa tätäkin
asiaa hieman käsittelin ja sinänsä pidin ihan hyvänä hallituksen esitystä. Valiokunta näyt-
tää yksimielisesti hyväksyneen sen, kiitos siitä.

Ongelmana meillä ovat maakuntien väliset erot ja se, että maakuntien kehittäminen
yleensä on hyvin suurissa vaikeuksissa. Taannoin meillä oli maakunnan kehittämisraha
budjetissa, mutta se on sulanut sieltä pois. Nyt tietysti on positiivinen piirre se, että tämä
hallitus on palauttanut tämän 20 miljoonaa, joka on hyvä alku mutta aivan täysin riittämä-
tön tietysti niihin tarpeisiin nähden, mitä tuolla on. Ja kun tämäkin 20 miljoonaa vielä jae-
taan kolmeen osaan ja tällä tavalla tavallaan sidotaan jo etukäteen eli maakunnat eivät pää-
se sitä käyttämään omaehtoisesti niin kuin demokraattinen järjestelmä periaatteessa edel-
lyttäisi, niin ei tämän saamisesta nyt voi tietysti mitään suuria juhlia pitää. Sitten sitä vielä
vaikeuttaa se, että meidän alue- ja rakennepolitiikka, niin kuin maatalouskin, on Brysselin
käden ja nyrkin alla hyvin vahvasti ja sidottu sitä kautta. Se on tietysti ongelma, että me
maksamme Brysseliin valtavan paljon ja tulevaisuudessa vielä enemmän kuin saamme ta-
kaisin ja kun sieltä jotakin saadaan takaisin, esimerkiksi alue- ja rakennepolitiikkaan, ne
ovat jo kovalla byrokratialla sidottuja rahoja.

Eli minä peräänkuulutan kansallista, suomalaista, isänmaallista aluepolitiikkaa takaisin,
sitä, jonka Suomen Keskusta 60—70-luvulla aloitti ansiokkaasti, joka on nyt mennyt täl-
3



Pöytäkirjan asiakohta PTK 70/2019 vp
laiseksi paperisodaksi ja tehottomaksi monelta osin. Toivon, että tämä nyt ei johda siihen,
vaan saadaan todellakin maakuntia elvytettyä. Tosin kun meillä on 20 maakuntaa ja 20 mil-
joonaa rahaa, josta osa on jo tavallaan sidottu muuhun, ei sillä kyllä todellakaan paljon tu-
loksia kannata odotella.

20.08 Arto Pirttilahti kesk: Arvoisa herra puhemies! Yhdyn tässä edustaja Kankaannie-
men näkemyksiin aika moneenkin näistä asioista, mutta toisaalta ainakin tässä mietinnös-
sä on todettu ja toivottavasti meidän byrokraatitkin tämän ottavat vastaan, että tämä raha
olisi mahdollisimman kevyen byrokratian kautta ja joustavasti käytettävissä. 

Toinen lähtökohta: tietenkin, kun tehdään maakuntastrategiaa ja sitten haetaan rahoituk-
sia eri kehittämishankkeisiin — toivon, että tämä kävisi vipuna siihen rahoitukseen, että
osaisimme hakea ja maakunnasta osattaisiin hakea paremmin esimerkiksi Horisontti-ra-
hoitusta. Tehtäisiin niitä yhteistyöliittymiä yliopistojen kanssa, yrittäjien kanssa ja sitä
kautta haettaisiin niitä rahoitusmahdollisuuksia. Aivan niin kuin edustaja Kankaanniemi
sanoi, me maksamme sinne paljon rahaa ja meidän täytyy oppia se järjestelmä vielä parem-
min. Toivottavasti maakuntiinkin saadaan viestiä niiden rahoituslähteitten aukaisuun. Se ei
ole kovin yksinkertainen projekti lähteä Horisontti-rahaakaan hakemaan. Se on pitkäaikai-
nen työ, ja itse asiassa siihen hakemiseenkin menee jo rahoitusta. 

20.10 Tiina Elo vihr: Arvoisa puheenjohtaja! Pidän tärkeänä, että tässäkin keskustelussa
me tunnistamme myös kaupunkien omaehtoisen kehittämisen tarpeet ja näemme sen, että
myös ne kaupungit tuovat kasvua koko maakuntaan. Haluan tässä nyt nostaa Uudenmaan
tilannetta. Uusimaa on tosi voimakkaasti kasvava maakunta, joka tarvitsee myös tukea
alueen kehittämiseen. Hyvä esimerkki tässä on korkeakoulualoituspaikat, joita on täällä to-
della paljon vähemmän kuin muualla suhteessa ylioppilaskirjoituksista valmistuviin. 

Tämän rahan joustavaan käyttämiseen kiinnitettiin myös valiokunnassa huomiota, ja
meille vakuutettiin, että tässä on yksinkertainen järjestelmä, miten sitä voidaan hakea. Sa-
moin tuen tätä ajatusta, että EU-rahoja meidän pitäisi pystyä hyödyntämään laajemmin.
Siinä on kuitenkin valtava potentiaali saada rahaa Suomeen. 

Uudellamaalla, maakunnassa tehdään yhä tiivistyvämpää yhteistyötä seudun kaupun-
kien, erityisesti pääkaupunkiseudun kanssa. Myös strategiassa se näkyy. Eli minun mieles-
täni kaupungit pitää nähdä myös maakuntien voimavarana siinä, että me saamme elinvoi-
maa ja työpaikkoja tähän maahan. 

20.11 Toimi Kankaanniemi ps: Arvoisa puhemies! Todella minäkin toivon, että tätä voi-
taisiin käyttää vipurahana, tai millä nimellä edustaja Pirttilahti sen sanoikaan, mutta kui-
tenkin kansallisen rahoituksen osana, jolloin se voisi ikään kuin kertaantua EU-rahoituk-
sen rinnalla, mutta summa on tosin siihenkin aika pieni ja merkitys vähäinen. 

Ja sitten kun tullaan siihen, mitä edustaja Elo totesi, että tätä pitää myös kaupunkeihin
käyttää, ja Uudellamaalla — ja Uudenmaan eräät kaupungit ovat nimeltään Helsinki, Es-
poo, Vantaa ja Kauniainen — jos tätä aluepolitiikkaa ruvetaan täällä tekemään, niin sitten
ollaan tietysti siitä alkuperäisestä ajattelusta jo aivan tähtitieteellisen kaukana. Eli ei nyt
sille linjalle pidä kyllä lähteä, että tämäkin raha jaettaisiin kaupunkeihin. 

Kyllä minä ymmärrän kaupunkipolitiikan sinänsä ja sen tarpeet, mutta ei se ole ehkä täl-
laisesta rahasta kiinni vaan siitä, että näissä kaupungeissa täytyy, etelän kaupungeissa esi-
merkiksi, kiinnittää sosiaalisiin tekijöihin huomiota, ja kaupunkipolitiikalla, jota kaupunki
4



Pöytäkirjan asiakohta PTK 70/2019 vp
itse harjoittaa, niillä hoidetaan niitä ongelmia, ja myös työllisyysnäkökulma otetaan vah-
vemmin huomioon, kun mitä nyt on. 

Työllisyyskokeilu saattaa olla sellainen tekijä, että sitä kannattaa tukea, ja silloin ollaan
kaupunkien kanssa tekemisissä, tai kaupunkiseutujen. Ja tosiasia on, että niillä ratkaistaan
kyllä työllisyyden myönteinen kehitys. Tämä raha — minusta on sitten jo pikkuisen har-
haanjohtavaa puhua tällä nimellä, jos tätä käytetään Helsinki—Turku—Tampere-rahoituk-
seen.

20.13 Tiina Elo vihr:  Puheenjohtaja! Halusin tässä keskustelussa vain todeta, että alue se
on Uusimaakin. Ja kun UUSAIKA-hankkeeseen viittasin varsinaisessa puheenvuorossani,
niin siihenhän kuuluu myös Oulu pohjoisena kaupunkina, enkä sitä millään tavalla tieten-
kään kiellä. Sitten kaupunkistrategiassa me varmasti otamme seutukaupungit ja muut huo-
mioon. Mutta minun mielestäni on tärkeätä, että kun me puhumme alueesta, niin me tun-
nistamme sen, että myös kaupungit ovat alueita ja alueidensa merkittäviä vetureita. 

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 51/2019 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
5


	16
	19.55
	20.00
	20.03
	20.06
	20.08
	20.10
	20.11
	20.13


