















































DEM64F4.tmp.xml


Pöytäkirjan asiakohta PTK 115/2018 vp
Pöytäkirjan asiakohta 

PTK 115/2018 vp

Täysistunto

Torstai 15.11.2018 klo 16.01—19.41

11. Lakialoite laiksi kansanäänestyksen järjestämiseksi Suomen jäsenyydestä Euroopan 
unionissa ja Euroopan talous- ja rahaliitossa

Lakialoite LA 36/2018 vp Paavo Väyrynen kp ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 11. asia. Puhemiesneuvosto ehdottaa, että asia lähetetään perustuslakiva-
liokuntaan.

Arvoisat edustajat, totean tässä yhteydessä, että aloitteiden, niin kuin hallituksen esitys-
tenkin, esittelypuheenvuorojen enimmäismitta on ei 5 eikä 7 vaan 10 minuuttia.

Keskustelu

19.13 Paavo Väyrynen kp (esittelypuheenvuoro): Arvoisa puhemies! Hyviä uutisia. —
Arvoisa puhemies! Suomi on kärsinyt kovasti jäsenyydestään euroalueessa. Koko tämä yh-
tenäisvaluuttahankehan on epäonnistunut, ja laajalti talousasiantuntijat nykyään ovat sitä
mieltä, että oli paha virhe, että euroon siirryttiin. Virhe oli ennen muuta siinä, että muodos-
tettiin liian laaja euroalue, mukaan tuli liian erilaisia kansantalouksia, ja tämä on jo tähän
mennessä johtanut suunnattomiin ongelmiin. Ja Suomen liittyminen eurovaluuttaan oli tie-
tysti paha virhe. Tämä näkyy erityisen selvästi, kun verrataan Suomen ja Ruotsin taloudel-
lista kehitystä. Kansantaloudet ovat hyvin samankaltaiset. Ruotsilla on viimeisten kymme-
nen vuoden aikana ollut keskimäärin varsin vahva talouskasvu, Ruotsin kansantalous on
nyt noin neljänneksen suurempi kuin oli kymmenen vuotta sitten, ja Suomi on hädin tuskin
päässyt vaikeitten menetettyjen vuosien jälkeen samalle tasolle kuin ennen kansainvälistä
finanssikriisiä. Jos Suomen kansantalouden kasvuvauhti olisi ollut samankaltainen kuin
Ruotsissa, meidän kansantulomme olisi nyt viitisenkymmentä miljardia euroa suurempi
kuin mitä se on ja julkisella vallalla olisi käytettävissään noin 25 miljardia enemmän rahaa
kuin tällä hetkellä on. Mutta tästähän tässä salissa ei haluta keskustella, koska keskustaa ja
kristillisdemokraatteja lukuun ottamatta kaikki eduskuntapuolueet ajoivat ja kannattivat
Suomen liittymistä euroalueeseen.

Minähän tein vuoden 2015 kesällä kansalaisaloitteen kansanäänestyksen järjestämisek-
si Suomen jäsenyydestä euroalueessa. Nämä kokemukset olivat tämän taustana ja toisaalta
tietoisuus siitä, että tulevaisuudessa Suomi edelleen on häviäjä euroalueessa, ja toisaalta se,
että oli näköpiirissä, että euroaluetta pyritään kehittämään finanssiunioniksi, velkaunionik-
si ja liittovaltioksi ja tätä kautta menetämme taloudellisen ja lopulta myös poliittisen itse-
näisyytemme. Yli 53 000 allekirjoittajaa saatiin, ja aloite toimitettiin tänne eduskuntaan
käsiteltäväksi. Puhemiesneuvosto aikoi ensin päättää, että asiaa käsitellään vain perustus-
lakivaliokunnassa, mutta käydyn keskustelun jälkeen päädyttiin siihen, että talousvalio-
 Tarkistettu
4.0



Pöytäkirjan asiakohta PTK 115/2018 vp
kunnalta pitää pyytää lausunto. Nyt on mielenkiintoista todeta, että puhemiesneuvosto jäl-
leen esittää, että aloitetta käsiteltäisiin vain perustuslakivaliokunnassa. En nyt tiedä menet-
telytapoja, mutta jos ne sallivat, niin minun mielestäni meidän pitäisi päättää, että pyyde-
tään myös talousvaliokunnan lausunto tästä aloitteesta.

Tämä aloite pitää sisällään nyt kaksi kansanäänestystä, jotka esitetään järjestettäväksi
Euroopan parlamentin vaalien yhteydessä ensi keväänä. Alun perin kirjoitin tämän aloit-
teen niin, että se olisi käsitellyt vain Suomen jäsenyyttä euroalueessa kuten tuo kansalaisa-
loitekin, mutta päädyin siihen, että samassa kansanäänestyksessä voitaisiin ottaa kantaa
myös Suomen jäsenyyteen Euroopan unionissa.

Suomen liittyminen euroalueeseenhan tapahtui selvästi perustuslain vastaisesti, ja itse
asiassa myös Euroopan unioniin liittymistä rasittaa aikamoinen legaliteetti- ja legitimiteet-
tiongelma. Nimittäin silloin, kun järjestettiin kansanäänestys Suomen liittymisestä Euroo-
pan unioniin, nimenomaan todettiin, että tässä ei päätetä Suomen liittymisestä yhtenäisva-
luuttaan, ja eduskunta myös tämän kannan hyvin selkeästi vahvisti. Kuitenkin, kun aika-
naan Lipposen hallitus lähti viemään tätä euroalueeseen liittymistä eteenpäin, todettiin,
että siitä päätettiin jo kansanäänestyksessä. Tämähän oli selvä perustuslain rikkomus, että
tällä tavalla tehtiin. Tietenkin muodollisesti kaikki on kunnossa, koska eduskunnan perus-
tuslakivaliokunnan enemmistö on aina mukavasti joustanut näissä tulkinnoissaan. Muo-
dollisessa mielessä ei ole tapahtunut perustuslain rikkomista, mutta tosiasiassa tietysti näin
on tapahtunut.

Näin ollen, kun euroalueeseen liittyminen itse asiassa ratkaistiin jo silloin unioniin liit-
tymisen yhteydessä, on paikallaan, että kansalaiset pääsevät uudelleen äänestämään myös
siitä, hyväksyvätkö he Suomen jäsenyyden Euroopan unionissa. Tässä kansanäänestykses-
sä olisi kaksi äänestyslippua, joista toisessa kysyttäisiin, hyväksyttekö Suomen jäsenyy-
den Euroopan unionissa, ja toisessa, hyväksyttekö Suomen jäsenyyden Euroopan talous- ja
rahaliitossa.

Tässä lakialoitteessahan varsin perusteellisesti käydään läpi tämä asia: perustelut, koke-
mukset rahaliittoon kuulumisesta ja ne uhkatekijät, jotka tähän liittyvät.

Tämä taloudellinen puoli ensinnäkin: Sanoin, että jos Suomen kansantalous olisi kehit-
tynyt yhtä hyvin kuin Ruotsin, meille olisi käynyt yhtä hyvin ja meillä olisi nyt paljon suu-
rempi kansantulo. Olisi myös muuten paljon korkeampi työllisyysaste. Me olisimme Ruot-
sin tasolla työllisyysasteessa, jos meillä olisi ollut kymmenen vuoden ajan vastaavanlai-
nen talouskasvu kuin Ruotsissa. Tämän Ruotsin ja Suomen vertailun suhteen tietysti voi-
daan väitellä siitä, että on muitakin tekijöitä. Tosiasia kuitenkin on, että kun Suomi oli liit-
tynyt euroalueeseen ja alkoi kansainvälinen finanssikriisi, siinä yhteydessähän me jou-
duimme kärsimään ennen muuta siitä, että euroon siirryttäessä euro ensin devalvoitui
voimakkaasti, ja tämä johti siihen, että Suomenkin talous alkoi suorastaan ylikuumentua.
Tapahtui noin 30 prosentin devalvoituminen. Ja juuri silloin, kun tämä kansainvälinen fi-
nanssikriisi alkoi, tapahtui 100 prosentin revalvaatio, eli euron kurssi suhteessa Yhdysval-
tain dollariin nousi kaksinkertaiseksi. No, tähän vielä liittyi Suomessa tämä onneton tulo-
poliittinen ratkaisu — Sari Sairaanhoitaja -ratkaisu — jolla pilattiin vientiteollisuuden kil-
pailukykyä. Tämähän johti siihen, että Suomen kansantalous ja vienti romahtivat noin nel-
jänneksellä lyhyessä ajassa. Kun Ruotsilla oli oma valuutta — sielläkin tuli tietysti finans-
sikriisistä kielteisiä vaikutuksia — niin Ruotsi pääsi mukaan talouskasvuun, ja sen hedel-
mät nyt näkyvät. Suomen kohdalla kävi niin, että meidän heikko kilpailukykymme esti
meitä nousemasta laman pohjalta ja tuli tämä kymmenen vuoden menetetty vuosikymmen.
2



Pöytäkirjan asiakohta PTK 115/2018 vp
Mitä tulevaisuuteen tulee, niin kyllä nyt näyttää hyvin selvältä se, että on syntymässä
uusi euroalueen kriisi, globaali kriisi myös. Tulevaisuusvaliokunnassa monet asiantuntijat
ovat tästä varoittaneet. Maailmassa on valtava rahoituksellinen ylikapasiteetti. Euroopan
unionissa ongelmana on se, että Euroopan keskuspankki on pumpannut paljon rahaa euro-
alueen talouteen, ja jopa komission jäsen Katainen on varoitellut julkisuudessa, että tämän
ylilikviditeetin vuoksi näköpiirissä on euroalueen kriisi. Toisaalta Yhdysvaltain ja Kiinan
taloudet myöskin muodostavat aikamoisen globaalin uhan, ja totta kai globaali kriisi iskisi
pahasti tänne euroalueelle ja Suomeen.

Nyt hallitus ylpeilee sillä, että on varauduttu tuleviin aikoihin, kun on vähennetty vel-
kaantumista. Hallitushan johtaa harhaan eduskuntaa, kun se puhuu runsaan miljardin eu-
ron budjettivajeesta. Siellä on mukana vientiluottojen palautuksia, joitten vuoksi todelli-
nen budjettialijäämä on yli 3 miljardia, eli valtio ottaa velkaa yli 5 prosentin verran meno-
jensa katteeksi — huippusuhdanteessa — ja nyt kun seuraava kriisi tulee, niin me olemme
todella hankalassa tilanteessa. Ei ole enää sitä puskuria, jota kymmenen vuoden aikana on
voitu käyttää velkaantumalla. Toisaalta euroonhan liittyy se ikävä puoli, että he, jotka tä-
hän europrojektiin uskovat, ajavat nyt sellaista linjaa, että pitää rakentaa euron tueksi to-
dellinen talousunioni, joka tarkoittaa käytännössä finanssiliittoa, velkaunionia ja liittoval-
tiota, ja siinä meidän itsenäisyytemme menisi. Meidän pitää nopeasti päästä eroon euroalu-
eesta.

19.23 Olli Immonen ps: Arvoisa herra puhemies! Euroopan unioni myytiin suomalaisille
aikoinaan paitsi suurin toivein myös suorastaan valheellisin lupauksin. EU:hun liittymistä
koskevan kansanäänestyksen alla poliitikot ja tiedotusvälineet julistivat kilpaa, ettei jäse-
nyys unionissa tarkoita esimerkiksi omasta valuutastamme luopumista tai kaiken kattavan
sosiaaliturvajärjestelmämme avaamista rajoituksetta muiden EU-maiden kansalaisille.
Kuinkas sitten kävikään? Nyt näemme, etteivät nämä vakuuttelut pitäneet lainkaan paik-
kaansa. Euroopan unioni on nykyisin täysin erilainen kuin se EU, johon suomalaisten niuk-
ka enemmistö ilmaisi kansanäänestyksessä vuonna 1994 halunsa liittyä.

Arvoisa puhemies! Suomalaiset euromyönteiset päättäjät perustelivat aikoinaan Suo-
men liittymistä talous- ja rahaliitto Emuun taloudellisilla hyödyillä, kuten rahaliiton tuo-
malla vakaalla taloudellisella ympäristöllä ja maamme tiiviimmällä integroimisella Euroo-
pan sisämarkkinoihin. Eurooppalainen vertailu on kuitenkin osoittanut, ettei maan talous-
kasvu ole riippuvainen euroalueeseen kuulumisesta. Tästä esimerkkinä voidaan mainita
omaan valuuttaan nojaavan Ruotsin talous, joka on kasvanut talous- ja finanssikriisin jäl-
keen monia euromaita enemmän. Euromaiden talouksien rakenteelliset erot ovat kasva-
neet euroalueen aikana myös tuottavuudessa ja kilpailukyvyssä. Euro ei ole kaventanut
vaan kasvattanut jäsenmaiden välisiä eroja, joita on jouduttu paikkaamaan tukipolitiikalla,
tulonsiirroilla ja yhteisillä veloilla. Euroalue vetää myös Suomea yhä enemmän kurjistu-
misen kierteeseen, sillä maaltamme puuttuu oman rahapolitiikan tarjoama jousto negatii-
visen talouskehityksen oloissa.

Arvoisa puhemies! EU:n yksi tämän hetken suurimmista ongelmista on kiistämättä eu-
ro. Epäonnistunut yhteisvaluutta ja sen ympärille rakennetut pelastustoimet heikentävät
EU:n taloutta. Samalla ne lisäävät rahoitusmarkkinoiden kriisialttiutta. On suuri vaara, että
tulevan eurokriisin, joka väistämättä tulee, ja siitä todennäköisesti seuraavien korjaustoi-
menpiteiden vuoksi EU-jäsenmaiden keskinäinen luottamus, taloudellinen moraali romut-
tuvat pysyvästi, ja tämä on erittäin vakava asia. Emun jäsenmaat ovat vastanneet epäonnis-
3



Pöytäkirjan asiakohta PTK 115/2018 vp
tuneen rahoitusjärjestelmän tekohengittämisestä, mahdollistaneet pankeille voittojen ke-
räämisen ja sosialisoineet tappiot veronmaksajien kannettaviksi. Poliittinen sääntely on
toiminut markkinatoimijoiden vallan jatkeena, vaikka sääntelyn tulisi suojata kansalaisia
ja markkinatoimijoita toistensa mielivallalta. Reaalitalouden tehtävä ei ole palvella rahoi-
tusjärjestelmää, vaan asetelman on oltava toisinpäin.

Arvoisa puhemies! Euro on täysin epäoptimaalinen valuutta-alue, sillä se muodostuu
valtioista, jotka ovat talouksien, kielten ja kulttuurien sekä geopolitiikan osalta liian erilai-
sia. Jotta valuutta-alue olisi aidosti toimiva, ympäristön pitäisi olla mahdollisimman yhte-
näinen. Euroalueen epäoptimaalisuuksista aiheutuvia ongelmia yritetään lievittää pankkiu-
nionilla ja jäsenmaiden välisillä tulonsiirroilla eli tukipaketeilla. Euroalueen kasassa pitä-
minen edellyttää väistämättä lisääntyvää yhteisvastuuta, tiivistyvää integraatiota, jatkuvia
tulonsiirtoja ja liittovaltion muodostamista. Tulonsiirrot vahvemmista kansantalouksista
heikompiin kansantalouksiin ovat toimivan valuutta-alueen ehto. Tässä mielessä näen, että
Emun jäsenmailla on euron suhteen jäljellä kaksi vaihtoehtoa: ensimmäinen on eroaminen
eurosta, ja toinen on EU:n syventäminen keskusjohtoiseksi tulonsiirtounioniksi ja liittoval-
tioksi. Suomen itsemääräämisoikeuden ja talouden pelastamiseksi ainoa vastuullinen vaih-
toehto on erota Emusta ja siirtyä eurosta omaan valuuttaan.

Arvoisa puhemies! EU:ta ollaan askel askeleelta kehittämässä liittovaltioksi, ja tätä en
voi hyväksyä. En myöskään pysty kannattamaan Suomen jäsenyyttä toimimattomassa ra-
haliitossa. Kannatankin sitä, että suomalaiset pääsevät kansanäänestyksen kautta arvioi-
maan näitä jäsenyyksiä uudelleen. Emu-jäsenyydestä suomalaiset eivät ole saaneet vielä
äänestää lainkaan.

Arvoisa puhemies! Olen iloinen siitä, että edustaja Väyrynen on tehnyt tämän käsitte-
lyssä olevan lakialoitteen, ja voin kaikkien iloksi ilmoittaa, että kannatan lämpimästi tätä
edustaja Väyrysen lakialoitetta.

19.29 Laura Huhtasaari ps: Arvoisa puhemies! Britannian kansan suvereeni päätös oli
jättää Euroopan unioni kesän 2016 kansanäänestyksessä. EU:n ja Britannian välisiä brexit-
neuvotteluja ei ole kuitenkaan käyty hyvässä hengessä. Brysselin byrokraatit ovat halun-
neet koko ajan tehdä Britanniasta varoittavan esimerkin, jotta muut kansakunnat eivät roh-
kaistuisi jättämään EU-kolhoosia. Nyt kun Britannia on huonon brexit-sopimuksen jäl-
keen sisäpoliittisessa kriisissä, tulee mieleen kysymys, pyrkiikö EU tahallaan aiheutta-
maan sekasortoa Britanniassa, jotta brexitistä luovuttaisiin ja kansa pakotettaisiin äänestä-
mään uudestaan EU:hun jäämisen puolesta. Tämähän on tuttu metodi menneisyydestä,
muun muassa EU:n perussopimusta ja Lissabonin sopimusta koskeneista kansanäänestyk-
sistä.

EU:n arvot ovat vitsi. EU ei noudata omia sääntöjään, mutta kun jäsenvaltiot vastustavat
sitä, että valtioiden rajat poistetaan, päätösvalta viedään ja valtiot pakkoasutetaan muiden
maiden kansalaisilla, silloin EU alkaa rangaista jäsenvaltioitaan ja syyttää EU:n arvojen
rikkomisesta. Kauas ovat menneet ne ajat, kun Euroopassa toimittajat, asiantuntijat ja yli-
opiston sivistyneistö uskalsivat arvostella islamia. EU on ajautunut itsesensuurin tielle. EU
ajaa 10 miljoonan sakkoja someyhtiöille, jos eivät poista vääriä mielipiteitä. EU antautuu
islamin edessä.

EU-kriittisyys kasvaa Euroopassa. EU-federaateilla puntti sen sijaan tutisee, koska uh-
kailevat jopa sodalla, koska kansallismielisyys ja nationalismi ovat kasvussa. Kansallis-
4



Pöytäkirjan asiakohta PTK 115/2018 vp
mielisyys ja nationalismi eivät aiheuta sotia, imperialismi ja imperialistinen politiikka ai-
heuttavat. Ei ole kansainvälisyyttä ilman kansoja. Yhteistyö on sopimista, ei EU-sanelua.

Euro on epäonnistunut projekti, EU on epäonnistunut projekti. EU:n tarina tulee päätty-
mään, jotta itsenäisten valtioiden, kuten Suomen, tarina voi jatkua. Minä synnyin Suomes-
sa, lapseni syntyivät EU-Suomessa, mutta toivon, että lastenlapseni syntyvät jälleen Suo-
messa. Me perussuomalaiset haluamme liittoutua muiden kansallismielisten kanssa
EU:ssa, pysäyttää liittovaltiokehityksen ja purkaa tämän epäonnistuneen projektin niin,
että siitä tulee isänmaiden Eurooppa, itsenäisten valtioiden vapaakauppa-alue.

Lisäksi kannatan edustaja Väyrysen esitystä siitä, että pyydämme lausunnon myös ta-
lousvaliokunnalta. Ja kannatan tätä lakiesitystä.

19.32 Teuvo Hakkarainen ps: Arvoisa puhemies! Myös minä olen tämmöinen eurokriit-
tinen ja perustelen sitä pikkusen.

Me olemme pikkunen kansa täällä Euroopan reuna-alueella, mutta erityinen: meillä on
oma kieli, oma lippu, mitä muualla Euroopassa ei ole. Mutta se iso Eurooppa näillä pää-
töksillä, mitä nyt on tehty liittymisen ja muun suhteen, tulee tuhoamaan ja syömään tämän
maan pois, meidän kulttuuri tuhoutuu ja niin edelleen. Kaikesta muusta ollaan kyllä huo-
lissaan, mutta ei tämmöisestä normaalista perussuomalaisesta ihmisestä, hänen toimeentu-
lostaan ja kulttuuristaan ja niin edelleen. Nämä kyllä unohdetaan. Muun muassa koppiaiset
ja liito-oravatkin ovat tärkeämpiä tälle hallitukselle, näyttää siltä.

Minua on arvosteltu siitä, että olen eurokriittinen, vaikka meillä on vientiyritys ollut ai-
kanaan. Olen sitä vieläkin.

Kerron markka-ajasta pikkusen. Silloin oli vientitakuulaitos, joka takasi kauppoja, joita
tehtiin pitkin Eurooppaa: Englantiin, Saksaan, Italiaan, Espanjaan. Vientitakuulaitos sa-
noi, että ne takaavat Saksan, Englannin, Norjan kaupat, mutta kun Espanjaan ja Italiaan
mentiin, silloin sanottiin, että ei käy, koska ne maat ovat kulttuuriltaan erilaisia ja epäluo-
tettavia. Mitenkä voi olla sitten niin, että niistä yhtäkkiä euroaikana tuli luotettavia? Kaik-
ki takaukset, ja kaikki lähdettiin siihen mukaan. Yhtäkkiä tuli luotettavia maita tällä Lip-
posen nuijan kolautuksella. Sitä minä ihmettelen. — Kiitoksia.

Keskustelu päättyi ja asian käsittely keskeytettiin.
5


