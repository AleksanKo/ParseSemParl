















































DEM7F8A.tmpSave.xml


Pöytäkirjan asiakohta PTK 117/2017 vp
Pöytäkirjan asiakohta 

PTK 117/2017 vp

Täysistunto

Tiistai 14.11.2017 klo 14.00—18.01

5. Hallituksen esitys eduskunnalle laiksi kirkkolain 6 luvun muuttamisesta
Hallituksen esitys HE 174/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 5. asia. Puhemiesneuvosto ehdottaa, että asia lähetetään hallintovaliokuntaan.

Keskustelu

16.19 Päivi Räsänen kd: Arvoisa herra puhemies! Tämä lakiesitys koskee siis kirkkolain
muuttamista, ja sen tavoitteena on se, että kirkkolaki seuraisi muun virkalainsäädännön ja
työlainsäädännön periaatteita, ja kirkkolakiin ehdotetaan sitten tehtäväksi samat muutok-
set, mitkä niihinkin on tehty.

Työllistämisen helpottaminen ja uudelleentyöllistymisen edistäminen vastaavat myös
kirkon tarpeita, ja on tärkeää, että myös kirkon palvelussuhteessa olevia kohdellaan yhden-
vertaisesti riippumatta siitä, koskeeko heitä kirkon virkalainsäädäntö vai ovatko he kirkon
työsopimussuhteista henkilöstöä. Ja tässä on kysymys ihan merkittävästä määrästä henki-
löitä, nimittäin kirkon koko henkilöstölukumäärähän on lähes 20 000. Valitettavasti kir-
konkin työllistämismahdollisuudet ovat hiukan heikentyneet viime vuosina, eli tuo henki-
löstömäärä on vähentynyt. Noin puolet tästä henkilöstöstä on näitä työsopimussuhteisia
työntekijöitä, 53 prosenttia, ja sitten viranhaltijoiden osuus on 47 prosenttia.

Kiinnitän vielä huomion siihen, että tässä esityksessä tavoitteena on myös se, että pitkä-
aikaistyöttömien työllistymismahdollisuudet paranisivat. Tämän lainmuutoksen tarkoituk-
sena on se, että työnantaja voisi pyytää työ- ja elinkeinotoimistolta tietoa työhön sopivista
pitkäaikaistyöttömistä ja tämä pitkäaikaistyöttömien työllistäminen myös [Puhemies ko-
puttaa] kirkon piirissä voisi helpottua.

16.21 Hannu Hoskonen kesk: Arvoisa herra puhemies! Tämä esitys kirkkolain 6 luvun
muuttamisesta on erittäin hyvä ja kannatettava. Asia on nimittäin niin, että tämän päivän
Suomessa seurakuntien työn arvo on noussut todella merkittävästi viime vuosina. Yhteis-
kunnassa erilaisten vaarallisten asioiden lisääntyminen on ollut aivan huolestuttavaa. Hätä
ja erilaiset muut ongelmat ovat lisääntyneet tässä maassa todella rajusti, ja seurakunnat
monesti joutuvat vastaamaan siihen ihmisen ensimmäiseen hätään, koska ne ovat siellä
paikan päällä toteamassa niitä karmeita tilanteita, mihin tämä nykyinen maailma on johta-
nut. Tällaiset lakimuutokset, joilla pystytään hieman tuota byrokratiaa purkamaan ja jous-
tavoittamaan, ovat hyviä asioita.

Kuitenkin, arvoisa puhemies, tällaisia asioita, mitä nytkin käsittelemme, erilaisten työl-
listämisen esteiden poistamista tai byrokratian vähentämistä, tulisi olla eduskunnan listalla
 Tarkistettu
4.0



Pöytäkirjan asiakohta PTK 117/2017 vp
melkein puolenkymmentä lakiesitystä per päivä, jos me haluamme ihan aidosti, että saa-
daan työmarkkinoihin joustoa, elastisuutta ja nopeutta reagoida eri tilanteisiin. Silloin me
olisimme aika paljon vahvempia kohtaamaan seuraavan lamankin, koska aina pitää muis-
taa, että vaikka nousukautta tällä hetkellä elämme, niin seuraava lamakin on varmaan jo
nurkan takana odottamassa. Kukaan ei tiedä, milloin se tulee, mutta varmaan kuitenkin
seuraavan viiden vuoden sisällä.

Keskustelu päättyi.

Asia lähetettiin hallintovaliokuntaan.
2


