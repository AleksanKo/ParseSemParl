















































DEM5759.tmpSave.xml


Pöytäkirjan asiakohta PTK 44/2016 vp
Pöytäkirjan asiakohta 

PTK 44/2016 vp

Täysistunto

Keskiviikko 27.4.2016 klo 14.00—18.04

6. Lakialoite laiksi kansanedustajan eläkkeestä ja sopeutumisrahasta annetun lain muutta-
misesta

Lakialoite LA 18/2016 vp Rami Lehto ps ym.

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 6. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan.

Keskustelu

17.16 Rami Lehto ps (esittelypuheenvuoro): Arvoisa rouva puhemies! Kansanedustajien
eläkelakia muutettiin 1.3.2011 lukien siten, että ennen varsinaista vanhuuseläkeikää mak-
settavan sopeutumiseläkkeen sijaan maksetaan kansanedustajille sopeutumisrahaa. Sopeu-
tumisrahaa koskevia säännöksiä sovelletaan uusiin ensimmäisen kauden kansanedustajiin,
joiden edustajantoimi on alkanut 1.3.2011 jälkeen. Sopeutumisrahaa maksetaan edustajan-
toimen kestosta riippuen vähintään yhden ja enintään kolmen vuoden ajan edustajantoi-
men päättymisestä. Sopeutumisrahan maksamiseen vaikuttavat saajan ansio- ja pääomatu-
lot.

Ennen vuotta 2011 kansanedustajana ollut voi saada sopeutumiseläkettä edelleen, jos
hän ei työllisty tai halua työllistyä työmarkkinoilla. Sopeutumiseläkettä voi saada jopa
kymmeniä vuosia ennen varsinaista vanhuuseläkeikää. Ehtona on kuitenkin, että henkilö
on toiminut kansanedustajana vähintään 7 vuoden ajan, käytännössä kaksi vaalikautta. So-
peutumiseläkettä maksetaan myös palkan lisäksi siltä osin kuin eläke ei yhdessä ansiotulo-
jen kanssa ylitä sopeutumiseläkkeen enimmäismäärää. Entinen kansanedustaja voi siis
työskennellä kaupan kassalla 5 tunnin työpäiviä 4 000 euron kuukausipalkalla, kun vierei-
nen kassatyöntekijä tienaa samalla työmäärällä samasta työstä alle 1 500 euroa. Sopeutu-
miseläkettä nostavien entisien kansanedustajien joukossa on heitä, jotka ovat perustaneet
osakeyhtiön ja tekevät töitä yrityksensä nimissä, sillä pääomatulot eivät vaikuta sopeutu-
miseläkkeeseen laisinkaan. Tämä porsaanreikä tukittiin uusilta kansanedustajilta lakimuu-
toksella, mutta entiset kansanedustajat, joita tämä lakimuutos ei koske, voivat saada esi-
merkiksi jopa 4 000 euroa kuukausittaista sopeutumiseläkettä ja samaan aikaan nostaa pää-
omatuloja jopa satojen tuhansien eurojen edestä.

Ensinnäkin tämä on todella väärin tavallisia kansalaisia kohtaan, mutta väärin on myös
se, että tämä vääristää kilpailua, kun ex-kansanedustajien yritystoimintaa tuetaan sopeut-
tamiseläkkeen muodossa. Sopeuttamiseläke toimii starttirahana ja samalla yrittäjän lisätu-
lona, vaikka pyörittäisi yritystoimintaa alle omakustannushinnan vääristäen kilpailua. Tätä
ei voi pitää kohtuullisena.
 Tarkistettu
4.0



Pöytäkirjan asiakohta PTK 44/2016 vp
Sopeutumiseläke on tarkoitettu väliaikaiseksi tulonlähteeksi entisille kansanedustajille,
jotka eivät työllisty työmarkkinoilla edustajakautensa jälkeen, ei pysyväksi lisäansioksi
veronmaksajien kustannuksella vuosikymmenien ajaksi.

Vuoden 2017 alusta voimaan tuleva eläkeuudistus pidentää kansalaistemme työuria.
Eläkkeen alaikäraja nousee vuodesta 2018 alkaen 63 vuodesta asteittain 65 ikävuoteen en-
nen vuotta 1955 syntyneillä. Raskas ja pitkä työura voi kuitenkin antaa mahdollisuuden ha-
keutua eläkkeelle jo 63-vuotiaana. Vuonna 1965 ja sen jälkeen syntyneiden eläkeikäraja
kytketään elinajan kehitykseen, jolloin eläkkeelle päästään entistä ikääntyneempinä.

Kansalta vaaditaan entistä pidempiä työuria, kun taas nuorin sopeutumiseläkettä nautti-
va ex-kansanedustaja on tällä hetkellä hieman yli 40-vuotias. Tämä ei ole johdonmukaista
yhteiskunnan muuhun eläkepolitiikkaan nähden eikä myöskään kannusta työnteon jatka-
miseen edustajantoimen jälkeen.

Velkatroikka, Suomi siinä mukana, vaati ja vaatii edelleen Kreikkaa laittamaan talout-
taan kuntoon esimerkiksi leikkaamalla kreikkalaisten eläkkeitä. Kuitenkin samaan aikaan,
kun olemme meidän omaa talouttamme laittamassa kuntoon, tähän outoon ja epäoikeuden-
mukaiseen vanhojen kansanedustajien eläke-etuuteen ei haluta koskea. Kreikkalaisten 14
kuukauden vuosittaista eläkettä leikattiin roimasti, mutta kansanedustajien vuosikymmen-
ten ylimääräistä sopeuttamiseläkettä tietyt tahot pitävät oikeutettuna. Kysyn: onko reilua?

Valtiovarainministerimme, ollessaan pääministerinä reilu vuosi sitten, kirjoitti blogiin-
sa seuraavanlaisesti: "On hyvä mieltää, että tasapainotukset koskevat kaikkia suomalaisia.
Ne on tehtävä reilusti. Kaikki joutuvat luopumaan jostakin." On reilua, että esimerkkiä luo-
pumisesta näyttävät he, joille kohtuuttomia etuuksia on vuosien saatossa jaettu.

Arvoisa puhemies! Vuoden 2015 aikana kansanedustajien sopeutumiseläkkeitä on mak-
settu 2,2 miljoonaa euroa. Viime vuonna sopeutumiseläkettä maksettiin 83 henkilölle.
Koko kansanedustajien eläkemeno vuodelta 2015 on 13,4 miljoonaa euroa. Tämä luku pi-
tää sisällään kansanedustajien eläkemenon kokonaisuudessaan eli vanhuus-, perhe- ja työ-
kyvyttömyyseläkkeet sekä sopeuttamiseläkkeet.

Arvoisa puhemies! Lakialoitteessa esitetään, että 1.1.2017 lähtien kansanedustajien so-
peutumiseläke lakkautetaan ja laki muutetaan niin, että kaikkia kansanedustajia koskee
sama kuin 1.3.2011 jälkeen aloittaneita kansanedustajia.

17.22 Simon Elo ps: Arvoisa rouva puhemies! Kuten edustaja Lehto totesi, sopeutumi-
seläkkeeseen eivät vaikuta pääomatulot. Esimerkiksi MTV3:n uutisissa 23.11.2015 enti-
nen ministeri Suvi Lindén toteaa saavansa vuoden 2014 tiedoilla vuodessa 70 000 euroa
ansiotuloina ja 12 000 euroa pääomatuloina. Lindén sanoi tuolloin, että hänellä ei ole palk-
katuloja, joten sopeutumiseläke oli varsin tuntuva eivätkä pääomatulot toisin sanoen lei-
kanneet sitä. "Jos olisin palkkatöissä, niin sopeuttamiseläkkeen osuus laskisi automaatti-
sesti", Lindén totesi MTV:lle. Herää kysymys, arvoisa puhemies, että mikä motivaatio ke-
nelläkään on ottaa töitä vastaan, jos saa ilmankin 70 000 euroa vuodessa ja vielä 12 000 eu-
roa pääomatuloina päälle. Sokea Reettakin näkee, että sopeutumiseläkkeen kohdalla ei to-
teudu oikeus eikä kohtuus. Ihmisiä käytännössä sopeutetaan uuninpankolle, ei anneta mo-
tivaatiota ottaa työtä vastaan.

Kiitän edustaja Lehtoa tästä lakialoitteesta ja siitä keskustelusta, jota se toivottavasti he-
rättää. Ei ole oikein, että joku saa sellaisia etuja, mitkä eivät todellakaan ole oikeus ja koh-
tuus, ja muulle kansalle sanotaan, että teiltä pitää leikata. Kaikkien — toistan: kaikkien —
2



Pöytäkirjan asiakohta PTK 44/2016 vp
täytyy osallistua niihin taloustalkoisiin, mitä tämä hallitus sinänsä aivan oikeutetusti on
esittänyt.

17.24 Ritva Elomaa ps: Arvoisa puhemies! Rohkenen olettaa, että kansanedustajien so-
peutumiseläke on kansan moraalikäsityksen vastainen järjestelmä. Siinä ei oteta huo-
mioon muun muassa pääomatuloja, ja ehtona on vain kahden vaalikauden mittainen kan-
sanedustajan ura. Monet sopeutumiseläkkeen saajat ovat lisäksi työkykyisiä ja työikäisiä.
Sopeutumiseläkkeestä on myös tullut vakiintunut lisätulonlähde monille ex-kansanedusta-
jille. Kuten lakialoitteessa todetaan, sopeutumiseläke on tarkoitettu väliaikaiseksi tulon-
lähteeksi ex-kansanedustajille, jotka eivät työllisty työmarkkinoilla edustajakautensa jäl-
keen, ei pysyväksi lisäansioksi. Ei ole oikein, että pienituloisten työntekijöiden ja eläke-
läisten toimeentulosta tingitään ja samanaikaisesti ex-kansanedustajille maksetaan suhteel-
lisen muhkeaa sopeuttamiseläkettä jo kymmeniä vuosia ennen varsinaista eläkeikää.

Arvoisa puhemies! Nykyisiin kansanedustajiin sovellettava sopeutumisraha on huomat-
tavasti parempi ja oikeudenmukaisempi järjestelmä. Sopeutumiseläkettä nauttivien ex-
edustajien tulisikin siirtyä sopeutumisrahan piiriin. Tämä lisäisi kansalaisten luottamusta
koko kansanedustuslaitokseen.

Kannatan lämpimästi edustaja Lehdon lakialoitetta kansanedustajan eläkkeen ja sopeu-
tumisrahan muuttamiseksi.

17.25 Vesa-Matti Saarakkala ps: Arvoisa rouva puhemies! Pienenä huomiona tästä
edustaja Lehdon lakialoitteesta: Kun tässä todetaan, että sopeutumisrahaa koskevia sään-
nöksiä sovelletaan uusiin, ensimmäisen kauden kansanedustajiin, joiden edustajantoimi on
alkanut 1.3.2011 jälkeen, niin tämä kyllä koskee tosiaan myös meitä toisen kauden kansan-
edustajia, jotka ovat aloittaneet vuoden 2011 vaalien jälkeen. Meitähän koskee tämä so-
peutumisrahalainsäädäntö, joka tarjoaa sitten esimerkiksi yhden kauden tai 3 vuotta kan-
sanedustajana työskennelleelle ja sitten pois jäävälle tai tippuvalle edustajalle noin 1 700
euron bruttotulon vuoden ajan. Eli varsin maltillinen työttömyysturva on meillä uusilla
kansanedustajilla.

Mutta sen sijaan tilanne on todella se, että tuo eduskunta, joka toimi ennen viime vaali-
kautta, ja ne kansanedustajat, jotka silloin toimivat, järjestivät asian niin, että leikattiin
näiltä uusilta edustajilta mutta jätettiin sitten itsellä se etuus koskematta. Se kyllä oli aika
ruman näköistä siinä mielessä, että mielestäni kyllä olisi kannattanut tehdä se laki niin, että
olisi sitten myös itseltä leikattu se etuus. Se olisi ollut ryhdikästä ja tasapuolista kaikille ja
tasapuolista tietenkin suhteessa Suomen kaikkiin kansalaisiin, koska tämä sopeutumiselä-
ke on aivan kohtuuton, niin kuin nyt nähtiin ja kuultiin, että siellä usean kymmenen tuhan-
nenkin euron pääomatuloja nauttivat henkilöt sitten saavat vielä usean tuhannen euron
kuukausittaisen tulon loppuelämänsä ajan täältä eduskunnasta ja Valtiokonttorilta. Ei se
kyllä ihan oikein ole.

Tosiaan on vedottu siihen, että tätä muutosta ei tehty silloin 2010 valtiopäiville sen ta-
kia, että ikään kuin ei haluttu takautuvasti puuttua etuuksiin, mutta se olisi voitu tehdä.
Asiaa ei käytetty edes perustuslakivaliokunnassa.

17.28 Sami Savio ps: Arvoisa puhemies! Edustaja Lehdon ja muiden laatima lakialoite
koskee tosiaan kansanedustajien saamaa sopeutumiseläkettä. Kuten täällä on todettu, en-
nen vuotta 2011 kansanedustajiksi tulleet ja vähintään 7 vuotta edustajantoimea hoitaneet
3



Pöytäkirjan asiakohta PTK 44/2016 vp
henkilöt voivat saada kansanedustajauran päättymisen jälkeen tätä sopeutumiseläkettä
jopa vuosikymmenien ajan, eläköitymiseensäkin asti. Tätä sopeutumiseläkettä eivät myös-
kään alenna henkilön saamat pääomatulot.

Mainitun kaltainen sopeutumiseläke näyttäytyy kieltämättä varsin erikoisena tänä aika-
na, jolloin kansalaisten eläkeikää nostetaan ja etuuksiakin pakon edessä joudutaan leikkaa-
maan. Ja kuten edustaja Lehdon lakialoitteessa todetaan, on sopeutumiseläkkeen alkupe-
räinen tarkoitus ollut toimia väliaikaisena tulonlähteenä eduskunnasta putoavalle henkilöl-
le ennen uuden työpaikan löytämistä, mutta nyt se kuitenkin näyttää pikemminkin toimi-
van lähinnä esteenä työllistymiselle, koska sopeutumiseläkkeen taso on lähellä suomalais-
ten keskipalkkaa ja selvästi yli mediaanitulon. Tähänhän myös edustaja Elo äsken värik-
käin sanakääntein viittasi, että se lähinnä kannustaa jäämään uuninpankolle lepäilemään.

Lakia on tosiaan aiemmin korjattu jo siten, että ensimmäisen kerran vuoden 2011 vaa-
leissa tai niiden jälkeen valittu kansanedustaja ei ole eduskuntatyönsä päättymisen jälkeen
enää oikeutettu tähän sopeutumiseläkkeeseen vaan ainoastaan ajallisesti varsin rajattuun ja
matalatasoiseen sopeutumisrahaan. Tämä matala sopeutumisraha vastaa olennaisilta osil-
taan ansiosidonnaisen työttömyyspäivärahan tarkoitusta, ja siihen vaikuttavat myös ansio-
ja pääomatulot.

Arvoisa puhemies! Kannatan edustaja Lehdon tekemää lakialoitetta. Olen itsekin sen al-
lekirjoittanut ja toivon koko eduskunnan suhtautuvan siihen hyvin vakavasti näinä talou-
dellisesti vaikeina aikoina ja näyttävän esimerkkiä kansalaisille.

17.30 Vesa-Matti Saarakkala ps: Arvoisa rouva puhemies! Haluan vielä muistuttaa siitä
keskustelusta, jota on tämän vaalikauden aikana käyty paljon, eli niin sanotusta hyvänte-
keväisyydestä. On esitetty erilaisia vetoomuksia, että kansanedustajien pitää näyttää esi-
merkkiä, ja nyt on kyllä pakko nostaa kissa pöydälle, että nämä tällaiset vetoomukset oli-
sivat paljon uskottavampia sen jälkeen, mikäli tämä sali kykenisi tekemään päätöksen kan-
sanedustajan sopeutumiseläkejärjestelmän lakkauttamisesta ja siitä, että siirretään kaikki
ex-kansanedustajat ja kaikki nykyisetkin kansanedustajat tämän sopeutumisrahalainsää-
dännön piiriin. Se on todellakin näin, että tämä on se suurin epäkohta, mikä meillä on koko
eläkejärjestelmässä ja ylipäätään siinä, miten esimerkiksi tämä sali toimii. Tässä suhteessa
toivon, että seuraavat vetoomukset, mitä esitetään kansanedustajien toimesta ja näin pois-
päin, koskisivat tätä järjestelmää, eli käynnistetään lainsäädäntömuutos tämän osalta. Sii-
nä sitten nähdään, kenellä on sitä kanttia ja kykyä asettua toisten asemaan.

Itse tosiaan tein tällaisen samansisältöisen lakialoitteen kuin edustaja Lehto viime vaa-
likaudella. Silloin asia ei edennyt, mutta kun nyt uudistetaan tämä sama lakialoite, niin toi-
vottavasti tällä kertaa tähän tartutaan, sillä ajat ovat entistä niukemmat.

17.31 Pentti Oinonen ps: Rouva puhemies! Pidän edustaja Lehdon tekemää lakiesitystä
kannatettavana ja etenkin siitä näkökulmasta, kun viime päivinä on ollut hyvinkin paljon
yleisökeskustelua tämän asian tiimoilta ja siellä on kovastikin kritisoitu sitä, että hyväpalk-
kaiset kansanedustajat jäävät sitten vuosikausiksi oikeastaan yhtä hyvälle eläkkeelle. Kyl-
lä ymmärrän täysin kansan närkästymisen tästä näkökulmasta ja toivon, että eduskunnassa
nyt käytäisiin uudelleen keskustelu tästä, miten tätä eläkejärjestelmää jatketaan.

17.32 Rami Lehto ps: Arvoisa puhemies! Kiitän kaikkia lakialoitteen allekirjoittaneita
sekä täällä lähetekeskusteluun osallistuneita hyvistä puheenvuoroista. Ja kun katsotaan,
4



Pöytäkirjan asiakohta PTK 44/2016 vp
keitä täällä on ollut puhumassa ja istumassa, niin voidaan jälleen todeta, että perussuoma-
laiset puolustavat oikeudenmukaisuutta. Täytyy muistuttaa kaikkia, että me olemme kan-
san edustajia, emme kansanedustajien edustajia. Toivonkin, että tämä lakialoite etenee ja
laki astuisi voimaan 1.1.2017.

Keskustelu päättyi.

Asia lähetettiin sosiaali- ja terveysvaliokuntaan.
5


