















































DEM54DF.tmp.xml


Pöytäkirjan asiakohta PTK 66/2019 vp
Pöytäkirjan asiakohta 

PTK 66/2019 vp

Täysistunto

Tiistai 19.11.2019 klo 13.59—19.56

9. Hallituksen esitys eduskunnalle laeiksi sairausvakuutuslain 11 luvun 10 §:n sekä eräiden 
muiden lakien muuttamisesta

Hallituksen esitys HE 39/2019 vp
Valiokunnan mietintö StVM 8/2019 vp

Toinen käsittely

Puhemies Matti Vanhanen: Toiseen käsittelyyn esitellään päiväjärjestyksen 9. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

18.09 Anu Vehviläinen kesk: Arvoisa puhemies! Tosiaankin tämä mietintö oli ensim-
mäisessä käsittelyssä viikko sitten tiistaina, ja kävimme silloin jo aika pitkän keskustelun.
Tämä mietintöhän pitää sisällään korotukset pienimpiin sairaus- ja vanhempainpäivärahoi-
hin sekä myös työttömän perusturvaan ja sitä kautta myös ansiosidonnaiseen työttömyys-
turvaan. 

Itse ajattelin, että puhun tässä kohtaa edelleen tästä lapsilisäasiasta, johon myös tässä
esityksessä on korotus neljännestä lapsesta alkaen ja sitten yksinhuoltajille myös korotus,
10 euron korotus. Kuten tiedämme, saimme valiokunnassa tästä myös selvityksen, että on
perusteltua juuri näille ryhmille laittaa nämä korotukset, koska tilastot kertovat, että kai-
kista suurimmassa köyhyysriskissä on nimenomaan yhden huoltajan perheet ja sitten mo-
nilapsiset perheet. Katsoin sen verran muutenkin näitä Tilastokeskuksen tilastoja, että ne
kertovat myös sen, että yhden vanhemman perheet on meillä kasvussa, siinä on tapahtunut
selvää kasvua. Senkin takia tämä on perusteltua.

Lapsilisät ovat tätä nykyä noin 30 prosenttia reaaliarvoltaan alemmalla tasolla kuin
1990-luvulla. Se on todella paljon, ja tämän takia minusta on tärkeää, että eduskunnassa
keskustellaan myös tämän koko lapsilisäjärjestelmän kehittämisestä ja myös siitä, mihin
lapsilisän parannuksia, korotuksia kohdennetaan. Totean myös sen, että ihan parasta on
perheiden kannalta tietysti se, että isät ja äidit työllistyvät. Sitä kautta saadaan perheen toi-
meentuloa varmemmalle pohjalle, mutta sitten toisaalta, jos ei ole työmahdollisuuksia ja
sitä palkkatuloa, niin lapsilisillä on myös näissä perheissä erityisen iso merkitys kaiken
kaikkiaan.

Itse haluan nostaa tässä edelleen esille saman, minkä otin silloin viikko sitten ja myös
viikko sitten keskiviikkona, kun oli tämä ajankohtaiskeskustelu lapsi- ja perhepolitiikasta,
eli keskustan ajatuksen siitä, että toivottavasti poliittisesti pystyttäisiin yhdessä tutkimaan
ja linjaamaan, tekemään periaatepäätös siitä, että lapsilisäjärjestelmästä, sieltä valtion bud-
jetista, niiltä momenteilta, kun syntyvyyden vuoksi lapsilisämäärärahat pienentyvät, niin
 Tarkistettu
3.4



Pöytäkirjan asiakohta PTK 66/2019 vp
niitä voitaisiin kohdistaa lyhentämättömänä tämän lapsilisäjärjestelmän kehittämiseen.
Tämä minusta on semmoinen yhteisen pohdinnan paikka. Karkeasti tämä tarkoittaa esi-
merkiksi ensi vuonna reilua 20 miljoonaa euroa tämän vuoden lapsilisämomentille, joka on
kaiken kaikkiaan suuruusluokkaa 1,37 miljardia euroa. Vuositasolla siis vähän yli 20 mil-
joonaa euroa nyt olemassa olevilla Tilastokeskuksen ennusteilla, ja vaalikauden tasolla
noin 100 miljoonaa euroa.

Meillähän muutenkin tietysti tämän ikärakenteen muutoksen myötä valtion ja julkisen
puolen kustannukset muuttuvat, ja se on selvä asia, että myös perusopetukseen ja varhais-
kasvatukseen tulevat kustannukset pienenevät, mutta toisaalta meillä tulee erittäin paljon
sinne ikärakenteen toiseen päähän uusia lisämenoja, enkä ajattele sillä tavalla, että kaikki
pitäisi käyttää lapsiin ja perheisiin. Mutta lapsilisäjärjestelmä, joka luotiin vuonna 1948 —
minusta siinä olisi tämän pohdinnan paikka.

Itse haluan esittää tavallaan niin kuin vaihtoehtoja siitä, miten sitä järjestelmää kehitet-
täisiin. Onko niin, että pidättäydytään siinä, mistä me todellakin faktojen perusteella tiede-
tään, että lapsiperheköyhyys on kaikista suurinta, eli monilapsiset perheet ja myös yksin-
huoltajaperheet, vai ajattelemmeko niin universaalilla tavalla, että jokaisen lapsen osalta
pitäisi pystyä lähtemään korotuksiin. Välillä käydään keskustelua siitä — ja meistä jokai-
nen on tainnut vaalikonekysymyksissäkin joutua vastaamaan siihen — että jos on julkisen
talouden puolella tiukkaa, niin kuuluvatko lapsilisät jatkossakin jokaiselle, myös hyvätu-
loisille ihmisille. Kyllä varmaan mekin tiedämme, että jonkun verran lapsilisät eivät mene
ihan siihen arjen käyttöön, vaan niitä laitetaan tilille ja ruvetaan sijoittamaan sitten niin
kuin lapsen puolesta eteenpäin. Onko se parasta julkisten varojen yhteistä käyttöä?

Sitten indeksiin sitominen. Meillä lapsilisät ovat olleet sidottuna indeksiin kaksi vuotta
tämän vuosikymmenen alussa. Muistaakseni Kiviniemen hallitus teki silloin aikanaan sen
esityksen, ja kahden vuoden ajan lapsilisät oli sidottu indeksiin, mutta Kataisen hallituksen
tultua valtaan tämä sidonnaisuus poistettiin. Ne ovat olleet jäädytettynä siitä lähtien, eikä
ole aktiivista päätöstä tehty. Tämä tietysti kertoo siitä, että lapsilisän ostovoima ei kestä
millään tavalla mukana. Toivon, että ette kukaan edustaja ymmärrä, että Vehviläinen esit-
tää nyt siellä sitä tai tätä, mutta minä ajattelen sillä tavalla, että olisi hyvä, että me katsoi-
simme, mitä ne koko sen lapsilisäjärjestelmän kehittämisvaihtoehdot ovat ennen kuin
teemme niitä linjauksia.

Arvoisa puhemies! Vielä menen tähän syntyvyyteen, jota on käsitelty tässä salissa todel-
la paljon. Meillä vielä 2010 syntyi yli 60 000 lasta. Ja niin kuin te tiedätte, suurten ikäluok-
kien aikaan, oliko 47 vai 48, syntyi 108 000 lasta, ja nyt meillä viime vuonna syntyi 47 600
lasta, ja sitten tälle vuodelle ennuste on noin 45 000 lasta, että se on todella vähän. Minä
jäin miettimään ja selvitin Tilastokeskuksen näistä aineistoista sitä, näkyykö se jollain ta-
valla järjestyksessä: ensimmäinen lapsi, toinen lapsi ja niin päin pois. Kun minä rupesin
pelkäämään sitä, että se näkyy erityisesti niissä ensimmäisissä lapsissa — tiedätte julkisen
keskustelun siitä, miksi ihmiset eivät tee lapsia. Minäkin ajattelin, että täällä olisi tapahtu-
nut dramaattinen muutos, mutta se muutos ei todellakaan ole dramaattinen lasten järjestyk-
sen osalta, että kun oli lukusarja 1990—2017, niin ensimmäisten lasten osuus on vaihdel-
lut 38—42 prosentin välillä, että siinä ei hirveätä heittoa ole. Ja samalla tavalla näistä seu-
raavistakaan lapsista ne luvut eivät olleet kovinkaan dramaattisia kaiken kaikkiaan, mikä
minusta on tietyllä tavalla jossakin määrin rauhoittavakin tieto.

Sitten minä otan vielä esille sen, voidaanko lapsilisätason korotuksilla vaikuttaa miten-
kä paljon syntyvyyteen. Luulen, että sitä ei ole kovin paljon tutkittu. Olin kuulevinani täs-
2



Pöytäkirjan asiakohta PTK 66/2019 vp
sä aiemmassa keskustelussa neljännen lisätalousarvion osalta, että Virossa on korkeammat
lapsilisät ja siellä on syntyvyys lähtenyt nousuun. Mutta en tiedä, onko siitä olemassa tut-
kimustietoa [Puhemies koputtaa] vai onko se meidän käsityksemme tästä asiasta. Itse ajat-
telen sillä tavalla, että en usko siihen, että pelkästään taloudellisilla kannustimilla pysty-
tään syntyvyyttä yksinkertaisesti lisäämään, mutta lapsiperheköyhyyden kannalta on tär-
keää, että lapsilisät olisivat kohtuullisella tasolla.

Puhemies Matti Vanhanen: Sallin puheenvuoron keston menevän hieman yli 7 minuut-
tia, koska painoimme täällä vahingossa 10 minuutin aikarajaa. 

18.18 Arja Juvonen ps: Arvoisa herra puhemies! Puhumme täällä lapsilisistä. Viime vii-
kolla jo käsittelimme sitä, että tähän lakiesitykseen liittyy muun muassa lapsilisän korotta-
minen yksinhuoltajaperheille sekä lapsiperheille neljännen ja viidennen lapsen osalta. Pe-
russuomalaiset kantavat huolta kaikista lapsiperheistä, ja me toivoisimme, että voisimme
korottaa lapsilisiä jo ensimmäisestä lapsesta lähtien. Teen tähän esitykseen perussuoma-
laisten sosiaali- ja terveysvaliokunnan edustajien lausumaehdotuksen, joka kuuluu: ”Edus-
kunta edellyttää, että hallitus selvittää mahdollisuuden korottaa ensimmäisen lapsen lapsi-
lisää tuntuvasti ja siten kannustaa perheitä lasten hankintaan.”

Perussuomalaisille kaikki lapsiperheet ovat tärkeitä, ja siitä syystä katsomme, että on
tärkeää tukea perheitä jo ensimmäisestä lapsesta lähtien. Erityisesti ensimmäisen lapsen
hankintaan tulisi lisätä yhteiskunnan tukea. Meidän tulee antaa selkeä signaali, että yhteis-
kunta kannustaa perheiden perustamiseen ja turvaa kaikkien lapsiperheiden toimeentulon.
Haluamme kannustimena korottaa ensimmäisen lapsen lapsilisää. Toki me muistamme,
että raha ei ole ainoa keino eikä ratkaisu saada Suomeen vauvoja. Tarvitaan lapsiystäväl-
listä politiikkaa ja huomiota lapsiperheille. Lapsiperheköyhyys on kasvanut roimasti Suo-
messa. Pikkulapsiperheiden köyhyys on vaarallista, sillä se heijastuu aikuisikään saakka.
Köyhyydellä on tapana periytyä. Lapsiperheköyhyyteen kuuluu usein myös työttömyys,
joka aiheuttaa perheissä ongelmia — lisää mielenterveysongelmia, masennusta — ja se
heijastuu lapsiin. 

Sosiaali- ja terveysvaliokunnan puheenjohtaja Vehviläinen täällä kertoikin hieman taus-
taa lapsilisien tilanteesta: lapsilisät oli ennen sidottu indeksiin, ja ne poistettiin 2014 ja jää-
dytettiin, oliko se 2015. On hyvä, että me käymme tätäkin keskustelua täällä. Voisiko olla
tulevaisuutta, että lapsilisät sidottaisiin indeksiin uudelleen?

Perussuomalaiset esittävät myös muuta kuin tätä lausumaa. Meillä on vaihtoehtobudje-
tissa myös esityksenä, että ansiotuloverotuksen lapsivähennys palautettaisiin. Sehän pois-
tettiin — se oli vuosina 2015—2017 voimassa, ja sitä ei jatkettu enää verovuodesta 2018
eteenpäin. Vuonna 2015 lapsilisiä leikattiin 8,1 prosenttia, mutta tämä leikkaus kompen-
soitiin silloin lapsivähennyksellä.

Perussuomalaiset kantavat huolta lapsiperheiden pärjäämisestä ja jaksamisesta, ja esi-
tämme, että harkittaisiin selvitettäväksi, mitenkä voitaisiin toteuttaa se, että lapsilisä nou-
sisi ensimmäisestä lapsesta lähtien. 

18.21 Peter Östman kd: Arvoisa herra puhemies! Aivan niin kuin saimme kuulla minis-
terinkin puheenvuorossa, viime vuonna Suomessa syntyi vain 45 600 lasta eli lähes 3 000
lasta vähemmän kuin vuonna 2017. Vuoden 2018 tilastojen mukaan nainen olisi synnyttä-
nyt keskimäärin 1,4 lasta. Luku on nyt kaikkien aikojen matalin — kaikkien aikojen mata-
3



Pöytäkirjan asiakohta PTK 66/2019 vp
lin. Alkuvuoden 2019 ennakkotietojen mukaan syntyvyys on siitä huolimatta edelleen las-
kussa. Tammi—elokuussa 2018 syntyi 1 781 lasta vähemmän kuin vastaavana aikana vii-
me vuonna. Vuoden 2019 aikana syntyneiden lasten määrä tulee jäämään — aivan niin
kuin ministerikin totesi — 45 000 lapseen.

Arvoisa puhemies! Lapsiperheiden tilanteen helpottamiseksi tarvitaan useita erilaisia
toimenpiteitä. Vauva-arjen helpottamiseksi KD:n eduskuntaryhmä esittää erillistä lisätu-
kea niille perheille, joille syntyy uusi vauva. Kertaluonteinen 1 000 euron lisätuki helpot-
taa lapsiperheiden taloudellista tilannetta parantaen myöskin heidän mahdollisuuttaan
hankkia tarvitsemiaan palveluita tai tarvikkeita.

Arvoisa puhemies! Köyhien lasten määrä on ollut viime vuosina Suomessa kasvussa.
Viime hallituskaudella on tehty lukuisia lapsiperheiden toimeentuloon vaikuttavia sosiaa-
lietuuksien leikkauksia ja indeksijäädytyksiä. Myös lapsilisän reaaliarvo on pienentynyt
lähes kolmanneksella 2000-luvulla, eikä ostovoimaa ole korjattu elinkustannusten nousun
mukaisesti. Lapsivähennyksen poistaminen taas vaikutti siihen, että ainoana ryhmänä lap-
siperheiden verotus kiristyy. Perheen köyhyys vaikuttaa lapseen niin koulussa kuin vapaa-
ajalla. Vastaavasta tuoreesta tutkimuksesta ilmenee, että vauvaikäisenä koettu köyhyys voi
vaikuttaa vielä nuoruudessa. Lapsilisiin aikaisempina vuosina tehdyt leikkaukset sekä
muiden sosiaalietuuksien indeksijäädytykset ovat vaikuttaneet juuri valmiiksi taloudelli-
sesti heikoimmassa asemassa olevien perheisiin.

Hallitus esittää nyt lapsilisään 10 euron korotusta kuukaudessa niin, että neljännen ja vii-
dennen lapsen lapsilisää sekä lapsilisän yksinhuoltajakorotusta korotetaan. Kristillisdemo-
kraattisen eduskuntaryhmän mielestä lapsilisän korotus pitäisi kuitenkin ulottaa koske-
maan kaikkia perheitä. 

Arvoisa puhemies! Tästä syystä teen seuraavat lausumaehdotukset tähän hallituksen esi-
tykseen, joka käsittelee sairausvakuutuslain 11 luvun ja 10 §:n sekä eräiden muiden lakien
muuttamista. 

1. lausumaehdotus: ”Eduskunta edellyttää, että hallitus tuo esityksen kertaluonteisesti
maksettavan 1 000 euron vauvarahan käyttöönottamiseksi lapsen saavien perheiden talou-
dellisen tilanteen helpottamiseksi.” 

2. lausumaehdotus: ”Eduskunta edellyttää, että hallitus tuo esityksen 10 euron suurui-
sen korotuksen aikaansaamiseksi myös lukumäärältään 1—3-lapsisten perheiden lapsili-
siin.”

18.26 Minna Reijonen ps: Arvoisa herra puhemies! Lapsilisät ovat tärkeitä lapsiperheil-
le. Kannatan edustaja Juvosen tekemää lausumaehdotusta.

Kuulimme juuri äsken edustaja Juvosen kertomana perussuomalaisten linjasta lapsilisiä
kohtaan. On tietysti ollut ilo huomata, että perussuomalaisten linja on alkanut saada kan-
natusta myös hallituspuolueissa. Hallitus on tosin esittänyt, että vasta neljännestä lapsesta
alkaen korotetaan lapsilisiä. Me perussuomalaiset kannatamme ajatusta, että hallitus sel-
vittää mahdollisuutta korottaa ensimmäisen lapsen lapsilisää ja siten kannustaa perheitä
lastenhankintaan. Olisi paljon oikeudenmukaisempaa, jos korotus koskisi jokaista lapsi-
perhettä. Hallituksen esitys ei nyt tätä tee.

Perussuomalaiset ovat myös esittäneet lapsivähennyksen käyttöönottoa. Verotuksella
voimme oikeasti vaikuttaa. Se on järkevää politiikkaa, jota toivoisin myös hallituksen ym-
märtävän.
4



Pöytäkirjan asiakohta PTK 66/2019 vp
18.27 Kim Berg sd: Arvoisa puhemies! Hallituksen esityksessä ehdotetaan hallitusohjel-
man mukaisesti useisiin eri etuuslakeihin muutoksia, joilla pyritään vähentämään eriarvoi-
suutta, painottamaan ensisijaisia etuuksia ja parantamaan lapsiperheiden, erityisesti yksin-
huoltajaperheiden ja monilapsisten perheiden, toimeentuloa. Näillä esityksillä hallitus
puuttuu nyt, lupaustensa mukaisesti, määrätietoisesti köyhyys- ja syrjäytymisriskiin ja
huolehtii kaikkien suomalaisten elintason kehityksestä ja tasaisemmasta tulonjaosta. Huo-
mioon otetaan entistä paremmin juuri huono-osaisuuden riskitekijät ja huono-osaisuuden
ylisukupolvisuus.

Arvoisa puhemies! Sosiaali- ja terveysvaliokunta piti hallituksen ehdotettuja parannuk-
sia juuri ensisijaisiin etuuksiin tarpeellisina pienituloisten toimeentulon parantamiseksi ja
toimeentulotuen tarpeen vähentämiseksi, koska sosiaaliturvajärjestelmän kokonaisuuden
kannalta on tarkoituksenmukaista siirtää painopistettä viimesijaisesta toimeentulotuesta
ensisijaisiin etuuksiin.

Kuten valiokunnan puheenjohtaja Vehviläinen puheenvuorossaan totesi, sosiaali- ja ter-
veysvaliokunta kiinnitti mietinnössään erityisesti huomiota siihen, että kaikkien lapsiper-
heiden tulonsiirtojen reaaliarvo on heikentynyt 1990-luvulta lähtien ja että lapsilisien reaa-
litaso on noin 30 prosenttia pienempi kuin 1990-luvulla. Valiokunta pitikin välttämättömä-
nä, että toimia pienituloisten lapsiperheiden toimeentulon parantamiseksi ja lapsiperhe-
köyhyyden vähentämiseksi jatketaan myös tulevaisuudessa.

Myös minä olen henkilökohtaisesti sitä mieltä, että lapsilisää olisi hyvä korottaa jo en-
simmäisestä lapsesta lähtien, kuten edustaja Juvonen ja edustaja Östman toivat puheenvuo-
roissaan esille. Toistan kuitenkin sen jo aiemminkin esiin nostamani perustelun, että tällä
hallituksen korotuksella vastataan nyt juuri yksinhuoltajaperheiden, monilapsisten perhei-
den ja pienten lasten perheiden tilanteeseen, koska ne kohtaavat kaikkein eniten toimeen-
tulovaikeuksia. Tätä työtä on tärkeä jatkaa ja tämän tärkeän ja hyvän alun jälkeen pyrkiä
myös siihen, että saadaan lapsilisän korotus laajennettua myös ensimmäisiin lapsiin.

18.30 Kaisa Juuso ps: Arvoisa puhemies! Kannatan myöskin edustaja Juvosen lausu-
maa, mutta sanon lisäksi muutaman asian lapsilisän tulevaisuudesta, kun siitä on nytten
tässä keskusteltu. Edustaja Vehviläinenkin siitä mainitsi, että sitä voisi ehkä tarkastella.
Jatkossa sieltä jonkun verran summaa säästyy, kun lasten lukumäärä vähenee, niin niitä ra-
hoja voisi sitten järjestelmän sisällä jollakin tavalla jakaa uudestaan.

Nostan tässä nyt esiin tämän sosiaali- ja terveysministeriön laskelman, arvion siitä kus-
tannusvaikutuksesta, jos lapsilisät sidottaisiin indeksiin. Kustannusvaikutus ensi vuonna
olisi 14 miljoonaa, seuraavana 35 miljoonaa, ja vuonna 2022 se olisi 60 miljoonaa euroa.
Nyt tämän korotuksen, mistä hallitus on tuonut esityksen, sen kustannusvaikutus ensi vuo-
delle on 26 miljoonaa euroa, josta 20 miljoonaa kohdistuu siihen yksinhuoltajakorotuk-
seen, ja 6 miljoonaa euroa sitten neljännen ja viidennen lapsen lapsilisien korotukseen. In-
deksisidonnaisuus olisi mielestäni hyvä palauttaa, mutta sen lisäksi järjestelmää täytyy mi-
nusta miettiä uudestaan. Vuonna 1948, sotien jälkeen, on alettu lapsilisiä maksamaan, ja
Suomessa oli aika lailla erilainen tilanne yli 70 vuotta sitten. Sen lapsilisän tarkoitus oli ni-
menomaan auttaa vanhempia siinä lapsen elatuksessa.

Tällä hetkellä Suomessa on perheitä, joilla ei ole tarvetta saada apua siihen lapsen ela-
tukseen, vaan ne rahat menevät johonkin rahastoon tai johonkin muuhun sijoituskohtee-
seen. Sen järjestelmän sisällä tällainen, eli tavallaan se tarkoitus, se lapsilisä, on menettä-
nyt tarkoituksensa niille, joilla tulot ovat jo todella suuria, niin ajattelin tuoda esiin sem-
5



Pöytäkirjan asiakohta PTK 66/2019 vp
moisen asian, että nyt kun mietitään lapsilisää, niin pitäisi miettiä myöskin sitä, onko ai-
heellista tehdä siitä tulosidonnainen, ja hiukan katsoa nyt sivuille, miten muissa maissa on
toimittu. Minä tiedän, että lapsilisä on tulosidonnainen tällä hetkellä ainakin Islannissa,
Tanskassa ja Isossa-Britanniassa.

Sitten tarvitsee myöskin katsoa, onko se lapsilisä — tällä hetkellähän se on näin, että se
on ensimmäiselle lapselle pienempi ja se suurenee sitä mukaa, kun lapsimäärä lisääntyy.
Tanskassa esimerkiksi se järjestelmä on semmoinen, että se on vähän päinvastoin, eli 0:sta
2 vuoteen lapsilisä on suurempi kuin mitä se on 3:sta 7 vuoteen, ja sitten se laskee asteit-
tain, kun lapsi kasvaa. Että näitä vaihtoehtoja on paljon erilaisia. Kyllä Suomessakin kan-
nattaisi ihan oikeasti käynnistää tämmöinen lapsilisäreformin valmistelutyö ja miettiä, mil-
lä tavalla me ne rahat kohdistamme, jotta se apu kohdistuu juuri sinne, missä sitä eniten tar-
vitaan. — Kiitos. 

18.33 Sari Essayah kd: Arvoisa puhemies! Aluksi haluan kannattaa edustaja Östmanin
tekemiä lausumaehdotuksia 1 ja 2, jotka on jaettu sinne teille myöskin pöydälle.

Niissähän on kysymys ensinnäkin tästä 1 000 euron vauvarahan käyttöönottamisesta, ja
tämähän on ensimmäisen lapsilisän yhteydessä maksettava ikään kuin ylimääräinen lapsi-
lisä, juuri siinä vaiheessa kun perheessä on niitä hankintoja, kun vauva tulee perheeseen.
Kun mietitään, että tänä päivänä meillä Suomessa kunnissa on olemassa erilaisia vauvara-
hajärjestelmiä — joissakin kunnissa jopa maksetaan 10 000 euroa per lapsi, joka tietenkin
on sitten jaettu kymmenelle vuodelle, elikkä 1 000 euroa per vuosi — niin tietysti se aset-
taa vähän alueellisesti eriarvoiseen asemaan lapsiperheitä eri puolella Suomea, ja siinä
mielessä tämä kristillisdemokraattien ajatus siitä, että jokainen lapsi saisi tämän ensimmäi-
sen lapsilisän yhteydessä maksettavan 1 000 euron vauvarahan, olisi myöskin yhdenvertai-
suutta edistävä.

Tässä toisessa lausumassa on kysymys siitä, että kristillisdemokraatit näkevät, että jo-
kainen lapsi on siinä mielessä myös ihan yhtä arvokas, että tämä lapsilisien korotus tulisi
meidän mielestämme ulottaa myöskin sinne yksi—kolmelapsisiin perheisiin, elikkä ei niin
kuin hallituksen esityksessä, että vasta sieltä neljännestä ja viidennestä lapsesta lähdetään
korottamaan lapsilisää. 

Meille on tärkeää, että näitten lapsilisiin tehtyjen korotusten kautta me tuemme näitten
perheitten elämää, annetaan signaali yhteiskunnasta, että lapsiperheet ovat meille tärkeitä,
ja sitä kautta olemme luomassa sitä lapsimyönteistä ilmapiiriä yhteiskuntaan. 

Tämän lisäksi kristillisdemokraattien vaihtoehtobudjetti sisältää myöskin sitten lapsivä-
hennyksen. Lapsivähennyshän oli silloin aikanaan, kun kristillisdemokraatit olivat halli-
tuksessa, meidän sinne tuomamme esitys, jolla nimenomaan tuettiin pieni- ja keskituloisia
lapsiperheitä. Tämä oli ainut verotuksellinen elementti, missä Suomessa on huomioitu las-
ten lukumäärä.

Täällä on mielenkiintoista keskustelua käyty noin ylipäätänsä siitä, pitäisikö lapsilisä-
järjestelmää lähteä muuttamaan, ja tietysti on tärkeää muistaa, että meidän lapsilisäjärjes-
telmä on tämmöinen niin sanottu universaali etuus eli kuuluu kaikille perheille ja että meil-
lä ei lähdetä tavallaan perheitten tulonjakoa tekemään näitten lapsilisien kautta, vaan se
tehdään sitten progressiivisen verotuksen kautta. Lapsilisä sen tähden niin kuin tasaa sa-
massa tuloluokassa olevien perheitten erilaista taloudellista asemaa, koska varmasti on
enemmän kuluja niillä perheillä, joilla on lapsia, olivat ne sitten rikkaampia tai köyhempiä,
kuin niillä, joilla ei ole. Lapsilisäjärjestelmä on tavallaan tuloluokan sisällä ikään kuin täm-
6



Pöytäkirjan asiakohta PTK 66/2019 vp
möinen kädenojennus lapsiperheille, mutta sitten taas meillä tasataan tuloluokkien välillä
progressiivisella verotuksella, ja itse kyllä tällä universaalilla järjestelmällä näen oman
puolensa.

Ihan lyhyesti totean, että tämä perussuomalaisten esitys on sinällänsä ihan hyvä, mutta
jos nyt oikein kalkyloin, niin eikö tämä teidän esityksenne tarkoita, että lapsilisä nousisi
alle euron? Silloin kun jaetaan tuo sama summa kaikille perheille, niin se tarkoittaisi alle
euron korotusta, että siinä mielessä tämä kristillisdemokraattien esitys on kuitenkin pitkäl-
ti samantyyppinen kuin mitä nyt sitten hallituksen esitys, eli me näemme tärkeänä, että kui-
tenkin korotus on tuntuva, ei pelkästään alle euron korotus per lapsi.

18.37 Noora Koponen vihr: Arvoisa puhemies! Lapsiperheiden tukeminen on aina ää-
rimmäisen tärkeää, ja se on sitä varmasti meille kaikille. Perheiden ja vanhempien tukemi-
seksi tarvitaan monialaisia palveluita niin, että apua on mahdollista saada matalalla kyn-
nyksellä silloin kun sitä tarvitaan. Tämän lakiesityksen mukaan lapsiperheiden aseman pa-
rantamiseksi hallitus ehdottaa nyt korotettavaksi monilapsisten perheiden lapsilisiä 10 eu-
rolla kuukaudessa neljännestä lapsesta alkaen, lisäksi lapsilisän yksinhuoltajakorotusta 10
eurolla kuukaudessa ja elatustukea 7 eurolla kuukaudessa. Yksinhuoltajan toimeentulotu-
en perusosaa korotetaan, ja lapsilisän yksinhuoltajakorotuksesta hyötyvät myös toimeen-
tulotuen varassa olevat perheet.

Yksinhuoltajaperheet, monilapsiset perheet sekä pienten lasten perheet ovat juuri niitä,
jotka kohtaavat toimeentulovaikeuksia useammin kuin muut. Siksi nämä lisäykset toteute-
taan nyt niin, että lapsilisän korotukset kohdistetaan kaikista suurimmassa köyhyysriskissä
oleville, yksinhuoltajaperheille ja monilapsisille perheille. Samaan aikaan on kuitenkin tär-
keää, että erinäisiä toimia pienituloisten lapsiperheiden toimeentulon parantamiseksi ja
lapsiperheköyhyyden vähentämiseksi jatketaan edelleen, aivan kuten täällä on aiemmissa-
kin puheenvuoroissa tullut esille.

18.39 Kimmo Kiljunen sd: Arvoisa puhemies! Sosiaali- ja terveysvaliokunnan puheen-
johtajan, edustaja Vehviläisen puheenvuoro, jolla hän alusti tämän keskustelun tänään, oli
minusta poikkeuksellisen mielenkiintoinen ja myöskin pohdiskelevan analyyttinen. Siinä
oli useita tärkeitä ulottuvuuksia, ja nyt viittaan ennen kaikkea puheen siihen osioon, kun
hän pohdiskeli lapsilisäjärjestelemää ja lapsilisään liittyviä mahdollisia muutoksiakin,
muutospaineita. 

Jäin odottamaankin, että hän käyttäisi puheenvuoron siitä, mistä hän viime viikolla jo
avasi keskustelun, mahdollisuudesta, että kun lapsilisien reaalinen arvo on laskenut lasken-
nallisesti 30 prosenttia 90-luvulta tähän päivään, tässä olisi mahdollisuus löytää korotus-
varaa sitä kautta, että kun pienenevät lapsi-ikäluokat tuovat järjestelmään säästöä, se käy-
tettäisiin ja kohdennettaisiin siltä osin suoraan lapsilisiin. Jollain tavalla tuntui siltä, että
tuossa ehdotuksessa oli ideaa, ainakin pohdiskeltavaa ideaa. 

Ihan ensimmäinen huomio on se, että itsestäni tuntuu kovin, kovin oudolta se, että yli-
päätään meillä on olemassa sosiaalinen tukijärjestelmä, tässä tapauksessa lapsilisäjärjestel-
mä, jossa ei ole indeksiä käytössä. Sehän tarkoittaa sitä, että meillä on järjestelmä olemas-
sa, jonka reaalinen arvo määritelmän mukaan laskee vuodesta toiseen. Eli indeksin palaut-
taminen, olkoon se sitten minimillään juuri se kuluttajahintaindeksi, joka ylläpitää sen os-
toarvon... [Toimi Kankaanniemi: Taitettu indeksi!] — Tässä tapauksessa taitettu indeksi-
kin voisi olla pikkuisen, pykälän verran parempi kuin puhdas kuluttajahintaindeksi, mutta
7



Pöytäkirjan asiakohta PTK 66/2019 vp
lapsilisiinhän tehdään tasokorotuksia, niin kuin nytkin tehdään, joita ei tehdä eläkkeisiin,
edustaja Kankaanniemi, ja puhun siis työeläkkeistä: työeläkkeisiin ei tehdä tasokorotuk-
sia, niin siellä tietysti tämä indeksikeskustelu on vähän toisentyyppinen. — Mutta nyt me
emme puhu eläkeindeksistä, eikö niin, arvoisa puhemies, vaan me puhumme nyt lapsilisis-
tä, lapsiin liittyvästä indeksoinnista. Eli tätä ajatusta pidän outona, että siellä ei ole indek-
siä. Se pitäisi siihen tavalla tai toisella aikaansaada.

Sitten tärkeämmän pohdiskelun edustaja Vehviläinen avasi siitä, että syntyvyys on las-
kenut. Minä haluaisin tässä vielä kertaalleen todeta sen, että se on väistämätön ilmiö kai-
kissa yhteiskunnissa, joissa hyvinvointi nousee tietylle tasolle. Ennen kaikkea se tarkoittaa
siis kuolleisuuden laskua, ja se heijastuu väistämättä myöskin syntyvyyden laskuun. Olem-
mehan me jossain vaiheessa maailman historiassa, kun demografisesti asiaa katsotaan
eteenpäin, kun katsotaan riittävästi tulevaisuuteen eteenpäin, siinä tilanteessa, että synty-
vyys stabiloituu eli väestön kasvu pysähtyy, koska me elämme kuitenkin materiaalisesti ra-
jatussa olotilassa ja täällä täytyy joku tietty katto olla väestömäärille. Jos ei se tapahdu tie-
toisen valinnan kautta, se tapahtuu luonnollisten valintojen kautta.

Eli tässä suhteessa syntyvyyden lasku Suomen kaltaisissa maissa on tyypillinen ilmiö,
mutta sehän synnyttää juuri näitä asioita, joiden kanssa me olemme nyt sitten tekemisissä.
Mitä me teemme työvoiman kasvun kanssa? Siinä tietysti pidentyvä työikä tulee vastaan
joka tapauksessa, työllisyysaste nousee sitten. Hyvinvoivien ihmisten eläessä pidempään
he tekevät myöskin pidempään töitä. Tämähän tietysti tulee tämän järjestelmän kautta.
Mutta sitten tuli se tärkeä huomio, minkä edustaja Vehviläinen toi esille, että kun lasten
ikäluokat pienenevät, heille kohdistuvien palvelujen suhteellinen määrä pienenee yhteis-
kunnassa, ja sitten kun sinne tulee iäkkäämpiä ihmisiä entistä enemmän, heille kohdistu-
vien palvelujen merkitys väistämättä kasvaa. Ja luonnollisesti silloin tietysti budjetäärises-
ti täytyy hakea balanssia siitä, että täällä kun tulee säästöä lapsiin suuntautuvista palveluis-
ta, silloin meillä on voimavaraa niille ikääntyneille ikäluokille siirtää, mikä on aivan oikea
huomio. 

Lapsilisien osalta minä tunnistaisin sitä samaa pohdiskelua kuin edustaja Vehviläinen.
Tässä meillä on erityinen kohde, jossa voitaisiin harkita suoraan tätä siirtoa, että se säästy-
vä voimavara lapsilisien osalta voitaisiin käyttää sen järjestelmän sisällä, kun se raha on
kerran varattu lapsilisiin aidosti. 

Sitten tuli tämä isompi kysymys, ja täällä oli useita puheenvuoroja, joissa pohdittiin si-
tä, jonka myöskin edustaja Vehviläinen avasi, että lapsilisäjärjestelmä on universaali pal-
velu ja pitäisikö sen lapsilisän kohdentua kaikkein köyhimmille, kaikkein haavoittuvim-
mille perheille. Selkäydinreaktiohan meillä kaikilla on, että luonnollisesti se tarve on suu-
rin, niin sinnehän se täytyisi suunnata, mutta silloin me emme ymmärrä sitä, mikä on mei-
dän hyvinvointivaltiomme konsepti, millä tavalla tämä on rakennettu. Nimenomaan, kun
lähdettiin toisen maailmansodan jälkeen rakentamaan tätä niin sanottua pohjoismaista hy-
vinvointivaltiokonseptia, se rakentui tämän universalismin periaatteelle. Siirryttiin pois
köyhäinhoitovaltiosta universaalit palvelut omaavaan järjestelmään, ja sen vuoksi näissä
pohjoismaisissa järjestelmissä veroaste on korkea, koska me verotuksen kautta kaikki osal-
listumme näiden palvelujen rakentamiseen. Jos me siirtyisimme takaisin sinne köyhäinhoi-
tovaltion suuntaan — tätä keskustelua käydään esimerkiksi Yhdysvalloissa — se johtaisi
siihen, että se keskiluokka, joka maksaa verot, ei hyödy niistä palveluista vaan joutuu ne
ostamaan markkinoilta. Ja sinne syntyy jatkuva verokapina, joka ei taas ole läsnä oleva
maissa, joissa on nämä universaalit palvelut, jolloin kaikki maksavat ja kaikki hyötyvät. 
8



Pöytäkirjan asiakohta PTK 66/2019 vp
Tässä on se ydin tässä koko järjestelmässä: lapsilisät ovat tyyppiesimerkki palvelusta,
subventiosta, jolla ei subventoida köyhimpiä lapsiperheitä sinänsä, vaan siinä kohdistuu se
subventio lapsiin. Jos sinä olet vauraammasta perheestä ja sinulla on lapsia, siinä joka ta-
pauksessa tuetaan niitä perheitä, joilla on lapsia. Se on se lähtökohta, kuten täällä edustaja
Essayah totesi: samassa tuloluokassa se tukee niitä, joilla on lapsia, suhteessa saman tulo-
luokan muihin perheisiin. 

Minä suhtautuisin erittäin varovaisesti siihen keskusteluun, että me olisimme siirtymäs-
sä takaisin 20—30-luvun köyhäinhoitovaltiokonseptiin, joka oli vallalla Suomessa, vaan
ylläpidämme tätä universaalit palvelut omaavaa järjestelmää, jossa todella — toistan —
kaikki osallistuvat sekä kustannusten maksamiseen että myöskin hyötymiseen, ja silloin
siinä keskinäinen solidaarisuus näyttäytyy luontevammalla tavalla kuin puhtaassa köy-
häinhoitovaltiossa.

18.46 Heikki Vestman kok: Arvoisa puhemies! Syntyvyyden dramaattinen lasku huoles-
tuttaa Suomessa, syystäkin. Vauvakadosta on puhuttava sen oikeilla nimillä.

Ensimmäinen nimi on taloudellinen katastrofi. Työlle ei ole tekijöitä eikä palveluille ja
eläkkeille maksajia tulevaisuudessa, jos syntyvyyden suunta ei Suomessa muutu. Lapset
tuovat leivän tullessaan 2030-luvullakin.

Toinen nimi on inhimillinen tragedia. Tahtomattaan lapsettomien pariskuntien sekä
tyystin ilman parisuhdetta jäävien määrä kasvaa Suomessa, mikä on suru. Tähän liittyy
monesti työttömyys tai sosiaalisesti heikko asema. Lapsettomien määrä on lisääntynyt tut-
kimuksen mukaan viime aikoina juuri vähemmän koulutettujen naisten kohdalla. Miesten
osalta heikomman koulutustason ja perheettömyyden välinen korrelaatio on näkynyt jo
aiemmin. Kohtaanto-ongelma työ- ja parisuhdemarkkinoilla näyttää korreloivan. Jos on
koulutusta ja työ, parisuhteenkin rakentaminen on tutkimuksen valossa helpompaa. Lasten
tekeminen on siis työn takana. Satsaukset koulutukseen sekä erityisesti kannustimet työl-
lisyyteen vaikuttanevat myönteisesti syntyvyyteen.

Hallitus on ehkä tunnistanut tämän ongelman, mutta lääkkeet tuntuvat olevan hukassa.
Perheiden ja muiden tulonsiirtoja lisäämällä ei juuri suomalaisten perhetutkijoidenkaan
mukaan syntyvyyttä lisätä. Tämän tajuaa arkijärjelläkin. Työttömän nuoren miehen mah-
dollisuuksia löytää kumppani tuskin parantaa se, että työttömyysetuuksia parannetaan. Se
auttaa, että hän löytää töitä ja elämään vakautta. Myös lapsiperheköyhyyteen kestävin kei-
no on saada töitä suomalaisille isille ja äideille ja siten perheille tulevaisuuden näkymiä.
Siksi kokoomuksen esittämät keinot parantaa työllisyyttä ovat pätevää ja kestävää perhe-
politiikkaakin. Lapsilisien korottaminen ensiapuna lapsiperheköyhyyteen on sinänsä pe-
rusteltua, varsinkin yksinhuoltajaperheille. Siksi nämä hallituksen esittämät korotukset
ovat myös kokoomuksen vaihtoehtobudjetissa.

Se on rehellisyyden nimissä sanottava, että hallituksen esittämät korotukset lapsilisään
menevät kyllä veronkorotuksiin, erityisesti polttoaineveron korotuksiin. Nämä osuvat ki-
peästi työssäkäyviin, päiväkotiin ja harrastuksiin lapsiaan kuskaaviin perheellisiin. Myös
koulutettuja ja työssäkäyviä lapsiperheellisiä on kannustettava ja tuettava, jos syntyvyy-
teen halutaan aidosti vaikuttaa. Lapsilisät eivät siinä juuri auta. Niitä, jotka ovat saaneet jo
yhden tai kaksi lasta, olisi rohkaistava yrittämään myös toista ja kolmatta lasta. Tuntuva ja
suhteellinen ansiotulo- ja lapsivähennys voisi kannustaa kasvattamaan jo perheellistynei-
den lapsilukua. Taloustieteestä löytyy lapsivähennykselle tukea. Sekä syntyvyyden että
9



Pöytäkirjan asiakohta PTK 66/2019 vp
työllisyysasteen on katsottu kasvaneen Espanjassa siksi, että työssäkäyvät alle 3-vuotiaan
lapsen äidit saivat lapsivähennyksen verotuksessa.

Monilla ruuhkavuosia elävillä tosiasia on se, että parisuhde ehtii päättyä ennen toista tai
kolmatta lasta. Siksi se jää syntymättä. Arki voi kuormittaa. Työn ja perheen yhteensovit-
tamista tulisikin helpottaa. Onkin hämmästyttävää, että hallitus aikoo leikata lapsiperheil-
tä kotitalousvähennystä, joka on monille perheille Suomessa aivan oleellinen apu. Leikka-
us on pois juuri ruuhkavuosia eläviltä lapsiperheiltä. Kodinhoito- ja lastenhoitoavun hank-
kiminen jää nyt entistä useamman suomalaisen perheen ulottumattomiin. Keinoja vaikut-
taa syntyvyyteen on pohdittava avoimesti, ja keinoja tukea perheitä on pohdittava avoimes-
ti. Itse olen miettinyt sitä, että tällaisen kotona teetettävän mikrotyön, kuten pienimuotoi-
sen lasten- ja kodinhoidon, voisi vapauttaa kokonaan työnantajavelvoitteista. Se ehkä
madaltaisi kynnystä hankkia apua sinne kotiin.

Se mitä suomalaiseen perhekeskusteluun todella tarvitsemme, on myönteisyys, kuten
tässäkin keskustelussa on käynyt ilmi. Lapset ovat ilo. Lapset eivät vie tulevaisuutta, vaan
tuovat sen.

18.51 Antero Laukkanen kd: Arvoisa herra puhemies! Lapsilisän korotus on tietysti suo-
raviivainen tuki lapsiperheille, ja tätä esitystä tietysti haluamme tukea. Olisimme halun-
neet nähdä, että se olisi tullut kaikille lapsille, ei vain sellaisille, jotka ovat perheen neljäs
lapsi, siis tämä kymmenen euron korotus.

Se, mikä todella tuntuisi siltä, että poliittinen maailma täällä Arkadianmäellä todella
vastaa lapsiperheiden tarpeisiin, olisi kyllä lapsilisän ihan tuntuva korottaminen. Teetim-
me vähän laskelmia tässä kristillisdemokraattien ryhmässä siitä, että jos esimerkiksi lapsi-
lisät kaksinkertaistettaisiin, se maksaisi puolitoista miljardia. Itse olin vähän ymmälläni,
että se oli niinkin pieni summa. Kun sitten pohtii niitä erilaisia dynaamisia vaikutuksia,
mitä siitä seuraa, se ei varmaan olisi niinkään suuri summa. Mutta jos tällainenkin korotus
jossakin päätettäisiin tehdä, niin että se jaettaisiin useammalle vuodelle, niin olisi se kyllä
huomattavasti merkittävämpi viesti perheille kuin nämä nykyiset toimet.

Perheiden epävarmuus omasta tulevaisuudestaan ja tämä tulevaisuuden näkökulma pa-
risuhteissa ylipäätään ei ole tällä hetkellä kauhean rohkaiseva siihen, että perheitä perus-
tettaisiin ja lapsia hankittaisiin paljon. Monelle työssä olevallekin kesäkuukaudet ovat sel-
laisia pelon aikoja, jolloin pohditaan, onko enää syksyllä töitä ja odottaako siellä työpöy-
dällä kirjekuori, että yt-neuvottelut ovat alkaneet. Ovatpa jotkut yritykset Suomessa kun-
nostautuneet, että ilmoittavat yt-neuvotteluista, kun ihmiset jäävät lomalle. No, se on huo-
noa henkilöstöhallintoa, mutta tällaistakin viime kesänä nähtiin.

Eduskunnan köyhyysryhmässä tänään tapasimme Kelan edustajia. Keskustelimme puo-
litoista tuntia Kelan työstä ja toiminnasta ja siitä, miten erityisesti nämä aivan pienituloi-
simmat voisivat paremmin tulla toimeen Kelan kanssa ja kokisivat, että heitä autetaan ja
että he saavat sen avun, jonka he tarvitsevat. Perusturva on tällä hetkellä noin 300—400 eu-
roa jäljessä siitä, että se vastaisi tätä elinkustannusten nousua, joka viime vuosikymmenten
aikana on tapahtunut. Sotu-uudistus on aivan välttämätön. On pakko kiirehtiä tätä sosiaa-
liturvan uudistusta, jotta tämä monella luukulla juokseminen ja monen tuen varassa olemi-
nen voisi päättyä ja tulisi selkeät pelisäännöt. Verotukselliset keinot olisi myös otettava
käyttöön.

Arvoisa puhemies! Se, mitä tässä ehkä yritän eniten sanoa, on se, että kyllä meillä kei-
noja on, jos näemme tämän asian yhteiskunnassa sellaisena, että haluaisimme lähteä siihen
10



Pöytäkirjan asiakohta PTK 66/2019 vp
suuntaan, että perheet Suomessa ihan oikeasti kokisivat, että nyt meitä tuetaan. Näin on ta-
pahtunut Ruotsissa, jossa yllättäen kantaväestön parissa syntyvyys on kääntynyt kasvuun.

18.54 Toimi Kankaanniemi ps: Arvoisa puhemies! Perussuomalaisten vaihtoehtobudje-
tissa on muistaakseni 6 miljoonan euron lisäys tähän lapsilisään. Se ei tietystikään ole kuin
avaus siihen suuntaan, mihin me haluamme viedä asiaa, eli että kaikista lapsista maksettai-
siin tuo korotettu, nykyistä suurempi lapsilisä. Syntyvyys on tasoltaan tänä päivänä niin
heikkoa, että se on kyllä ihan kriisin aihe, ja olisi ehkä paikallaan, että hallitus harkitsisi
jopa parlamentaarisen komitean tai vastaavan muodostamista siihen, että katsottaisiin, mit-
kä ovat syntyvyyden edistämiseksi välttämättömät toimenpiteet. Tämä on huolestuttava
kehitys.

Arvoisa puhemies! Täällä on esitetty lapsilisäjärjestelmään monenlaisia muutoksia ja on
pohdittu sitä, pitääkö sitä maksaa kaikille perheille. Tätä pohdittiin myös 90-luvun laman
aikaan, koska määrärahahan on valtavan iso täällä budjetissa. Ensi vuoden budjetissa se on
1,37 miljardia suurin piirtein eli iso summa, ja siihen tehtävät korotukset sitten syövät pal-
jon rahaa, kun lapsia on kuitenkin paljon, vaikka syntyvyys onkin alhainen.

Sitä pohdintaa, että pitäisikö lapsilisä maksaa vain pienituloisille eli kannustaa sillä köy-
hiä hankkimaan lapsia mutta ei kannustaa rikkaita hankkimaan lapsia — universaaliajatte-
lu lähtee siitä, että kaikkia palkitaan ikään kuin lasten hankinnasta ja toisaalta siitä, että sa-
massa tulotasossa olevat lapsiperheet ja lapsettomat perheet olisivat suunnilleen samassa
asemassa. Se on se lapsilisän perusajatus, ja tässä mielessä kyllä näkisin, että nykyinen jär-
jestelmä puoltaa paikkansa, mutta aina voi miettiä ja on hyvä käydä keskustelua siitä, mi-
ten sitä voitaisiin kehittää.

Toinen vaihtoehto olisi se, että lapsilisät pantaisiin verolle, jolloin ne, jotka saavat pal-
jon tuloja, maksaisivat siitä paljon myös veroa, mutta se iskisi kyllä nykyjärjestelmässä
keskituloisiin aika pahasti. Voitaisiinko se sitten taas jollakin muulla verojärjestelmän kor-
jauksella, rukkauksella muuttaa niin, että ei näin kävisi? Kaikkein pienituloisimmathan ei-
vät veroja maksa, jolloin se tulisi suunnilleen puhtaana käteen heille, ja tämä tasaisi sitä.
Tätä kannattaa ehkä tietyllä lailla miettiä, mutta helppo sekään ratkaisu ei ole.

Lapsivähennys on sitten ollut esillä. Se on tietysti sikäli ongelmallinen, että lapsivähen-
nyksen voi, niin kuin verovähennyksen muutoinkin, saada vain sellainen, jolla on verotet-
tavaa tuloa, ja silloin pienituloiset eivät lapsivähennyksestä hyötyisi mutta suurituloinen
ehkä sitäkin enemmän.

Näillä perusteilla katson, että asiaa kannattaa [Puhemies koputtaa] miettiä ja etsiä ratkai-
sumalleja.

18.58 Kimmo Kiljunen sd: Arvoisa puhemies! Edustaja Kankaanniemi muotoili asian
näin, että alhainen syntyvyys ja nämä luvut, joihin me nyt olemme menemässä, on kriisin
paikka, ja edustaja Vestman muotoili asian näin, että alhainen syntyvyys aiheuttaa tilan-
teen, että kohta meillä ei ole eläkkeiden maksajia — tarkoittaa tietysti, että puolen vuosi-
kymmenen päässä ollaan mahdollisesti sellaisessa tilanteessa. Itse problematisoisin tätä
kysymyksenasettelua, ihan aidolla tavalla problematisoisin. 

Meillä lehdistöä myöten tällä hetkellä on luotu hirveän voimakas keskustelu siitä, että
alhainen syntyvyys aiheuttaa näitä ja näitä ongelmia. Jos se on ainoa yhteiskunnallinen il-
miö, jos me irrotamme sen muista yhteiskunnan kehitysprosesseista, niin luonnollisesti sil-
lä on seurausvaikutuksia vaikka eläkkeiden maksuun 40 vuoden päässä, jos nykyinen syn-
11



Pöytäkirjan asiakohta PTK 66/2019 vp
tyvyys on tätä tasoa. Mutta eihän yhteiskunta sillä lailla kehity. Ei meillä vain yksi osate-
kijä muutu yhteiskunnassa vaan paljon muitakin. 

Työn tuottavuuden aste on 30 vuoden päästä ihan kokonaan toinen kuin tänä päivänä.
Meillä on aivan erilainen työllisyysaste: jos meillä on vähän vähemmän työntekijöitä, niin
työikäisen väestön osalta työllisyysaste on kokonaan toinen kuin tänä päivänä, puhumatta-
kaan jos keskimääräinen elinikä nousee — niin kuin se tässä tapauksessa nousee — ja van-
hemmat ihmiset ovat hyvinvoivempia, niin meillä työllisyysaste yli 65-vuotialla on 30—
40 vuoden päästä kokonaan toinen kuin tänä päivänä. Puhumattakaan siitä, mikä tässä tie-
tysti kompensoi alhaista syntyvyyttä Suomessa: me elämme yhteisillä työmarkkinoilla Eu-
roopassa, ja rajat tulevat tulevaisuudessa olemaan avoimemmat, jolloin maahanmuuton
kautta tapahtuu tasaantumista väistämättä. 

Ei pidä nostaa yhtä ilmiötä tikun nokkaan ja kuvitella, että tuossa on se ongelma. Meillä
on tyypillistä yhteiskuntakeskustelua kyllä tämä, että yksi ilmiö otetaan erilleen kaikista
muista ja katsotaan yhteiskuntaa ikään kuin staattisena, että mitään muuta ei tapahtuisi-
kaan. Siinä mielessä tämä ei ole kriisin paikka, mutta se on paikka, joka pakottaa meidät
suuntaamaan investointeja uudella tavalla ja katsomaan, kuinka tähän sopeudutaan. Mi-
tään paniikkia ei kannata luoda ainakaan siihen, että nykyisiä eläkkeitä ei voitaisi korottaa
sen vuoksi, että joskus tulevaisuudessa saattaa olla vaikeuksia maksaa eläkkeitä.

19.00 Seppo Eskelinen sd: Arvoisa puhemies! Mielenkiinnolla olen tätä keskustelua
kuunnellut, ja vähän kokemusasiantuntijana en voinut sitten puheenvuoroa jättää käyttä-
mättä. Neljän lapsen isänä olen aika kouriintuntuvasti kokenut — ensimmäinen lapsi kun
syntyi, hävisi lapsivähennykset, ja sen jälkeen sitten lapsilisien kehitys on ollut mitä on ol-
lut.

Minusta tässä on ollut hyvää perhepoliittista keskustelua, ja erityisesti sosiaali- ja ter-
veysvaliokunnan puheenjohtaja Vehviläisen puheenvuoro ja pohdiskelu oli hyvin syvällis-
tä. Jotenkin tämä lapsilisäjärjestelmä ja perhepolitiikka pitäisi nostaa enemmän tikun nok-
kaan kuin mitä se tällä hetkellä on. Käsittääkseni lapsilisäjärjestelmä on aika pitkälti sa-
massa asennossa ollut vuosikymmeniä, ja mitä sitten kustannuskehitysten, indeksien ja ko-
rotusten kautta on ollut.

Keskusta viikolla nosti mallin, jossa se liikkumavara käytettäisiin lapsilisiin, ja tuossa
katselin useammalta vuodelta, miten lapsilisän maksatus on kehittynyt, ja tämä keskustan
mallihan olisi aika lähelle sama kuin jos tekisi ne indeksitarkistukset. Se on indeksitarkis-
tuksella se 10—20 miljoonaa, ja se näkyy ainakin 2016—2018 olleen tuolla budjeteissa
lapsilisän kehitys. Jotenkin kokisin, että lapsilisistä ehdottomasti pitäisi nyt se pitkäaikai-
nen indeksijäädytys poistaa ja sillä tavalla sitten lähteä tukemaan, mutta ehkä tässä nyt sy-
vemmänkin pohdiskelun paikka olisi, niin kuin Kankaanniemi pohdiskeli tätä järjestelmää
kaiken kaikkiaan, jotta se palvelisi suomalaista yhteiskuntaa perheen perustamisen ja lap-
siensaannin sekä lapsiperheköyhyyden osalta. Eivät nämä askelmerkit ehkä ole aivan koh-
dallaan tähän päivään.

19.02 Anu Vehviläinen kesk: Arvoisa puhemies! Haluan kiittää tästä keskustelusta. Tääl-
lä on ollut hyviä puheenvuoroja monella tavalla ja perspektiiviä siihen, mitä tässä kaiken
kaikkiaan on tapahtunut. Minä uskon, että ainakin keskusteluun osallistujat ajattelevat, että
meidän pitäisi päästä pois tämmöisestä poukkoilevasta lapsilisäjärjestelmän kehittämises-
tä ja hakea pitkäjänteisyyttä siihen, että meillä olisi yhteinen näkemys siitä, miten parhai-
12



Pöytäkirjan asiakohta PTK 66/2019 vp
ten pystyttäisiin tämän lapsilisäjärjestelmän kautta auttamaan ja tukemaan meidän perhei-
tä. Minä itse haluan painottaa nimenomaan sitä, että kyllä sillä on merkitystä myös lapsi-
perheköyhyyden kannalta, ja ymmärrän erittäin hyvin myös tämän universaaliusperiaat-
teen, joka meillä tähän on luotu.

Minä haluaisin kommentoida paria puheenvuoroa. Ensinnäkin edustaja Laukkanen otti
esille tämän sosiaaliturvauudistuksen, ja se on minusta tärkeä asia, koska lapsilisärjestel-
mällä — vaikka se on ihan muuta kuin tämä meidän muu sirpaleinen järjestelmämme — on
yhtymäkohtansa myös toimeentulotukijärjestelmään. Nyt kun me teimme nämä korotuk-
set, niin yksinhuoltajakorotuksen osalta suojattiin yksinhuoltajia sillä, että samalla nostet-
tiin toimeentulotuen suojaa, että se ei leikkaannu — mutta muilta osinhan se leikkaa, ja
tämä on ongelma. Tulee paljon palautetta, että ”te teette siellä pieniä korotuksia, mutta se
sitten toimeentulotuesta otetaan pois”. No me selitämme sen niin, että me haluamme vä-
hentää toimeentulotukiriippuvuutta, ja perusturvan pitää olla sillä tasolla, että ihmiset tällä
pärjäävät. Mutta sosiaaliturvauudistuksessa minusta on katsottava yhdessä tätä, että mikä
toimeentulotukijärjestelmän muoto on muuhun sosiaaliturvaan nähden kaiken kaikkiaan.

Sitten täällä tuli edustaja Kankaanniemen puheenvuorossa esille väestöpolitiikka, niin
sen haluan todeta, että sekä hallitusohjelmaan on kirjoitettu ja käsittääkseni myös päämi-
nisterin johdolla pohditaan sitä, että olisi tulossa tämmöinen väestöpoliittinen erillinen oh-
jelmatyö, joka on minusta erittäin hyvä. Itse asiassa muistan ja olen lukenut aikanaan, että
Vanhasen ykköshallituksen aikana tehtiin väestöpoliittinen selonteko, joka piti aika laajo-
ja selvityksiä myös syntyvyyden osalta esillä — että meillä on tehty tämmöistäkin työtä
aika pitkällä jänteellä tällä vuosituhannella, vuosisadalla, edellisen vuosikymmenen aika-
na, ja nämä kaikki asiat liittyvät yhteen. Minä itse ajattelen sillä tavalla, että olisi hienoa,
että jos se väestöpolitiikkaohjelmatyö etenee hallituksen piirissä, niin se tulee tavalla tai
toisella myös tänne eduskunnan käsittelyyn ja saataisiin sitä pitkäjänteisyyttä myös tähän
meidän väestöpoliittiseen ajatteluun.

19.05 Antero Laukkanen kd: Arvoisa herra puhemies! Tässä keskustelussa on myös
tämmöistä lämpöä, ja johtuneeko se siitä, että täällä isoisät ja isoäidit puhuvat nyt lapsista
ja lastenlapsistaan — seuraavat heidän menoansa ja pohtivat, että miten he tässä elämässä
selviävät. Tällä tavallahan tämä tulee hyvin lähelle monia meitä.

Kyllä tässä tämänkin keskustelun aikana käy ilmi se, että ei meillä puutu halua tehdä tä-
män asian eteen enemmän kuin nyt tehdään, mutta kyllä jonkinlainen parlamentaarinen
ryhmä — lyhyelläkin ajalla, siis joka paneutuisi vain tähän asiaan — olisi tervetullut. Olen
ymmärtänyt, että tämän sosiaaliturvauudistuksen puitteissa parlamentaarinen ryhmä ase-
tettaisiin vuodenvaihteen jälkeen. Tervehdin sitä ilolla, ja siihen työhön meidän täytyy
täällä vahvasti sitoutua.

Monet käytännön elämän erilaiset kriisit, joita ihmisillä on, kulminoituvat siihen, että
koetaan, että avun saaminen on vaikeaa. Se on niin hankalaa, että vaikka tehdään paljon
uudistuksia, ja monet niistä keskittyvät digitaaliselle puolelle, niin ne ovat osalle hyviä ja
osalle taas on lähes mahdotonta tavoittaa niitä palveluita. Kun tuolla Espoossa leipäjonos-
sa aika usein olen ja olen tuttu siellä ja näen näitä ihmisiä, niin siellä on joukossa paljon ih-
misiä, jotka ovat antaneet periksi. He eivät enää jaksa tätä byrokratiaa. [Piritta Rantasen vä-
lihuuto] He eivät jaksa enää hakea sitä apua, joka heille kuuluisi, sillä he ovat tulleet jos-
sakin kohtaa tyrmätyksi. Meillä kyllä on tässä vielä töitä, koska näitä väliinputoajia on yhä
13



Pöytäkirjan asiakohta PTK 66/2019 vp
enemmän ja enemmän. En ole menettänyt toivoani meidän poliitikkojemmekaan suhteen,
vaan kyllä minä uskon, että yhdessä vielä saadaan tämäkin asia hoidettua.

19.07 Kimmo Kiljunen sd: Arvoisa puhemies! Haluaisin vielä käyttää ainakin sen pu-
heenvuoron, että toivottavasti en tule väärinymmärretyksi, kun puhumme tästä syntyvyy-
destä. Se on erittäin iso yhteiskunnallinen haaste, ehdottoman iso yhteiskunnallinen haas-
te. Yhdyn niihin näkemyksiin, joita täällä on, että väestöpolitiikka kannattaa nostaa yhteis-
kunnallisen keskustelun keskiöön. Me tarvitsemme ohjelmia sekä kansallisesti että ennen
kaikkea myöskin kansainvälisesti. Tämä on iso ilmiö myöskin kansainvälisesti: miten
luontevalla tavalla suhtaudumme väestömme rakenteen muutoksiin ja siihen kehitykseen.
Tämä on tärkeä, tärkeä ja iso asia.

Se ainoa ajatus, minkä halusin tässä tuoda myöskin tähän keskusteluun mukaan, on se,
että me emme ikään kuin loisi tämmöistä kriisitunnelmaa tähän siitä lähtökohdasta, että
yksi ilmiö on olemassa oleva, mikä on merkittävä haaste, ja sitä kautta me rupeamme esi-
merkiksi rankaisemaan jotakin väestöryhmää siitä, että täällä on toisentyyppinen ilmiö. 

Minä teen vain yhdellä lauseella viittauksen: muistan aikanaan 90-luvulla käydyn suu-
ren, suuren keskustelun suurten ikäluokkien siirtymisestä eläkkeelle ja eläkepommista,
joka sitten loi tilanteen, jossa me olemme luoneet järjestelmän, jossa me olemme lakisää-
teisesti köyhdyttämässä eläkkeensaajien tulotasoa. Tämäntapaisesta keskustelusta haluai-
sin välttää pois, että me tunnistamme ilmiön, mutta emme rupea rankaisemaan jotain väes-
töryhmiä siitä, että väestökehityksellä on tietty ilmeensä.

19.08 Kim Berg sd: Arvoisa puhemies! Ihan lyhyesti tähän loppuun vain, että tosiaan
olemme varmaan parlamentaarisestikin aika lailla samaa mieltä siitä, että myös ensimmäi-
sestä lapsesta lähtien olisi hyvä korottaa näitä lapsilisiä. Sitten samalla on myös hyvä huo-
mioida se, että hallituspuolueet nyt saavat koko aika kritiikkiä oppositiolta siitä, että koro-
tetaan sitä sun tätä, mutta siihen ei ole rahaa. Ja siinä suhteessa haluan nyt vielä muistuttaa
siitä, että nyt on lähdetty liikenteeseen näistä perheistä, jotka ovat suurimmassa köyhyys-
riskissä, mutta tahtotila löytyy varmasti siihen, että kehitetään tätä kokonaisuutta ja pääs-
täisiin myös siihen, että jo ensimmäisestä lapsesta lähtien saataisiin korotettua näitä lapsi-
lisiä.

Sitten, jos kuulin oikein, edustaja Kankaanniemen esityksen siitä, että perussuomalais-
ten vaihtoehtobudjetissa olisi 6 miljoonan euron lisäys tähän, niin kaikkihan me tiedämme
sen, että sehän ei riitä vielä siihen, että me saisimme jo ensimmäisestä lapsesta lähtien sel-
laisen konkreettisen korotuksen aikaiseksi. Mutta joka tapauksessa kiitän myös hyvästä
keskustelusta. Tämä on varmaan sellainen asia, joka yhdistää meitä ihan yli puoluerajojen,
että siitä on varmaan turha lähteä sillä lailla vääntämään, ja varmaan hyvä jatkaa töitä ja
löytää myös ensimmäisestä lapsesta lähtien jonkinlainen korotus jatkossa. 

19.10 Heikki Vestman kok: Arvoisa puhemies! On ollut tosiaan suotavaa, että tämä kes-
kustelu on ollut nyt laajempaa kuin vain lapsilisiä koskeva keskustelu jo senkin takia, että
lapsilisien korotusta tosiaan kovinkin herkästi perustellaan tällä vajonneella syntyvyydel-
lä. Minun mielestäni tässä on erittäin tärkeätä erottaa kaksi asiaa, toisaalta se, millä keinoil-
la vaikutetaan lapsiperheköyhyyteen ja parannetaan niiden perheiden asemaa, jotka ovat
kaikkein heikoimmassa asemassa yhteiskunnassa, ja kuten tuossa omassa puheenvuorois-
14



Pöytäkirjan asiakohta PTK 66/2019 vp
sanikin sanoin, niin siihen vakavaan ongelmaan ensiapuna nämä lapsilisien korotukset
ovat perusteltuja.

Mutta sitten toinen kysymys, oma kysymyksensä, on tämä syntyvyys. Syntyvyyshän on
siis vajonnut kaikissa Pohjoismaissa, mutta Suomessa tämä muutos on dramaattisin kaikis-
ta Pohjoismaista. Ja itse asiassa meillähän on poikkeuksellista nimenomaan tällainen lap-
settomuuden kasvu: nelikymppisistä miehistä peräti kolmannes on Suomessa lapsettomia
ja naisistakin yli viidennes, kun muissa Pohjoismaissa tämä osuus on 12—14 prosenttia.
Eli Suomen tilanne on poikkeuksellinen, ja tämä todella tarvitsee vakavaa pohdintaa siitä,
mitkä ovat niitä oikeita keinoja, jos syntyvyyteen halutaan vaikuttaa. Tällaiset perinteiset
perhepolitiikan keinot eivät välttämättä ole vaikuttavia, riittäviä, tehokkaita keinoja. Tässä
minä toivon nyt hallitukselle suurta viisautta, ja kyllä tällainen parlamentaarinen pohdin-
takin olisi varmasti tarpeen.

19.11 Antero Laukkanen kd: Arvoisa puhemies! Lyhyesti vain. Tämä uutisointi, joka
Ruotsista tuli ihan tässä vajaa kuukausi sitten, siitä meinasi kyllä mennä iltalihapullat vää-
rään kurkkuun. Siellä kantaväestön kohdalla syntyvyys oli kääntynyt kasvuun, ja siellä sit-
ten uutisryhmä kiersi Tukholman katuja ja kyseli, mikä tähän mahtaisi olla syynä. Siellä he
kertoivat, että nämä työelämän joustot, ja sitten se, että poliitikot ovat muuttaneet näke-
mystään, perheitä tuetaan aidosti, tuetaan sitä perheen rakentamista siinä alussa ja sen ai-
kana ja monet tällaiset, näiden tekijöiden yhteissumma sitten on tuonut tätä perhemyöntei-
syyttä yhteiskuntaan takaisin. Eli politiikalla on merkitystä ja väliä. 

19.12 Kim Berg sd: Arvoisa puhemies! Haluan kiittää oikeastaan edustaja Vestmania täs-
tä hyvästä puheenvuorosta, koska tästähän on tullut tämän viikon ja viime viikonkin aika-
na keskusteluja. Tässä on vähän sekoitettu kaksi eri asiaa, ja se on hyvin tärkeätä, että ym-
märretään nyt, että tämä hallituksen esitys vastaa juuri tähän lapsiköyhyyteen. Mutta sitten
tämä toinen suuri haaste, mikä meillä on edessä, on juuri tämä syntyvyyden lasku, ja siihen
pitää löytää uusia eväitä. Ja on totta, että se on hyvinkin laaja käsite, eikä siihen pelkästään
esimerkiksi lapsilisiä korottamalla löydetä vastauksia.

Keskustelu päättyi ja asian käsittely keskeytettiin.
15


	9
	18.09
	18.18
	18.21
	18.26
	18.27
	18.30
	18.33
	18.37
	18.39
	18.46
	18.51
	18.54
	18.58
	19.00
	19.02
	19.05
	19.07
	19.08
	19.10
	19.11
	19.12


