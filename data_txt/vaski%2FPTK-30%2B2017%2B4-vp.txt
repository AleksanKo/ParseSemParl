















































DEMDB95.tmpSave.xml


Pöytäkirjan asiakohta PTK 30/2017 vp
Pöytäkirjan asiakohta 

PTK 30/2017 vp

Täysistunto

Tiistai 28.3.2017 klo 14.00—16.16

4. Nollasopimusten kieltäminen lailla
Kansalaisaloite KAA 5/2015 vp
Valiokunnan mietintö TyVM 2/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 4. asia. Edus-
kunta on ensimmäisessä käsittelyssä yhtynyt työelämä- ja tasa-arvovaliokunnan ehdotuk-
seen kansalaisaloitteeseen sisältyvien lakiehdotusten hylkäämisestä. Nyt päätetään edus-
kunnan lausumista.

Keskustelu

15.06 Merja Mäkisalo-Ropponen sd: Arvoisa puhemies! En päässyt ensimmäiseen kä-
sittelyyn ja sen takia käytän tässä nyt hiukan pidemmän puheenvuoron tässä toisessa käsit-
telyssä.

Ensinnäkin haluan kiittää aloitteen laatijoita. Aloitteessa esille nostetut ongelmat ovat
todellisia, mutta samalla on kyllä kuitenkin todettava, että siinä esitetyt keinot ongelmien
korjaamiseksi eivät ole täysin kohdallaan. Kokonaan nollatuntityösopimuksia ei voida
kieltää, sillä esimerkiksi monelle opiskelijalle mahdollistuu niiden avulla tehdä opiskelun
ohella itselleen sopiva määrä työtä. Myös eläkkeellä oleville ja satunnaisten lisäansioiden
hankkijoille nollatuntisopimus voi sopia hyvin.

Ongelmaksi nämä sopimukset tulevat, jos ihminen tarvitsee elääkseen kokoaikaista työ-
tä ja hän tarvitsee säännöllisen toimeentulon pystyäkseen suunnittelemaan elämäänsä
eteenpäin. Perusperiaatteena tulee aina olla, että työntekijän tuntien on oltava riittäviä niin,
että työstä saatu palkka riittää elämiseen. Ellei näin ole, ihmisellä on oltava oikeus riittä-
vään perusturvaan. Nollatuntisopimukset aiheuttavat köyhyyden lisääntymistä, koska ne
omalta osaltaan luovat kannustinloukkuja ja sysäävät ihmisiä toimeentulotuen käyttäjiksi
sekä jopa vaikeuttavat tuen maksamista. Näin tapahtuu, koska todellisen työnteon ja siitä
saadun palkan sekä elämiseen tarvittavan tulon kokonaisuus on sumea ja usein riittämätön.
Usein vähäisestäkin työstä maksettavan palkan saaminen työntekijän tilille kestää kohtuut-
toman kauan. Ruoka- ja asumismenot ovat kuitenkin jokapäiväiset ja vakiot. Nollatuntiso-
pimukset eivät takaa minkäänlaista turvaa ja ennakoitavuutta elämään. Ne perustuvat työ-
markkinoille syntyneeseen käytäntöön, joka hyödyntää sitä, ettei laissa ole nimenomaan
säädetty, mitä voidaan sopia työajasta.

Nollatuntisopimusten suhde työsopimuslaissa säädettyyn työsuhdeturvaan on varsin
epäselvä. Nollatuntisopimuksella työskentelevät ovat osa-aikaisia työntekijöitä, joten
työnantajilla on velvollisuus tarjota ilmaantuvaa lisätyötä ensisijaisesti heille ennen kuin
lisärekrytointeja tehdään, mutta käytännössä tämä lainkohta suojaa heikosti nollasopimuk-
 Tarkistettu
4.0



Pöytäkirjan asiakohta PTK 30/2017 vp
sella työskenteleviä. Nollatuntityösopimuksella työskentelevä työntekijä on usein täysin
työnantajan armoilla: jos olet työnantajan kanssa eri mieltä jostain asiasta, tunnit voivat
loppua kokonaan; jos sairastut, työtunnit loppuvat kenties saman tien. Jotkut työnantajat
pitävät useita nollatuntisopimuslaisia listoillaan ja tarjoavat työtä satunnaisesti, vaikka on
osoitettavissa, että työntekijän tarve olisi kokoaikaista. Nollatuntisopimuksia käytetään
siis myös puhtaasti työsuhdeturvan kiertämistarkoituksessa tilanteissa, joissa työnantajalla
olisi työtä tarjolla säännöllisesti. Myös täyspäiväistä säännöllistä työtä tehdään nollatunti-
sopimuksilla.

Yhteenvetona voidaankin todeta, että nollatuntityösopimukset ovat käytännössä työsuh-
teita ilman työsuhdeturvaa. Tällainen työntekijöiden hyväksikäyttö on lailla kiellettävä.
Työelämä- ja tasa-arvovaliokunnassa kaikki olivat sitä mieltä, että ongelma on todellinen
ja koskettaa erityisesti nuoria ja naisia. Ongelmat on kuvattu melko kattavasti valiokunnan
mietintölausunnossa.

SDP, vasemmistoliitto ja kristilliset jättivät valiokunnan lausuntoon kuitenkin eriävän
mielipiteen, sillä valiokunnan mietintöön ei ole selvästi kirjattu, että tarvitsemme selkeää
lainsäädäntöä epäkohtien korjaamiseksi. Mietinnössä todetaan, että asioita pitää selvittää
ja arvioida, mutta selvittäminen ja arvioiminen eivät enää riitä, nyt tarvitaan työntekijää
suojelevaa lainsäädäntöä. Tästä ministeri Lindström on käsittääkseni samaa mieltä, ja oli-
simme toivoneet, että myös valiokunnan mietinnössä olisi annettu selkeä tuki tälle asialle.
Nyt mietinnössä moni asia jää auki ja lisäksi hyvät asiat kumotaan toteamalla, että työnte-
kijän suostumuksella voi nollatuntityösopimuksia jatkossakin tehdä. Työntekijä suostuu,
koska muuta työtä ei ole tarjolla. Lainsäädännön tulee aina olla heikomman puolella, ja
tämä näkökulma jäi valiokunnan mietinnössä puutteelliseksi. Työelämän pelisääntöjen on
koskettava kaikkia työntekijöitä ja kaikkea työtä. Ei voi olla työsuhteen muotoa, jota ei
tunneta lainsäädännössä. Näin on kuitenkin nollatuntisopimusten kohdalla.

Arvoisa puhemies! Vastalauseessamme esitämme mallin, joka korjaa nämä nykytilan
ongelmat. Esitänkin, että valiokunnan lausumaehdotusten sijasta hyväksytään tässä vasta-
lauseessa olevat viisi lausumaehdotusta.

15.11 Lea Mäkipää ps: Arvoisa puhemies! Nollatyösopimusta ei ole määritelty siis lais-
sa. Sopimuksella voidaan tarkoittaa laajasti erilaisia työaikaa koskevia sopimuksia, joille
yhteistä on työaikaa ja työntekoa koskevien ehtojen väljyys ja joustavuus. Nollatyösopi-
mukset, vuokratyö, TT-sopimus eli tarvittaessa töihin ovat kohtalaisen uusia ja nopeasti
yleistyneitä ilmiöitä, jotka ovat nousseet voimakkaasti julkiseen keskusteluun, kuten
yleensä käy uusille ilmiöille, jotka haastavat perinteisiä säädöksiä ja toimintatapoja. Koke-
muspohjainen kansalaiskeskustelu ja vaikuttaminen onkin hyvä lähtökohta, kun syntynei-
tä uusia toimintatapoja sovitetaan lainsäädäntöön.

Kansalaisaloitteen varsinaisena tavoitteena on nollatuntisopimusten kieltäminen työso-
pimuslailla. Lisäksi aloitteessa ehdotetaan, että työaikalailla kiellettäisiin sellainen työnan-
taja-aloitteinen osa-aikatyö, jonka säännöllinen työaika on alle 18 tuntia viikossa. Kielto
koskisi myös kiinteään viikkotyöaikaan perustuvia osa-aikatöitä.

Niin sanotulla nollatuntisopimuksella työskenteli vuonna 2014 keskimäärin yli 80 000
suomalaista 15—64-vuotiasta palkansaajaa. Tämä oli 4 prosenttia kaikista palkansaajista.
Yleisimmät ammatit nollatuntisopimuksella työskentelevillä olivat ammattiluokituksen
mukaan myyjä, hoivapalvelun tai terveydenhuollon työntekijä sekä palvelutyöntekijät.
2



Pöytäkirjan asiakohta PTK 30/2017 vp
Toimialan palkansaajien määrään suhteutettuna nollatuntisopimus oli yleisin majoitus- ja
ravitsemustoiminnan toimialalla.

Nollatuntisopimuksia on puolustettu työllisyyden ja työmarkkinoiden joustavuuden li-
säämisen nimissä. Joihinkin elämäntilanteisiin tällaisella sopimuksella työskentely voi so-
piakin, kuten esimerkiksi nuorelle opiskelijalle. Suuri osa nollatyösopimuksella työskente-
levistä kuitenkin kokee asemansa monella tapaa huonoksi, kun ei ole mitään varmuutta
edes lähitulevaisuuden tuloista, ja silti on oltava aina lyhyelläkin varoitusajalla käytettävis-
sä työhön. Nollatuntisopimuksista riippuen työntekijän velvollisuus vastaanottaa työtä voi
käytännössä olla laajempi kuin työnantajan velvollisuus tarjota työtä.

Työelämä- ja tasa-arvovaliokunta ehdottaa, että eduskunta hylkää kansalaisaloitteeseen
sisältyvät lakiehdotukset. Valiokunta jakaa kansalaisaloitteessa esitetyn huolen nollasopi-
muksilla työtä tekevien henkilöiden työsuhteen ehtojen ja toimeentulomahdollisuuksien
turvaamisesta ja edellyttää, että hallitus arvioi työaikalain kokonaisuudistuksen valmiste-
lun yhteydessä lisäsääntelyn tarpeen epäkohtien korjaamiseksi.

Vuonna 2011 työmarkkinajärjestöjen välillä solmitussa raamisopimuksessa sovittiin
selvitettäväksi kolmikantaisesti niin sanottujen nollatyösopimusten epäsäännöllisiin työ-
aikoihin liittyviä mahdollisia lainsäädännön muutostarpeita. Nollatuntisopimuksiin liitty-
vien ongelmien ratkaisusta ei päästy entisen työministerin johdolla viime eduskuntakau-
della yksimielisyyteen. Silloin asia ei siis edennyt. Nyt etenee yhteistyössä työmarkkina-
järjestöjen kanssa. Työ- ja elinkeinoministeriö on 15. marraskuuta 2011 asettanut työryh-
män selvittämään nollatuntisopimusten pelisääntöjä. Työryhmän on määrä saada työnsä
loppuun maaliskuun eli tämän kuun loppuun mennessä. Kansalaisaloitteen hylkääminen ei
siis tarkoita sitä, että ongelmia ei ratkaistaisi, vaan niitä on alettu ratkomaan jo ennen kan-
salaisaloitteen saapumista eduskuntaan.

Arvoisa puhemies! Uskon, kun tämä työryhmä saa toimensa päätettyä, että ministeri
Lindströmin johdolla saataisiin reilut pelisäännöt. Se on varmaan kaikkien etu tämän päi-
vän Suomessa.

15.15 Tarja Filatov sd: Arvoisa puhemies! Nollatyösopimuksella töitä tekevä ihminen
on nyky-Suomessa lainsuojaton. Me tiedämme, että kun joskus aikanaan työteon normi oli
kohtuullisesti kokopäiväinen ja vakituinen työsuhde, niin tästä maailmasta me olemme
kulkeneet hyvin kauas. Ensin tulivat pätkätyöt, epätyypilliset työt, monenlaiset, ja sen jäl-
keen kun pätkätöihin ja määräaikaisiin työsuhteisiin löydettiin rajoitteita ja selvät pelisään-
nöt ja niistä alkoi kertyä eläke, lomat, sairauslomat ja niin edelleen, niin meidän työelä-
mämme karkasi vuokratyömarkkinoille. Sen jälkeen kun vuokratyötä ruvettiin säätele-
mään sillä tavalla, että siitäkin pitää maksaa sama työehtosopimuksen mukainen palkka ja
työstä kertyy eläke ja lomaedut, niin meille on syntynyt erilaisten pakkoyrittäjien ja itsen-
sätyöllistäjien joukko, joka elää yrittäjyyden ja palkkatyön välimaastossa. Tämän lisäksi
on syntynyt nollatuntisopimuslaisten joukko, joka usein keskusteluissa ikään kuin margi-
nalisoidaan niin, että näitä töitähän on hyvin vähän. Mutta tosiasiallisesti nollatuntisopi-
muksilla tekee moninkertainen määrä ihmisiä töitä verrattuna vaikkapa vuokratyöhön, jon-
ka ongelmista me puhumme yhteiskunnassa paljon enemmän. Sen vuoksi on välttämätön-
tä, että myös niin sanotuista nollatuntisopimuksista säädetään lailla.

Ja itse asiassa, kun tuossa aloitteessa halutaan kieltää nollatuntisopimukset ja se kielto
on kytketty 18 tunnin työpäivään, niin minun mielestäni nollatuntisopimukset pitää kieltää
mutta emme voi edellyttää, että minimityöaika on 18 tuntia, koska 0 tuntia työtä ei ole
3



Pöytäkirjan asiakohta PTK 30/2017 vp
työsopimus. Työsopimuksessa pitää määritellä työtunnit sillä tavalla, että ne lähtevät työn-
antajan ja työn tarpeesta. Jos on kyse kausiluonteisesta työstä, jos on kyse sesonkihuipusta,
jos on kyse työpäivästä, jolloin on ruuhkahuippu, niin on ymmärrettävää, että silloin tarvi-
taan enemmän työntekijöitä ja työaika vaihtelee. Mutta se ei ole tarpeellista, että työaika
vaihtelee 0:sta 40:een, vaan tätä vaihteluväliä voidaan supistaa sillä tavalla, että se tarjoaa
sen joustavuuden, jota työnantaja tarvitsee, mutta samaan aikaan se suo työntekijälle tur-
vaa. Sen vuoksi sosiaalidemokraatit ovat esittäneet sellaista mallia, jossa tämä vaihteluväli
puristetaan pienemmäksi ja siinä on tietyt vakiintumissäännökset. Elikkä jos tekee tietyn
ajan enemmän kuin tuo vaihteluväli on, niin sen jälkeen vaihteluväliä on syytä tarkistaa
joko ylöspäin tai alaspäin riippuen siitä, mitkä työstä lähtevät tarpeet ovat. Tällä mallilla
työntekijä voisi ennakoida hieman palkkapussiansa. Tällä mallilla olisi helpompi luoda
sellainen sosiaaliturva, joka sopii yhteen myös vaihteluvälisille työsuhteille. Se myös pois-
taisi ne ongelmat, jotka liittyvät sairausajan palkkaan, vanhempainvapaisiin, äitiyslomiin
ja jopa irtisanomiseen, koska nollatuntisopimuksissa usein ihmistä ei irtisanota, tunnit vain
viedään nollaan, ja tosiasiallisesti irtisanominen tapahtuu ilman sitä lain suojaa, mikä meil-
lä muissa työsuhteissa on.

Tässä sanottiin, että on hyvä, että on olemassa nämä työryhmät, jotka pohtivat nollatun-
tisopimusasioita. Itsekin olen sitä mieltä, että on hyvä, että ministeriö on asettanut nämä
selvittävät työryhmät, ja jopa uskon, että siellä työttömyysturvasta tulee jonkinsorttisia rat-
kaisuja, koska siihen valiokuntakin otti selvemmin kantaa, että työttömyysturvaan liittyvät
ongelmat on ratkaistava. Mutta sen sijaan siihen, miten työaika vakiintuu tai millä tavalla
se työaika puristetaan ymmärrettävämmäksi, valiokunta ei ottanut selkeästi kantaa. Ja mi-
nun huoleni on se, että valiokunta linjauksellaan haluaa kytkeä tämän selvittelytyön työ-
aikalainsäädännön uudistukseen. Toki nämä lait pitää synkronoida toistensa kanssa, mutta
työaikalain toimeksianto on täysin toisenlainen — sinne ei ole kirjattu nollasopimus-
problematiikkaa sisälle. Ja itse asiassa on iso riski, että ne työryhmät, jotka ministeriö on
asettanut, ikään kuin valuvat työaikatyöryhmän puolelle ja lopputulos venyy. Sen vuoksi
olisin toivonut, että olisimme edellyttäneet, että nyt asetetut työryhmät nollatuntisopimus-
ten ongelmien ratkaisemiseksi olisivat tuota tulosta jo tehneet. Työaikalaki on iso kokonai-
suus, ja siellä tällainen, siinä mittakaavassa, sinänsä yksityiskohta saattaa herkästi hukkua.

15.20 Maria Tolppanen sd: Arvoisa puhemies! Olen sitä mieltä, että nollatyösopimukset
pitäisi ehdottomasti lailla kieltää. Nyt on niin, että ylipäätään työelämän lait on tehty hei-
komman osapuolen eli työntekijöiden suojaksi, tehty sen takia, että saataisiin työelämään
tietynlaista turvallisuutta ja ennakoitavuutta. Tämän nollatyösopimukset purkavat ja tule-
vat purkamaan. Nollatyösopimukset myös kasvattavat matalapalkkaisuutta vuositasolla,
kasvattavat köyhyyttä vuositasolla, mikä tarkoittaa sitä, että palkanlisää täytyy yhä enene-
vässä määrin hakea sosiaalihuollolta, sosiaalipuolelta. Silloin me kaikki tulemme tietysti
maksajiksi, ja tämä on ihan hyvä muistaa tässäkin asiassa.

Ministeri Lindström sanoi täällä, kun oli lähetekeskustelu, että jos meillä ei ole pelisään-
töjä nollatyösopimuksissa, niin mahdollisesti siihen silloin tarvittaisiin, sillä tiedolla mikä
hänellä on, laki, jonkinlainen lakimuutos. Olisi kauhean kiva tietää, mikä on se ministeri
Lindströmin laki, mitä tässä täytyisi nytten tehdä, jotta nollatyösopimus saataisiin jollakin
tavalla inhimilliseksi, jollei sitä nollaa kokonaan sieltä poisteta. Ja minä toivoisin, että vei-
sitte viestiä ministerille, te jotka olette nollatyösopimuksen kannalla, että kannattaisi tutus-
tua sellaiseen sopimukseen, jonka nimi on Yhtyneet-sopimus. Sitä käytetään yleensä free-
4



Pöytäkirjan asiakohta PTK 30/2017 vp
lancetyössä, ja freelancetyö tarkoittaa sitä, että voi olla 1 tunti tai 2 tuntia tai 20 tuntia tai ei
tänään yhtään tuntia, mutta se takaa sille työntekijälle tietynlaisen palkan ja palkkion, ke-
säloman ja sairausajan. Siinä on olemassa peräseinä. Kun meillä on keksitty jo sellainen
työehtosopimus, niin sitä kannattaisi vilkaista, ettei tämän ihmeellisen nollan ympärille
ryhdytä keksimään uutta pyörää. Ja edelleenkin sanon, että mikään työ ei ole nollan arvois-
ta, kukaan työntekijä ei ole nollan arvoinen.

15.22 Katja Taimela sd: Arvoisa rouva puhemies! Nollatyösopimuksesta puhuttaessa
täällä eduskunnassa mietityttää keskustelua kuunnellessa ja siihen osallistuessa, kuinka
moni meistä edustajista tuntee henkilökohtaisesti ihmisiä, jotka tekevät töitä nollasopparil-
la ja vieläpä vastoin omaa tahtoaan. Luulen tietäväni, että me vähemmistö täällä salissa
tunnemme. Jos saisin yksin päättää, yksikään ihminen ei joutuisi vastentahtoisesti teke-
mään työtä sopimuksella, joka ei käytännössä takaa yhtään työtuntia.

Nollatyösopimuksella työskentelevät erityisesti nuoret ja naiset. Tilastokeskuksen mu-
kaan noin kolmannes nollasopimuslaisista haluaisi lisätunteja ja osa-aikaisesti työskente-
levistä yli puolet. Jokainen meistä voi kohdallaan miettiä, mitä jatkuva epävarmuus ja epä-
tietoisuus siitä, riittääkö palkka elämiseen, vaikuttaa jo pelkästään inhimillisen arjen toi-
mintoihin saatikka lainan saamiseen, vuokra-asunnon saamiseen ja lasten päivähoidon jär-
jestämiseen. Moni nollasopimuksella töitä tekevä joutuu turvautumaan myös toimeentulo-
tukeen. Tämä ei voi olla tavoite meidän työelämässämme. Kukaan meistä ei varmastikaan
ole estämässä opiskelijoiden tai esimerkiksi osa-aikaeläkeläisten mahdollisuutta hankkia
itselleen lisäansiota, mutta keinojen, tapojen ja mahdollisuuksien pitää olla reiluja ja oikeu-
denmukaisia ja tarkemmalla lainsäädännöllä valmisteltuja. Työnantajille nollasoppari on
ainakin lyhyellä aikavälillä varsin edullinen, sillä se siirtää suoraan yrittäjäriskiä työnteki-
jän kontolle. Ei voi olla oikein, että työntekijällä on kaikki työsuhteeseen liittyvät velvol-
lisuudet mutta ei mitään oikeuksia.

Arvoisa puhemies! On helppo kannattaa viittä lausumaehdotusta, jotka kuuluvat vasta-
lauseeseen 1. Me tiedämme ongelmat — nyt ei enää riitä pelkästään työryhmätyö ja selvit-
täminen, nyt tarvitaan poliittista tahtoa. Lähtökohdan on oltava, että työ turvaa jokaiselle
riittävän toimeentulon ja työlainsäädäntö turvaa jokaiselle työsuhdeturvan.

15.24 Jari Myllykoski vas: Arvoisa rouva puhemies! Olen sitä mieltä, että totta kai nolla-
sopimukset voidaan lailla kieltää, enkä olisi siitä ollenkaan pahoillani, vaikka juuri niin on
kuten minun mielestäni edustaja Filatov hyvin kuvasi, mikä on tämä tila ja ongelma ja ni-
menomaan, että tämä nolla ei voi olla mikään sopimus: Jos ei työpanosta osteta, niin sil-
loin ei tavallaan voi syntyä työsuhdetta. On käytettävyyden suhde mutta ei erityistä työsuh-
detta siinä vaiheessa. Jos ei toinen tarjoa työtä ja toinen tee vastikkeellista työtä, silloin
mielestäni ei ole sopimusta työnteosta.

Tämä yrittäjävastuun jakaminen työntekijöille on tätä päivää tällä hetkellä niin vuokra-
työntekijöitten osalta kuin monissa muissakin eri epämääräisissä, hämärän rajamailla ole-
vissa työntekijän käytettävyyttä lisäävissä menetelmissä. Se, että työntekijä ottaa näin yrit-
täjävastuuta, asettaa myös yrittäjät eriarvoiseen asemaan. On paljon yrittäjiä, jotka käyttä-
vät härskisti hyväkseen sitä mahdollisuutta, että sairastumisen osalta hyödynnetään tällä
nollasopimuksella sitä joustonvaraa, että pidättäydytään sairausajan palkanmaksusta ja
niin edelleen, ja heidän sanotaanko tuloksentekokykynsä on parempi kuin niillä yrityksil-
5



Pöytäkirjan asiakohta PTK 30/2017 vp
lä, joissa työskennellään joko osa-aikaisella tai kokoaikaisella työsopimuksella. Aivan eri
asioista on siinä vaiheessa kysymys.

Mutta ennen kuin aika kerkiää loppumaan, kannatan tässä Mäkisalo-Ropposen tekemiä
lausumaehdotuksia.

15.27 Anna Kontula vas: Arvoisa puhemies! Koska se ei ole tässä keskustelussa tänään
tullut vielä selkeästi esille, niin haluaisin lyhyesti perustella, miksi on päädytty näihin lau-
sumiin, joissa sinällään ehdotetaan aika hankalaa tapaa ratkaista nollasopimuksia.

Tämä 18 tunnin rajoitushan ei käy siksi koska meillä on paljon sellaisia työsuhteita, jois-
sa viikoittainen tosiasiallinen työn tarve on alle 18 tuntia. Esimerkkinä usein käytetään yö-
kerhoa, joka on auki vain perjantaisin 8 tunnin ajan. Silloin ei ole mitään järkeä edellyttää,
että työnantajan pitäisi palkata ihminen 18 tunniksi sillä viikolla. Sen takia valiokunta oli
yksimielinen siitä, että kansalaisaloitetta sen ehdottamassa muodossa ei voida hyväksyä.

Täällä on myös esitetty kysymys, että miksi ei sitten kiellettäisi nollasopimuksia yksin-
kertaisesti, ja oletan, että tämä on asia, jota myös kansalaisaloitteen laatijat ovat aloitetta
kirjoittaessaan pohtineet. No se isoin ongelmahan liittyy tietysti siihen, että sellainen kiel-
to olisi hyvin helppo kiertää. Se tarkoittaisi vain, että meille syntyisi valtava määrä sellai-
sia työsopimuksia, joissa taatuksi työajaksi määriteltäisiin yksi tunti viikossa. Se ei käytän-
nössä millään lailla ratkaisisi sitä varsinaista ongelmaa, mikä näihin nollasoppareihin liit-
tyy. Toinen siihen liittyvä ongelma on, että kaikki säännöllinenkään työ ei ole viikoittaista
työtä. Esimerkiksi silloin kun nuorena äitinä aloitin valtuutetun urani, Tampereen valtuus-
to maksoi minulle lastenhoitoapua niiltä kokouspäiviltä, jolloinka ei ollut mahdollista jär-
jestää lastenhoitoa muulla tavoin. Hoidon tarve oli säännöllinen ja oli ehdottomasti hoita-
jan etu, että myös työsuhde oli toistaiseksi voimassa oleva, mutta hoidon tarvetta ei ollut
joka viikko, vaikka ne päivät olivatkin tiedossa kuukausia etukäteen.

Tämmöisiin tapauksiin toivon, että meillä on mahdollista jatkossakin löytää keinoja, ja
siksi nämä lausumat lähtevät ratkaisemaan asiaa toisella tavalla.

15.29 Antero Laukkanen kd: Arvoisa rouva puhemies! Toista kertaa käsittelemme nyt
salissa tätä nollatyösopimusta, ja jälleen kerran korostuu se, että on suorastaan käsittämä-
töntä, että tällaisessa sivistysvaltiossa ja oikeusvaltiossa kuin Suomi on sitten tällainen har-
maa alue, jolla työntekijää voidaan melkein orjana käyttää ilman minkäänlaista oikeusval-
vontaa.

Valiokunnan mietinnössä hyvin todetaan, että nollasopimuksiin liittyvistä työoikeudel-
lisista ongelmallisista piirteistä keskeisin onkin työnantajan mahdollisuus lopettaa työn
tarjoaminen pysyvästi ilman erityistä normaaliin työsuhteeseen liittyvää päättämistointa.

Täällä joku kysyi, mahtaako kukaan tietää tai edustajista kukaan tuntea ihmistä, joka on
tällaisen piirissä. No minä tunnen useitakin ja olen seurannut näitä nuoria, kuinka heillä on
into ja halu päästä töihin ja tarttua tähän Suomen rakentamiseen, mutta sitten kun työt ovat
sellaisia kuin ovat, niin käytännössä käy niin, että kun voi olla pitkiäkin jaksoja, ettei niitä
töitä ole, mitä on luvattu, niin sitten vanhemmat maksavat omasta pussistaan sen kaiken,
mitä siinä väliaikana tarvitaan siihen elämiseen, vuokraan ja muihin.

Kyllä on hienoa, että tämä asia on tässä nyt sillä tavalla tullut tietoisuuteen ja ministeri
Lindström on luvannut täällä julkisesti, että hän hoitaa tämän asian, ja on asettanut siihen jo
työryhmän sitä viemään eteenpäin. Kaikki odotamme ripeyttä tässä ja tuemme häntä kyllä
kaikin tavoin.
6



Pöytäkirjan asiakohta PTK 30/2017 vp
15.30 Merja Mäkisalo-Ropponen sd: Arvoisa puhemies! Ero mietinnön ja vastalauseen
välillä on se, että tässä mietinnössä halutaan ainoastaan selvittää ja arvioida tilannetta mut-
ta tässä vastalauseessa on selkeä malli siitä, mitkä asiat tulee korjata ja miten, jos haluam-
me taata ihmisille perusturvaa ja edes jonkinlaista ennakoitavuutta elämään.

Tässä vastalauseen mallissa ei kielletä työajan vaihtelua, jos se on kausivaihtelujen tai
kysyntävaihtelun vuoksi välttämätöntä, mutta siinä puututaan ilmeisiin väärinkäytöksiin.
Haluamme tuoda työvuoroihin ennakoitavuutta ja turvata sairausajan ja vanhempainvapai-
den palkanmaksun sekä työttömyysturvan saannin silloinkin, kun työtunnit loppuvat tai
ovat vähäisiä. Edellytämme, että jatkossa työsopimukseen kirjataan todellinen työaika.
Työajan vaihteluväliä ei saa käyttää työntekijän irtisanomis-, lomauttamis- tai osa-aikais-
tamissuojan kiertämiseen. Sitten vielä lisäksi edellytämme yhteistoimintalakiin muutosta
niin, että työnantajan pitää seurata niiden työntekijöiden määrää ja työsuhteiden perustei-
ta, joilla on vaihteleva työaika, sekä antaa yt-menettelyllä kahdesti vuodessa selvitys, min-
kä verran vaihtelevan työajan työntekijöitä on ja millä perusteella. Tällä mallilla voitaisiin
tosiaan näitä väärinkäytöksiä poistaa ja tilannetta korjata.

15.32 Kari Uotila vas: Arvoisa rouva puhemies! Tämän kansalaisaloitteen suurin merki-
tys on varmasti se, että se on nostanut laajaan poliittiseen keskusteluun sen käsittämättö-
män tilanteen, että meillä vuonna 2017 on tällaisia tilanteita ja sellaisia palkansaajaryhmiä,
jotka joutuvat niin vaikeasta asemasta ponnistamaan, kun puhutaan epätyypillisestä työ-
suhteesta, puhutaan vuokratyöntekijöistä, puhutaan näistä tarvittaessa työhön kutsuttavis-
ta tai puhutaan nollasopimuksia tehneistä. Tulee väkisinkin mieleen — olen sen tässä sa-
lissa aiemminkin sanonut — kun Veikko Lavi lauloi aikanaan laulua Takarivin Taavista.
Se laulu kertoi Kotkan satamasta, jossa olivat tarvittaessa töihin kutsuttavat odottamassa
mahdollista keikkaa, ja Takarivin Taavi oli siellä takarivissä, ja hänelle ei koskaan se vuo-
ro tullut, kun pomot aamulla valitsivat, ketkä pääsevät laivoja purkamaan tai lastaamaan.
Kyllä se on käsittämätöntä, että vielä tänä päivänä samantyyppisiä ongelmia on ja että
työntekijät, jotka pyrkivät oman työvoimansa myymään ja saamaan siitä kohtuullisen kor-
vauksen ja saamaan siitä sen turvan, joka siihen pitäisi liittyä, joutuvat tällaisiin tilantei-
siin. Sen vuoksi minä ymmärrän, että valiokunta on tarkkaan pohtinut tätä ja tullut siihen
johtopäätökseen, että tätä nollasopimusta ei suorastaan voi lailla kieltää, mutta on kuiten-
kin antanut selkeät ohjeet jatkoonpäin menolle. Tämä vastalause ja siinä olevat ponnet an-
tavat sille selkeän tahtotilan, ja sen vuoksi on helppo tätä vastalausetta ja siihen sisältyviä
ponsia myös kannattaa.

15.34 Maria Tolppanen sd: Arvoisa puhemies! Täytyy olla rohkeutta kieltää nollasopi-
mukset, kerta kaikkiaan täytyy olla rohkeutta. Maailma on muuttunut, ja nyt kannattaa ot-
taa myöskin selvää vähän siitä. Meillä on todellakin olemassa näitä vuokratyöfirmoja ja
myöskin näitä StaffPointeja ja vastaavia, joiden kautta saadaan työntekijä myöskin sinne
yökerhoon neljäksi tunniksi yössä — ei sitä varten tarvita nollatyösopimusta. Tänä päivä-
nä nämä vuokratyöfirmat muuten valvovat, että heidän kauttaan menneiden työntekijöiden
kohdalla noudatetaan voimassa olevia sopimuksia. Heille ei tule sopimusten alle meneviä
palkkoja, vaan siellä valvotaan myöskin näitä etuja. Teimme viime kaudella aika paljon
töitä sen eteen, että saatiin jollekin mallille näitä vuokrafirma-asioitakin.

Tässä käytetään yhtenä perusteena sitten sitä, että on hyvä, että opiskelijoilla on työso-
pimus, kun opiskelijat opiskelevat, että opiskelijat voivat sitten työskennellä. Siihen ei tar-
7



Pöytäkirjan asiakohta PTK 30/2017 vp
vita nollatyösopimusta. Siihen tarvitaan puhelin työnantajalle ja opiskelijalle. Siihen tarvi-
taan henkilökohtainen kontakti, että työnantaja tietää, kenelle soittaa silloin, kun tarvitsee,
ja kysyy, voitko tulla. Sitten voi mahdollisesti sopia jo etukäteen, että tulen ensi keskiviik-
kona ja sitten tulen maanantaina. Siinä ei ole kysymys työsopimuksesta, opiskelijoiden
kohdalla suurempi ongelma on se, että opiskelijoilla on tässä maassa palkkakatto, joka on
hirvittävän pieni. Se on vähän yli 600 euroa kuukaudessa. Jos sen yli tienaa, niin sitten läh-
tevät opintososiaaliset edut, ja jos haluaa, että tienaa sen verran, että ei tarvitse opintososi-
aalisia etuja, niin ei ole mahdollista opiskella, koska silloin täytyy työskennellä täysiaikai-
sesti. Mutta että ihmeellistä pajunköyttä syötetään nuorille, että tarvitaan nollasopimus,
jotta voit tehdä töitä. Ei tarvita. Tarvitaan työsopimus, kun tehdään töitä, kun mennään työ-
paikkaan.

Ja sitten toivottavasti vielä jossain vaiheessa tämä salikin ymmärtää, että tarvitaan edel-
leenkin kolmikantaa ja tarvitaan myöskin työehtosopimuksia, jotta on yhteiset pelisäännöt.

15.36 Ritva Elomaa ps: Arvoisa puhemies! Omassakin lähipiirissäni on näitä nollasopi-
muksella työskenteleviä. Olen seurannut erästäkin nuorta miestä, joka odotti kaksi vuotta
ennen kuin sai sitten vakipaikan. Oli tosi harmillista, että hän ei voinut koskaan tehdä mi-
tään etukäteissuunnitelmia, kun odotti sitä puhelinsoittoa, niin että kyllä tässä ongelmia on
ja suuria puutteita.

Mutta kuten edustaja Mäkipää tässä totesi, työryhmä on nyt nimetty setvimään nämä on-
gelmakohdat ja ministeri Lindström on todennut, että näihin ilmeneviin puutteisiin puutu-
taan ja sitten reilut pelisäännöt otetaan käyttöön. Edellisellä hallituskaudella asioista pu-
huttiin ja nyt kyllä näihin asioihin, jotka ovat ongelmia, tartutaan. Yleensä pitää sanoa, että
kun kansalaisaloite tänne eduskuntaan tulee, niin aina kansalaisaloitteen takana on huoli,
mikä täytyy ottaa vakavasti, kansalaisaloite käsitellä hyvin ja ottaa se signaali vakavasti.
Vaikka se ei täällä läpi menisi, kuitenkin siitä varmaan sitten puhutaan ja ongelmiin tartu-
taan. Hyvä, että kansalaisaloitteita tehdään.

15.38 Antero Laukkanen kd: Arvoisa rouva puhemies! Se on vielä todettava, että valio-
kunnassahan me kävimme tästä erittäin hyvän keskustelun ja kuulimme laajasti asiantun-
tijoita ja henki oli hyvä siellä ja pyrkimys oli yhteinen mutta sitten ihan loppusuoralla kävi
ilmi se, että hallituspuolueiden edustajat eivät olleet valmiita viemään tätä esitystä lakiin
asti. Laki on kuitenkin ainoa asia, joka voi tämän tilanteen todella korjata. Katsoimme, et-
tei mietintö riittävällä tarkkuudella kuvannut tarvittavia toimenpiteitä, ja lisäksi katsoim-
me, että mietinnön 5. lausuma käytännössä hyväksyy nykyisen nollatyösopimuksen tilan.
Sen takia kristillisdemokraatitkin lähtivät tähän sosiaalidemokraattien tekemään vastalau-
seeseen mukaan, koska se on ainoa tapa oikeasti korjata tämä tilanne.

15.39 Tarja Filatov sd: Arvoisa puhemies! Tässä puhuttiin hyvin kuvaavasti Takarivin
Taavista, joka ikään kuin odotti sitä työtä mutta ei koskaan saanut ja oli tarjolla työvoimak-
si mutta ei yltänyt työhön asti. Nykypäivänä itse asiassa näistä nollatuntisopimuksista on
osittain tullut tämmöinen niin kuin puskuri, joka on täynnä takarivin taaveja tai eturivin ee-
tuja, ihan miten tahansa.

Haluan toistaa sen, mitä edustaja Paatero sanoi viime keskustelussa, koska mielestäni se
oli hyvin kuvaava. Me puhumme usein, että työajan pitää joustaa, jotta meillä on enemmän
työtä, ja kaikki työ on parempi, yksikin tunti työtä on parempi kuin ei työtä ollenkaan, mut-
8



Pöytäkirjan asiakohta PTK 30/2017 vp
ta näihin nollatuntisopimuksiin, siihen, että se nolla on mahdollinen, liittyy se ongelma,
että ne ikään kuin tekevät lupauksen työstä, joka ei sitten koskaan täyty. Kyse oli tuolloin
nuoresta kesätyöntekijästä, joka sai kesätyöpaikan, mutta kun kesä oli sateinen, niin jääte-
lökioskissa ei sitten koskaan ollutkaan yhtään työtuntia. Silloin kun ihminen, nuori ihmi-
nen, sitoutuu nollatuntisopimukseen, niin hän ajattelee saavansa töitä ja hän ei välttämättä
hae muuta työtä, koska hän kuvittelee, että hänellä on työsopimus, joka tarjoaa hänelle työ-
tunteja. Sen vuoksi nollatuntisopimus voi olla jopa vähemmän työtä kuin se joskus hieman
byrokraattisempi ja säädellymmin tarjottu työsopimus, koska näihin yökerhon neljään tun-
tiin ja muihin voi tehdä sen neljän tunnin sopimuksen. Niihin ei tarvitse tehdä 0—40 tun-
nin sopimusta.

15.40 Katja Taimela sd: Arvoisa rouva puhemies! Tässä salissa on puhuttu paljon myös
paikallisesta sopimisesta, varsinkin tämän vaalikauden aikana. Minä itse olen kokenut, että
paikallinen sopiminen on lähes koko työelämän autuaaksi tekevä osan edustajista mieles-
tä, kun on näitä keskusteluja täällä salissa kuunnellut. Minä koen, että nollatyösopimuksiin
liittyvät ongelmat tekevät hankalaksi myös tämän paikallisen sopimisen edistämisen. Pai-
kallinen sopiminen edellyttää sitä, että sopimusosapuolet olisivat edes suhteellisen tasa-ar-
voisessa asemassa keskenään, ja nollatyösopimuksella työskentelevä on todella harvoin si-
tä. Omia oikeuksiaan peräänkuuluttava työntekijä leimataan helposti vaikeaksi työnteki-
jäksi, ja työtunnit tipahtavat ainakin sen jälkeen nollaan. Tilannetta kärjistää entisestään se,
että irtisanoutuessaan työntekijä voi saada TE-toimistosta karenssin, vaikka hänelle ei tar-
jottu työtunteja.

Sitten toisaalta pitää myös muistaa se, että niiden ihmisten kohdalla, jotka tekevät näillä
nollatyösoppareilla töitä, on myös sellaisia tilanteita, että se firma, se yritys, johon he te-
kevät nollatyösopparilla työsopimuksen tai niin sanotun työsopimuksen, saattaa jopa kiel-
tää sen, että he eivät saa ottaa mistään muusta firmasta tai muun työnantajan palveluksesta
töitä. Tämä usein näissä keskusteluissa unohdetaan.

Mutta sitten, arvoisa rouva puhemies, ihan tähän loppuun, että kun puhutaan ihmisen pe-
rusturvasta ja toimeentulosta, on tärkeä lähteä siitä kaikista heikko-osaisimman näkökul-
masta. Itse koen vahvasti, että työelämän reilut pelisäännöt kuuluvat olennaisena osana
myös ihmisen perusturvaan.

15.42 Jari Myllykoski vas: Arvoisa rouva puhemies! On erityisen tärkeätä huomata, että
kyllä tuossa kansalaisaloitteessa oli pohdittu tätä problematiikkaa, minkälaisissa muodois-
saan näitä nollasopimuksia tulisi kieltää, ja ei se pitänyt mahdottomana alle 18 viikkotun-
nin työn tekemistä. Kyllä lakialoitteessa tuotiin selkeästi esille, että työntekijä omalla suos-
tumuksellaan voi tehdä viikkotunteja vähemmän kuin 18 tuntia. Nimenomaan korostettiin,
että opiskelijoille tämä on mahdollista, että he tekevät vähemmän kuin 18 tuntia viikossa.

Kansalaisaloitteessa korostettiin kuitenkin sitä, että työntekijä, joka perustellusta omas-
ta syystään on ottanut alle 18 viikkotuntia sisältävän sopimuksen vastaan, voi jäljempänä
ilmoittaa, että tämä sopimus purkautuu hänen kohdaltaan siltä osin, että kun lisätyötä tulee
tarjolle, niin hän on siellä lisätyön tarjoamisvelvoitteen piirissä, jonka pitäisi sitoa työnan-
tajia — joka valitettavasti työsopimuslain pykälänä on ollut toimimaton, ja sitä kautta usko
siihen tällä hetkellä on melko heikko. Onneksi työtuomioistuimessa on nyt saatu myös sel-
laisia ratkaisuja, missä työnantajan on todettu syyllistyneen lisätyön tarjoamisvelvollisuu-
den rikkomukseen.
9



Pöytäkirjan asiakohta PTK 30/2017 vp
Mutta kyllä tuossa sopimuksessa ja kansalaisaloitteessa oli tämä alle 18 tuntia huomioi-
tu. Sitä me emme tässä salissa voi ohittaa, etteikö näin olisi ollut myös aloitteen tekijöiden
mielestä mahdollista, kunhan se vain on työntekijän omasta perustellusta syystä, on hän sit-
ten eläkeläinen, perheellinen, opiskelija tai on joku muu sellainen syy, miksi hän haluaa
oman elämäntilanteensa mukaan tehdä vain vähän tunteja viikossa. Mutta tämä problema-
tiikka on juuri se, mitä tässä on kuvattu, että kun se nolla ei ole mitään.

Varmasti näissä kuulemisissa valiokunnassakin tuli esille se, että on kaupanalankin
työntekijöitä, jotka haluavat pitää, vaikka viikossa ei olisikaan yhtään tunteja tai tunteja tu-
lisi hyvin satunnaisesti, niin pidetään kuitenkin etuutena sitä, että ollaan niitten henkilö-
kunta-alennusten piirissä. Toki se on pieni houkutin, mutta joka tapauksessa opiskelijoille
joittenkin ketjujen osalta ne ovat kuitenkin oma apunsa arjen pyörittämiseen.

Mutta, kuten todettu, nämä sosiaalidemokraattien — vasemmistoliiton ja kristillisten
siihen yhtyessä — lausumaehdotukset ovat erittäin perusteltuja ja hyvin rakennettuja ja
niillä voidaan pystyä pureutumaan todella hyvin tähän erittäin huonoon asiaan, sillä olen
edelleenkin sitä mieltä, että kyllä lainsäädännöllä voidaan kieltää nollasopimukset.

15.46 Maria Tolppanen sd: Arvoisa puhemies! Happamia, sanoi kettu pihlajanmarjois-
ta. Kauas kauas on karannut tämän salin tietämys tämän päivän työelämästä ja tämän päi-
vän ihmisten työelämästä. Vakavasti jopa vasemmistosta puhutaan, että työntekijä, joka ei
halua ottaa, tai työntekijä, joka haluaa tehdä vähemmän, tai työntekijä, joka ei halua tehdä
sitä työtä mitä on tarjottu. Ei se ole työntekijästä pääsääntöisesti kiinni, vaan se on kiinni
työnantajasta. Se on kiinni siitä, mitä työtä on tarjolla ja kuinka paljon sitä työtä on tarjolla.
Jos haluaa tehdä osapäivätyötä oman elämäntilanteensa takia, on hyvä hakeutua osapäivä-
työhön, mutta siihen ei tarvita nollatyösopimusta. Sitä siihen ei tarvita. Siihen ei tarvita 18
tunnin aikarajoja. Täytyy muistaa, että silloin kun puhumme 18 tunnista, silloin me pu-
humme myöskin työssäoloehdosta. Se on paljon paljon isompi asia, jos me rupeamme täl-
laisia aikarajoja laittamaan. Ja jos me rupeamme kirjaamaan tämmöistä minimityöaikaa la-
kiin ja kun tässä maassa näillä eväillä, mitä tällä hetkellä on, näistä tahtoo tulla niitä enem-
mistölakeja, niin silloin siitä 18 tunnista hyvin helposti ruvetaan vääntämään tämmöistä
yleistä systeemiä, jolla saadaan sitten ihmiset tekemään lyhyemmässä ajassa sama työmää-
rä, mikä aikaisemmin on ollut.

Ministerin lausumista, mitä hän sanoi täällä, muistuttaisin vielä, että hän totesi tässä sa-
lissa, että "jos meillä ei ole tällä hetkellä nollasopimuksissa pelisääntöjä" — "jos" meillä ei
ole, kertokaa ihmeessä ministerille, että meillä ei ole — "niin minun on ainakaan tällä ko-
kemuksella hyvin vaikea nähdä, miten niitä tulisi ilman lainsäädäntöä". Osaako mahdolli-
sesti joku työ- ja tasa-arvovaliokunnan jäsenistä kertoa, mikä on se lainsäädäntö, mitä mi-
nisteri on tähän ajatellut, kun se ei ole ainakaan minulle nytten tässä salissa auennut, min-
kälaista lainsäädäntöä hän haluaisi tähän ajaa? Toivoisin todella, että kun tämä työryhmä
jatkaa työskentelyään, siihen otettaisiin todellisia työelämän tuntijoita, jotka tuntevat sopi-
mukset ja tietävät, mitä on elää alle sillä 18 tunnilla ja mitä on elää nollatyösopimuksella.
Niitä ihmisiä valitettavasti on.

Nollan pahin puoli on se, että sillä pystytään myöskin siivoamaan ihminen pois työpai-
kalta. Sekin pitää paikkansa, mitä täällä sanottiin, että heistä tehdään vanhan sataman työn-
tekijöitä, että sitten huudellaan töihin. Tähän tämä maailma on mennyt, myöskin tietenkin
vuokrafirmoissa ja muissa, että kuka milloinkin minnekin työhön osoitetaan.
10



Pöytäkirjan asiakohta PTK 30/2017 vp
Työpaikoista on tässä maassa huutava pula. Hallitus on sanonut, että meillä on työlli-
syys parantunut, mutta ei se ole parantunut. Meillä on virallisesti 350 000 työtöntä. Oikea
luku on yli 500 000, yli puoli miljoonaa, nimittäin työvoimapoliittisissa toimenpiteissä ole-
vat ihmiset eivät ole toistaiseksi voimassa olevassa, eivät edes määräaikaisessa, eivät edes
väliaikaisessa, eivät edes osa-aikaisessa työsuhteessa, vaan he ovat työvoimapoliittisissa
toimenpiteissä, ja he ovat silloin työttömiä ja he tulevat toimeen työttömyyspäivärahalla.
Tämä on syytä muistaa.

Myöskin kun puhutaan tästä nollatyösopimuksesta, pitää muistaa se, että vaikka opiske-
lijat haluaisivat tehdä lyhyempää tai joku haluaisi tehdä lyhyempää työaikaa, niin suurim-
man osan täytyy tehdä kokoaikaista työtä, jotta pystyisi perheensä elättämään, ja suurin osa
työmarkkinoilla olevista palkansaajista haluaa todellakin tehdä kokoaikaista työtä sen ai-
kaa kun työelämässä on mukana.

15.50 Jari Myllykoski vas (vastauspuheenvuoro): Arvoisa rouva puhemies! Edustaja
Tolppaselle täytyy sanoa, että en aio provosoitua, koska hän käyttää vääriä sanoja ja vääriä
termejä. Puhuin siitä, että on työntekijöitä, jotka oman elämäntilanteensa vuoksi valitsevat
lyhyemmän työajan. Ja todettakoon, että tämä 18 tunnin työraja toki tuli siitä, että se on
työssäoloehdon raja, joka sitten mahdollistaa sen, että työntekijällä työttömyyden tullessa
kohdalle on kuitenkin mahdollisuus olla sitten ansiosidonnaisen päivärahan piirissä, ja sitä
kautta mahdollistaa jonkinnäköisen turvan. Se oli tämä 18 tunnin raja.

On tärkeätä, että me keskustelemme tässä salissa, mutta puhutaan sitten Takapenkin
Taaveista tahi ei, niin tämä tilanne työmarkkinoilla tällä hetkellä vaatii kyllä vasemmisto-
laisia korjausliikkeitä.

15.51 Maria Tolppanen sd (vastauspuheenvuoro): On totta, että osa työntekijöistä ja osa
ihmisistä haluaa tehdä lyhyempää työaikaa. Se on täysin selvä asia. Se sopii aina siihen
kulloiseenkin elämäntilanteeseen, mikä on esimerkiksi silloin, kun on pieniä lapsia ja mah-
dollisesti perheessä joku sairastuu tai mahdollisesti opiskellaan tai jotain muuta. Se on täy-
sin ymmärrettävää. Mutta se, tarvitaanko siihen todella nollatyösopimus, on se iso kysy-
mys tässä näin, ja se on minusta sellainen, mitä meidän pitäisi pohtia ja saada viestitettyä
työministerille, että nyt kannattaisi katsoa toisenlaisia ratkaisuja tähän asiaan, koska tämä
nollatyösopimus tarkoittaa sitä, että kukaan ei voi valvoa — kun ei ole, mitä valvoa. Jos ei
ole työtä, mitä tehdä, niin ei toimi työsuojelu, eivät toimi loma-ajat, eivät toimi palkat, ei-
vät toimi sairausajan palkat, jos ei ole sitä pohjaa. Täytyy olla se pohja, ja nollatyösopimus
ei tuo sopimusta, se ei tuo oikeaa työsopimusta. Se ei tuo työtä, ja silloin varsinkin, jos sitä
käytetään väärin, käytetään alistamaan [Puhemies koputtaa] sitä työntekijää, ollaan tosi
huteralla pohjalla.

15.52 Tarja Filatov sd (vastauspuheenvuoro): Arvoisa puhemies! Edustaja Tolppanen
kysyi näistä työryhmistä, että tuliko se esiin valiokunnassa, ja nyt vastaan tavallaan siitä
näkökulmasta.

Elikkä toinen näistä työryhmistä käsittelee työttömyysturvaongelmia, ja minulla on se
käsitys, että siinä on mahdollista löytää ihan kohtuulliset ratkaisut ja tuo työryhmätyö oli
pitkällä. Toinen sen sijaan lähtee siitä, että mahdollisia lainsäädännön muutostarpeita arvi-
oitaessa on kiinnitettävä huomiota sopimussuhteen kummankin osapuolen oikeuksien ja
velvollisuuksien tasapainoon sekä selvyyteen sovellettavista pelisäännöistä. Tämän työ-
11



Pöytäkirjan asiakohta PTK 30/2017 vp
ryhmän tarkoitus on etsiä sitä tasapainoa, että työntekijälläkin olisi jotakin kohtuutta, ja
ajatus siellä taustalla liittyy esimerkiksi irtisanomiseen ja sairausajan palkkaan ja tämän-
tyyppisiin asioihin. Mutta tässä työryhmän toimeksiannossa sanotaan, että mikäli työelä-
mä- ja tasa-arvovaliokunnan mietintö nollatyösopimuksia koskevasta kansalaisaloitteesta
valmistuu työryhmän työn aikana, mietinnön sisältö tulee ottaa valmistelussa huomioon, ja
se ongelma on se, että meillä olisi ollut tuhannen taalan paikka ohjeistaa tätä työryhmää nyt
eduskunnasta käsin, mutta valiokunta jätti sen käyttämättä.

15.54 Markus Lohi kesk: Arvoisa puhemies! Ymmärrän hyvin, että kun kansalaisaloit-
teessa puhutaan nollatuntisopimuksesta ja sen kieltämisestä, niin eihän kenellekään työn-
tekijälle varmasti ole tavoite, että pitkällä tähtäimellä ollaan tämäntyyppisessä työsuhtees-
sa. Totta kai on myös osa opiskelijoita ja muita, jotka pitävät tätä itse asiassa hyvänä, mutta
ajattelen itse pohjimmiltani niin, että jos me lähdemme kieltämään tämän nollatuntisopi-
muksen ja tällaiset joustot työmarkkinoilla, niin vaikka siinä ehkä joku työntekijä saattai-
sikin saavuttaa jotain etua, niin paljon suurempi on se haitta, jos meillä poistuu tavallaan
työmarkkinoilta työn tarjontaa. Moni yrittäjä lähtee siitä, että otetaan ehkä tämmöisellä
joustavalla sopimuksella sisään ja sitten se työsopimuksen luonne muuttuu. [Jari Mylly-
kosken välihuuto] Itselläkin on siitä kokemusta aika paljonkin. Lähipiirissä yrittäjät ovat
tulleet sanomaan, että heillä on monta tullut tällaisella sopimuksella sisään ja sitten nämä
on vakinaistettu niin, että he tekevät täyttä tuntia. Minusta kannattaa tällä tavalla säilyttää
työmarkkinoilla joustavuudet.

Meillä on ehkä enemmänkin keskusteltu siitä, että suomalaiset työmarkkinat ovat ehkä
vertailussakin Euroopan jäykimmät, ja siinä mielessä minusta tämä työelämä- ja tasa-arvo-
valiokunnan vastaus siitä, että esitetään, että tämä kansalaisaloite hylättäisiin, ja sitten
nämä valiokunnan lausumaehdotukset tässä ovat aika hyviä. Minusta varsinkin hyvä on
täällä tämä kohta 5, jossa todetaan, että [Jari Myllykoski: Se on se kaikkein karmein!] sään-
telyllä ei tule, jos tulevaisuudessa lähdetään tekemään sääntelyä, estää vaihtelevan työajan
sopimuksen tekemistä sellaisessa työssä, jossa työvoiman tarve vaihtelee ennakoimatto-
masti, ja silloin, kun se on molempien osapuolten työsopimuksessa ilmenevän tahdon mu-
kaista. [Maria Tolppanen: Orjasopimus!]

15.56 Merja Mäkisalo-Ropponen sd: Arvoisa puhemies! Kaikki myöntävät ongelmat,
mutta halutaanko niitä oikeasti korjata, niin se on sitten toinen asia.

Ministeri Lindströmin ja hänen perustamansa työryhmän tukemiseksi olisi ollut erityi-
sen hyvä, että valiokunnan mietintö olisi ottanut voimakkaamman kannan tähän asiaan.
Nyt tässä valiokunnan mietinnön 5. lausumassa kumotaan itse asiassa kaikki mietinnössä
aiemmin esille nostetut korjausehdotukset ja asiat, ja tätähän eivät nimenomaan sitten vas-
talauseen laatijat voineet millään hyväksyä, koska tässä 5. lausumassa sanotaan, että ny-
kyinen käytäntö olisi mahdollinen jatkossakin, jos molemmat osapuolet sopivat niin. Täs-
sähän tämä nyt on, se ongelma, että työntekijä suostuu tekemään tämmöisen sopimuksen,
jos ei muuta ole tarjolla, elikkä tähän tämä ongelma itse asiassa kulminoituu.

Lainsäädännön on turvattava aina heikommassa asemassa olevan oikeudet eli tässä ta-
pauksessa työntekijän oikeudet. Nyt nollatuntisopimuslaisilla ei ole oikeusturvaa, ja nämä
sopimukset ovat siis työsuhteita ilman työsuhdeturvaa. [Maria Tolppanen: Ja karenssi tu-
lee, jos ei ole!]
12



Pöytäkirjan asiakohta PTK 30/2017 vp
15.57 Kari Uotila vas: Arvoisa puhemies! Jotta ei jäisi epäselvyyttä — koska viittasin ai-
emmassa puheenvuorossa siihen, että ymmärrän sen, että valiokunta ja myöskään opposi-
tio valiokunnassa eivät ole nähneet mahdollisuutta edetä suoraan sillä tavalla kuin kansa-
laisaloite esittää — niin siitä olen samaa mieltä, mutta olen myös sitä mieltä, että eihän se
mikään sopimus ole eikä se ole missään nimessä hyväksyttävä tilanne, että tarjotaan nol-
laa. Jos työnantajapuoli haluaa lisää joustavuutta ja haluaa mennä nollasta vielä pidemmäl-
le, niin kyllä se joustavuus jo aika suurta on, jos työnantaja pystyy valitsemaan, että annan-
ko työtä nollan tai annanko yhden tunnin tai annanko kaksi tuntia. Kyllä joustavuuden vaa-
timuksellakin pitäisi jonkinlaiset rajat olla suomalaisessa työelämässä, myös työnantajien
puolelta.

15.58 Lea Mäkipää ps: Arvoisa puhemies! Kun olen kuunnellut näitä keskusteluja, olen
sitä mieltä, että kenenkään ei kovin kovasti kannata hehkuttaa näistä asioista. Jokaisella
olisi ollut tekemisen aika ja paikka.

Mutta on hyvä käydä tämmöistä rakentavaa keskustelua, ja kun tiedetään, että vuonna
2014:kin oli jo yli 80 000 nollatyösopimusta, niin miksei silloin puututtu asiaan ja tehty
tämmöisiä toimia, kuten täällä nyt on sanottu? Olen edelleen sitä mieltä, että nämäkin asiat
tehdään työmarkkinajärjestöjen kanssa, niin kuin jokainen tietää. Minä en ole työsopimus-
ja näihin asioihin kovin perehtynyt, mutta ymmärrän sen, että kukaan ei elä sillä yhdellä tai
kahdella tunnilla viikossa. Mutta niin kuin tässä kansalaisaloitteessa sanotaan, että työaika-
lailla kiellettäisiin sellainen työnantaja-aloitteinen osa-aikatyö, joka on alle 18 tuntia, niin
kyllä tässä sitten, kun tätä... — Tai tänne ei ole mitään paperia tuotukaan, että se tulee ai-
kanansa, että se pitää yhdessä työnantaja- ja työntekijäpuolen kanssa sopia ja siitä lähteä.
Ja hyvät työnantajat, varsinkin pienet yritykset, varmasti sopivat työntekijänsä kanssa,
mikä mahdollisesti sopii juuri siihen tilanteeseen, että onko se esimerkiksi 5 tai 10 tuntia
viikossa. Täällä ei kovin kannata nyt hirveästi hakata puuta mihinkään, ei tässä ole päästy
ennemmin yhtään mihinkään. Mutta nyt ainakin näyttää, että olisi semmoista orastavaa
tahtoa, että haluttaisiin päästä tässä nollatuntisopimuksessa eteenpäin, ja uskon kyllä, että
kun tässä aikaa kuluu, niin päästään ainakin parempaan ratkaisuun kuin tähän saakka on ol-
lut. Se on meidän kaikkien etu, niin työnantajien kuin työntekijöiden etu.

16.00 Jari Myllykoski vas: Arvoisa rouva puhemies! Koetan aina pidättäytyä historian
tähän päivään vetämisestä, mutta kyllä viime kaudella todellakin yritettiin, tehtiin edustaja
Jukka Kärnän kanssa juuri tämmöinen vastaava lakialoite, ja mikä ilahduttavinta, sen alle-
kirjoittajina olivat puolueen puheenjohtaja perussuomalaisista, Timo Soini, ja nykyinen
ministeri Jari Lindström. Siinä mielessä uskonkin, että ministerillä on ollut aitoa tahtoa —
kun on näihin talkoisiin lähtenyt — siihen, että jotakin tapahtuu.

Ja niin kuin tässä valiokunnan puheenjohtaja sanoi, ehkä siellä työttömyysturvan puo-
lella tulee, toivottavasti, sellaisia inhimillisiä askeleita, tämmöisiä, ettei ihmiselle, jolleka
ei ole tarjottu töitä todellakaan ja joka irtisanoutuu siitä työsuhteesta, tule kohtuutonta seu-
raamusta eli monien viikkojen karenssia siitä, että hän on irrottautunut sellaisesta työsuh-
teesta, jossa ei ole ollut työtä.

Tässä kun perättiin sitä, että Suomesta puuttuu töitä, niin moralisoimatta nyt niitä hen-
kilöitä, jotka tekevät ylityötä, koska he yleensä ovat nuoria asuntovelkaisia ihmisiä, erään
laskelman mukaan, mikä uutisoitiin eilispäivänä, Suomessa tehdään tällä hetkellä ylitöitä
sen verran, että se vastaa 300 000 ihmisen kokoaikaista työtä. [Eduskunnasta: Juuri näin!] 
13



Pöytäkirjan asiakohta PTK 30/2017 vp
Samoiten täytyy sanoa, että jos me näitä kaikkia rupeamme pohtimaan, niin kyllä meillä
tässä salissa tuumaustaukoja riittää.

Mutta tähän nollasopimukseen vielä se, että kun meillä on tälläkin hetkellä yrityksiä,
missä ihmiset tekevät 37,5-tuntista työviikkoa jo kolmatta vuotta ja ovat nollasopimuksel-
la, niin eihän tässä ole mitään järkeä. Siinä vaiheessa nollasopimus pitää kieltää.

16.02 Markus Lohi kesk: Arvoisa puhemies! Olen sitäkin mieltä kyllä, että jos sitten teh-
dään tämmöinen nollasopimus — sehän ei nimittäin missään tapauksessa tarkoita sitä, että
aina olisi nolla, vaan se vaihtelee sitten — niin meillä on paljon aloja, joissa saattaa olla
niin, että on joinakin viikkoina töitä, toisina viikkoina ei, ja silleen se sopii oikein hyvin.
Sen takia tämä idea siitä, niin kuin tässä kansalaisaloitteessa on, että pitäisi olla vähintään
18 tuntia viikossa, on minusta nyt aivan kohtuuton.

Mutta jos tehdään tämmöinen sopimus, työnantajan aloitteesta tai yhdessähän ne työso-
pimukset tehdään, niin kyllä silloin pitää olla reilut pelisäännöt molemmin puolin. Minusta
silloin työntekijällä pitää olla oikeus pitää rinnalla toista työsopimusta ja lähteä ilman mi-
tään irtisanomisaikaa pois semmoisesta sopimuksesta, jossa ei tarjota tunteja. Myös pitää
säännöksiä jotenkin muuttaa niin, ettei siitä karenssiakaan tule. Minä olen sitä mieltä, että
reilu peli, mutta joustavuus siihen, koska se kuitenkin on niin, että tosiasiassa, kun ajatel-
laan pieniä yrityksiä, niin ei niillä ole tarjota puolipäiväisesti välttämättä kerralla — tämä
18 tuntiahan tarkoittaisi lähes puolipäiväistä. On hyvä, että on mekanismeja, joilla voidaan
ottaa henkilöitä sisään ja saadaan pikkuhiljaa sitä kautta, kun saadaan lisää tekijöitä, myös
myyntiä kasvatettua ja työtä lisää, ja heistä voi tulla kokoaikaisia.

Varmaan tähän pitää miettiä pelisääntöjä. Mutta pelisäännöt eivät voi olla sellaisia, että
kielletään tämäntyyppiset joustavat käytännöt, vaan mieluumminkin niin, että katsotaan,
että siellä kohtuullisesti toteutuvat sitten myös sen työntekijän oikeudet, että se ei joudu tä-
män vangiksi missään tapauksessa eikä kärsimään kohtuuttomasti tällaisesta sopimukses-
ta.

Mutta kuten edellä totesin, minusta tämä valiokunnan esitys siitä, että tämä kansalaisa-
loite hylätään, on hyvä.

16.04 Tarja Filatov sd: Arvoisa puhemies! Viime eduskuntakaudella todellakin tehtiin
laaja työoikeudellinen selvitys siitä, mitä nämä nollatuntisopimukset ovat ja mitä ongel-
mia niihin liittyy. Se oli itse asiassa ensimmäinen kunnon selvitys, koska tämä ilmiökin on
suhteellisen uusi suomalaisessa yhteiskunnassa. Joustavia työaikoja meillä on aina ollut, ja
se ei ole mikään uusi ilmiö. Mutta se, että mennään nollasta neljäänkymmeneen, on koh-
tuullisen uusi ilmiö.

Itse asiassa tämä nolla on se ongelma. Edustaja Lohi puhuu kauniisti siitä, miten työstä
lähtee tarve, jolloin työaika vaihtelee. Mutta silloin kun meillä on tiedossa, että meillä on
hyvin paljon sellaisia yrityksiä, joissa tosiasiallisesti tehdään kokoaikatyötä, on tehty sitä
pitkään, on tehty sitä hyvin säännöllisesti, ja sitten ykskaks yllättäen tunnit menevät siihen
nollaan, joka on se dramaattinen ratkaisu, silloin ihminen itse asiassa saattaa tulla irtisano-
tuksi tai sitten voi olla, että naama ei miellytä ja työnantaja ajattelee, että pistetäänpä tyyp-
pi vähäksi aikaa jäähylle, niin ehkä seuraavalla hetkellä sitten on vähän joustavampi ja
miellyttävämpi. Ja sen vuoksi tuo nolla on se ongelma.

Se nolla pitäisi kieltää, ei joustava työaika. Ja nolla tuntia voi olla viikossa, kunhan kuu-
kauden sisällä on jonkun verran työtunteja. Elikkä voidaan lähteä pidemmistä aikajaksois-
14



Pöytäkirjan asiakohta PTK 30/2017 vp
ta, jolloin työaika joustaa. Ja meillä on jo tällaisia sopimuksia. Esimerkiksi PAMin sopi-
mukset ovat hyvin pitkäaikaisia ja hyvin joustavia, mutta sekään ei tunnu riittävän. Silloin
on pakko sanoa, että tässä on myös ilmeisen väärinkäytöksen mahdollisuus, ja se pitäisi
pystyä kieltämään sekä löytämään ratkaisu näihin ongelmakohtiin, mitkä liittyvät sitten
niihin etuuksiin, joita työntekijä saa työperäisesti, jos hän on sairausvapaalla tai vanhem-
painvapaalla tai vastaavalla.

16.06 Maria Tolppanen sd: Arvoisa puhemies! Vielä lisäisin tuohon äskeiseen edustaja
Lohelle, että se, mikä on ikävää tässä nollassa — jos siinä on se nolla olemassa — on se,
että se mahdollistaa esimerkiksi sen, että jos lapsi sairastuu, tulee vaikka tuhkarokko, ja äiti
soittaa sitten, että en voi tulla töihin nytten, koska lapsi tuli sairaaksi, niin jos hänellä on
nollatyösopimus, niin työnantaja voi siitä hetkestä ilmoittaa, että no, eipä hätää, ei minulla
olekaan sinulle tänään töitä, jolloinka sitten hoidetaan sitä sairasta lasta ilman palkkaa. Tai
jos henkilö sairastuu itse, niin sitten ei ole sitä sopimusta, kun se ei velvoita. Se ei velvoita,
että pitää sen mukaan maksaa, mitä aikaisemmin on ollut, koska se nolla on koko ajan käy-
tössä, ja se on tässä se ongelma. On varmasti ollut varsinkin näitä, jotka ovat olleet vuok-
rafirmojen kautta, ovat tehneet tunnin tai kaksi tuntia töitä, sitten sitä on lisätty kolmeen
tuntiin ja näin, ja sitten on tullut se kokoaikainen työ. Mutta se on oleellista, että se ei saisi
päästä käymään siellä nollassa. Se on kaikkien etu. Ja tuo 18 tuntia: siitä on sen verran pu-
huttu täällä, että ehkäpä sekin on semmoinen, että jossakin vaiheessa pitäisi vähän katsoa,
voisiko se jollakin tavalla liikkua ja joustaa, jotta työssäoloehto sitten... — Mutta näihin
asioihin ei kannata nytten tässä mennä, nyt puhutaan tästä nollasta. Paljon on korjattavaa
työlainsäädännössä, mutta pysytään siinä, että saataisiin nolla pois.

16.07 Markus Lohi kesk: Arvoisa puhemies! Ymmärrän sen, että joukossa saattaa olla
työnantajia, jotka tietyllä tavalla käyttävät väärin olemassa olevia säännöksiä. Mutta sa-
malla on hyvä muistaa, että aivan valtaosa työnantajista ja yrittäjistä kokee tosiasiassa, että
he ovat aivan samalla puolella pöytää kuin työntekijät. He ovat samaa joukkoa, ja sen yri-
tyksen tärkein voimavara on nimenomaan se henkilöstö ja sen osaaminen. Monella yrityk-
sellä itse asiassa onkin tänä päivänä se tilanne, että heillä on pulaa osaavasta työvoimasta
eikä niinkään ole tahtotila, että miten saataisiin vähennettyä niitä työtunteja, vaan miten
saataisiin osaavaa työvoimaa, joka tulisi tekemään sitä työtä.

Sekin pitää muistaa, että eihän kenenkään työntekijän ole pakko lähteä tämmöiseen so-
pimukseen mukaan. Työsopimus on molempien osapuolten tekemä sopimus, ja on toisaal-
ta eri asia saattaa meidän sosiaaliturvajärjestelmä sen tyyppiseksi, että se huomioi kaiken-
laiset joustavat työelämän tilanteet, kuin lähteä kieltämään joustavia sopimuksia. Se olisi
aika outoa, että otettaisiin töihin tunniksi tai kahdeksi, jos ei töitä ole. Kyllä minun mieles-
täni me tarvitsemme joustavia elementtejä, me tarvitsemme paikallista sopimista työelä-
mään nykyistä enemmän, mutta pitää olla reilut pelisäännöt molemmin puolin, niin että
työntekijät voivat myös vapaammin sitten toimia. Jos heille ei niitä tunteja tule, niin ote-
taan rinnalle toista työtä ja sitä ei voida silloin kieltää, tai voidaan vaihtaa välittömästi työ-
paikkaa, jos ei kerta niitä tunteja tule. Mutta oleellista on muistaa, että lähes kaikki työn-
antajat kuitenkin tänä päivänä kamppailevat osaavan työvoiman saamisesta ja arvostavat
työvoimaa. Joukkoon mahtuu pieni osa semmoisia, jotka eivät näin toimi, ja ei pelkästään
heidän takiansa kannata kangistaa meidän systeemiä.
15



Pöytäkirjan asiakohta PTK 30/2017 vp
16.09 Merja Mäkisalo-Ropponen sd: Arvoisa puhemies! Koska meillä on niitä työnan-
tajia, jotka toimivat väärin — onneksi, olen samaa mieltä, vähemmistönä he ovat — joka
tapauksessa lainsäädännön on turvattava heikomman oikeudet. Ja kyllä itse asiassa valio-
kunnan kuulemisissakin ja tämän prosessin aikana, kun tätä kansalaisaloitetta, nimiä, on
kerätty, aika usein on kuultu väärinkäytöksistä myöskin työnantajien toimesta. Esimerkik-
si näistä, mistä edustaja Filatovkin sanoi, että jos olet työnantajan kanssa eri mieltä ja sitä
ennen oli ihan paljonkin työtunteja, niin sitten yhtäkkiä työtunnit loppuvat. Tai jos sairas-
tut, työtunnit saattavat loppua saman tien ja sen koommin ei enää tulekaan työtunteja.

Kyllä se näinkin on, että joillakin työnantajilla on useita nollatuntisopimuslaisia listoil-
laan ja ne tarjoavat sitten aina muutamia tunteja vähän niin kuin sen mukaan, milloin mil-
täkin tuntuu, vaikka on osoitettavissa, että olisi kokoaikaisen työntekijän tarve siellä työ-
paikalla. Voidaankin oikeastaan sanoa, asiantuntijatkin meille kertoivat tuolla valiokun-
nassa, että nollatuntisopimuksia käytetään myös puhtaasti työsuhdeturvan kiertämistarkoi-
tuksessa. Eli ei haluta ottaa kokopäiväisiä työntekijöitä, vaan työnantaja ajattelee, että hän
pääsee helpommalla ja pääsee kiertämään näitä omia velvoitteitaan, kun käyttää näitä nol-
latuntisopimuslaisia.

16.11 Tarja Filatov sd: Arvoisa puhemies! Kun tässä keskusteltiin siitä, että onko pakko
ottaa tällaista työsuhdetta vastaan, niin itse asiassa on — työttömyysturvan menettämisen
uhalla. Jos on osa-aikatyö, jossa on vakiintunut osa-aikainen työaika, niin silloin meillä
työttömyysturvalainsäädännössä on säännökset, jotka kertovat sen, että jos työstä saatu
palkka jää pienemmäksi kuin mitä työttömyysturva on, niin tällaisesta työstä on mahdolli-
suus kieltäytyä. Samalla tavalla on tiettyjä perusteita, jolloin työstä voi irtisanoutua ilman
että siitä seuraa karenssi. Mutta nollatuntisopimusten ongelma on se, että ne tulkitaan työ-
suhteeksi, vakituisesti voimassa olevaksi työsuhteeksi, ja silloin jos esimerkiksi irtisanou-
tuu tällaisesta työstä, vaikka tunteja on nolla, saattaa menettää työttömyysturvansa samalla
tavalla kuin jos irtisanoutuisi työtehtävästä, joka on kahdeksan tuntia päivässä ja viitenä
päivänä viikossa. Tämä on se problematiikka. Tällä hetkellä meidän lainsäädäntö itse
asiassa pakottaa enemmän tämäntyyppisiin työsuhteisiin kuin vaikkapa osa-aikaiseen työ-
suhteeseen, ja siksi tarvitaan lainsäädännön uudistamista.

16.12 Markus Lohi kesk: Arvoisa puhemies! Minusta tässä edustaja Filatov käytti hyvän
puheenvuoron siitä, että tähän liittyy ongelmia. Mutta ne ongelmathan eivät olekaan siinä,
että meillä on tämmöisiä nollatuntisopimuksia, vaan siinä, että meidän työttömyysturva- ja
sosiaaliturvajärjestelmä ei ole yhteensovitettu tämän kanssa. Minusta se oikea johtopäätös
on se, että emme kiellä tämäntyyppisiä sopimuksia, niin kuin nyt valiokunta esittääkin,
vaan teemme muutoksia muuhun lainsäädäntöön — työttömyysturva-, sosiaaliturvalain-
säädäntöön — jotta se pystyisi joustavammin ottamaan huomioon tämän, että jos on tä-
mäntyyppinen sopimus, niin ei joutuisi sen kanssa ahdinkoon. Mikäänhän ei estä, jos täm-
möinen sopimus on, että samaan aikaan hakee erityyppistä työtä myös. Minusta kuitenkin
tässä salissa kaikista tärkein ja hallituksen tärkein tehtävä tulevien kahden vuoden aikana
on se, että me saamme voimistettua entisestään talouden myönteistä kehitystä, niin että
Suomeen syntyy uusia työpaikkoja. Silloin kun on työvoimasta kysyntää, kyllä silloin kil-
paillaan myös siinä, kuka pystyy tarjoamaan parhaat työehdot. Tämä minusta on kaikista
paras tae työttömyyteen. Ei se, että aletaan tekemään niin paljon rajoja sinne työsuhtee-
seen, että kukaan ei uskalla palkata ketään.
16



Pöytäkirjan asiakohta PTK 30/2017 vp
Keskustelu päättyi ja asian käsittely keskeytettiin.
17


