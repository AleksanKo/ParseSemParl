















































DEMD225.tmp.xml


Pöytäkirjan asiakohta PTK 127/2018 vp
Pöytäkirjan asiakohta 

PTK 127/2018 vp

Täysistunto

Maanantai 10.12.2018 klo 14.01—20.08

6. Hallituksen esitys eduskunnalle laeiksi sairausvakuutuslain muuttamisesta ja väliaikai-
sesta muuttamisesta sekä eräiden muiden lakien muuttamisesta

Hallituksen esitys HE 206/2018 vp
Lakialoite LA 70/2016 vp, 29/2017 vp, 51, 57/2018 vp
Toimenpidealoite TPA 34/2018 vp
Valiokunnan mietintö StVM 19/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 6. asia.
Käsittelyn pohjana on sosiaali- ja terveysvaliokunnan mietintö StVM 19/2018 vp. Nyt pää-
tetään lakiehdotusten sisällöstä.

Keskustelu

15.02 Arja Juvonen ps: Arvoisa rouva puhemies! Tämän hallituksen esityksen keskeis-
ten ehdotusten myötä takuueläkkeen määrää korotettaisiin, sairausvakuutuslain mukaisia
vähimmäismääräisiä päivärahoja korotettaisiin, sairausvakuutuslain mukaisiin vanhem-
painpäivärahoihin esitetään muutoksia lapsiperheiden aseman parantamiseksi ja sairausva-
kuutuslain mukaisten lääkekorvausten vuosiomavastuuosuutta alennettaisiin.

Tällaiset ehdotukset ovat lähtökohtaisesti kannatettavia. Katson kuitenkin, että esitys
sellaisenaan ja valiokunnan mietinnön mukaisena ei ole hyväksyttävissä. Haluan kiinnit-
tää huomiota seuraaviin asioihin, ja nämä ovat perussuomalaisen eduskuntaryhmän kanta-
mia huolia, ja olen ne sosiaali- ja terveysvaliokunnassa perussuomalaisten eduskuntaryh-
mänä jäsenenä nostanut esille.

Perussuomalaiset kantavat huolta vähävaraisten asemasta ja katsovat, että lääkekustan-
nusten kasvua olisi hillittävä. Lääkkeistä aiheutuvat kustannukset erityisesti pienituloisim-
mille, työttömille ja eläkeläisille ovat merkittävä kuluerä kokonaistoimeentuloa ajatellen.
Esityksessä on ehdotettu muutoksia alkuomavastuuta koskien tilanteeseen, jossa kustan-
nusten yhteismäärä ylittää 576 euroa 60 senttiä — tämä on se vuosiomavastuu — jolloin
vakuutetulla on oikeus lisäkorvaukseen. Tämä löytyy ensimmäisen lakiehdotuksen 8 §:stä.

Katsomme, että nämä ehdotukset eivät ole riittäviä vähävaraisten lääkkeitä tarvitsevien
henkilöiden tilanteen parantamiseksi. Perussuomalaisten eduskuntaryhmä katsoo, että so-
siaali- ja terveysministeriön tulisi ryhtyä tarvittaviin toimenpiteisiin sen selvittämiseksi,
millä keinoin varmistettaisiin, että vähävaraisetkin pystyvät tosiasiallisesti hankkimaan
tarvitsemansa lääkkeet. Esitän tätä koskevan lausumaehdotuksen myöhemmässä käsitte-
lyssä.

Takuueläkkeeseen liittyen perussuomalaisten valiokuntaryhmä katsoo, että eläkeläis-
köyhyys on vakava ongelma. Pienituloisten eläkeläisten tulot menevät lähes kaikki koti-
 Tarkistettu
4.0



Pöytäkirjan asiakohta PTK 127/2018 vp
maiseen kulutukseen eli kiertoon. Hallituksen esityksessä pienimpien eläketulojen varassa
elävien toimeentuloa ehdotetaan parannettavaksi takuueläkettä korottamalla. Ehdotuksen
mukaan täysimääräisen takuueläkkeen lainmukaista määrää korotettaisiin 631 euroon vuo-
den 2019 alusta lukien, kun nykyinen täysimääräisen takuueläkkeen määrä on 624 euroa
kuukaudessa. Tämän huomioiden katsomme, että takuueläkkeen määrää koskevat ehdo-
tukset ovat oikeansuuntaisia, mutta pelkät nimelliset takuueläkkeen nostot eivät riitä. Pe-
russuomalaiset pitävät kohtuuttomana liian vähäistä etuuksien korotusta kohderyhmälle,
joka on tätä maata rakentaneet ja edelleen on Suomen pienituloisimpien joukossa. Myös tä-
hän liittyen tulen esittämään lausuman.

Perussuomalaiset kantavat huolta myös laitoshoivapaikoista ja ikäihmisistä. Pieni- ja
keskituloisille eläkeläisille olemme esittäneet puoliväli-indeksin palauttamista, ja lapsivä-
hennyksen palauttaminen vuoden 2017 tasolle on myös ollut meidän yksi esityksemme,
löytyy sieltä meidän vaihtoehtobudjetistamme. [Juho Eerola näyttää kädessään perussuo-
malaisten vaihtoehtobudjettia] — Juuri näin, edustaja Juho Eerola siellä näyttikin, se jäi
minulta tuonne pöydälle. Piti ottaa se tänne mukaan.

Toisin sanoen tässä on siis kysymyksessä perussuomalaisten vastalause. Me tulemme
esittämään pykälämuutosesitystä, jossa esitämme, että vuosiomavastuuta vähennetään pie-
nituloisille henkilöille summalla, jonka suuruus vahvistetaan erikseen valtioneuvoston ase-
tuksella. Tämä liittyy juurikin lääkekorvauksiin. Ja lausumaehdotuksina me esitämme sit-
ten myöhemmässä käsittelyssä, että erilaisilla toimenpiteillä varmistetaan se, että eläke-
läisten toimeentulo säilyy riittävällä tasolla.

Kuten tuossa sanoin, niin esityksessä on hyviä asioita, mutta toki myös perussuomalais-
ten mielestä edelleen parannettavaa. En usko, että olemme tässä asiassa yksin, koska kyl-
lähän pienituloinen eläkeläinen on meidän kaikkien sydäntä lähellä joka päivä, tai ainakin
hänen pitäisi olla.

15.07 Anneli Kiljunen sd: Arvoisa rouva puhemies! Me sosiaalidemokraatit kannatam-
me ehdotettuja korotuksia takuueläkkeeseen ja nuoren kuntoutusrahan ja ammatillisessa
kuntoutuksessa olevan kuntoutusrahan vähimmäismäärään sekä työkyvyttömyyseläkkeen
lepäämään jättämisen minimiansaintarajan korottamista takuueläkkeen suuruiseksi. Kan-
natamme myös vähimmäismääräisen sairauspäivärahan, vanhempainpäivärahan, eri-
tyishoitorahan ja kuntoutusrahan korotuksia. Nämä kaikki ovat hyviä uudistuksia. 

Jätämme mietintöön kuitenkin vastalauseen, koska hallituksen esityksestä poiketen esi-
tämme takuueläkkeen määrää korotettavaksi enemmän, siten, että takuueläkkeen määrä
olisi 805,52 euroa kuukaudessa vuonna 2019. Toisin sanoen hallituksen esitykseen verrat-
tuna takuueläkkeen korotus kuukaudessa olisi 30 euroa. Kuntoutuksen toteutumisen tur-
vaamiseksi esitämme myös nuoren kuntoutusrahan ja ammatillisessa kuntoutuksessa ole-
van kuntoutusrahan vähimmäismäärää korotettavaksi niin, että se säilyisi takuueläkkeen
tasoisena. Lisäksi esitämme, että yleisen asumistuen enimmäismäärämenot tarkistetaan
vuokraindeksin eikä tuen saajalle epäoikeudenmukaisemman elinkustannusindeksin mu-
kaisesti. 

Haluamme myös kiinnittää huomion hallituksen tekemiin perusturvaleikkauksiin ja esi-
tämme, että hallitus ryhtyy pikaisiin toimiin perusturvan korjaamiseksi. Katsomme, että
pienituloisten ihmisten aseman parantamiseksi hallituksen tulisi valmistella tasokorotuk-
set myös muihin kuin nyt esitettyihin ensisijaisiin etuuksiin, kuten kansaneläkkeeseen sekä
2



Pöytäkirjan asiakohta PTK 127/2018 vp
työttömyysturvan peruspäivärahaan ja työmarkkinatukeen. Lisäksi edellytämme, että hal-
litus ryhtyy perhevapaauudistuksen valmisteluun.

Arvoisa puhemies! Hallituksen tekemät kansaneläkeindeksin jäädytykset tarkoittavat,
että ilman erillisiä tasokorotuksia perusturvaetuuksien taso jää pysyvästi matalammalle ta-
solle myös jäädytysten päätyttyä. Lakisääteisessä perusturvan tason arvioinnissa on aiem-
min todettu, ettei perusturvan taso riitä kattamaan kohtuullisen vähimmäiskulutuksen me-
noja. Euroopan neuvoston sosiaalisten oikeuksien komitea on antanut Suomelle huomau-
tuksen perusturvan alhaisesta tasosta vuosina 2015 ja 2017. Hallituksen tekemien leikka-
usten seurauksena pienituloisten ihmisten toimeentulo on vaikeutunut. Leikkaukset ovat
kohdistuneet etenkin työttömiin, lapsiperheisiin ja opiskelijoihin. 

Työttömien toimeentuloa on heikennetty hallituskauden aikana muun muassa lyhentä-
mällä merkittävästi ansiosidonnaisen päivärahan kestoa sekä ottamalla käyttöön niin sa-
nottu työttömyysturvan aktiivimalli, jota voisi kutsua myös leikkausmalliksi. Tämän leik-
kausmallin leikkuri leikkaa työttömyysturvaa vähintään 32,40 euroa kuukaudessa heiltä,
jotka eivät löydä työpaikkaa tai eivät pääse aktiivitoimenpiteisiin mallin ehtojen mukaises-
ti. Ansiosidonnaisessa turvassa leikkauksen euromäärä on suurempi, prosentteina aina
4,65 prosenttia. Heinä—syyskuussa jo 158 000 työttömältä on leikattu korvauksia, koska
aktiivisuusehtoa ei ollut täytetty. Huhti—kesäkuussa heitä oli 151 000.

Katsomme, että on tärkeää tukea ihmisen aktiivisuutta työnhakuun ja koulutukseen,
mutta hallituksen malli on epäoikeudenmukainen. Se tarkoittaa käytännössä leikkausta
myös silloin kun aktiivisuutta osoittaa mutta työtä tai aktiivitoimia ei ole tosiasiallisesti
saatavilla tai terveydentila ei mahdollista työllistymistä. On väärin leikata perusturvaa ih-
misiltä, jotka aktiivisuudestaan huolimatta eivät täytä aktiivimallin kriteereitä. Mielestäm-
me sosiaaliturvan lähtökohtana on oltava työ sekä ihmisen oman aktiivisuuden, itsensä ke-
hittämisen, kouluttamisen ja työllistymisen tukeminen, ei näistä rankaiseminen. Pirstaloi-
tuvassa työelämässä ihmisen tilanne vaihtelee opiskelun, erilaisten työsuhteiden, yrittäjyy-
den, perhevapaiden ja mahdollisten työttömyysjaksojen välillä. Siksi on tärkeää, että tur-
van taso on ennakoitavissa ja elämäntilanteen vaihtuessa ihminen ei kohtaa tarpeetonta by-
rokratiaa, maksuviiveitä tai kannustinloukkuja. 

Arvoisa puhemies! Vaikka pienimpään takuueläkkeeseen on hallituksen aikana tehty in-
deksijäädytyksiä kompensoivia tasokorotuksia, on muiden kuin takuueläkettä saavien elä-
keläisten asemaa heikennetty. Pientä, alle 1 400 euron kuukausieläkettä saavien eläkeläis-
ten taloudellinen tilanne on tämän hallituksen indeksijäädytysten myötä huonontunut koh-
tuuttomasti. Indeksijäädytysten lisäksi sosiaali- ja terveydenhuollon asiakasmaksuja on
nostettu 30 prosentilla ja lääkekorvauksia sekä Kelan matkakorvauksia on heikennetty.
Myös asumisen kustannukset ovat hallistuskaudella nousseet ja asumisen tuki heikentynyt.

Arvoisa puhemies! Hallitus aikoo leikata yleisen asumistuen tasoa jatkamalla asumistu-
kea myönnettäessä hyväksyttävien enimmäisasumismenojen jäädyttämistä. Hallitus on
jäädyttänyt menot vuoden 2015 tasolle vuosien 2016—2018 budjeteissa. Tätä me emme
voi hyväksyä. 

Arvoisa puhemies, vielä lopuksi: Hallituksen päätös pidentää adoptioperheiden, yksin-
huoltajien ja monikkoperheiden käytettävissä olevia vanhempainrahakausia on tasa-arvo-
teko perheiden yhdenvertaisen kohtelun näkökulmasta. Samoin vähimmäistasoisten van-
hemmuuden päivärahojen nostaminen on tärkeä teko. Näitä me kannatamme lämpimästi.
Nämä toimet jäävät kuitenkin marginaalisiksi, kun tarve olisi laajemmalle vanhempainva-
paiden ja etuuksien remontille. Edellytämme, että hallitus ryhtyy pikaisesti valmistele-
3



Pöytäkirjan asiakohta PTK 127/2018 vp
maan perhevapaauudistusta, ja tarjoamme tähän työhön pohjaksi omaa perhevapaamal-
liamme, jonka ytimessä ovat yksilölliset ja joustavat vapaat kaikille perheille, naisten työu-
rien tukeminen, paremmat mahdollisuudet isille lastenhoitoon ja mahdollisuus siirtää
etuuksia myös muille kuin lapsen vanhemmille tilanteen ja perheen tarpeen mukaan.

Arvoisa puhemies! Tästä syystä olemme jättäneet vastalauseessa ehdotuksen, että edel-
lä olevan perusteella ehdotamme, että 1., 4., 6. ja 7. lakiehdotus hyväksytään valiokunnan
mietinnön mukaisesti, että 2. lakiehdotus hyväksytään muutoin valiokunnan mietinnön
mukaisena paitsi 8 § muutettuna ja että 3. lakiehdotus hyväksytään muutoin valiokunnan
mietinnön mukaisena paitsi 35 § muutettuna ja että 5. lakiehdotus hyväksytään muutoin
valiokunnan mietinnön mukaisena paitsi 51 §:n 3 momentti muutettuna. 

15.15 Peter Östman kd: Arvoisa rouva puhemies! Hallituksen ehdotuksen mukainen ta-
kuueläkkeen korotus korottaisi takuueläkkeen määrää 9 eurolla 25 sentillä kuukaudessa,
kun huomioon otetaan myös erikseen toteutettava vuotta 2019 koskeva poikkeuksellinen
indeksitarkistus. Korotuksen jälkeen takuueläkkeen määrä olisi hallituksen esityksen mu-
kaisesti 784 euroa 52 senttiä kuukaudessa. Kuitenkin lakiin kirjattu täysimääräinen takuue-
läke olisi hallituksen esityksen mukaisen muutoksen jälkeen vain 631 euroa 69 senttiä kuu-
kaudessa. 

Arvoisa puhemies! Pienituloisten eläkeläisten toimeentuloa tulee parantaa hallituksen
esitystä enemmän. Tuntuva korotus takuueläkkeeseen helpottaisi merkittävästi monen elä-
keläisen mahdollisuuksia selvitä arjesta. Merkittävämpi korottaminen on perusteltua myös
siitä syystä, että tällä hallituskaudella on tehty päätöksiä, jotka ovat lisänneet eläkeläisten
kuluja.

Kristillisdemokraattinen eduskuntaryhmä esittääkin 30 euron korotusta hallituksen esi-
tykseen verrattuna. Korotuksen jälkeen takuueläkkeen määrä olisi 814 euroa 52 senttiä
kuukaudessa, kun taas mainitsemani lakiin kirjattu täysimääräinen takuueläke olisi muu-
toksen jälkeen 655 euroa 87 senttiä kuukaudessa. Tämä esitetty korotus lisäisi valtion elä-
kemenoja 25 miljoonalla eurolla. 

Eli KD:n eduskuntaryhmä ehdottaa, että toisen lain 8 § hyväksyttäisiin näin kuuluvana:
”Täysimääräinen takuueläke on 655,87 euroa kuukaudessa.” Eli kaikkine indeksikorotuk-
sineen se olisi sitten tämä mainitsemani 814 euroa ja 52 senttiä.

15.17 Päivi Räsänen kd: Arvoisa puhemies! Kannatan edustaja Östmanin tekemää esi-
tystä. Hallituksen esityshän on sinänsä myönteinen asia, ja se jonkin verran kompensoi nii-
tä leikkauksia, joita on tehty ennen muuta indeksijäädytysten kautta, mutta on huomioita-
va, että tällä hallituskaudella on myös tehty esimerkiksi lääkekorvauksista päätöksiä, jotka
ovat lisänneet merkittävästi eläkeläisten kuluja. Sen takia päädyimme eduskuntaryhmässä
siihen, että esitämme omassa tasapainotetussa vaihtoehtobudjetissamme takuueläkkee-
seen 30 euroa suurempaa korotusta kuin mitä hallitus esittää. Se toki maksaa, kuten edus-
taja Östman esitteli, se maksaa 25 miljoonaa euroa hallituksen esitystä enemmän, mutta
omassa vaihtoehtobudjetissamme olemme sen tasapainottaneet eli esityksessämme olem-
me myös esittäneet, mistä rahat tähän esitykseen otettaisiin.

15.19 Niilo Keränen kesk: Arvoisa puhemies! Tässä on jo useissa puheenvuoroissa tuotu
esille tämän lakiehdotuksen hyviä parannuksia. Erityisesti kaikkein pienituloisimpien ja
heikoimmin pärjäävien ihmisten toimeentuloa ja selviytymistä nämä uudistukset auttavat.
4



Pöytäkirjan asiakohta PTK 127/2018 vp
Mutta, arvoisa puhemies, ihan ajattelin, että rehellisyyden nimissä on kuitenkin todettava,
että muun muassa indeksien jäädytysten vuoksi kahden alimman tulokymmenyksen kä-
teen jäävät tulot eivät ensi vuonna nouse huolimatta tämän lain tuomista parannuksista. On
kuitenkin huomattava, että nämä Sipilän hallituksen isot tavoitteet, valtiontalouden tasa-
painottuminen ja työllisyyden parantaminen, ovat vaatineet tässä viimeisten vuosien aika-
na kaikkien kansalaisten osallistumista talkoisiin. Kuitenkin, arvoisa puhemies, on tär-
keää, että myös jatkossa, ja erityisesti jatkossa, kiinnitetään entistä enemmän huomiota
näihin isänmaan kaikkein vähäosaisimpiin, joista meidän yhteiskuntana kyllä pitää huolta
pitää.

15.20 Pia Viitanen sd: Arvoisa puhemies! Tuossa oli ihan oikein sanottu tuo äskeisen pu-
heenvuoron loppu, että kaikkien pitäisi pitää huolta yhteiskunnan heikoimmista. Mutta sitä
en kyllä oikein allekirjoita, kun siinä äsken edustaja Keränen teki havainnon, että nyt olisi
niin, että kaikki Suomen kansalaiset olisivat talkoisiin pakotetut ikään kuin tämän talous-
tilanteen vuoksi. Nimittäin päinvastoin, eiväthän tällä kaudella hyväosaiset ole olleet min-
käänlaisissa talkoissa. Päinvastoin, hallituksellahan on kyllä kovasti riittänyt rahaa veron-
kevennyksiin kaikkein suurituloisimmille, veronkevennyksiin miljoonaperintöjen osalta,
veronkevennyksiin esimerkiksi suurten metsäomistusten osalta, veronkevennyksiin kaik-
kein varakkaimmille yrittäjille. Näihin on riittänyt rahaa. Haluaisin tietää, millä ihmeen lo-
giikalla hallituspuolueet ajattelevat, ettäkö kaikki tasavertaisesti näihin lamatalkoisiin
osallistuisivat.

Puhemies! Tässä laissa kieltämättä on tehty hyviä parannuksia, esimerkiksi takuueläket-
tä nostetaan, mutta kuuntelin tuon edustaja Kiljusen erittäin hyvän, perustellun puheenvuo-
ron, missä hän kertoi, mitä ongelmia tähän jää, ja kertoi myös niistä sosiaalidemokraatti-
sista valinnoista, joissa tekisimme toisenlaisia arvovalintoja. Meidän mielestämme olisi in-
himillistä, viisasta löytää sydän ja turvata myös niiden ihmisten asemaa, jotka heikoim-
massa asemassa ovat. Esimerkiksi nämä korotukset takuueläkkeeseen jättävät pientä työ-
eläkettä saavat ihmiset täysin paitsi, ja monien laskelmien mukaan kun hallitus on tehnyt
leikkauksia, lääkekustannuksiin on tullut heikennyksiä, erilaisia maksuja on tullut lisää, se
ostovoima jää esimerkiksi pientä työeläkettä saavilla tai takuueläkeläisillä jopa miinuksel-
le. Ja se ei ole tietenkään tänä päivänä inhimillisesti oikein eikä se ole taloudellisestikaan
viisasta, sillä olisi erittäin tärkeätä, että myös näillä pienituloisilla ihmisillä, esimerkiksi
juuri eläkkeensaajilla, olisi mahdollista vähän siellä sitten kuluttaa ja sitä kautta talouden
rattaat pyörisivät.

Puhemies! Minä olen paljon keskustellut ihmisten kanssa, viimeksi sunnuntaina Tam-
melan torilla, näistä kysymyksistä. Kyllä siellä vahva viesti oli se, että entistä hankalampi
tilanne on monella arjessa. Kaikki kallistuu, eläminen kallistuu, asuminen kallistuu, säh-
könsiirtomaksujen suuruutta ihmeteltiin, kaikkea tätä. Minulle on tullut yhteydenottoja
vanhuksilta, jotka ovat leikkausten johdosta joutuneet kovin vaikeaan tilanteeseen, kun ra-
hat eivät tunnu mihinkään riittävän. 

Mielestäni tässä on kyllä nyt ihan oikeasti tämmöisen tietynlaisen arvokeskustelun paik-
ka. SDP:llä on hyviä esityksiä omassa vaihtoehtobudjetissaan. Ne ovat realistisia, ja niihin
on laskettu tulot ja menot sopusointuun ja siten, että ihan oikeasti sen pienen eläkkeensaa-
jan käteen jäävä tulo nousisi. Meillähän on ollut tämä kuuluisa tavoite siitä, että tietyllä
siirtymäajalla, jaksottain lopulta päätyisimme siihen, että kaikki 1 400 ansaitsevat saisivat
5



Pöytäkirjan asiakohta PTK 127/2018 vp
sen 100 euroa lisää kuussa. Tässä vaihtoehtobudjetissa, joka on hyvä, siitä jo 30 euroa rea-
lisoituisi, samoin kuin vuosi takaperin.

15.23 Katri Kulmuni kesk: Arvoisa rouva puhemies! Täällä edellisessä puheenvuorossa
peräänkuulutettiin tasavertaisuutta, ja totisesti, kyllä minun mielestäni yksinyrittäjäparturi-
kampaajalle kuuluu se sama mahdollisuus, minkä te teitte pörssiyhtiöille, suurpääomalle,
yhteisöveron keventämisen muodossa. Miksi te haluatte suomalaisia pienyrittäjiä, yksityi-
syrittäjiä, tällä lailla rangaista? Minusta se on erittäin suuri tasa-arvokysymys. Mutta tässä
asiassahan on kysymys itse asiassa perusetuuksista eikä niinkään näistä verotuksellisista
asioista, vaikka itse asiassa myös solidaarisuusvero on tämän hallituksen seurauksena tiu-
kempi kuin vasemmisto-opposition ollessa vallassa.

Takuueläkkeen korotuksesta on täällä todettu, että se on ollut erittäin tärkeä ja hyvä asia.
Aikanaan Matti Vanhasen pääministerikaudella se luotiin, ja sitä myös korotettiin seuraa-
valla Vanhasen pääministerikaudella. Viime kaudella valitettavasti takuueläkkeeseen ei
tullut kertaakaan korotusta, mikä on tietenkin erittäin ikävää, koska tiedämme, että takuue-
läkkeen korottaminen kaikista parhaimmalla tavalla purkaa eläkeläisköyhyyttä. Se on koh-
dennettu parannus kaikista heikoimmassa tilanteessa oleville eläkeläisille, ja sikäli on erit-
täin tärkeää, että myös nettona näiden ihmisten takuueläke tulee olemaan korkeampi tä-
män hallituskauden jälkeen kuin se olisi ollut pelkillä indeksikorotuksilla.

Ja niin on esimerkiksi myös vähimmäispäivärahojen osalta. Oli erittäin merkittävää, että
viime vaalikaudella tehtiin korotus — oppositio silloin ollessaan vallassa teki sinne 100 eu-
ron korotuksen — mutta jostain mystisestä syystä kuitenkin nämä kaikista pienimmät vä-
himmäispäivärahat, sairaus-, äitiys- ja isyyspäivärahat, jätettiin sen ulkopuolelle, ja kuiten-
kaan summa ei valtiontaloudessa ole kuin hieman alle 20 miljoonaa. Mutta näille ihmisille
tietenkin 100 euroa on erittäin merkittävä korotus henkilökohtaisella tasolla. Sikäli tämä
on ollut ihan merkittävä tasa-arvokysymys, että se on saatu aikaiseksi.

Lisäksi täytyy muistaa, että tässä esityksessä on toki myös paljon pienempiä, yksittäisiä
lievennyksiä ja helpotuksia, miten vaikkapa perheiden, monikkoperheiden, adoptioperhei-
den, vanhempainpäivärahoja pystytään käyttämään järkevämmin perheen näkökulmasta.
Ja — tämä liittyy varmasti tuohon seuraavaankin pykäläkohtaan mutta myös laajempaan
keskusteluun — suuri kysymyshän tulee olemaan tietenkin se, miten voidaan yhteensovit-
taa nykyisessä työelämässä paremmin näitä vähimmäisetuuksia, siten että voi ottaa keik-
katyön vastaan ja se on aina kannustavaa ja kannattavaa. Kun ihminen itse kokee sen, että
kun hän lähtee tekemään asioita, niin se nostaa häntä pois köyhyydestä ja antaa sykäyksen
aktiivisuuteen, niin se jos mikä on hirvittävän tärkeää ja parasta köyhän asiaa minun mie-
lestäni. [Vastauspuheenvuoropyyntöjä]

Puhemies Paula Risikko:  Oli vastauspuheenvuoropyynnöt, edustaja Viitanen ja Kari.

15.26 Pia Viitanen sd (vastauspuheenvuoro): Arvoisa puhemies! Mitä tulee tähän niin sa-
nottuun apteekkarivähennykseen, niin mehän teetimme tietopalvelulaskelmat siitä, että se
puhujan mainitsema parturi-kampaaja, pieni yrittäjä, ei siitä juurikaan hyödy. Meillä sosi-
aalidemokraateillahan on tietenkin vaihtoehtobudjetissa myös omat esityksemme, jotka
ovat sitten näitä pieniä yrittäjiä auttavia.

Mutta, puhemies, mitä tulee vielä näihin arvovalintoihin ja tähän köyhyyden torjumi-
seen, pienituloisten ihmisten auttamiseen, niin kyllähän se vain, arvoisat edustajat hallitus-
6



Pöytäkirjan asiakohta PTK 127/2018 vp
puolueissa, on niin, että teillä on se valta ja valtikka nyt käsissä. Esimerkiksi keskustan
puolelta minä olen kuullut joka kesä vaatimuksia, että nyt tarvitsee torjua eläkeläisköy-
hyyttä, ja kyllä on ollut syksyllä pettymys suuri, kun ei niitä köyhyydentorjuntaohjelmia
ole juurikaan näkynyt, päinvastoin. Se, että annetaan korotus takuueläkkeeseen, on sinän-
sä hyvä, mutta samaan aikaan leikkausten kautta leikataan se rahapussi miinusmerkkisek-
si. Eihän se nyt tällä tavalla, puhemies, vetele, että täällä tehdään toista ja viikonloppupu-
heissa puhutaan toista.

15.27 Mika Kari sd (vastauspuheenvuoro): Arvoisa rouva puhemies! Ehkä täällä salissa
läsnä olevien kesken ei kannata meitä asettaa vuohiin ja lampaisiin köyhän asian puolusta-
misessa, ei ainakaan sosiaalidemokraatteja ja keskustaa — tosin kokoomuksen edustajia ei
täältä lattiatason puolelta löydy.

Mutta tästä köyhän asiasta ja tasa-arvosta edustaja Kulmunin kanssa haluan kuitenkin
olla en periaatteessa vaan asiassa eri mieltä. Arvostelitte meitä yhteisöveron laskusta vii-
me kaudella. Nyt kuitenkin teille ovat kelvanneet juhlapuheissanne ne kaikki uudet työpai-
kat, jotka osaltaan ovat tulleet Suomen kilpailukyvyn parantumisesta, johonka osaltaan on
vaikuttanut yhteisöveron lasku.

Sen sijaan työllisyysvaikutuksia tällä yrittäjyysvähennyksellä — tai niin kuin tänä päi-
vänä kutsutaan, apteekkarivähennyksellä — ei ole ollut nähtävissä, ei millään tavalla edes
verrannollisesti nähtävissä. Niin kuin edustaja Viitanen sanoi, myöskään pienen parturi-
kampaamoyrittäjän, kivijalkayrittäjän työllisyyteen tai talouteen ei apteekkarivähennyk-
sellä ole ollut merkittäviä vaikutuksia. Avoimet yhtiöt ja erilaiset sijoittajat ovat varmasti
teidän toimestanne rikastuneet.

Puhemies Paula Risikko: Sitten puhujalistaan.

15.29 Anneli Kiljunen sd: Arvoisa rouva puhemies! Tulin tähän eteen sen takia, että täs-
sä on muutamia asioita, joita haluan vielä sanoa, enkä halua takertua siihen kolmen minuu-
tin aikatauluun.

Oikeastaan ensimmäinen asia, johonka haluaisin puuttua, on nimenomaan suuresti ar-
vostamani edustaja Keräsen näkökulma, jossa hän totesi, että talouden tasapainottaminen
vaatii kaikkien osallistumisen. Meidän mielestämme kyse on myös oikeudenmukaisuudes-
ta ja arvovalinnoista, sillä meidän mielestämme myös näihin talkoisiin hyvätuloisten pitää
osallistua vahvemmin, ja jos pienituloisia, köyhiä, sosiaaliturvan varassa olevia ihmisiä
otetaan talkoisiin mukaan, se pitää tehdä suunnitelmallisesti ja pitkäjänteisesti, etteivät he
jää köyhyyden loukkuun. Siinä mielessä meidän täytyy todeta, että hallitus on systemaat-
tisesti leikannut ja heikentänyt kaikkein pienituloisimmilta, nimenomaan sosiaaliturvan
varassa olevilta ihmisiltä ja sairailta, mikä meidän mielestämme ei ole oikeudenmukaista
eikä inhimillistä, pikemminkin päinvastoin.

Me sosiaalidemokraatit olemme tehneet ja rakentaneet pitkän linjan suunnitelman, täm-
möisen sosiaaliturvamallin, joka olisi nykyistä oikeudenmukaisempi, ja se olisi ennakoi-
vampi ja se vähentää byrokratiaa, jotta kansalaiset pystyvät itse arvioimaan omaa tulevai-
suuttaan ja tämän päivän tilannettaan ja sitä kautta myös tekemään entistä paremmin rat-
kaisuja oman elämänsä kannalta. Me ehdotamme sosiaaliturvauudistuksen pohjaksi yleis-
turvaa, joka on niin sanotusti kolmiportainen tukimalli. Siihen ovat oikeutettuja kaikki
työnteon muodosta riippumatta aina yrittäjistä apurahansaajiin ja vakituisesti työssäkäy-
7



Pöytäkirjan asiakohta PTK 127/2018 vp
vistä keikkatyöläisiin. Yleisturvan tarkoitus on helpottaa työtulojen ja sosiaaliturvan yh-
teensovittamista siten, että työ on tekijälleen aina kannattavaa. Yksi yhtenäinen yleisturva
purkaa byrokratialoukkuja, koska turvan taso ja määräytymisperusteet ovat samat erilaisil-
la syyperusteilla. Se ei aiheuta väliinputoamista eikä maksatusviiveitä turvan saamisen pe-
rusteena olevan syyn vaihtuessa. Toivottavasti seuraavalla hallituskaudella me pääsemme
tämmöiseen yhteiseen malliin ja pääsemme yhdessä sitä kehittämään. Tähän liittyy myös
sitten tietojärjestelmien yhteensovittaminen syyperusteisen sosiaaliturvan pohjalta, ja tätä
kautta helpotetaan yleisturvan rakenteen toteuttamista. 

Mielestämme yleisturvan kokonaisuus voidaan toteuttaa vaiheittain vuoteen 2030 men-
nessä. Ensiaskeleita yleisturvaa kohti voidaan ottaa nopeasti esimerkiksi yhtenäistämällä
etuuksien tasoja, niiden perusteena olevia tulokäsitteitä, maksupäiviä ja lapsikorotuksia
sekä selkeyttämällä karenssipäivien määräytymisiä. Mielestämme nyt olisi erittäin tärkeää
myös se, että pikaisesti valmistellaan kansaneläkkeen korotus sekä kokonainen toimenpi-
deohjelma, jossa pienituloisten eläkeläisten asemaa tarkastellaan kokonaisuutena ja esite-
tään aidosti vaikuttavia toimia pienituloisten eläkeläisten toimeentulon ja arjen parantami-
seen. Tämän me voisimme tehdä jo nyt, eikä sen tarvitse odottaa vuoteen 2030 ulottuvaa
ohjelmaa.

Me esitämme myös, että kansaneläkkeen ja työeläkkeen yhteensovitusta muutetaan si-
ten, että pientä työeläkettä, alle 1 400 euroa kuukaudessa saavien toimeentulo paranee ensi
vuonna 30 euroa kuukaudessa. Lisäksi takuueläkettä tulee korottaa 21 euroa kuukaudessa,
jolloin sekin nousee yhdessä hallituksen esittämän korotuksen kanssa 30 eurolla kuukau-
dessa. Näiden muutosten lisäksi etuuksien indeksijäädytykset on peruttava, mikä sekin pa-
rantaa eläkeläisten toimeentuloa, ja verotus kevenisi pieni- ja keskituloisilta eläkeläisiltä.
Pidemmällä aikavälillä tulee tehdä julkisen talouden raameissa 100 euron nettokorotus pie-
nituloisten eläkeläisten toimeentuloon, ja tästähän me olemme myös paljon puhuneet.

Vielä yksi asia, johonka hallitus on tässä omassa esityksessään ottanut kantaa, ovat asu-
mistukeen liittyvät kysymykset, ja meidän näkemyksemme mukaan tämän yleisen asumis-
tuen keskeisin ongelma on tukea myönnettäessä hyväksyttävän vuokratason alhaisuus ver-
rattuna markkinavuokriin. Asumistuen heikentäminen ja enimmäisasumismenojen jäädyt-
täminen tarkoittavat yhä useamman ihmisen omavastuuosuuden kasvattamista, mikä on to-
della ongelmallista. Monet asumistuen saajat joutuvat paikkaamaan matalaa asumistu-
keaan turvautumalla pitkäaikaiseen toimeentulotukeen, ja tämähän ei voi olla meidän ta-
voitteemme. Jo aiemmat hallitukset päätöksen ovat lisänneet toimeentulotuen tarvetta, ja
siltä osin se, kun ensisijaista toimeentuloa on heikennetty, on ajanut ihmisiä köyhyyteen ja
toimeentulotuen varaan, ja siltä osin tämä ei varmasti ole myöskään, voisiko sanoa niitten
yhteisten talkoitten tavoite.

15.34 Katri Kulmuni kesk: Arvoisa rouva puhemies! Enhän suinkaan sanonut, että yh-
teisöveron alentaminen oli huono päätös, toisin kuin edustaja Kari, joka täältä nyt ennätti jo
lähteä eteenpäin, sanoi. Totesin vain sen, että se asetti sitten kyllä suomalaiset yksinyrittä-
jät vähän epäedulliseen kilpailuasetelmaan, kun annettiin isoille pörssiyhtiöille etuus yh-
teisöveroalennuksen myötä mutta unohdettiin nämä kotimaiset yksinyrittäjät, joita kuiten-
kin on aivan ehdoton enemmistö kaikista meidän yrityksistämme, pitkälle yli 90 prosent-
tia. Ne ovat kotimaisia, pieniä yrityksiä, ja myös heille se 5 prosenttia on erittäin merkittä-
vä ja tärkeä asia. Sikäli ihmettelen hieman kyllä, miten naureskellen ja vähäpätöisesti op-
positiossa tähän asiaan suhtaudutaan.
8



Pöytäkirjan asiakohta PTK 127/2018 vp
Totta kai on niin, että hallituksessa ei pystytä valitsemaan sitä aikaa, missä valtaan tul-
laan, ja sitä perintöä, mitä saadaan. On aina varmasti hyviä asioita, mitä edelliset ovat teh-
neet ja mitä seuraavat tekevät, ja niihin vaikuttavat myös kansainvälisen talouden suhdan-
teet. Mutta tällä vaalikaudella kuitenkin lopputulema tulee olemaan se, että yhä useampi
ihminen on saanut töitä — yli 120 000 ihmistä on työllistynyt — ja valitettavasti viime
kaudella luku oli hieman erilainen.

Tässähän ovat tietenkin kysymyksessä vähimmäisetuuksiin liittyvät korotukset ja nii-
den muokkaukset, mitkä ovat erittäin merkittäviä, ja olen kiitollinen, että keskustajohtoi-
nen hallitus on nyt ne tuonut ja on tehnyt vaikkapa pienimpiin vähimmäispäivärahoihin ko-
rotuksen, 100 euroa, joka on jäänyt aikaisemmin tekemättä. Historiahan tässä on se, että ai-
kaisemmin tämä sama korotus tehtiin Vanhasen kakkoshallituksessa, mutta sitten se kuilu
taas repesi, ja nyt on tuotu samalle tasolle. Tästä ovat myös monet tutkijat huomauttaneet,
ja tämä on erittäin merkittävä asia. Hienoa, että nyt tämän esityksen myötä, kun hallitus on
itse asiassa joka ikinen vuosi takuueläkettä korottanut, salin laidasta laitaan kuuluu positii-
vista puhetta takuueläkkeistä. Kuten tiedämme, se on kaikista tehokkain yksityiskohtainen
toimenpide, jolla pysytään vaikuttamaan eläkeläisköyhyyteen. On tärkeää, että takuueläk-
keen tason parantamista myös jatkettaisiin tulevaisuudessa samalla tavalla kuin on nyt teh-
ty. Se on erittäin merkittävä asia. Olen kyllä siitä kiitollinen, että takuueläkeläisten tilan-
netta on pystytty parantamaan.

15.37 Päivi Räsänen kd: Arvoisa rouva puhemies! Vaikka olemme arvostelleet ja arvos-
telemme hallitusta siitä, että takuueläkettä ei tässä yhteydessä riittävän paljon koroteta, jot-
ta se kompensoisi niitä negatiivisia toimenpiteitä, jotka ovat kohdistuneet eläkeläisiin, niin
haluan nostaa kuitenkin tästä esityksestä yhden mielestäni erittäin tärkeän, vaikkakin mel-
ko pientä ryhmää koskettavan korjauksen esiin ja antaa siitä hallitukselle tunnustuksen.

Nimittäin tässä esityksessähän nyt luovutaan vähimmäismääräisen sairauspäivärahan
nykyisestä 55 päivän karenssista. Tämähän on sellainen epäkohta, joka vuonna 1996 teh-
tiin. Silloin muuten sosiaalidemokraatit olivat pääministeripuolue. Silloin todellakin pois-
tettiin tulottomilta ja pienituloisilta oikeus sairauspäivärahaan — siis myös minimisairaus-
päivärahaan — kokonaan, ja hanketta perusteltiin sillä, että jos henkilöllä ei ole terveenä
tuloja, niin ei hän niitä tarvitse sairaanakaan. No, vuonna 2002 sitten lakia lievennettiin
niin, että siihen tuli tämä 55 päivän karenssi, mutta kyllähän se on hyvin kohtuuton ja hy-
vin epäinhimillinen, jos ajatellaan sellaisia henkilöitä, vaikkapa kotiäitejä tai opiskelijoita,
jotka ovat joutuneet tämän kohtaamiksi, että he joutuvat todellakin 55 päivää odottamaan
ennen kuin saavat minkäänlaista vähimmäismääräistä sairauspäivärahaa. Todellakin tästä
haluan antaa nyt hallitukselle kiitoksen, että tämä epäkohta tämän esityksen yhteydessä
korjataan.

15.39 Sirpa Paatero sd: Arvoisa rouva puhemies! Se, että takuueläkettä korotetaan — en
tiedä, tai sitten olen ollut silmät kiinni, että kukaan täällä olisi sitä naureskellut tai olisi ol-
lut sitä mieltä, että näin ei pidä tehdä. Kyllä kaikki tässä salissa ainakin tällä hetkellä olevat
ovat olleet samaa mieltä, että näin pitää tehdä. Mutta hallituksen esitys ei ole riittävä, ja sen
takia on jouduttu tekemään vastalauseita, että sitä olisi pitänyt korottaa aiemmin.

Mutta se, mitä on tämä hallitus tehnyt ja mikä on tällä hetkellä hyvin poikkeuksellista,
on se, että ensimmäisen kerran ikinä koko tämän nykyisen eläkejärjestelmän olemassaolon
aikana on leikattu kansaneläkkeistä jäädyttämällä indeksit. Näin ei ole pystynyt tekemään
9



Pöytäkirjan asiakohta PTK 127/2018 vp
mikään hallitus, ei edes 90-luvulla, silloin, kun oikeasti maan talous romahti. Mutta nykyi-
nen Sipilän hallitus tämän pystyi nyt sitten tekemään. Takuueläke ei tietenkään kosketa
ihan kaikkia, esimerkiksi pienimpien työeläkkeiden saajien osalta tilanne on hieman toi-
senlainen.

Sitten on pakko vielä kertaalleen todeta tähän yrittäjyyspuoleen, että kyllä, yhteisöve-
ron alennus auttoi jonkun verran työllistymistä ja oli hyvä tehdä, vaikka se oli kipeä joilta-
kin osin. Mutta tämä yrittäjävähennys ei nähtävästi kyllä auta yhtään työllistymistä. To-
dennäköisesti, ainakin hallituksen oman esityksen mukaan, työllistymisvaikutus on nolla
— nolla, ei yhtään uutta työpaikkaa. Sitä vastoin me olemme esittäneet 30 000 euron alvin
alarajan korottamista, mutta hallitus ei ole tarttunut tähän, millä oikeasti autettaisiin niitä
yksinyrittäjiä, näitä kaikkein pienimmillä tuloilla olevia yrittäjiä, niitä partureita, kampaa-
jia, suutareita ynnä muita. Jos olisitte nostaneet alvin alarajaa meidän esityksemme mukai-
sesti, silloin olisi tähän puututtu eikä pelkästään suurituloisten yritysten hyvinvointiin.

15.41 Pia Viitanen sd: Arvoisa rouva puhemies! Tuossa edellä edustaja Paatero piti kyllä
hyvän puheenvuoron ja avasi juuri sitä, mitä itsekin olin aikonut sanoa.

Ensinnäkään täällä ei todellakaan naureskella sille, että takuueläkettä nostetaan. Päin-
vastoin, näin täytyy tehdä, ehdottomasti. 

Mutta minua hämmentää vain se, että täällä päivästä toiseen, viikosta toiseen, kuukau-
desta toiseen, vuodesta toiseen hallituspuolueiden edustajat ovat aina näissä keskusteluis-
sa kertoneet, kuinka mahdottoman hyvin kaikki on, kuinka ihmisillä menee oikein hyvin
nyt ja hallitus on tehnyt vain hyvää, ja näin. Mutta sitten kun menee sinne todellisuuteen,
kun menee puhumaan niiden ihmisten kanssa vaikkapa sinne Tammelantorille Tampereel-
le, niin eivät siellä ihmiset koe niin, että tässä kaikki olisi ihan kunnossa, vaan päinvastoin
sanotaan, että apua, tehkää jotain, että nyt tämä eriarvoisuus sen kun kasvaa ja pienempi ih-
minen kärsii. Tämä on se tunnelma, mikä ihmisten mielessä on. Ja se on aito huoli, se on oi-
kea huoli. Silloin kun rahapussi näyttää miinusta ja rahaa on muutenkin vähän, niin se ei to-
dellakaan ole mikään helppo tilanne eikä naurun asia. Minä todella pyytäisin ja toivoisin,
että myös keskustapuolueesta löydettäisiin se alkiolainen sydän, koska tiedän, että teillä-
hän esimerkiksi puoluevaltuuston kenttä tai Keskustanuoret ovat usein peräänkuuluttaneet
näitä alkiolaisia arvoja, sitä, että köyhästä on välitettävä, ja he ovat nähneet, että nyt tällä
kaudella on menty liikaa siellä kokoomuksen talutusnuorassa. Sitä me olemme täällä kri-
tisoineet ja halunneet tehdä toisenlaisia arvovalintoja kaiken kaikkiaan.

Mielestäni oli hyvin tärkeä se yksityiskohta, minkä edustaja Paatero sanoi, että tämä hal-
litus on esimerkiksi leikannut kansaneläkkeitä, mitä ei koskaan ennen ole tehty, ei edes
Esko Aho kyennyt siihen, mutta tämä Sipilän hallitus sen tekee. Ja siinä valossa en todel-
lakaan ihmettele niitä keskusteluja, mitä käydään myös keskustan oman puolueväen kes-
kuudessa. Ainakin julkisten tietojen mukaan siellä on paljon toivottu hieman muutosta po-
litiikan kurssiin tässä suhteessa.

Puhemies! Ihan loppuun sanon tässä vielä tämän: Kun kuuntelin todella, niin kuin ker-
roin, tämän Anneli Kiljusen puheenvuoron — hän puhui paljon myös työttömyysturvasta
ja siihen tehdyistä epäoikeudenmukaisista leikkauksista — niin se täytyy kyllä sanoa vie-
lä, että yksi on mainittava, tämä aktiivimalli. Se on toden totta, niin kuin ministeri Lind-
strömkin sanoi, kivi pullassa. Minä en voi ymmärtää sitä, mitä järkeä siinä on. Kun hae-
taan ihmisten työllistymistä ja muuta ja tehdään erilaisia toimia, niin miksi tarvitsee joku
kivi sinne pullaan leipoa ja pakottaa se sitten nielemään ja rangaista ihmisiä, aktiivisia ih-
10



Pöytäkirjan asiakohta PTK 127/2018 vp
misiä, siitä, että he hakevat työtä, ja jos he eivät sitä saa, niin kiitokseksi, ”palkkioksi” siitä
hallitus rankaisee heitä sitten työttömyysturvaleikkauksella?

Puhemies! Pidän hyvin tärkeänä, kun aistin myös tämän uudistuksen aika paljon sotivan
ihmisten oikeudentuntoa vastaan, että näistä kysymyksistä käytäisiin sitten ennen vaaleja
keskustelua — käytäisiin keskustelua, mitä mikäkin puolue haluaa eläkkeensaajille tai
työttömille. Ja toivon, että on todellakin iso keskustelu myös eriarvoistumisen näkökul-
masta edessä.

Yleiskeskustelu päättyi ja asian käsittely keskeytettiin.
11


