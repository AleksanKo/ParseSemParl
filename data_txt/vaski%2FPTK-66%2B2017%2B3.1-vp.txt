















































DEM3D06.tmp.xml


Pöytäkirjan asiakohta PTK 66/2017 vp
Pöytäkirjan asiakohta 

PTK 66/2017 vp

Täysistunto

Torstai 8.6.2017 klo 16.01—19.46

3.1. Suullinen kysymys tuloerojen kaventamisesta (Johanna Ojala-Niemelä sd)
Suullinen kysymys SKT 90/2017 vp

Suullinen kyselytunti

Puhemies Maria Lohela: Edustaja Ojala-Niemelä.

Keskustelu

16.02 Johanna Ojala-Niemelä sd: Arvoisa puhemies! Suomen vahvuus on se, että olem-
me yksi maailman tasa-arvoisimmista maista. Eriarvoisuuden kielteiset vaikutukset ovat
kuitenkin alkaneet näkymään myös meillä niin toimeentulo-, koulutus- kuin terveyserojen
kasvuna.

Tällä viikolla julkaistiin Sorsa-säätiön raportti, jossa professori Hiilamo käy läpi 12 eri
reseptiä tuloerojen kaventamiseksi. Suomessa on siirrytty pysyvästi aikaisempaa korkeam-
pien tuloerojen ja suuremman eriarvoisuuden aikaan. Köyhimmät ovat jääneet muista jäl-
keen pitkäaikaistyöttömyyden ja sosiaaliturvaleikkausten vuoksi. 

Jo varhaislapsuudesta kumpuaa eriarvoistumista, jos varhaiskasvatus ja lapsiperheitten
palvelut ja taloudellinen tuki eivät ole kunnossa. Eriarvoistuminen ei ole väistämättömyys
ja talouskasvun seuraus, vaan siihen voidaan vaikuttaa politiikalla. 

Arvoisa pääministeri, nyt kun hallituksella tulee kaksi vuotta täyteen ja on välitarkaste-
lun paikka, miten te itse arvioisitte hallituksen onnistuneen eriarvoisuuden vähentymises-
sä?

16.03 Pääministeri Juha Sipilä (vastauspuheenvuoro): Arvoisa puhemies! Eriarvoistu-
miskehitys on pitkään jatkunut ilmiö Suomessa ja yksi vaikeimmista ongelmistamme. Se,
mihin hallituksen kahden ensimmäisen vuoden aikana tässä on keskeisimmin pystytty vai-
kuttamaan, on pitkäaikaistyöttömyyden trendin kääntäminen. Meillä on nyt 12 000 pitkä-
aikaistyötöntä vähemmän kuin vuosi sitten, ja tämä on ehkä keskeisin saavutus, mitä olem-
me eriarvoistumiskehityksen pysäyttämiseksi saaneet hallituksena aikaan, ja tätä työtä pi-
tää jatkaa. Olemme myöskin asettaneet Juho Saaren työryhmän, jolla on tämän vuoden lop-
puun saakka aikaa tehdä ehdotuksia siitä, mitkä olisivat niitä uusia toimia, joilla voidaan
eriarvoistumiskehitystä pysäyttää.

Puhemies Maria Lohela:  Seuraavaksi pyydän niitä edustajia, jotka haluavat esittää lisä-
kysymyksiä, ilmoittautumaan.

16.04 Johanna Ojala-Niemelä sd (vastauspuheenvuoro): Arvoisa puhemies! Työllisyys
on luonnollisesti paras lääke eriarvoistumiseen, mutta tarvitaan muitakin toimia. Tilastot
 Tarkistettu
4.1



Pöytäkirjan asiakohta PTK 66/2017 vp
kertovat, että teidän hallituksenne politiikan seurauksena rikkaat rikastuvat ja pienituloiset
köyhtyvät. Esimerkiksi IMF:n tutkimuksista ilmenee, että korkeat tuloerot tarkoittavat
paitsi heikompaa ja Suomessa jopa ihmisoikeuksia loukkaavaa elintasoa köyhimmille
myös heikompaa talouskasvua.

Verotus on tärkeä työkalu tasavertaisuuden takaamisessa. Tämä hallitus ei kuitenkaan
ole tarttunut tähän, vaan päinvastoin veropolitiikka on ollut tuloeroja lisäävä. Hallitus ei
ole uskonut edes itse asettamansa valtiovarainministeriön veroasiantuntijatyöryhmän neu-
voja, kun ryhmä kehotti tasapuolisempaan verotukseen puuttumalla osinkoverotuksen il-
meisiin epäkohtiin. Arvoisa pääministeri, kysynkin teiltä: tuletteko muuttamaan tämän eri-
arvoistavan veropolitiikan suunnan kohti tasa-arvoisempaa ja tuloeroja kaventavaa vero-
tusta?

16.05 Pääministeri Juha Sipilä (vastauspuheenvuoro): Arvoisa rouva puhemies! Yksi
syy siihen, että pitkäaikaistyöttömyyden trendi on kääntynyt, on juuri se, että hallitus sulki
työkalupakistaan bruttoveroasteen nostamisen kokonaan pois. Veroasteen nostaminen
kääntyy yritysten kilpailukyvyn kautta työllisyyteen, ja nämä keinot, mitä ollaan käytetty
edellisillä kausilla verotuksen nostamisen kautta, ovat heikentäneet kilpailukykyä, ja se nä-
kyy siinä, että viime kaudella tuli 100 000 uutta työtöntä ja pitkäaikaistyöttömyyden tren-
diä ei saatu käännettyä. Sen takia meidän on tärkeää pitää kiinni siitä, että emme nosta brut-
toveroastetta, mutta verotuksen sisällä varmasti pystymme tekemään myöskin oikeuden-
mukaisempia ratkaisuja. Niihin pitää aina pyrkiä.

16.06 Satu Taavitsainen sd (vastauspuheenvuoro): Arvoisa puhemies! Kaikkina aikoina
mutta erityisesti Suomen satavuotisjuhlavuonna meidän on puhuttava Suomen tulevaisuu-
desta: lapsista. Suomessa on köyhiä lapsia noin 130 000. Yksinhuoltajaperheiden köyhyys
on edelleen korkea, mutta köyhyyden kasvu on viime vuosina ollut jyrkintä kahden huol-
tajan pikkulapsiperheissä. Lapsiperheiden köyhyyden ja eriarvoisuuden taustalla on muun
muassa tulonsiirtojen heikentymistä, korkeita maksuja, niukkaa koulutusta, työttömyyttä
ja alityöllisyyttä, kuten pätkätöitä, osa-aikaisuutta ja nollatyösopimuksia. Arvoisa päämi-
nisteri, aikooko hallituksenne parantaa lapsiperheiden tulonsiirtoja, kieltää nollatyösopi-
mukset, toteuttaa maksuttoman kokoaikaisen päivähoidon ja perua lapsiperheille tehdyt
heikennykset, kuten työttömien lasten päivähoito-oikeuden heikennyksen? Löytyykö hal-
litukselta auttamishalua ja myötätuntoa lapsiperheitä kohtaan?

16.08 Perhe- ja peruspalveluministeri Juha Rehula  (vastauspuheenvuoro):  Arvoisa
rouva puhemies! Yksinhuoltajien köyhyysaste on noussut. Konkreettinen toimenpide, jon-
ka hallitus on tehnyt, on se, että pienituloisimpien varhaiskasvatusmaksuja ollaan poista-
massa entistä suuremmalta joukolta. [Eduskunnasta: Hyvä!] Toisekseen sen lisäksi, että tu-
lonsiirrot ovat tärkeitä, tärkeää on myös se, että palvelut toimivat. Se tekeminen, joka ta-
pahtuu päiväkodeissa, varhaiskasvatuksessa, se toiminta ja tekeminen, joka tapahtuu kou-
luissa ja niissä tilanteissa, joissa lapsi ja vanhemmat, liittyen vanhempien elämäntilantee-
seen, ovat esimerkiksi syrjäytymisuhan alla, ovat toimenpiteitä, joilla tähän tilanteeseen
puututaan. Sen takia meillä on panostettu nimenomaan siihen arjen tekemiseen. Meillä on
tällä hetkellä joka ainoassa maakunnassa menossa muutosohjelmat, joissa tavoitellaan yk-
köstavoitteena sitä, että tavoitetaan jo hyvin varhaisessa vaiheessa ne lapset, jotka ovat syr-
2



Pöytäkirjan asiakohta PTK 66/2017 vp
jäytymisuhan alla. Se, mitä tulonsiirrolle jatkossa käy, on hyvin pitkälle kiinni siitäkin,
millä tavalla meillä talous kehittyy.

16.09 Antti Lindtman sd (vastauspuheenvuoro): Arvoisa rouva puhemies! Professori
Heikki Hiilamon keskeinen havainto on ollut se, että jos katsotaan eri maita, niin olemme
tottuneet ajattelemaan, että ikään kuin pienet tuloerot ja pieni eriarvoisuus sekä talouskas-
vu olisivat toistensa vaihtoehtoja ja että meidän täytyy valita vain toinen. Professori Hiila-
mon keskeinen havainto on se, että itse asiassa niissä maissa, joissa ihmisten välinen eriar-
voisuus on pystytty pitämään pienenä, paranevat myös talouskasvun edellytykset. Silloin
myös tavallisilla ihmisillä on mahdollisuus rakentaa elämää, kuluttaa, elää säädyllisesti. Se
on hyväksi myös taloudelle.

Arvoisa pääministeri, teidän hallituksenne alkukauden toimet ovat tähän mennessä va-
litettavasti vieneet toiseen suuntaan: rikkaat ovat rikastuneet ja köyhät ovat köyhtyneet, jos
katsotaan niitä vaikutuksia, joita teidän päätöksistänne on syntynyt. Haluaisinkin kysyä:
oletteko valmis näiltä osin arvioimaan esimerkiksi veropolitiikkaanne tulevassa budjetti-
riihessä? Nythän on otettu käyttöön sellaisia verovähennyksiä, jotka eivät ole työllisyyden
kannalta [Puhemies koputtaa] tärkeitä mutta jotka johtavat eriarvoisuuden lisääntymiseen.
Oletteko esimerkiksi apteekkarivähennystä valmis... [Puhemies keskeytti puheenvuoron
puheajan ylityttyä.]

16.10 Pääministeri Juha Sipilä (vastauspuheenvuoro): Arvoisa puhemies! Tämä on tot-
ta, että eriarvoistumiskehityksen pysäyttäminen tulee tukemaan myöskin talouskasvua.
Missään tapauksessa nämä eivät ole valintakysymyksiä, toisiaan poissulkevia kysymyk-
siä, vaan talouskasvun kautta, pitkäaikaistyöttömyyden pienenemisen kautta pystymme
myöskin eriarvoisuuskehitystä pysäyttämään, ja tämä on ollut juuri se keskeinen lähesty-
mistapa tähän asiaan. Tämä on meidän yhteinen ongelmamme. Tämä on pitkän ajan kehi-
tys Suomessa, eikä kukaan meistä poliitikoista ole tähän kehitykseen syytön. Sen takia mi-
nusta on erittäin hyvä, että sosiaalidemokraattien toimesta on tällainen raportti tehty. Sain
juuri tuon raportin tulosteena käsiini ja aion tutustua siihen huolella. Ja toivon, että myös-
kin Juho Saaren työryhmässä otetaan kaikki se inputti, mitä yhdessä saadaan aikaiseksi. On
yhteinen asiamme myöskin pysäyttää tämä ja etsiä yhdessä keinoja [Puhemies koputtaa] ja
uusia toimintatapoja tämän kehityksen pysäyttämiseksi.

16.11 Matti Semi vas (vastauspuheenvuoro): Arvoisa puhemies! Yksi tapa mitata eriar-
voisuutta yhteiskunnassa on tuloerot. Pienet tuloerot ovat yksi hyvän yhteiskunnan merk-
ki, ja maailmalla hyvinvoinnissa menestyneimmät maat ovat niitä, joissa on pienet tu-
loerot. [Ben Zyskowicz: Kuten Suomi!] 

Tuloeroja tulee pienentää ennen kaikkea progressiivisella verotuksella, nostamalla pie-
nituloisia ihmisiä köyhyydestä. Toinen puoli on kerätä yhteiskunnalle verotuloja palvelui-
ta varten sieltä, missä on maksukykyä. Siksi suurten pääomatulojen saannin suosiminen
erillisellä pääomatuloverolla olisi lopetettava, ja kaikkia tuloja tulisi näin verottaa progres-
siivisesti. Näin veropohja laajenee ja yksinkertaistuu ja verojen välttely vähenee. Lisäksi
tuloerot ja eriarvoisuus vähenevät sitä kautta. Professori Heikki Hiilamo ehdotti tuoreessa
raportissaan vastaavaa tuloerojen kaventamiseksi muiden hyvien ehdotusten lisäksi. Ky-
synkin teiltä, valtiovarainministeri Orpo: aikooko hallitus todella tarttua tuloerojen kaven-
tamiseen ja viimein lopettaa pääomamarkkinoiden hyysäämisen pienillä pääomaveroilla?
3



Pöytäkirjan asiakohta PTK 66/2017 vp
16.13 Valtiovarainministeri Petteri Orpo (vastauspuheenvuoro):  Arvoisa puhemies!
Ensinnäkin, se on totta, että eriarvoisuus on meidän yhteiskuntamme pahimpia ongelmia,
ja sen taustalla on ennen kaikkea pitkään jatkunut korkea työttömyys. Tuloerot eivät ole ti-
lastojen mukaan 90-luvulta lähtien paljon Suomessa kasvaneet, mutta eriarvoisuus on var-
masti työttömyyden takia. 

Mutta sitten kun haetaan keinoja sekä eriarvoisuuteen että työllisyyteen, niin rohkenen
olla eri mieltä professori Hiilamon kanssa — siis siitä, että minä en usko, että progressiota
kiristämällä, ylipäänsä veroja kiristämällä me saamme taloutta kasvuun, työllisyyttä para-
nemaan tai enemmän tuloeroja vähennettyä. Parasta lääkettä on se, että me saamme talou-
den toimimaan, ihmiset ottamaan työtä vastaan, että heille tarjotaan töitä, saamme työlli-
syysasteen ylös, mahdollisimman monen ihmisen sitä kautta pois köyhyydestä. Tämä on
ylivoimaisesti paras tie. Sen tähden mielestäni hallituksen veropolitiikka on ollut järkevää.
Työn verotusta on kevennetty lähes miljardilla, 450 miljoonaa työtulovähennyksen eli
pienten ja keskisuurten työtulojen verovähennyksen kevennykseen, joka kannustaa taas te-
kemään töitä ja laskee työn verokiilaa. [Puhemies koputtaa] Minusta hallituksen veropoli-
tiikka on ollut työllisyyttä tukevaa [Puhemies koputtaa] ja sitä kautta eriarvoisuutta vähen-
tävää.

16.14 Li Andersson vas (vastauspuheenvuoro): Arvoisa puhemies! Ei veroasteen ja työl-
lisyysasteen välisestä yhteydestä voi vetää mitään suoraa johtopäätöstä. Päinvastoin, poh-
joismainen hyvinvointimalli on hyvä esimerkki siitä, että korkea työllisyysaste, korkea ve-
roaste ja pienet tuloerot ovat täysin yhdistettävissä.

Tässä on nyt useammassa puheenvuorossa mainittu työllisyyden parantaminen lääk-
keeksi eriarvoisuuden kasvuun, mutta se ei ole välineenä riittävä. Ei ole takeita siitä, että
vaikka työllisyysaste nousee, vaikka vauraus lisääntyy, niin vauraus myöskin jakautuisi ta-
saisesti — ellei sen eteen tehdä tietoisia poliittisia ratkaisuja verotuksen, sosiaaliturvapää-
tösten ja myöskin palkkapolitiikan kautta. 

Joten minun kysymykseni hallitukselle on: Tähän asti hallituksen politiikka on tosiaan-
kin ollut eriarvoisuutta kasvattavaa. Hallituksen veropäätökset ovat suosineet suurituloi-
sia, ja pienituloisten perusturvaa on leikattu. Minkälaisia tietoisia päätöksiä hallitus aikoo
tehdä eriarvoisuuden vähentämiseksi sen lisäksi, että panostetaan työllisyysasteen nosta-
miseen?

16.15 Valtiovarainministeri Petteri Orpo (vastauspuheenvuoro):  Arvoisa puhemies!
Edesmennyt ja arvostettu vasemmistoliiton kansanedustaja Outi Ojala muistaakseni sanoi
joskus, että vahva valtiontalous on köyhän paras ystävä. Ja tämä logiikka tähän teidän pe-
räänkuuluttamaanne työllisyyden ja talouskasvun yhteyteen syntyy sieltä. Jos meillä on
korkea työllisyysaste, kasvava talous, niin meillä on vahvempi valtiontalous. Velkaantu-
minen taittuu, ja sitä kautta me pääsemme pois ikuisesta supistamisen kierteestä ja meillä
on mahdollisuus kehittää meidän hyvinvointiyhteiskuntaamme, koska viime kädessä tasa-
vertaiset, hyvät ja laadukkaat palvelut jokaiselle on ylivoimaisesti parasta eriarvoisuuden
estämistä tässä maassa.

16.16 Olavi Ala-Nissilä kesk (vastauspuheenvuoro): Arvoisa rouva puhemies! Todella,
viime vaalikaudellahan taisi verotus kiristyä joka vuosi ja tuli 100 000 uutta työtöntä, ja se
todella lisäsi eriarvoistumista. Nyt kun hallitus on määritellyllä talouspolitiikalla kasvatta-
4



Pöytäkirjan asiakohta PTK 66/2017 vp
massa talouskasvua, se aiheuttaa sen, että verotulot kasvavat ja automaattiset vakautteet
pienentävät valtion menoja ja tätä kautta tulee todella vahvempaa valtiontaloutta, kuten mi-
nisteri Orpo kuulutti. Kysynkin valtiovarainministeri Orpolta: eikö olisi päinvastoin tällai-
sen tempoilevan veropolitiikan sijasta nyt syytä asettaa jonkinlainen tiekartta, jossa katsot-
taisiin verotuksen suuria haasteita tulevaisuuteen siten, että se edistäisi meidän taloutem-
me hyvinvointia ja myöskin kannustavuutta ja sitä kautta voisimme todella professori Saa-
ren työryhmän hyvien esitysten pohjalta sitten saada eriarvoisuutta todella vähennettyä
Suomessa?

16.17 Valtiovarainministeri Petteri Orpo (vastauspuheenvuoro):  Arvoisa puhemies!
Hallitus teki puoliväliriihessä päätöksen, että me tarkastelemme verotusta laajemmin, tie-
karttamaisesti pyritään saamaan ennustettavuutta ja vakautta veropolitiikkaan, koska se
ennustettava ja vakaa veropolitiikka on yksi aivan oleellinen elementti sille, että me voim-
me luoda meidän talouskasvustamme pysyvää. Me aloitamme tässä työn, ja siinä varmasti
valtiovarainvaliokunnalla ja sen verojaostollakin voisi olla roolia, että pyrittäisiin sitä kaut-
ta löytämään myöskin yli vaalikausien yhteistä näkemystä siitä, minkä tyyppistä veropoli-
tiikkaa tehdään.

Edelleen sanon, että mielestäni hallituksen veropolitiikan peruslinjat ovat aivan oikeat.
Kokonaisveroaste ei saa nousta, kenenkään henkilön ansiotuloverotus ei saa nousta, ja me
olemme painottaneet veronkevennyksiä esimerkiksi työn verotuksessa sinne pieniin ja kes-
kisuuriin tuloihin, koska sillä on valtava merkitys sille, että ne ansiot siellä kotitaloudessa
kasvavat, mutta myöskin sille, että sitä työtä kannattaa ottaa vastaan.

16.18 Martti Mölsä ps (vastauspuheenvuoro): Arvoisa rouva puhemies! Yksi suuri muu-
tos tapahtui verotuksessa, kun varallisuusvero poistettiin vuoden 2006 alusta. Ministeri
Soini, te olitte suuressa salissa oppositiossa joulukuun 8. päivä vuonna 2005, kun silloinen
valtiovarainministeri Heinäluoma halusi armahtaa rikkaat. Muistatteko, mikä oli se suuri
syy, että varallisuusvero piti poistaa? Ministeri Orpo, pitäisikö varallisuusvero palauttaa,
koska se tuottaisi tänä päivänä noin 500 miljoonaa valtion budjettiin? [Hälinää — Puhe-
mies koputtaa]

16.19 Valtiovarainministeri Petteri Orpo (vastauspuheenvuoro):  Arvoisa puhemies!
Hallituksella ei ole missään suunnitelmissa varallisuusveron palauttamista. Meille on ää-
rettömän tärkeää se, että Suomessa on pääomia, että Suomeen hakeutuisi pääomia, koska
ilman pääomaa Suomeen ei synny investointeja ja ilman investointeja ei synny työpaikko-
ja ja niitä työpaikkoja, jotka ovat täällä vielä kymmenienkin vuosien päästä. Meidän täy-
tyy löytää kaikesta huolimatta sellainen tasapaino veropolitiikassa, jossa me kannustamme
työn vastaanottamiseen, työntekoon, joka on oikeudenmukainen eli progressiivinen, kuten
Suomessa on, siitä pitää pitää kiinni. Mutta meillä pitää samaan aikaan olla sellainen pää-
oma- ja yritystoiminnan verottaminen, että se kannustaa Suomessa investoimaan ja työllis-
tämään, koska ilman yksityisen sektorin työpaikkoja, jotka tuovat lisäarvoa, meillä ei ole
meidän hyvää julkista sektoriamme, joka tuo meille taas hyvinvointipalvelut.

16.20 Eero Heinäluoma sd (vastauspuheenvuoro): Arvoisa puhemies! Oikeudenmukai-
nen verotus, verotus, jonka ihmiset hyväksyvät, on olennainen osa toimivaa yhteiskuntaa.
Kun tässä on puhuttu varallisuusverotuksesta, niin on syytä sanoa, että en ollut siinä halli-
5



Pöytäkirjan asiakohta PTK 66/2017 vp
tuksessa jäsenenä, joka päätti poistaa varallisuusveron tuloratkaisun yhteydessä vuoden
2004 syksyllä. Haluan kuitenkin puolustaa sitä ratkaisua siltä osin, että samalla kun varal-
lisuusverosta luovuttiin ja menetettiin 80 miljoonan euron tulot, tehtiin päätös laittaa osin-
got verolle. Osingot tulivat verolle, mikä tuotti lähes 500 miljoonaa euroa. [Mauri Pekka-
rinen: Osingot olivat jo aikaisemmin verolla!] Siis toisin sanoen tultiin tilanteeseen, jossa
yli 400 miljoonaa euroa tuli valtion kassaan rahaa niiltä, joilla on varaa maksaa. [Hälinää]
Nyt kysynkin pääministeriltä: voisiko ajatella sen tyyppistä rakenneuudistusta, joka jatkai-
si tätä kehitystä, niin että kaikki osingot tulisivat verolle? Nythän kaikista osingoista ei vie-
läkään makseta veroa, vaan meille on luotu erityisluokka, jonka ei tarvitse maksaa osinko-
tuloistaan [Puhemies koputtaa] veroa.

16.21 Pääministeri Juha Sipilä (vastauspuheenvuoro): Arvoisa puhemies! Jos edustaja
Heinäluoma viittaa tällä luokalla pienten yritysten saamiin pienimpiin osinkoihin, [Paavo
Arhinmäki: Ei ne ihan pieniä kaikki ole!] niin pidän sitä kyllä äärimmäisen tärkeänä kan-
nustimena yrittäjyyteen ja erittäin tärkeänä osana siinä politiikassa, johdonmukaisessa po-
litiikassa, jossa kannustetaan ihmisiä yrittäjyyteen ja sitä kautta työllistämään ihmisiä, nos-
tamaan työllisyysastetta. Pienet ja keskisuuret yritykset ovat olleet aivan keskeisessä roo-
lissa tässä hyvässä työllisyyskehityksessä, mikä Suomessa on nyt saatu aikaiseksi.

Kysymyksen käsittely päättyi.
6


