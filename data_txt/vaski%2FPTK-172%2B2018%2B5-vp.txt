















































DEM424E.tmp.xml


Pöytäkirjan asiakohta PTK 172/2018 vp
Pöytäkirjan asiakohta 

PTK 172/2018 vp

Täysistunto

Torstai 7.3.2019 klo 16.02—20.58

5. Hallituksen esitys eduskunnalle työaikalaiksi ja eräiksi siihen liittyviksi laeiksi
Hallituksen esitys HE 158/2018 vp
Valiokunnan mietintö TyVM 17/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 5. asia. Käsittelyn pohjana on työelämä- ja tasa-arvovaliokunnan mietin-
tö TyVM 17/2018 vp. Nyt päätetään lakiehdotusten sisällöstä.

Keskustelu

19.20 Merja Mäkisalo-Ropponen sd: Arvoisa puhemies! Työaikalaki on yksi tärkeim-
mistä työhyvinvointia ja sitä kautta työssä käyvien kokonaiselämänlaatua säätelevä laki.
Siksi onkin harmillista, että tätä lakia ei ole valmisteltu riittävän huolellisesti ja esimerkik-
si esityksen vaikuttavuusarvioinnit ovat kovin puutteelliset. Työaikasuojelun tason muu-
tosten arviointi, sukupuolivaikutusten arviointi sekä perhe-elämä- ja lapsivaikutusten arvi-
oinnit ovat heikosti tehtyjä. Lisäksi laki jättää auki runsaasti erilaisia tulkintakysymyksiä.

Tämän lain lukuisia puutteita tuomme esille vastalauseessamme, joka on sosiaalidemo-
kraattien, vasemmistoliiton, vihreiden ja perussuomalaisten yhteinen. Esitämme useita py-
kälämuutoksia ja kahta lausumaa. Esittelen tässä puheenvuorossani luettelonomaisesti ne
kohdat, joita emme tässä lakiesityksessä voi hyväksyä. Epäkohtia on kuitenkin niin paljon,
että todennäköisesti joudun pyytämään toisenkin puheenvuoron, sillä haluan näiden asioi-
den tulevan kirjatuiksi myöskin pöytäkirjaan.

Ensinnäkin haluamme nostaa esille ongelman lakiesityksen erimitallisuudesta suhtees-
sa työaikadirektiiviin ja erityisesti soveltamisalaan. Asiantuntijakuulemisissa on kyseen-
alaistettu toimintamalli, jossa tehdään suljettu lista toimialoista, joilla työaikalakia ei so-
velleta. Voi olla toimialoja, joita ei ole vielä olemassakaan ja joilla vallitsee tulevaisuudes-
sa työaika-autonomia. Tällaiset tyhjentävät listat ovat ongelmallisia siinä mielessä, että ne
ovat johonkin aikaan sidottuja. Työaikadirektiivin vastaava lista ei ole suljettu. Hallituk-
sen työaikalakiesitys ei ole direktiivin lähestymistapaa vastaava tapa.

Toiseksi työaikalakiehdotuksen tavoitteena on muun muassa ajantasaistaa työaikalaki
vastaamaan työn tekemisen tavoissa tapahtuneita muutoksia eli esimerkiksi sitä, että työ-
ajaksi luettava aika ei enää olisi paikkasidonnaista. Tämä tarkoittaa muun muassa sitä, että
niin sanottu etätyö lasketaan kokonaisuudessaan työajaksi. TEMin työelämä- ja tasa-arvo-
valiokunnalle antama vastine tästä lakiesityksestä ei välttämättä puolla tätä tavoitetta. Va-
liokunnan olisikin ollut tämän vuoksi hyvä todeta, että hallituksen esitykseen tuotua muu-
tosta tulkitaan niin, että jos työntekijään sovelletaan työaikalakia, työaikalaki tulee koko-
 Tarkistettu
4.0



Pöytäkirjan asiakohta PTK 172/2018 vp
naisuudessaan sovellettavaksi, ja että kaikki työtunnit riippumatta siitä, missä ne on tehty,
lasketaan työaikaan. Tämä jää nyt hiukan epäselväksi.

Kolmanneksi vastustamme keskimääräisen yleistyöajan tasoittamisjaksokohtaista lisä-
työkiintiötä. Se romuttaa vuorokautisen työaikasuojelun ja oikeuden yksityiselämään. Ny-
kyisin työntekijä voi kieltäytyä työskentelemästä yli kahdeksan tuntia, koska tällöin tulee
pyytää ylityösuostumus. Esitämme säädöksen korjausta siten, että vuorokautinen ylityöra-
ja säilyy kahdeksassa tunnissa ja jos yli kahdeksan tunnin työskentelyn jälkeen on vielä tar-
peen teettää työtä, tulee työntekijältä saada ylityösuostumus.

Neljäs esiin nostamamme kritiikki koskee jaksotyötä. Jaksotyö koskettaa erityisesti so-
siaali- ja terveysalan työntekijöitä. Työaikalain uudistamisen tavoitteena on valmistautua
tulevaisuuden työelämään, ja nyt olisi jo aika luopua vuonna 1946 kehitetystä jaksotyöstä
eikä suinkaan laajentaa sen soveltamisalaa, kuten nyt tehdään. Jaksotyö on naisia syrjivä
työaikamuoto, jossa on huono työsuojelun taso. Jaksotyö asettaa työntekijät huonompaan
asemaan kuin yleistyöajan mukaista 24/7-työtä tehtäessä. Kaikki 24/7-työ voidaan järjes-
tää vuorotyönä, jossa työaikasuojelu on parempi. Tässä yhteydessä on myös hyvä muistaa,
että ILOn yleissopimuksen 149 sairaanhoitohenkilöstöstä velvoittaa yhdenmukaistamaan
työehdot. Siksi vastalauseessamme edellytämme, että aloitetaan valmistelu jaksotyöstä
luopumiseksi. Tämä on tärkeää, jos haluamme lisätä hoitoalan houkuttelevuutta.

Viides korjattava asia lakiesityksessä ovat säädökset yötyöstä ja vuorokausilevosta.
Työntekijän vaikuttamismahdollisuuksien vahvistaminen omiin työaikoihinsa parantaa
edellytyksiä sovittaa työtä ja muuta elämää yhteen. Toisaalta työaikojen muuttuminen epä-
säännöllisemmäksi ja mahdollisuudet vuorotyön teettämiseen uusilla aloilla voivat lisätä
työajoista johtuvia terveyshaittoja.

Vuorokausilevon vähimmäiskeston nostaminen yhdeksästä yhteentoista tuntiin on
myönteinen uudistus. Kuitenkin lakiesityksessä sanotaan, että jaksotyössä vuorokausilepo
voi työn järjestelyihin liittyvistä syistä olla vain yhdeksän tuntia. Käytännössä tämä saat-
taa johtaa siihen, että jaksotyössä esiintyy edelleen runsaasti alle yhdentoista tunnin mit-
taisia vuorovälejä. Lyhyiden vuorovälien tiedetään olevan yhteydessä väsymykseen, unet-
tomuuteen, tapaturmiin ja sairauspoissaoloihin. Lyhyet vuorovälit vaikeuttavat myös työn
ja muun elämän yhteensovittamista. Laissa olisikin syytä määrittää rajat, kuinka usein jak-
sotyötä tekevän henkilön vuorokausilepo voidaan lyhentää alle yhteentoista tuntiin, jotta
todellisuudessa työaikasuojelu paranisi eikä heikentyisi. Vastalauseessamme esitämme,
että jaksotyössä tilapäisesti voidaan vuorokausilepo lyhentää alle yhteentoista tuntiin enin-
tään kahdesti viikossa eikä koskaan peräkkäisinä päivinä. Lisäksi menettelyyn tulee olla
aina kirjallisesti yksilöity ja perusteltu syy.

Lakiesityksen mukaan säännöllisen työajan järjestelyistä voidaan sopia tietyissä tilan-
teissa aiempaa selvästi pidemmissä tasoittumisjaksoissa. Asiantuntijoiden näkemyksen
mukaan neljän kuukauden tasoittumisjakso työajan enimmäismäärässä on liian pitkä. Näin
pitkä tasoittumisjakso sallii pitkät viikkotyöajat. Siksi esitämme vastalauseessamme kuu-
den viikon tasoittamisjaksoa työajan enimmäismäärään.

Myöskään yötyötä ei pidä lisätä. Suomi on jo Euroopan kärkimaa työajan joustoissa ja
yötyöntekijöiden määrässäkin Euroopan kärkeä. Riittävien lepotaukojenkin kanssa yötyö
on terveysriski, ja siksi yhteiskunnan tulee organisoida työ siten, että yötyö rajataan vain
välttämättömään. Voimassa olevan lainsäädännön mukaan yötyötä voidaan teettää jakso-
työssä. Hallituksen esityksessä todetaan, että oikeus teettää säännöllisesti yötyötä koskisi
jaksotyöksi järjestetyn työn lisäksi kaikkea sellaista työtä, joka voitaisiin järjestää jakso-
2



Pöytäkirjan asiakohta PTK 172/2018 vp
työnä. Katsomme, että tämä laajennus on heikosti perusteltu ja oikeus teettää säännöllistä
yötyötä tulee rajata koskemaan vain tosiasiallisesti jaksotyöksi järjestettyä työtä. Samoin
valtioneuvoston päätös yötyötä tekevälle työntekijälle järjestettävästä kuljetuksesta tulee
säilyttää eikä poistaa, kuten hallitus esittää.

Ja nyt kysyn puheenjohtajalta: Voinko jatkaa? Vai tulenko toisen kerran?

Ensimmäinen varapuhemies Mauri Pekkarinen: No, jos edustaja minuutissa selviää.

Ei selviä. [Naurua]

Ensimmäinen varapuhemies Mauri Pekkarinen: No, kun on periaate sovittu, niin yrite-
tään pitää siitä kiinni, jos saan pyytää.

Selvä, tulen toisen kerran.

Ensimmäinen varapuhemies Mauri Pekkarinen: Eli seuraavana edustaja Kontula. —
Oikein kohtelias kysymys edustajalta.

19.28 Anna Kontula vas: Arvoisa puhemies! Myös minulla on useita huolia liittyen tä-
hän uuteen työaikalakiin, mutta koetan käsitellä asiat sen verran yleisemmällä tasolla, että
se ei edellytä toista puheenvuoroa.

Työaikalain tavoitteena on vastata työelämän muutoksiin, ja niitä totta tosiaan onkin eh-
tinyt tulla jo paljon siitä, kun työaikalaki 1960-luvulla säädettiin. Siihen nähden tulos on
kuitenkin varsin varovainen. Hallituksen esitys ei kommentoi alustatyötä tai itsensätyöllis-
täjien työaikasuojelua millään tavalla. Se ei etsi ratkaisuja monien samanaikaisten töiden
kanssa elävien henkilöiden työaikasuojeluun, ja se etenee myös hyvin varovaisesti kysy-
myksissä työn irtaantumisesta työpaikasta eikä korjaa sellaisia työaikalain keskeisiä ongel-
mia, jotka ovat selvästi tunnistettuja ja joiden ei voi katsoa enää kuuluvan tähän aikaan ja
maailmaan. Tässä tarkoitan esimerkiksi ajasta ikuisuuteen jatkuvan lisätyösuostumuksen
antamista työsopimuksen solmimisen yhteydessä, mikä käytännössä johtaa tilanteeseen,
jossa henkilö, jos hän ei pääse töihin silloin kun lyhyellä varoitusajalla työnantaja häntä
pyytää, voi kieltäytyä työstä lähes milloin tahansa vain kertomalla omaan elämäänsä liit-
tyvän henkilökohtaisen syyn. Ei ole enää tätä päivää, että työntekijöiden pitää kertoa hen-
kilökohtaisista häistään ja hautajaisistaan työnantajalle, koska he eivät kykene millään lail-
la ennakoimaan omaa työaikaansa.

Työaikalain muutoksessa on kyllä hyviä esityksiä, kuten esimerkiksi kokeilu joustotyö-
ajasta, mutta varovaisesti, kovin varovaisesti mennään ja osin aivan väärään suuntaan. Kun
lähdetään uudistamaan työaikaa, keskeinen ja tärkein kysymys on tietysti, millaisia työ-
markkinoita me haluamme. Työaikalaki vaikuttaa meidän työmarkkinoihin kokonaisuu-
dessaan, ja keskimäärin sillä on iso merkitys yhteiskunnan arjen järjestymiseen ja siihen,
millainen rytmi meillä yhteiskunnassa on. No tutkimusten mukaan terveellinen työaika on
sellaista työtä, jota tehdään päivisin, joka on sillä tavoin ennakoitavissa, että ihmiset pys-
tyvät järjestämään työn ulkopuolisen elämänsä järkevällä tavalla, ja joka takaa välttämät-
tömät lepoajat. No nyt tässä työaikalain esityksessä kannustetaan aikaisempaa enemmän
yötyöhön, lisätään työajan ennakoimattomuutta ja heikennetään mahdollisuuksia vuoro-
kausilepoon. Voi kysyä, kuinka moni meistä haluaisi sairaskohtauksen saatuaan joutua sel-
3



Pöytäkirjan asiakohta PTK 172/2018 vp
laisen sairaanhoitajan hoitamaksi, joka on ehtinyt nukkua esimerkiksi kaksi tuntia viimei-
sen vuorokauden aikana — en minä ainakaan. Yhdessä nämä muutokset synnyttävät mei-
dän työmarkkinoille sellaisia trendejä, joissa yötyö todennäköisesti lisääntyy ja siitä saata-
vat korvaukset heikkenevät ja työaikaan liittyvät terveysriskit lisääntyvät. Muutokset ovat
aika mikrotasolla yksilöiden kohdalla mutta tilastollisesti, isoissa väestöryhmissä merkit-
täviä.

Ennen kaikkea minusta se iso, tärkeä kysymys on: onko sirpaletyöelämä — siis semmoi-
nen työelämä, jossa ihmiset menevät kutsusta töihin mihin kellonaikaan tahansa, minä ta-
hansa viikonpäivänä, jouluna ja juhannuksena, silloin kun on lapsensa ristiäiset — sellai-
nen maailma ja sellainen työelämä, joka on jollakin lailla koherenssissa perheiden arjen ja
onnellisen, hyvän elämän kanssa? Minun mielestäni ei. [Kari Kulmala: Tervetuloa poliisin
työhön!] Minun mielestäni työ pitää pystyä järjestämään yhteiskunnassa sellaisella taval-
la, että ihmisten on mahdollista viettää perhe-elämää, juhlia rakkaittensa kanssa, suunnitel-
la tulevaisuutta — elää kaikkea sitä normaalia elämää, mistä me kaikki haaveilemme. —
Kiitos.

19.33 Sari Essayah kd: Arvoisa puhemies! Kuuntelin kollegojen puheenvuoroja, ja täy-
tyy todeta, että tässä työaikalain muutoksessa on hyvä huomioida, että me teemme yhteis-
kunnassa lainsäädäntömuutoksia, jotka välillisesti vaikuttavat siihen, että meille tulee tar-
vetta työaikalainsäädännön muutoksiin. Taisi olla itse asiassa niin, että ainoastaan vasem-
mistoliitto ja kristillisdemokraatit olivat tässä salissa sitä mieltä, että meidän ei tule kaup-
pojen aukioloa lähteä vapauttamaan tavalla, jolla sitten teimme sen. Olimme ainoat puolu-
eet, jotka ennakoimme sitä, että yhteiskunnassa olisi hyvä olla sellaista rytmiä, jossa olisi
mahdollisuus perheillä pitää niitä yhteisiä vapaapäiviä, plus mitä se aiheuttaa myöskin esi-
merkiksi päivähoidon puolelle. Elikkä se tarve jatkuvan ympärivuorokautisen hoidon jär-
jestämiseen ja muuhun vastaavaan tulee sitten automaattisesti tämäntyyppisten lainsäädän-
tömuutosten myötä.

Mutta kun edustaja Mäkisalo-Ropponen on tässä käyttämässä seuraavaksi puheenvuo-
ron ja te olette siellä valiokunnassa tätä asiaa huolellisesti käsitelleet, niin oikeastaan täällä
nyt kollegana esittäisin kahdesta asiasta kysymyksen, ja toivon, että ehkä pystytte puheen-
vuorossanne niihin vastaamaan.

Tämän lain käsittelyn yhteydessä ymmärtääkseni nousi esille myöskin kahteen elämän-
alaan liittyvät poikkeukselliset työaikajärjestelyt, työaikajärjestelyt, jotka liittyvät seura-
kuntien erilaiseen leiritoimintaan ja toisaalta myöskin erilaisten urheilujärjestöjen kilpai-
lu- ja leiritystoimintaan. Näissähän työntekijöillä, jotka ovat leireillä työntekijöinä, on aika
mahdotonta esimerkiksi vaikkapa jossakin saaressa pidettävän leirin yhteydessä ajatella,
että voitaisiin lähteä sieltä pois viettämään niin sanotusti vapaa-aikaa tai muuta vastaavaa,
vaan he ovat koko ajan siellä leiriolosuhteissa. Mutta toisaalta sitten, jos lähdettäisiin las-
kemaan näitä tunteja sillä periaatteella, että kaikki se aika, mikä ollaan esimerkiksi kahden
viikon rippileirillä, on työaikaa, niin meillä kyllä olisivat niin seurakunnat kuin urheilujär-
jestöt konkurssissa siinä vaiheessa, jos kaikki olisi ikään kuin maksettavaa työaikaa. Siinä
mielessä olisinkin nyt halunnut kuulla, minkälaisiin ratkaisuihin tai pykälämuotoiluihin
näitten osalta päädyttiin.

Muistan, että esimerkiksi urheilujärjestöistä tuli sellaista signaalia, että aika monet ko-
kivat tällaisen ulkomailla vaikkapa kilpailuihin valmentajana osallistumisen myöskin tie-
tynlaisena, voisiko sanoa, palkkiona siitä työstä, mitä on tehty. Toki sielläkin on totta kai
4



Pöytäkirjan asiakohta PTK 172/2018 vp
ne tunnit, joista maksetaan, mutta aika moni oli sitä mieltä, että olisi valmis käyttämään
myöskin vapaa-aikaansa näihin tilanteisiin. Monet myöskin kokivat, että siinä, että on
mahdollisuus olla vaikkapa jonkun huipputapahtuman yhteydessä, seurata sitä ja muuta
vastaavaa, tuli myöskin sen tyyppistä vastinetta. Mutta tästä mielelläni kuulisin, mitä kes-
kustelua valiokunnassa näitten osalta käytiin ja olivatko nämä tahot sitten kuultavina näit-
ten erityisten työaikajärjestelyjen takia.

19.36 Merja Mäkisalo-Ropponen sd: Arvoisa puhemies! Edustaja Kontula ystävällises-
ti lupasi tarkistaa vastauksen edustaja Essayahille. Kuultavina he olivat, mutta nyt tarkis-
tetaan, mikä oli se lopullinen muoto, mitä siellä päätettiin. Tämä asia oli kyllä todellakin
keskustelussa.

Arvoisa puhemies! Vastalauseessamme on siis esitelty yhdeksän epäkohtaa, ja edellises-
sä puheenvuorossani pääsin kohtaan kuusi.

Eli kuudes huomiomme koskee varallaoloa. Esityksen mukaan varallaolo olisi työnteki-
jän lepoaikaa, vaikka hän sen aikana olisi velvollinen olemaan tavoitettavissa ja saapu-
maan kutsun saatuaan työtehtäviin. Oikeus keskeytymättömään vuorokausilepoon ei kos-
kisi varallaolon aikana tehtyä työtä, ja korvaava vuorokausilepo tulisi käytännössä annet-
tavaksi harvoin. Tämäkin on hyvä perustelu sille, miksi jaksotyöstä kannattaa luopua.
Edellytämme myös, että varallaolon aikana tehty työ on aina lisä- tai ylityötä myös jakso-
työssä. [Kari Kulmala: Lääkäri saa siitä 500 euroa!]

Seitsemäs huomiomme koskee joustotyötä ja osa-aikatyön tuntien vakiinnuttamista.
Joustotyö on uusi työaika, ja sen toimivuutta pitää tarkkaan seurata. Osa-aikatyöntekijöi-
den työaikasuojelua tulisi vahvistaa säätämällä työaikalaissa työajan vakiinnuttamisesta.
Tällä ei sellaisenaan estettäisi osa-aikatyön teettämistä, joka eritoten yksityisillä palve-
lualoilla on usein tarpeen kysynnän vaihteluista johtuen. Työajan vakiinnuttamista koske-
van sääntelyn myötä lisätyön teettämistä ei kuitenkaan voitaisi enää käyttää yksinomaan
työnantajan tarpeista lähtevänä joustoelementtinä. Vakiinnuttamisella myös varmistettai-
siin, että työsopimustunnit vastaisivat aina mahdollisimman tarkoin todellista työn teettä-
mistarvetta. Lisäksi vakiinnuttamisella vahvistettaisiin työntekijän oikeutta siirtyä osa-ai-
kaisesta työstä kokoaikaiseen ja siten mahdollisuuksia parantaa työn ja muun elämän yh-
distämistä. Tällä hetkellä esimerkiksi kaupan alalla 68 prosenttia kaikista osa-aikaisista on
työskennellyt yli viisi vuotta työurastaan osa-aikaisena ja 40 prosenttia jopa yli kymmenen
vuotta.

Kahdeksas huomiomme koskee lisätyösuostumusta ja nollatuntisopimuksia. Mielestäm-
me kaikkien osa-aikatyöntekijöiden osalta tulee poistaa mahdollisuus antaa pysyvä suos-
tumus lisätyön tekemiseen. Hallituksen esitys asettaa perusteetta eri osa-aikatyöntekijäryh-
mät keskenään eriarvoiseen asemaan lisätyösuostumuksen suhteen. Myös muilla kuin
vaihtelevaa työaikaa noudattavilla osa-aikatyöntekijöillä lisätyötunnit voivat muodostaa
merkittävän osan työntekijän työajasta. Pysyväisluonteinen lisätyösuostumus voi siten
myös niin sanottujen tavallisten osa-aikatyöntekijöiden osalta johtaa tilanteeseen, jossa
työntekijä olisi aina velvoitettu ottamaan vastaan lisätyötä ilman, että työntekijä voi siihen
varautua.

Lisätyöhön tarvittavan suostumuksen edellytys on hallituksen esityksen toteutuessa eri-
lainen riippuen siitä, minkälainen työsopimus työntekijän kanssa on tehty, ja tämä voi ai-
heuttaa kyllä työpaikalla aikamoista hämminkiä. Voi nimittäin olla pelkkä sattuma, millai-
sen osa-aikaisen työsopimuksen kukin on tehnyt.
5



Pöytäkirjan asiakohta PTK 172/2018 vp
Yhdeksäs esille nostamamme asia koskee lepoaikoja ja korvaavaa lepoaikaa. Jaksotyön
vuorokausilevon pidentäminen yhdeksästä tunnista yhteentoista tuntiin on parannus nyky-
tilaan mutta ei todellisuudessa lisää työaikasuojelua. Työaikadirektiivin mukaan työnteki-
jälle annetaan vastaavanlaiset korvaavat lepoajat. Sanamuoto on direktiivissä aktiivinen,
mutta hallituksen esityksen mukaan lepoaika korvautuisi passiivisesti mahdollisesti vasta
kahden viikon kuluttua muun pidemmän viikkolevon yhteydessä toteutettavaksi. Euroo-
pan unionin perusoikeuskirjan 31 artiklassa, siis Oikeudenmukaiset ja kohtuulliset työolot
ja työehdot, sanotaan: ”Jokaisella työntekijällä on oikeus enimmäistyöajan rajoitukseen
sekä päivittäisiin ja viikoittaisiin lepojaksoihin ja palkalliseen vuosilomakauteen.” Perus-
oikeuskirja lähtee siis siitä, että jokaisella työntekijällä on oikeus työaikasuojeluun perus-
oikeutena, ja tähän Suomenkin olisi velvollisuus sitoutua.

Viimeisenä kohtana vastalauseessamme tuomme esille sen, ettemme voi hyväksyä hal-
lituksen tulkintaa kanneaika-asiassa. Työaikalain uudistamista pohtinut työryhmä esitti,
että työoikeudellisten saatavien kanne- ja vanhentumisaikoja pitäisi arvioida kokonaisuu-
tena. Työaikalain kanneaikoihin ei tämän vuoksi olisi työryhmän mukaan syytä tässä yh-
teydessä puuttua. Työryhmä ehdotti, että lukuun ottamatta työaikapankkisaatavia koske-
van vanhenemisajan lisäystä kanneaikaa koskeva säännös olisi hallituksen esityksessä sa-
manlainen kuin nykylaissa. Tästä huolimatta hallituksen esityksen perusteluissa ehdote-
taan nykylain muuttamista niin, että työtuomioistuimen tulkinta viiden vuoden kanneajas-
ta ei olisi enää mahdollinen. Perustelut eivät siis tältä osin vastaa pykäläehdotusta. Jos tul-
kintaa halutaan muuttaa ja omaksua korkeimman oikeuden tapauksesta ilmenevä
oikeusohje, säännöstä on muutettava niin, että siitä selkeästi ilmenee, mitä on tarkoitettu
muutettavan. Perusteluilla ei nimittäin voi säätää.

Helmikuussa 2019 työtuomioistuimesta on saatu välituomio koskien työaikaperusteis-
ten saatavien vanhenemista. Tuomion mukaan työehtosopimuksella sovitut työaikasaata-
vat eivät vanhene työaikalain vanhenemisaikojen mukaan kahdessa vuodessa vaan työso-
pimuslain mukaan viidessä vuodessa. Tuomiossa on viitattu useisiin kansainvälisiin sopi-
muksiin ja säädöksiin. Mielestämme tämä päätös olisi pitänyt huomioida hallituksen esi-
tystä tehtäessä, ja tätä ei ole nyt huomioitu.

Eli, arvoisa puhemies, yhteenvetona voi todeta, että paljon epäselvyyksiä tähän lakiesi-
tykseen jäi ja todennäköisesti seuraava hallitus joutuu näitä pikaisella aikataululla korjai-
lemaan. — Kiitos.

19.43 Anna Kontula vas: Arvoisa puhemies! Vastaan ensin edustaja Essayahin kysy-
mykseen: Niiltä osin, kun puhutaan urheilujärjestöjen leiritoiminnasta tai harjoitustoimin-
nasta, valiokunnassa ei tehty muutoksia hallituksen esitykseen. Sanatarkka muotoilu laissa
tulisi näin olemaan: ”Tätä lakia ei sovelleta voittoa tavoittelemattomassa yhteisössä työs-
kentelevän työntekijän työhön siltä osin, kun hän osallistuu tapahtuma-, kilpailu- tai leiri-
toimintaan, josta on sovittu sellaisella 34 §:ssä tarkoitetulla valtakunnallisella työehtosopi-
muksella, joka turvaa työntekijälle tämän lain lepoaikoja ja enimmäistyöaikaa vastaavan
suojan.” Eli asia on ratkaistu niin, että kun kysymys on niin poikkeuksellisista olosuhteis-
ta, että niitä ei ole järkevää tuoda työaikalain piiriin, niin toimijat voivat työehtosopimuk-
sin sopia keskenään muista järjestelyistä.

Hiukan tätä sivuten muutos sen sijaan tehtiin kysymykseen siitä, missä määrin uskon-
nollisia toimituksia ja tehtäviä tekevien henkilöiden voidaan katsoa kuuluvan työaikalain
ulkopuolelle. Hallituksen esityksessä oli, että uskonnolliset toimitukset ja tehtävät katsot-
6



Pöytäkirjan asiakohta PTK 172/2018 vp
taisiin työaikalain ulkopuolelle, ja tästä sana ”tehtävät” päätettiin poistaa sen vuoksi, että
tällaisessa rajoitetummassa merkityksessä se vastaa paremmin direktiiviä ja kohdistuu sel-
keästi vain sellaisiin seurakuntien toimintoihin, joita selkeästi ei ole mahdollista säätää
työaikalain määrittelemällä tavalla.

Sitten vielä lisäys edelliseen puheenvuorooni:
On olemassa joitakin pitkälti ihmiskunnan hämärästä, kaukaa ennen kirjoitustaidon kek-

simistä tulevia totuuksia, jotka ohjaavat meidän kaikkien elämää. Yksi niistä on, että ihmi-
selle on normaalia nukkua öisin ja tehdä töitä ja muita puuhailuja sitten päivisin. Toinen
on, että on normaalia viettää aikaa läheistensä kanssa, ihmiset nauttivat kovasti siitä, että he
saavat olla perheenjäsentensä ja ystäviensä kanssa. Nämä ovat meillä läpi historian, kult-
tuurista toiseen vahvasti suojattuja käytäntöjä. Antiikin Kreikasta, keskiajalta, uudelta
mantereelta, kaikkialta löytyy esimerkkejä siitä, kuinka työpäivän maksimipituus on ollut
auringon noususta auringon laskuun, ja siitä, miten yhteisöt ovat merkanneet erillisiä juh-
lapäiviä, jolloin työstä ei ole vain oikeus, vaan suorastaan velvollisuus pitää vapaata. Eli
yhteisöt ovat jopa kieltäneet ja vahvasti sanktioineet työnteon näinä vapaapäivinä.

Koska tämä traditio on niin laajalle levinnyt ihmisyhteisöissä, niin minusta pitäisi erit-
täin vakavasti suhtautua siihen, että tällaisia käytäntöjä lähdetään purkamaan. Siihen pitäi-
si olla hyvin painavat syyt. On ymmärrettävää, että on saatava synnytysapua keskellä yötä,
jos lapsi syntyy keskellä yötä, mutta ei ole mitään tarvetta, että olisi välttämättä päästävä
shoppaamaan uusia kenkiä keskellä yötä. Yhteisöjen pitäisi pyrkiä suojelemaan sitä aikaa,
josta pitkän historiallisen kokemuksen, tietämyksen ja sukupolvista toiseen jatkuvan kan-
tapään kautta oppimisen kautta on huomattu, että näin on hyvä, näin on hyvä ihmisten elää.
Olen puhunut tästä aikaisemminkin tässä salissa, ja minä olen erittäin huolissani semmoi-
sesta trendistä, jossa yhteiskunnasta pyritään tekemään 24/7-yhteiskunta, jossa näillä ei ole
enää mitään merkitystä. Sillä saattaa olla niin laajoja yhteisöllisiä vaikutuksia, niin laajoja
vaikutuksia siihen, miten me elämme täällä, miten meidän aivomme rakentuvat, miten me
suhtaudumme toisiimme, että me emme tiedä emmekä ymmärrä, mitä me olemme teke-
mässä.

19.48 Sari Essayah kd: Arvoisa puhemies! Kiitokset edustaja Kontulalle näistä selventä-
vistä vastauksista. On todella tärkeää, että nämä leiriolosuhteissa tehtävät työajat ovat vä-
hän toisentyyppisen sääntelyn piirissä, kun ne nimenomaan liittyvät vielä tällaiseen aat-
teelliseen työhön. Ja siinä mielessä on kuitenkin olemassa sitten osapuolia tyydyttävä tapa,
millä tämä asia voidaan ratkaista.

Sitten nämä tietyt uskonnolliset toimitukset, jotka tässä oli myöskin nostettu esille: On
aivan varmasti selvää, että jos vaikkapa joku ihminen haluaa ripittäytyä tai haluaa käydä
sielunhoitokeskustelun, niin nämä tapahtuvat sitten sillä hetkellä, kun ihminen näin kokee.
Eikä voi ajatella, että sitten vaikkapa seurakunnan pastori tällaisessa tilanteessa vetoaisi
työaikalakiin ja toteaisi, että tämä nyt ei sitten tällä hetkellä sovi hänelle. Tässä on käytetty
kyllä ihan varmastikin tervettä järkeä näitten osalta.

Kun edustaja Mäkisalo-Ropponen nosti esille näitä lukuisia epäkohtia, niin täytyy sa-
noa, että Euroopan parlamentissa ollessani tämä työaikadirektiivihän oli tämmöinen ”kes-
tojumi”. Elikkä se siis milloin missäkin muodossa aina todettiin, että se ei vain mene eteen-
päin, koska jäsenvaltioilla oli niin paljon erilaisia, [Puhemies koputtaa] niin sanottuja opt-
outeja, jotka liittyivät tähän työaikadirektiiviin. Esimerkiksi Iso-Britanniahan nyt tietenkin
järjestelmällisesti opt-outasi itsensä kokonaan koko unionista, mutta jo siihen aikaan näis-
7



Pöytäkirjan asiakohta PTK 172/2018 vp
tä kaikista työaikasääntelyistä totesivat, että eivät koske [Puhemies koputtaa] heitä. Ja voi
sanoa, että siinä mielessä tämä työaikadirektiivin implementointi jäsenvaltiossa on var-
masti haasteellista, koska se itse direktiivikin on ollut niin haasteellista viedä eteenpäin, ja
myöskin ne täydennykset, mitkä siihen on aina kulloinkin tulleet. Siinä mielessä en pidä
mitenkään erikoisena, että tässä varmasti jää tehtävää myöskin sitten tuleville hallituksille.

Yleiskeskustelu päättyi ja asian käsittely keskeytettiin.
8


