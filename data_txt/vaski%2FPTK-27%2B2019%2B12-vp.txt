















































DEM26FC.tmp.xml


Pöytäkirjan asiakohta PTK 27/2019 vp

 Tarkistettu
4.0

Pöytäkirjan asiakohta 

PTK 27/2019 vp

Täysistunto

Torstai 5.9.2019 klo 16.00—19.00

12. Hallituksen esitys eduskunnalle kasvinterveyslaiksi sekä laiksi sakon täytäntöönpanos-
ta annetun lain 1 §:n muuttamisesta

Hallituksen esitys HE 11/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 12. asia. Puhemiesneuvosto ehdottaa, että asia lähetetään maa- ja metsätalousvaliokun-
taan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

18.01 Heikki Autto kok: Arvoisa puhemies! Eilen vietettiin suomalaisen ruoan päivää, ja
me suomalaiset todella olemme onnekkaita, ehkä onnekkaampia kuin osaamme ajatella-
kaan, koska saamme nauttia maailman parasta ja puhtainta ruokaa. Tässä tietysti on tärkeä
osa sillä, että me elämme maassa, jossa on maailman puhtain ilma, ja meillä on puhdas
maaperä, puhtaat vedet ja myös luonnon olosuhteet, jotka mahdollistavat sen, että kun
meillä viljellään, niin kasvin terveys jo lähtökohtaisesti on hyvä. Meillä tarvitsee käyttää
vähän esimerkiksi torjunta-aineita, jotka sitten jääminä aiheuttaisivat sitä, että ruoka ei oli-
si niin puhdasta ja tasokasta kuin mitä se meillä Suomessa on. Eli olemme todella onnek-
kaita.

Olosuhteet kuitenkin muuttuvat haastavammiksi. Kansainvälinen kauppa lisääntyy.
Toisaalta ilmaston muuttuessa myös erilaiset taudinaiheuttajat vaarantavat tämän suoma-
laisen hyvän kasvinterveystilanteen, ja tässä mielessä on tärkeää, että lainsäädäntö pide-
tään ajan tasalla, jotta voimme jatkossakin pitää huolta siitä, että me saamme syödä tässä
maassa maailman parasta ruokaa.

Tässä mielessä on erittäin perusteltua, että tällainen lakiesitys tuodaan, ja, puhemies,
esityksen mukaan se on järkevää tuonne maa- ja metsätalousvaliokuntaan lähettää. Lu-
paan, että ainakin omasta ja kokoomuksen puolesta tulemme sitten siellä tarkasti asiaa va-
liokunnassa käsittelemään, jotta saamme hyvän lain.

Keskustelu päättyi. 

Asia lähetettiin maa- ja metsätalousvaliokuntaan.


