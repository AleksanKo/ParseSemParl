















































DEM904B.tmp.xml


Pöytäkirjan asiakohta PTK 4/2016 vp
Pöytäkirjan asiakohta 

PTK 4/2016 vp

Täysistunto

Tiistai 9.2.2016 klo 14.01—19.29

12. Hallituksen esitys eduskunnalle panostajalaiksi
Hallituksen esitys HE 134/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 12. asia.
Puhemiesneuvosto ehdottaa, että asia lähetetään työelämä- ja tasa-arvovaliokuntaan.

Keskustelu

19.23 Kari Kulmala ps: Arvoisa rouva puhemies! Esityksessä ehdotetaan säädettäväksi
panostajalakia. Nykyinen panostajalaki on vuodelta 2000, joten se ei vastaa kaikilta osil-
taan enää nykyvaatimuksia. Esityksessä säädettäisiin muun muassa räjäytystyötä tekevän
henkilön eli panostajan pätevyyskirjojen myöntämisen edellytyksistä aikaisempaa tarkem-
min. Esityksen tarkoitus on tältä osin hyvä, koska se parantaisi osaltaan räjäytystyössä
työskentelevien henkilöiden turvallisuutta sekä työhön liittyvää yleistä turvallisuutta sel-
keyttämällä ja ajantasaistamalla sääntelyä.

Panostajan pätevyyskirjoja oli vuoden 2015 alkupuolella noin 4 880, ja niitä on tällä het-
kellä kolmenlaisia: räjäyttäjän, panostajan ja ylipanostajan lupakirja. Aikaisemmin oli
myös nuoremman panostajan lupakirja, mutta se on poistettu käytöstä. Vaativimpia ylipa-
nostajan pätevyyskirjoja on tällä hetkellä Suomessa noin 950. Vuosittain myönnetään ko-
konaan uusia panostajan pätevyyskirjoja noin 325 eli varsin merkittävä määrä. Se on
enemmän kuin mitä esimerkiksi poliiseja valmistuu koulusta vuosittain. Kertauksen vuok-
si kerron, että tänä vuonna poliiseja valmistuu jopa 67.

Esityksen myötä pätevyyskirjaluokittelu osittain uudistettaisiin. Nuoremman panosta-
jan ammatti olisi jälleen tulossa takaisin, sekä panostaja muuttuisi vanhemmaksi panosta-
jaksi. Uutena tulisi kokonaan uusi pätevyys: räjäytystyön vastuuhenkilö. Pidän tärkeänä,
että tätä pätevyyttä ei saada pelkästään kirjoja lukemalla. Panostajan ammatti on vaativa,
eikä työtä opi pelkästään lukemalla. Koulutus antaa vain lähtökohdan ammattitaidon ke-
hittymiselle, koska ammatissa korostuu pätevöityminen työhön tekemisen kautta ja räjäh-
teiden käsitteleminen valvojan välittömässä läheisyydessä.

Turvallisuutta ei voi panostajan ammatissa liikaa korostaa. On kyse työskentelystä rä-
jähdysaineiden kanssa. Ei ole aivan sama, kuka työskentelee ja räjäyttää Eduskuntatalon
alla tai Kampissa, missä on paljon ihmisiä liikkeellä samaan aikaan. Tietyt laskutoimituk-
set ynnä muut tulee hallita, mutta työssä saatu kokemus ja ammattitaito ovat tärkeintä.
Vaikka Suomessa on ylipanostajan pätevyyskirjoja, nuo aikaisemmin mainitsemani 950,
eivät heistäkään sovi räjäyttäjäksi Kamppiin kuin korkeintaan yhden käden sormilla las-
kettavat henkilöt. Minulla on onnekseni ilo tuntea osa heistä.
 Tarkistettu
4.0



Pöytäkirjan asiakohta PTK 4/2016 vp
Esityksen mukaan pätevyyskirjojen myöntämisen edellytyksiä määriteltäisiin tarkem-
min. Erityisesti henkilön muuta sopivuutta koskevia säännöksiä tarkennettaisiin. Esityk-
sessä säädettäisiin siitä, että henkilön tietynlainen rikollinen tausta tai muu turvallisuuteen
kohdistuva käyttäytyminen estäisi pätevyyskirjan myöntämisen. En näe kuitenkaan mi-
tään mainintaa esityksessä siitä, millainen tämä kyseinen rikollinen tausta on. Riittääkö pä-
tevyyskirjan epäämiseen rattijuopumus, pahoinpitely, varkaus, huumausainerikos tai tör-
keä liikenneturvallisuuden vaarantaminen? Riittääkö henkilöstä pelkästään suppea turval-
lisuusselvitys? Myöskään se ei tässä esityksessä selviä, miten nämä taustat saadaan selvil-
le ulkomaalaiselta henkilöltä. Louhintatyömailla on entistä enemmän esimerkiksi virolai-
sia työmiehiä, jotka eivät osaa puhua suomea. Onko niin, että esimerkiksi virolaiselta hen-
kilöltä riittää, että hän kertoo omat rikostietonsa ja taustansa? Suomalaisista rekistereistä
nämä tiedot toki saadaan, mutta ei välttämättä edes virkamiesyhteistyöllä valtioiden välil-
lä. Tietojen luovuttamista koskevat myös henkilötietolaki ja laki viranomaisten toiminnan
julkisuudesta.

Esityksestä annetuissa lausunnoissa pätevyyskirjan voimassaoloajan lyhentämistä vii-
teen vuoteen pidettiin tarpeettomana eikä sillä arveltu saavutettavan esitettyjä hyötyjä. On-
kin selvää, että lyhennys viiteen vuoteen lisää kustannuksia. Se myös lisää viranomaisten
työmäärää. Tärkeämpää olisikin tiedonkulun varmistaminen viranomaisten välillä ja mah-
dollisuus tarvittaessa peruuttaa pätevyyskirja, jos siihen on syytä. Tällöin ei nykyistä voi-
massaoloaikaa tarvitse lyhentää.

Pidän myös tärkeänä, että kun henkilö hakeutuu räjähdealan koulutukseen, taustat tar-
kistetaan ja arvioidaan henkilön sopivuus ennakolta kyseiseen tehtävään. Tällöin saatai-
siin jo ennakolta selvyys mahdollisen riskihenkilön halusta hankkia räjähdealan osaamista.

Arvoisa rouva puhemies! Pidän tärkeänä, että räjäytystyötä tekevillä ja räjäytysaineiden
kanssa tekemisissä olevilla henkilöillä on työn turvalliseen tekemiseen tarvittava ajantasai-
nen koulutus ja ammattitaito. Louhintatyömailla suurin ongelma on kuitenkin siinä, että
kiire lisääntyy jatkuvasti. Yhtenä ongelmana on myös se, että vaikka työntekijät muistavat
kypärän ja silmäsuojat hyvin, niin ei huomioida vaarallista ympäristöä. Työmailla on myös
henkilöitä, jotka eivät osaa suomen kieltä. Tällöin he eivät osaa varoa, vaikka heitä varoi-
tettaisiin vaarasta.

Keskustelu päättyi.

Asia lähetettiin työelämä- ja tasa-arvovaliokuntaan.
2


