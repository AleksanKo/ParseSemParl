















































DEMF88.tmp.xml


Pöytäkirjan asiakohta PTK 127/2018 vp
Pöytäkirjan asiakohta 

PTK 127/2018 vp

Täysistunto

Maanantai 10.12.2018 klo 14.01—20.08

8. Hallituksen esitys eduskunnalle laiksi ulkomaisten väliyhteisöjen osakkaiden verotukses-
ta annetun lain muuttamisesta

Hallituksen esitys HE 218/2018 vp
Valiokunnan mietintö VaVM 24/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 8. asia. Käsittelyn pohjana on valtiovarainvaliokunnan mietintö VaVM
24/2018 vp. Nyt päätetään lakiehdotuksen sisällöstä.

Keskustelu

17.19 Pia Viitanen sd: Arvoisa puhemies! Ihan muutama sana tästä, koska meillä sosiaa-
lidemokraateilla on myös tähän hallituksen esitykseen muutamia omia huomioita. 

Eli kaiken kaikkiaanhan kysymys on tällaisesta aggressiivisesta verosuunnittelusta ja
sen torjunnasta. Me kaikki tiedämme, että sosiaalidemokraatit ovat tästä asiasta puhuneet
hyvin paljon, eivätkä pelkästään puhuneet, arvoisa puhemies. Meillähän on myös hyvin
ohjelmallista työtä sen eteen, miten ja millä keinoin voitaisiin verosuunnittelua ja myös
ihan puhdasta veronkiertoakin kaiken kaikkiaan torjua.

Väliyhteisölaissa puututaan siis matalan verotuksen maihin rekisteröityjen niin sanottu-
jen pöytälaatikkoyhtiöiden käyttöön verosuunnittelussa. Sinänsä tämä laki on ollut voi-
massa jo vuodesta 95, ja sen tarkoitus on oikein hyvä. Nyt sitä ollaan sitten muuttamassa,
koska EU:n veronkiertodirektiivin minimistandardi edellyttää tähän lakiin pieniä muutok-
sia. Kaiken kaikkiaanhan nämä lait väliyhteisöistä ovat sellainen keskeinen työkalu, jolla
pystytään nimenomaan sitä estämään, että näitä pöytälaatikkoyhtiöitä eri puolille perustet-
taisiin ja sitä kautta vältettäisiin sitten verovastuita. 

Täytyy sanoa, että tähän esitetään muutoksia, mutta meidän mielestämme ei vielä kyl-
liksi sellaisia, joilla pystyttäisiin kaikki tietynlainen kiertäminen estämään. Eli tavallaan
voisi sanoa pähkinänkuoressa, että hallituksen esityksessä ei ole riittäviä parannuksia. Toi-
saalta onneksi siinä ei sinänsä ole heikennyksiäkään juurikaan. Mutta tietenkin tässä vai-
heessa, kun direktiivinkin edellyttämänä ja muutenkin tätä lainsäädäntöä saatetaan eteen-
päin, olisi mielestämme voinut tässä yhteydessä paikata näitä ongelmia ja tietynlaisia por-
saanreikiä, joita tähän lakiin edelleen jää.

Siksi me olemme tehneet vastalauseen yhdessä perussuomalaisten, vihreiden ja vasem-
mistoliiton kanssa. Siinä on tiettyjä pykälämuutoksia, ja sitten siellä on myös lopussa esi-
tettynä muutama lausuma, joissa sitten vähän jatkoon viitoitetaan sitä, mitä mielestämme
pitäisi kaiken kaikkiaan tehdä. Tämä on sinänsä tarpeellinen, jotta me voisimme puuttua
 Tarkistettu
4.0



Pöytäkirjan asiakohta PTK 127/2018 vp
tiukemmin aggressiiviseen verosuunnitteluun ja vaikeutettaisiin verovälttelyä kaiken kaik-
kiaan. 

Tässä ongelmana on muutamia kohtia, ja yksi niistä on se, että hallituksen esityksessä
mahdollistuu se, että näihin pöytälaatikkofirmoihin näennäisesti palkataan 0—2 henkilöä,
muutama henkilö sinne näennäisesti, ja sen seurauksena edelleen tilanne säilyy sellaisena,
että saataisiin näyttämään tämä pöytälaatikkofirma siltä kuin sillä oikeasti olisi jotain mer-
kityksellistä toimintaa ja sitä kautta pystytään välttelemään verotusta tämänkin esityksen
jälkeen. Muun muassa tämän asiantilan haluaisimme näillä omilla pykälämuutoksillamme
ja vastalauseillamme korjata.

Ei ole mitään arvioita siitä, kuinka paljon verotuloja menee sen takia, että näitä porsaan-
reikiä on, mutta kuitenkin esitämme arvion siitä, että menetys on miljoonia ja vähintään
puhumme kymmenistä miljoonista. Kaikki ymmärtävät tämän suhteen, että jos me äsken
puhuimme esimerkiksi indeksijäädytyksistä, jotka ovat hyvin pieniä summia, jotka halli-
tus väen vängällä haluaa tehdä esimerkiksi juuri näille mainituille veteraaneille heidän rin-
tamalisäänsä, niin sitten jos me pystyisimme tällaisilla muutoksilla verovälttelyä estävään
lainsäädäntöön tekemään tiukennuksia ja sillä tulisi jo kymmeniä miljoonia lisää, niin te
ymmärrätte, minkä mittaluokan asioista puhumme.

Täällä äsken puhuttiin himoverottamisesta ja minä kerroin ja oikaisin sen asian niin, että
tavallista palkansaajaa, tavallista eläkkeensaajaa, esimerkiksi me demarit verottaisimme
vähemmän kuin hallitus verottaa mutta sen sijaan tilkitsisimme veronkiertomahdollisuuk-
sia. Sillä saataisiin ihan oikeasti kymmeniä, satoja miljoonia lisää. Sen takia pidän näitä
asioita äärimmäisen tärkeinä, koska näiden esitysten kautta me voisimme saavuttaa tosiasi-
allisesti sitä liikkumavaraa, jota me voisimme käyttää myös sen heikomman ihmisen hy-
väksi ja jolla myös palveltaisiin rehellisiä yrittäjiä tietenkin, koska suurin osa yrittäjistä ei
välttele veroja, ja se ei ole tietenkään mukava asia, että sitten jossain se mahdollistetaan ja
toiset toimivat niin. Siksikin nämä asiat ovat hyvin tärkeitä. Meidän yhteiskuntamme ja yh-
teisen tulevaisuutemme kannalta nämä ovat tulevaisuuskysymyksiä, siksi olemme jättä-
neet myös tähän pykäläesitykset.

Eli teen, puhemies, tässä yhteydessä pykäläesitykset, jotka sisältyvät sosiaalidemokraat-
tien ja muun opposition vastalauseeseen. Niitä on kaiken kaikkiaan 2 §:ään, 3 §:ään kaksi
muutosta ja 4 §:ään.

17.24 Riitta Myller sd: Arvoisa puhemies! Kannatan noita pykälämuutosehdotuksia, jot-
ka edustaja Viitanen tuossa edellä teki.

On äärimmäisen tärkeätä, että meidän verolainsäädäntömme on sellainen, että se mer-
kitsee sitä, että voimme verottaa oikeudenmukaisesti sen lainsäädännön mukaan, jonka
olemme tässä talossa sopineet. Tätä varten tarvitsemme myöskin mahdollisimman aukot-
toman käytännön toiminnan, ja siihen näillä pykälämuutoksilla tähtäämme eli siihen, että
voitaisiin puuttua nykyistä tiukemmin aggressiiviseen verosuunnitteluun ja vaikeutettai-
siin verovälttelyä. Tämähän merkitsisi myös sitä, että kansainvälisesti Suomen kilpailua-
sema paranisi, kun ei enää voisi saada verohyötyjä siirtämällä toimintaa matalan verotuk-
sen maihin. Olisi myös vaikeampaa ikään kuin painostaa näihin toimiin esimerkiksi kehi-
tysmaita tai muita sellaisia maita, jotka haluavat antaa verohyötyjä eri ihmisryhmille, kos-
ka nämä eivät voisi hyötyä veroeduista, koska nollaverotilanteissa voitto verotettaisiin
Suomessa.
2



Pöytäkirjan asiakohta PTK 127/2018 vp
Eli juuri näillä pykäläehdotuksilla, joita edustaja Viitanen tuossa teki, me voisimme en-
tisestään tätä hallituksen esitystä parantaa, koska uskon, että meillä kaikilla on se tieto ole-
massa, että tällä osa-alueella meillä on vielä paljon tehtävää. Valitettavasti aina porsaan-
reikiä löytyy, ja niitten tilkitsemisessä lainsäädännön pitää olla tietysti edellä, ja jo vähän
etukäteen näitä asioita pitää sitten tuoda päätöksentekoon.

Yleiskeskustelu päättyi ja asian käsittely keskeytettiin.
3


