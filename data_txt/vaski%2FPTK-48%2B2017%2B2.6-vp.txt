















































DEM11AF.tmpSave.xml


Pöytäkirjan asiakohta PTK 48/2017 vp

 Tarkistettu
4.0

Pöytäkirjan asiakohta 

PTK 48/2017 vp

Täysistunto

Torstai 4.5.2017 klo 16.00—17.31

2.6. Suullinen kysymys Turkin EU-jäsenyydestä (Antero Laukkanen kd)
Suullinen kysymys SKT 68/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Laukka-
nen.

Keskustelu

16.58 Antero Laukkanen kd: Arvoisa herra puhemies! Turkki on ajautumassa diktatuu-
riin. Turkin vankiloissa on toimittajia, oikeuden tuomareita, opposition poliitikkoja ja mie-
lipidevaikuttajia, kaikki ilman oikeudenkäyntiä. Vappuna oikeusministeriössä erotettiin
tuhat henkilöä, koko oikeuslaitos on halvaantunut. Suomen virallinen linja on ollut se, että
Suomi on kannattanut Turkin EU-jäsenyyshakemuksesta keskustelua ja sen edistämistä.
Kysyisinkin nyt ulkoministeri Soinilta: onko Suomi tarkistamassa linjaansa Turkin EU-jä-
senyyden suhteen ja tekemässä niin kuin monet muut EU-maat, että on selvästi jäädyttä-
mässä neuvotteluja Turkin EU-jäsenyydestä?

16.59 Ulkoasiainministeri Timo Soini (vastauspuheenvuoro): Arvoisa herra puhemies!
Maltalla oli viime viikon lopulla niin sanottu Gymnich-kokoonpano, jossa ulkoministerit
keskustelivat tästä Turkin asiasta, eikä yksikään maa siinä keskustelussa sanonut, että
nämä neuvottelut pitää katkaista. Mutta kaikki maat kiinnittivät huomiota siihen Turkin ih-
misoikeustilanteeseen, sananvapausongelmiin ja kaikkiin niihin ongelmiin, joita Turkissa
sisäisesti on ja myöskin ulkoisesti on. Eivät nämä asiat nyt vain sillä tavalla ratkea, että ei
keskustella, vaan ne ratkeavat sillä tavalla, että keskustellaan. Sanon vielä yhden asian: kun
Turkin kanssa tehty pakolaissopimus saatiin aikaan, niin sillä hetkellä Länsi-Balkanin reit-
ti tukkeutui, tämä pitää muistaa. 

Kysymyksen käsittely päättyi.


