















































DEM66E8.tmp.xml


Pöytäkirjan asiakohta PTK 174/2018 vp
Pöytäkirjan asiakohta 

PTK 174/2018 vp

Täysistunto

Maanantai 11.3.2019 klo 12.03—15.06

10. Hallituksen esitys eduskunnalle laeiksi rajoitetusti verovelvollisen tulon verottamisesta 
annetun lain ja eräiden siihen liittyvien lakien muuttamisesta

Hallituksen esitys HE 282/2018 vp
Valiokunnan mietintö VaVM 38/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 10. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

14.55 Timo Harakka sd: Arvoisa puhemies! Hallintarekisterifarssi alkaa olla loppusuo-
ralla. Tässä kävi niin hassunkurisesti, että hallitus kuitenkin mureni jo alta, ennen kuin
päästiin ihan tämän vuosikausien hallintarekisterisaagan loppuun ja lopulta äänestämään
siitä vielä viimeisen kerran. 

Kysymyshän on siis hallituksen esityksestä, joka koskee eduskunnan keväällä 2017 yk-
simielisesti hyväksymiä lausumia, joilla koetettiin paikata tämän kiistellyn hallintarekiste-
röintilainsäädännön selviä epäkohtia. Tämähän on pitkä tarina. Jo vuonna 2010 eduskun-
nan tarkastusvaliokunnalle tehdyssä raportissa nostettiin esille sellainen epäkohta, että
pörssiomistusten hallinnointi hallintarekisterien kautta mahdollistaa sen, että pörssiyhtiöi-
den osakeomistuksia piilotetaan paitsi viranomaisilta myös muilta sijoittajilta. Veronme-
netykset arvioitiin silloin jopa satoihin miljooniin euroihin. Sitä hämmästyttävämpäähän
oli sitten se, että valtiovarainministeriön näkemys tästä asiasta oli päinvastainen, eli he ko-
kivat, että Suomeen pitää sallia hallintarekisteröinti. 

Edellisen hallituksen kaudella — tai siis tätä edeltäneen hallituksen kaudella — valtio-
varainministerit Urpilainen ja Rinne kieltäytyivät tuomasta hallintarekisteröintiä eduskun-
taan tai tekemästä siitä lakiesitystä, mutta sitten valtiovarainministeri Stubb ryhtyi tuumas-
ta toimeen. Sehän tyrmistytti useat viranomaiset, poliisin, harmaan talouden työryhmän
sekä Verohallinnon, mutta kuten muistamme, ministeri Stubb tuolloin kertoi, että lausun-
not olivat pääsääntöisesti myönteisiä. Prosenttiluvut menivät väärinpäin, ja hän joutui sit-
ten toteamaan, että sori siitä. Tämä oli tietysti kokoomukselle melkoinen takaisku, ja sil-
loin ministeri lupasikin haudata tämän koko hallintarekisteröintiasian, mutta ei mennyt
monta kuukautta, kun se sitten vähän uudessa muodossa tuli kohun saattelemana tänne
eduskuntaan. 

Silloin hallituksen sisällä vallitsi melkoinen eripura tästä asiasta, ja perussuomalaisia
edustanut talousvaliokunnan puheenjohtaja piti tätä valiokunnassa pitkälti toista vuotta,
ennen kuin sitten väännettiin kädestä, että kyllä tämä nyt tänne tuodaan. Siinä yhteydessä,
 Tarkistettu
4.0



Pöytäkirjan asiakohta PTK 174/2018 vp
kuten tuossa aivan alussa jo totesinkin, sitten hyväksyttiin yksimielisesti talousvaliokun-
nasta liikkeelle lähteneet lausumat, joissa edellytettiin, että samaan aikaan valmistellaan
lainsäädäntöä, jolla tuntemattomiksi jäävät edunsaajat joutuvat maksamaan mojovan läh-
deveron näistä osingoista. 

No, tämä laki ehti sitten tähän meidän nykyisen eduskuntamme loppusuoralle mutta uh-
kasi kaatua tässä välissä tämän samaisen talousvaliokunnan lausuntoon helmikuun lopus-
sa. Tämä oli aivan erikoinen vaalipaniikin aiheuttama toimi, jossa hallituspuolueet siis itse
äänestivät hallituksen omaa esitystä vastaan. Tästä varmaankin puheenjohtaja Mölsä ja jä-
senet Mäkipää, Jaskari, Lehti, Pirttilahti, Honkonen ja Hautala voivat kertoa, miksi he yrit-
tivät kaataa oman hallituksensa ja valtiovarainministeri Orpon esityksen mahdollisesti Or-
pon itse tietämättä. Tällainen kokoomuksen, keskustan ja sinisten sisäinen vääntö tähän
liittyi, ennen kuin tämä tuli nytten takaisin tänne. 

Tietenkin tästä tämä sai vielä yhden irvokkaan lisäkäänteen, kun hallituspuolueet huo-
masivat vielä toisen vaalipaniikin oireen, että eiväthän he nyt voi hylätä tätä hallintarekis-
teröintilainsäädäntöä vain sillä perusteella, että tässä toimittiin toisin, ja sitten palattiin ruo-
tuun ja alkuperäisen esityksen taakse. 

Mutta vielähän tämä voisi olla huomattavasti tiukempi. Veroviranomaisten tulisi saada
tiedot osingoista ja osakkeilla käydyistä kaupoista, ja näitten pitäisi mahdollisimman laa-
jasti tulla julkiseen rekisteriin. Näin muodoin esitän tässä ne lausumat, jotka vastalausees-
samme on esitetty. 

15.00 Matti Semi vas: Arvoisa herra puhemies! Eduskunnan vuonna 2017 hyväksymät
lausumat olivat erittäin hyviä, ja ne tavallaan johdattelivat tietä siihen, että pystytään saa-
maan kiinni kaikennäköinen verovälttely ja paremmin pystytään ottamaan kiinni tämmöis-
tä verotuksen kiertoa. 

Nämä lausumat, mitä nyt tähän valiokunnan vastalauseeseen on laitettu, ovat minun
mielestäni hyviä. Siksi minä kannatan edustajan edellä tekemiä esityksiä. 

Keskustelu päättyi ja asian käsittely keskeytettiin.
2


	10
	14.55
	15.00


