















































DEMECF6.tmp.xml


Pöytäkirjan asiakohta PTK 5/2018 vp
Pöytäkirjan asiakohta 

PTK 5/2018 vp

Täysistunto

Tiistai 13.2.2018 klo 14.02—16.38

13. Hallituksen esitys eduskunnalle laiksi oikeudenkäymiskaaren muuttamisesta
Hallituksen esitys HE 190/2017 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 13. asia.
Puhemiesneuvosto ehdottaa, että asia lähetetään lakivaliokuntaan, jolle perustuslakivalio-
kunnan on annettava lausunto.

Esittelemään tulee ministeri Häkkänen. — Olkaa hyvä.

Keskustelu

14.17 Oikeusministeri Antti Häkkänen (esittelypuheenvuoro):  Arvoisa puhemies, ära-
de talman! Vuonna 2016 Suomen käräjäoikeuksissa ratkaistiin yhteensä noin 346 000
summaarista riita-asiaa. Hallituksen esityksessä ehdotetaan, että nämä summaariset riita-
asiat, käytännössä siis velkomusasiat, keskitetään käsiteltäväksi yhdeksään käräjäoikeu-
teen. Tällä hetkellä näitä asioita käsittelevät kaikki käräjäoikeudet Suomessa. Esityksen
mukaan summaariset asiat keskitettäisiin Ahvenanmaan, Helsingin, Itä-Uudenmaan, Ky-
menlaakson, Lapin, Oulun, Pirkanmaan, Pohjanmaan ja Varsinais-Suomen käräjäoikeuk-
siin.

Keskittämisellä nopeutettaisiin ja tehostettaisiin summaaristen riita-asioiden käsittelyä.
Kun summaarisia riita-asioita käsitteleviä käräjäoikeuksia olisi vähemmän, asioiden käsit-
telykäytännöissä ja käsittelyajoissa olevat erot pienenisivät ja toiminta yhdenmukaistuisi
nykyisestä. Käsittelyn keskittäminen myös edistäisi henkilöstön osaamisen kertymistä.
Keskittäminen lisäisi sekä velallisten että velkojien yhdenvertaisuutta ja oikeusturvan saa-
tavuutta Suomessa.

On kysytty, miksi ei summaaristen riita-asioiden käsittelyä siirretä ulosottoon. Tämä
johtuu siitä, että velkomusasian käsittelyn siirtämisen täytäntöönpanoviranomaiselle on ar-
vioitu heikentävän velallisen oikeusturvaa. Lisäksi kuluttajasopimuksiin viran puolesta so-
vellettava pakottava lainsäädäntö puoltaa asioiden käsittelyn jatkamista tuomioistuimissa.
Keskittämisellä voidaan tehostaa toimintaa ilman, että oikeusturva vaarantuu.

Hallituksen esityksessä ehdotetaan lisättäväksi sähköisten menettelyjen käyttöä sum-
maarisissa riita-asioissa. Muut kuin omassa asiassaan toimivat luonnolliset henkilöt — eli
oikeushenkilöt, elinkeinonharjoittajat, ammattimaista perintätoimintaa harjoittavat luon-
nolliset henkilöt ja oikeudenkäyntiasiamiehet ja -avustajat — olisivat velvollisia toimitta-
maan summaarisen riita-asian haastehakemukset käräjäoikeuden tietojärjestelmään käyt-
täen oikeushallinnon tietojärjestelmäyhteyttä tai verkkopohjaista asiointiliittymää.

Ehdotukset vähentävät oikeushallinnon menoja arviolta 800 000 eurolla. Muutoksilla
sopeutetaan tuomioistuinten toimintaa vastaamaan valtiontalouden kehyksiin jo sisältyviä
 Tarkistettu
4.1



Pöytäkirjan asiakohta PTK 5/2018 vp
tuomioistuinten toimintamenojen selkeitä säästöjä. Uudistus liittyy viime vuonna hyväk-
syttyyn käräjäoikeusverkoston uudistumiseen. — Kiitos.

14.20 Ville Tavio ps: Arvoisa rouva puhemies! Tämä hallituksen esitys vaikuttaa lähtö-
kohtaisesti ihan hyvältä, koska siinä paneudutaan juuri perussuomalaistenkin ajamaan di-
gitalisaatioon, digiloikkaan eri hallinnonaloilla, eri viranomaisissa, ja varsinkin siitä saata-
vat säästöt ovat tässäkin keskiössä.

On hyvä, että summaaristen riita-asioiden käsittelyä pyritään nopeuttamaan. Perussuo-
malaisten näkökulmasta sen säästön lisäksi olisi tärkeää, että saadaan nimenomaan käräjä-
oikeuksien resursseja käsittelemään niitä vaativampia riita-asioita, niiden oikein pää-,
ydintehtävää, jota varten ne ovat ensisijaisesti olemassakin. Haluaisin ministeriltä vielä tie-
dustellakin, huomioitteko näitä perussuomalaisten vaatimuksia, että juuri näihin vaikeim-
piin asioihin saadaan suunnattua resursseja ja lisättyä oikeusvarmuutta ja vaikutettua sii-
hen, että ratkaisut tulevat ennen kaikkea kohtuullisessa ajassa, eli oikeudenkäynnin kes-
toon. Eli ei kai tässä ole tarkoitus vain säästää ja nipistää oikeuslaitoksesta ilman, että saa-
daan lisää resursseja sinne itse oikeuslaitoksen toimintaan?

14.22 Kari Tolvanen kok: Arvoisa rouva puhemies! Ensinnäkin haluan kiittää arvoisaa
ministeriä jälleen kerran hyvästä työstä. Tämä esitys on pitkään odotettu ja erinomainen.
Se on tosiasia, että keskittäminen tällaisissa summaarisissa asioissa on kaiken a ja o. Työn-
tekijät tottuvat tekemään sitä tiettyä työtä, he osaavat sen paremmin, ja samalla se on tasa-
puolista kaikille osapuolille. Tulee säästöjä, se on aivan selvä.

Mutta myös digitalisaatio on tässä kaiken a ja o, koska nämä jos mitkä ovat sellaisia
asioita, että ne pystytään helposti käsittelemään verkossa eivätkä edes vaadi kenenkään
paikalle menoa, ja näinhän sen pitää nykypäivänä olla. Etäisyydet vähenevät tällä tavalla
minimaalisiksi. Nämä ovat loistavia uudistuksia.

Siitä voidaan olla monta mieltä, että aikoinaan tämä päätettiin säilyttää kuitenkin kärä-
jäoikeuksissa niin, että ulosottoviranomaiset eivät tätä ole hoitaneet, kuten Ruotsissa teke-
vät. Tiedän, että siinä on tiettyjä kansainvälisiä haasteita, mutta tämä päätös on tehty, ja
tämä on paras mahdollinen ratkaisu ja hallituksen esitys tässä tilanteessa.

Kysyisinkin arvoisalta oikeusministeriltä, kun kokemuksesta valtionhallinnon puolella
nämä tietojärjestelmät tuppaavat viivästymään — surullisia esimerkkejä on monia — mi-
ten on näissä summaarisissa asioissa, ovatko näissä tietojärjestelmät timmissä kunnossa
sinä päivänä, kun tätä summaarista menettelyä aletaan keskittää.

14.23 Antti Kurvinen kesk:  Arvoisa rouva puhemies! Sipilän hallitukselta tämä sum-
maaristen, yksinkertaisten riita-asioitten siirtäminen keskitettyihin yksikköihin ja sitä kaut-
ta käsittelyn keventäminen on hyvin järkevä uudistus ja osa laajempaa sääntelyn sujuvoit-
tamista ja tarpeettoman byrokratian vähentämistä. Itse juristina näen, että tässä on myös
kysymys siitä, että oikeuslaitoksenkin rajallisia voimavaroja käytetään juuri niihin vai-
keimpiin juttuihin eikä näihin hyvin yksinkertaisiin asioihin, missä tietyllä tapaa käräjäoi-
keushan toimii vähän niin kuin postilaatikkona, kun kuitenkin se todellinen velkominen
lähtee sitten sieltä ulosotosta liikkeelle.

Mutta edellisen puhujan, edustaja Tolvasen, tavoin vähän ihmettelen ja haluaisin ehkä
vielä ministeriltä kuulla siitä, miksi me emme suoraan voineet Suomessakin mennä siihen
tilanteeseen, joka on käytössä osassa maita, varsinkin naapurissamme Ruotsissa ja saama-
2



Pöytäkirjan asiakohta PTK 5/2018 vp
ni tiedon mukaan myös Itävallassa, että suoraan ulosottoon voisi saattaa tällaiset selvät, yk-
sinkertaiset, summaariset riita-asiat. Miksi edelleen päädyttiin hallituksessa siihen, että nyt
halutaan käräjäoikeusvaihe tässä kuitenkin pitää mukana? Siitä olisi ihan mukava hieman
kuulla sitä pohdintaa, mikä taustalla on.

Arvoisa puhemies! Kun käsitellään näitä summaarisia riita-asioita, niin semmoinen laa-
jempi yhteiskunnallinen ilmiö, joka siellä taustalla on ja joka on ehkä tässäkin kohtaa syy-
tä ottaa esille, on se, että suomalaiset ovat entistä velkaantuneempia. Nämähän ovat käy-
tännössä melkein kaikki velkomuskanteita. Siellä on monenlaista tavaraa niistä kuuluisista
pikavipeistä kännykkälaskuihin. Tietysti tämä velkaantumisongelma on sellainen, jolle jo-
takin meidän pitäisi pystyä ihan aikuisten oikeasti tekemään. Siinäkin Sipilän hallitus on
käsittääkseni ryhtynyt toimiin, ja olisi ihan mukava kuulla oikeusministeriltä siitäkin, mitä
ylivelkaantuneiden aseman helpottamiseksi vielä tällä kaudella aiotaan tehdä.

14.25 Antero Laukkanen kd: Arvoisa rouva puhemies! On erinomaista, että nyt näiden
riidattomien velkomusasioiden, näiden summaaristen asioiden, käsittelyä keskitetään. Täl-
lä tavalla osaaminen keskittyy, käsittely nopeutuu ja siitä saadaan monenlaisia hyötyjä.
Mutta kyllä tässä yhdyn ihmettelyihin ja sanoisin myös, että ehkä tämä uudistus jäi vähän
kesken ja olisi kannattanut olla rohkea tässä ja edetä suoraan siihen, että ulosottomenette-
lyn kautta olisi näitä täysin riidattomia asioita voitu selvittää. Jos jäi semmoinen olo, että
siihen käräjäoikeusmenettelyä tarvittaisiin, niin olisi vaikka voitu joku valitusmenettely
siihen mahdollisuutena jättää.

Hieman tämä jää nyt kesken. Enemmän tehoja olisi saatu, jos olisi suoraan lisätty ulos-
ottomiehen valtuuksia, ja nämä selvät asiat olisivat menneet sitä kautta. Niitä on kuitenkin
aika paljon, niin kuin todettiin, yli 340 000. — Kiitoksia.

14.26 Markus Lohi kesk: Arvoisa puhemies! Aivan samalla tavalla kuin edellä puheen-
vuoron käyttäneet edustajat itsekin ajattelen pohjimmiltani niin, että olisi ollut varmasti
fiksumpi toimia kuten vuoden 2014 syksyllä ne selvitysmiehet esittivät, jotka selvittivät
tätä summaaristen kysymystä, että keskitetään nämä ensi sijassa ulosottoviranomaiselle,
jolloin, jos ajatellaan vaikka kahdenkympin tai viidenkympin pientä laskua, olisi yksi vi-
ranomainen, joka semmoista käsittelee, ei enää käräjäoikeus ja sitten ulosottoviranomai-
nen. Tämä olisi luonut tehokkuutta, joka olisi viime kädessä tullut myös velallisten hyväk-
si kustannusten pienentymisenä, ja näinhän, jos sen oikein muistan, Ruotsissa ja Itävallas-
sa taitaa olla tämä järjestetty.

Toissijaisesti he esittivät, että jos ei tätä toteuteta, niin sitten keskitetään muutamaan kä-
räjäoikeuteen, ja nyt ollaan etenemässä tätä tietä. Ymmärrän kuitenkin hyvin oikeastaan
nekin perusteet, joita täällä ministerikin esittelypuheenvuorossaan kertoi, että siellä on oi-
keusturvaan liittyviä seikkoja, joita halutaan varmistaa, mutta olisin toki nähnyt, että olisi
ollut parempi, että olisi vähän pitemmälle vielä selvitetty, voitaisiinko nämä mahdolliset
ongelmat jotenkin taklata. Onhan niinkin, että jos tämmöinen summaarinen menettely siir-
rettäisiin ulosottoviranomaiselle, niin joka tilanteessa se menettely tulisi tiedoksi asian-
osaiselle velalliselle, ja silloin hän voisi riitauttaa, ja se riitautettu nousisi sitten taas kärä-
jäoikeuskäsittelyyn.

Mutta niin tai näin, nyt ollaan päädytty tähän, ja tämä on kuitenkin nykytilaan selvä pa-
rannus ja hyvä esitys, ja tälle kyllä tässä tilanteessa täysi tuki.
3



Pöytäkirjan asiakohta PTK 5/2018 vp
14.28 Anna-Maja Henriksson r: Arvoisa puhemies, värderade talman! Minäkin yhdyn
niihin edustajiin, jotka kyselevät nyt sen perään, mihin selvitysmiesraportin tehneitten sel-
vitysmiesten ehdotus hukkui tässä matkan varrella. Voi olla, että tämä onnistuu nyt näin,
mutta samalla tässä on kyllä monta kysymystä, mihinkä pitäisi vielä saada vastauksia: Mit-
kä ovat ne suuret hyödyt tästä uudistuksesta, kun mennään siihen järjestelmään, että yh-
deksän 20:stä käräjäoikeudesta tulevaisuudessa käsittelee näitä yksinkertaisia velkomus-
asioita? Mitä tulee tapahtumaan esimerkiksi tuomioistuinharjoittelulle? Tämän päivän tuo-
mioistuinharjoittelussa juuri näitten tapausten käsitteleminen on ollut aika tärkeätä tule-
vien notaarien, tulevien tuomareitten kannalta. Miten tässä tulee käymään? Ja käytännössä
näitä asioita ovat hoitaneet hyvin paljon myös kansliatoimihenkilöt. Tullaanko tähän lisää-
mään resursseja, vai millä tavalla se käytännössä tullaan hoitamaan näissä yhdeksässä tuo-
mioistuimessa? Ja sitten vielä kysymys siitä — jos tämmöinen velkomusasia riitautetaan
— mihin käräjäoikeuteen se lähetetään: mikä on se käräjäoikeus, joka sen hoitaa loppuun
asti? Olisi hyvä saada ministeriltä vastaus siihenkin kysymykseen.

Sitten ihan eri asia, kun meillä ministeri on nyt paikalla: Sakon muuntorangaistus oli sel-
lainen asia, josta viime hallituskaudella oli paljon keskustelua. Itse toin tänne saliin esityk-
sen, jonka myös eduskunta hyväksyi viime hallituskauden aikana. Ensimmäisiä toimenpi-
teitä tämän hallituksen oikeusministeriltä oli vetää se kokonaan pois. Nyt olen lukenut jos-
tain, että uusi oikeusministeri on taas miettimässä, että pitäisi tehdä asialle jotain. Siksi ky-
syn: miksi ylipäänsä veditte sen esityksen pois, joka oli jo kertaalleen tässä eduskunnassa
hyväksytty?

14.30 Maria Tolppanen sd: Arvoisa puhemies! Minä nyt puutun näihin summaarisiin pe-
rintäasioihin. Nythän on niin, että kun henkilöiltä menee perintään esimerkiksi sairaalassa
käynti tai laboratoriossa käynti eli kysymyksessä on noin 40 euron suuruinen maksu, niin
sehän on summaarinen maksu, joka on maksettava, ja ellei sitä makseta, käytäntö on tänä
päivänä se, että se menee ensin perintätoimistolle ja jos ei sitä perintätoimistonkaan kautta
saada, niin sitten se viedään oikeuteen ja siitä tulee lisäkustannuksia ennen kuin se sitten
siirretään voudin perittäväksi. Eli se 40 euron perintä kasvaa helposti liki 300 euron perin-
näksi. Onko oikeus ja kohtuus näissä summaarisissa perintäasioissa, jotka ovat sellaisia
asioita, joihin ihmisten on pakko mennä, kuten lääkäriin, mutta ei ole rahaa maksaa, että
heidän taakkaansa lisätään kierrättämällä tämä maksu vielä käräjäoikeuden kautta, koska
käräjäoikeus lisää siihen omat kustannuksensa päälle, ja se tulee eittämättä tietenkin velal-
lisen maksettavaksi? Sehän on oikein, että velallinen maksaa sen, minkä on ottanut, mutta
kohtuus kaikessa olisi hyvä. Eli lähinnä näitten summaaristen perintäasioiden käsittely:
Onko se sitten niin, että se menee suoraan sieltä voudin perittäväksi, vai onko sitten niin,
että pitäisi kenties keskustella ihmisen kanssa ja ottaa siinä myöskin sosiaalipuoli huo-
mioon? Meillä on sote tulossa, missä voitaisiin huomioida tällaisetkin asiat, jotta emme pa-
nisi ihmisten elämää täysin sekaisin. On nimittäin huomioitava, arvoisa ministeri, se, että
silloin kun sitä rahaa ei ole, niin siellä kunnassa ne sosiaalimenot pakkaavat kasvamaan toi-
sesta päästä.

14.32 Mats Löfström r: Värderade fru talman! Propositionen innebär en centralisering
och en ökad digitalisering av handläggningen av summariska ärenden och tvistemål. Cent-
ralisering är alltid problematiskt för de enheter som förlorar uppgifter, eftersom arbetsupp-
4



Pöytäkirjan asiakohta PTK 5/2018 vp
gifterna med de summariska tvistemålen har varit viktiga för en tingsrätts helhet. Det är
också viktigt att de tingsrätter dit de centraliseras har tillräckliga resurser.

Beredningen av propositionen föregicks av ett betänkande från en av justitieministeriet
tillsatt arbetsgrupp. I gruppen lämnade bland annat inkassoföretagens representant avvi-
kande åsikt på grund av att de summariska ärendena skulle centraliseras till Tavastehus
från Åbo. Det har dock regeringen inte gått in för, vilket är positivt. Ifall ärendena hade
centraliserats från Åbo till Tavastehus hade det nämnligen också inneburit stora problem
för handläggningen av svenskspråkiga ärenden i Egentliga Finland och Åboland. Egentli-
ga Finlands tingsrätt fungerar på två språk medan Egentliga Tavastlands tingsrätt bara
fungerar på ett språk. Centraliseringen hade därför riskerat att kraftigt försämra servicen på
svenska för de svenskspråkiga i Åboland.

Arvoisa puhemies! Haluan kiittää oikeusministeri Antti Häkkästä ja entistä oikeusministe-
riä Jari Lindströmiä siitä, että olette huomioineet täällä täysistuntosalissa aiemmissa kes-
kusteluissa esiin nostamamme huolet. Tämä ehdotus turvaa jatkossakin palvelujen saata-
vuuden ruotsin kielellä summaarisissa asioissa, ja se on erittäin olennaista. On myös hyvin
tärkeää, että Varsinais-Suomen käräjäoikeus Turussa saa jatkossakin vastata asioistaan.

Ahvenanmaan käräjäoikeudelle on lisäksi hyvin merkityksellistä, että summaarisia
asioita jatkossakin käsitellään Ahvenanmaalla. Myös oikeusministeriön työryhmä ehdotti,
että asiat jäisivät Ahvenanmaalle. On kuitenkin olennaista täällä eduskunnassakin allevii-
vata, miten painavasta asiasta on kyse. Ahvenanmaan käräjäoikeus on pieni yksikkö, ja
summaariset asiat ovat tärkeitä käräjäoikeuden asioiden kokonaisvolyymin kannalta.

14.35 Johanna Karimäki vihr: Arvoisa rouva puhemies! Tätä esitystä on moni kiitellyt,
mutta toisaalta on tullut esille myös paljon selvitettäviä asioita ja kysymyksiä, jotka ovat
heränneet. Itseänikin kiinnostaa erityisesti vähävaraisten, ylivelkaantuneitten ihmisten
kannalta se, mitä se merkitsee heidän oikeusturvalleen, kun perintä meneekin käräjäoi-
keuksille eikä ulosottoviranomaisten kautta, kuten selvitysmies on esittänyt, ja toisaalta se,
voisiko olla myös joku vastaantulo näitten ylivelkaantuneitten ihmisten ahdinkoon. Taus-
tallahan on myös se, että käräjäoikeusverkostoa on harvennettu rankasti, joten senkin vai-
kutukset tähän esitykseen on hyvä käsittelyssä ottaa huomioon.

Monia asioitahan siirretään digitaalisesti hoidettavaksi, mikä toki on nykyaikana järke-
vää ja tehokasta, mutta haluaisin ministeriltä tiedustella, millä tavalla nykyiset järjestelmät
toimivat tämän uudistukseen suhteen. Onko nyt riittävästi tehty uudistuksia järjestelmiin
vai tarvitaanko vielä joitakin tietojärjestelmäuudistuksia?

14.36 Katja Hänninen vas: Arvoisa rouva puhemies! Arvoisa ministeri, yhdyn näihin
edustajien kommentteihin monilta osin ja tiedustelisin myös itse, onko tällä vaalikaudella
vielä tulossa hallituksen esitystä ylivelkaantuneiden aseman parantamiseksi. Toisaalta tie-
tysti myös digitalisaatio ja sähköiseen menettelyyn siirtyminen kiinnostavat, koska meillä
on tässä maassa vielä paljon laajoja alueita, joilla nämä digitaaliset yhteydet eivät kunnolla
toimi. Kuinka paljon tähän ollaan nyt sitten suunniteltu käytettävän resursseja?

Tietysti se kiinnostaa, miten nämä 800 000 euron säästötavoitteet kohdistuvat ja miten
ollaan tähän laskelmaan päädytty.
5



Pöytäkirjan asiakohta PTK 5/2018 vp
Toivomme tietysti varmaan kaikki tässä salissa, että nämä tämmöiset riidattomat sum-
maariset asiat voidaan käsitellä tehokkaasti, vaivattomasti ja kansalaisten oikeusturva taa-
ten.

Puhemies Paula Risikko:  Ministeri Häkkänen, 3 minuuttia.

14.37 Oikeusministeri Antti Häkkänen:  Arvoisa puhemies! Ensinnäkin tästä laajem-
masta ongelmakuvasta: Suomessa kansalaiset velkaantuvat tällä hetkellä aika huolestutta-
vaakin vauhtia kotitalouksien osalta, yksittäiset ihmiset. On yhä enemmän merkintöjä
maksuhäiriöistä ja yhä enemmän ulosoton asiakkaita. Tämä tietysti edellyttää sitä, että näi-
tä prosesseja pitää nopeuttaa mutta ennen kaikkea pistää panoksia ennaltaehkäiseviin pal-
veluihin. Varmasti pitäisi luoda paljon enemmän painopistettä jo sinne kouluvaiheeseen.
Oman taloudellisen itsenäisyyden ja taloudellisen osaamisen lisäämiseksi pitäisi varmasti
luoda kykyä välttää sitten tulevina vuosina velkaantumista. Myös velkaneuvonnan resurs-
seja olen vienyt eteenpäin, ja niitä lisätään nyt sitten ihan tässä lähiaikoina.

Aika moni kysyi, pitäisikö siirtää ulosottoviranomaisen piiriin tämä. EU-maista tämä on
käytössä vain Ruotsissa tällä hetkellä, ja me seuraamme tiiviisti, miten Ruotsin käytännöt
muodostuvat. Mutta siinä on nähty oikeusturvaongelmaa sen takia, että päätöksen tekevä
viranomainen olisi silloin sama kuin täytäntöönpanon käynnistävä viranomainen, ja näissä
on vähän tällaisia oikeusvaltion kannalta ongelmallisia periaatteita, jos sama henkilö tosi-
asiallisesti pääsee vaikuttamaan siihen täytäntöönpanoon — ensin tekee ratkaisun ja sitten
täytäntöönpanee. Lähtökohtaisesti näitä lainkäyttöviranomaisten toimivaltuuksia ei tulisi
niin rakentaa, että ne ovat samoissa käsissä, vaan eri käsissä, jotta pystytään valvomaan,
onko toimittu asianmukaisesti. Näissä tapauksissa tietysti, kun on kyse pienistä summista,
tekisi mieli sanoa, että houkutus olisi siihen, että siirretään ne samoihin käsiin. Se olisi te-
hokkaampaa, mutta kyse on kuitenkin oikeudellisesta ratkaisusta, ja silloin pitää olla aika
tarkkanakin siinä, että näiden pitää olla eri käsissä. Mutta tulevina vuosina pitää tätä nyt
tarkkailla, ja jos tähän löytyy mekanismeja, joilla voidaan toteuttaa tehokas toiminta ja oi-
keusturva samoissa käsissä, silloin voidaan uudistusta viedä eteenpäin, mutta nyt tämä on
tuomioistuimissa sen takia, että keskittämällä toimintoja ja ottamalla sähköiset menettelyt
käyttöön saadaan tehostettua toimintaa mutta turvattua myös oikeusturva jokaiselle kansa-
laiselle siinä hyvin, hyvin ikävässä tilanteessa.

Sitten kielikysymyksestä: Nimenomaan ruotsin kieltä puolustaakseni keskitin Turkuun
nämä toiminnot. Tässähän siis muutettiin esitystä, kuten varmaan asiaa seuranneet ovat
huomanneet, syksyn aikana. Halusin sen nimenomaan tehdä osittain myös kieliperusteel-
la. Turussa on tietysti osaamistakin enemmän, mutta myös kieliperuste oli tässä keskeinen.

Näistä hyödyistä vielä lyhyesti: Toiminnalliset hyödyt ovat isot, kun voidaan osaamista
keskittää ja tehostaa. Toisaalta taas saadaan yhdenmukaisia ratkaisuja kansalaisille laajem-
min eri puolilla Suomea. Ja kolmantena myös taloudelliset säästöt ovat yksi tekijä tässä.
Elikkä useita eri hyötyjä tulee. — Kiitos.

14.40 Antero Laukkanen kd: Arvoisa rouva puhemies! Kiitos ministerille hyvin pohdi-
tusta vastauksesta. Tosiaan kohtuullinen velka ja riidattomuus olisivat olleet semmoisia
porkkanoita kyllä ikään kuin laajentaa tätä ehkä joillekin summarajauksella, jotta olisi saa-
tu kokemusta. Yllättävää tietysti oli tämä, että vain Ruotsissa on tällainen malli, mutta se
6



Pöytäkirjan asiakohta PTK 5/2018 vp
kertoo kyllä ruotsalaisten innovatiivisuudesta enemmän kuin siitä, että tämä asia olisi huo-
no.

Kyllä tosiaan toivon, että hyvin pikaisessa seurannassa voitaisiin tähän asiaan palata. En
pidä sitä kenenkään oikeusturvan kannalta ongelmallisena, jos viidenkympin velka no-
peasti hoidetaan alta pois, kun se on täysin riidaton, eikä kenenkään elämä siitä kyllä py-
sähdy.

14.41 Anna-Maja Henriksson r: Värderade talman! Jag vill också för egen del tacka för
att ministern gick in för att det blev tingsrätten i Åbo som får handlägga ärenden som har att
göra med Åland. Det var ett mycket bra beslut och det är vi tacksamma för.

Elikkä edelleen kiitokset siitä, että ministeri päätyi siihen ratkaisuun, että Turun käräjäoi-
keudessa käsitellään myös ruotsinkielisiä asioita, jotka koskettavat jonkun verran myös
Ahvenanmaata ja muita ruotsinkielisiä paikkakuntia. Sen lisäksi on Pohjanmaan käräjäoi-
keus tässä mukana. Nämä ovat hyviä ratkaisuja, kiitokset siitä.

Mutta edelleen haluaisin kuulla ministerin näkemyksen siitä, millä tavalla nyt tuomiois-
tuinharjoittelua tullaan kehittämään, koska nyt me saamme erilaisia käräjäoikeuksia: me
saamme käräjäoikeuksia, joissa käsitellään summaarisia asioita, ja me saamme käräjäoi-
keuksia, joissa näitä ei ole. Mitä tämä tulee tarkoittamaan sille tuomioistuinharjoittelulle?
Me haluamme hyviä tuomareita tulevaisuudessa ja päteviä tuomareita, niin suomenkielisiä
kuin ruotsinkielisiä, mieluiten kaksikielisiä. Sen tähden tämä on kysymys, johonka myös
pitää olla vastaus: millä tavalla kehitämme tuomioistuinharjoittelua?

Sitten vielä, arvoisa puhemies, palaan muuntorangaistuskysymykseen nyt, kun kerran
ministeri on tässä salissa. Edellisellä kaudella sain monta kertaa vastata, kun kokoomuk-
sen edustajat olivat hyvin aktiivisia tämän muuntorangaistuksen suhteen. Sitten tehtiin esi-
tys, jossa itse olin hyvin keskeisessä roolissa, ja saatiin myös rahat edellisessä hallitukses-
sa sille esitykselle. Nyt olen lukenut muun muassa Hämeen Sanomista, että ministeri on
itse sanonut, että hän miettii nyt, millä tavalla me saisimme tämän sakon muuntorangais-
tuksen järjestettyä. No, yksinkertainen vastaus on se, että otetaan takaisin se, mitä tämä
hallitus ensi töikseen perui, elikkä se lakipaketti on jo olemassa, ja rahat olivat edellisellä
kaudella. Miksi näin ei tehdä?

14.43 Eero Lehti kok: Arvoisa rouva puhemies! Olisin ministeriltä kysynyt, voitaisiinko
ajatella niin kuin ymmärsin tämän, että on kaksi eri viranomaista, toinen määrää ja toinen
panee toimeksi, että jos asianosainen velallinen suostuu siihen, asia käsitellään suoraan
ulosotossa, jolloin näitä kustannuksia myös häneltä säästyy — siis hän luopuu siitä oikeu-
desta, että asian käsittelee joku toinen viranomainen, koska viime kädessä se velallinen
maksaa kuitenkin sen koko prosessin kustannukset. Jos on pieni summa, niin se prosessin
kustannus voi olla moninkertainen suhteessa siihen, mistä summasta on kysymys. Kun
ajattelee kansantalouden kannalta, niin tässä kaikki osapuolet, jotka tekevät tätä työtä, hel-
posti tekevät turhaa työtä, koska mitään kansantaloudellista tuottoa tässä ei sinänsä synny.
Tässä syntyy työllisyyttä mutta ei tuottoa.

Puhemies Paula Risikko:  Vielä ministerille vastaus, paikalta 2 minuuttia.
7



Pöytäkirjan asiakohta PTK 5/2018 vp
14.44 Oikeusministeri Antti Häkkänen:  Arvoisa puhemies! Sakon muuntorangaistus
tosiaan poistettiin kymmenisen vuotta sitten. Sen jälkeen on tunnustettu ja tiedostettu ne
ongelmat, mitä on alkanut aiheutumaan, eli sinänsä käyttäytymistä, josta tiedetään, että
laissa on porsaanreikä, josta voi käytännössä tietyllä tavalla toimimalla jäädä ilman ran-
gaistusta. Tämä on ongelma, johon viime vaalikaudellakin tartuttiin. Ennen minun minis-
teriurani aikaa tehtiin päätös, jossa tätä asiaa ei viety eteenpäin resurssien puolella. Nyt
olen käynnistänyt ministeriössä uudestaan tämän valmistelun, jolla etsitään nyt mahdolli-
simman kustannustehokkaita ja edullisia ratkaisuja siihen, että jonkinlainen rangaistus tu-
lee myös niille, jotka esimerkiksi toistuvasti tekevät näpistyksiä tai varkauksia tuolta myy-
mälöistä. Tässä on valmistelu käynnissä, mutta kevään aikana nyt katsotaan, mihin siinä
sitten päädytään. Kyse on osin resursseista, osin tarkoituksenmukaisesta rangaistuspolitii-
kasta kokonaisuutena.

Käräjäoikeuksien resursseja pystytään tällä keskittämään juuri niihin olennaisiin kysy-
myksiin, joihin käräjäoikeuksien oikeudellinen harkinta on itse asiassa tehtykin, eli nyt,
kun otetaan sähköisiä menettelytapoja käyttöön, säästyy resursseja, voidaan kiinnittää huo-
miota siihen, että käräjäoikeudet pystyvät niihin vaikeimpiin tapauksiin käyttämään yhä
enemmän resursseja ja keskittymiskapasiteettia.

Tietojärjestelmien tilanteesta kysyttiin kanssa useampaan kertaan. Oikeuden hallinnon-
alalla, niin kuin muillakin hallinnonaloilla, on ollut omia haasteita tietojärjestelmien kans-
sa, mutta tämän suhteen on virkamieskuntakin hieman luottavaisempi kuin ehkä joidenkin
toisten hankkeiden osalta on oltu.

Tuomioistuinharjoittelun vaikutusta, kuinka tämä vaikuttaa, nyt seurataan. Koska nämä
ovat käytännössä olleet sitä perusrutiinitavaraa siellä, nyt seurataan, miten tämän vaikutus
tulee tapahtumaan. Samoin käräjäoikeusverkoston osalta tähän täytyy kiinnittää tulevina
vuosina entistä enemmän huomiota. — Kiitoksia.

14.47 Anna-Maja Henriksson r: Arvoisa puhemies! On hyvä, että ministeri nyt miettii,
millä tavalla sakon muuntorangaistusasian voisi hoitaa, mutta huvittavaahan tietenkin on
se, että viime kaudella, kun viimeksi saatiin tämä asia hoidettua ja kun myös kokoomus oli
hallituksessa, se saatiin hoidettua, ja tässä varsinkin kokoomuslaiset edustajat olivat pe-
räänkuuluttaneet tätä uudistusta, ja sitten kuitenkin tämä hallitus, jossa kokoomuksella on
nyt valtiovarainministerin salkku ja oikeusministerin salkku, peruu sen koko paketin ja
myös rahat. Se on minusta aika huvittavaa, ja sen takia mielestäni tämä on aiheellinen ja
perusteltu kysymys esittää juuri nyt teille, koska juuri teidän ryhmänne ja myös muutama
perussuomalainen olivat viime hallituskaudella hyvin ärhäkkäästi peräänkuuluttamassa tä-
tä. Nyt näette, että kun on valta ja vastuu, niin silloin pitää myös osata vastata kysymyksiin
ja näyttää, että tulosta syntyy.

Keskustelu päättyi.

Asia lähetettiin lakivaliokuntaan, jolle perustuslakivaliokunnan on annettava lausunto.
8


	13
	14.17
	14.20
	14.22
	14.23
	14.25
	14.26
	14.28
	14.30
	14.32
	14.35
	14.36
	14.37
	14.40
	14.41
	14.43
	14.44
	14.47


