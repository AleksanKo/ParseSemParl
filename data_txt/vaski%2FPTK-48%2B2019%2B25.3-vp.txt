















































DEM738.tmp.xml


Pöytäkirjan asiakohta PTK 48/2019 vp

 Tarkistettu
4.0

Pöytäkirjan asiakohta 

PTK 48/2019 vp

Täysistunto

Torstai 10.10.2019 klo 9.59—22.03

25.3. Suullinen kysymys humanitaarisesta avusta Syyriaan (Inka Hopsu vihr)
Suullinen kysymys SKT 31/2019 vp

Suullinen kyselytunti

Ensimmäinen varapuhemies Tuula Haatainen: Edustaja Hopsu.

Keskustelu

16.47 Inka Hopsu vihr: Arvoisa puhemies! Maailma katsoo nyt sivusta, kun Turkki ryh-
tyy hyökkäyssotaan tavoitteenaan hajottaa kurdienemmistöistä aluetta hallitsevat Syyrian
demokraattisten voimien joukot. Suomen johto ja EU:n johto ovat tuominneet Turkin toi-
met.

Turkin sotatoimet aiheuttavat väistämättä humanitäärisen katastrofin ja vaarantavat lu-
kuisia ihmishenkiä alueella. Isis-terrorijärjestön vastaisessa taistelussa yli 10 000 perheen-
jäsentä menettäneet kurdit joutuvat nyt Turkin yksipuolisen hyökkäyssodan uhreiksi. Vaa-
rana ovat Isis-terrorijärjestön uusi nousu, sanoinkuvaamaton inhimillinen hätä ja lukuisten
sivullisten pako sotatoimialueelta. Kysynkin ministeri Skinnarilta: minkälaisia humanitää-
risiä paineita alueelle kohdistuu, ja miten Suomi voi vastata niihin?

16.48 Kehitysyhteistyö- ja ulkomaankauppaministeri Ville Skinnari (vastauspuheen-
vuoro): Arvoisa puhemies! Kiitos kysymyksestä. Tietysti ensiksi pitää todeta se, että kon-
fliktitilanteissa pitää aina noudattaa kansainvälistä oikeutta. Kaikkien osapuolten on nyt
tärkeä varmistaa siviilien suojelu ja se, että humanitääristä apua voidaan toimittaa kaikkial-
le Syyriaan esteettömästi, turvallisesti ja kestävällä tavalla.

Syyrian humanitääriset tarpeet ovat valtavat, kuten täällä on jo aikaisemmin todettu. Ky-
seessä on maailman laajin humanitäärinen kriisi. Syyria on Suomen suurin humanitäärisen
avun kohde. Tänäkin vuonna apumme on yhteensä 10,4 miljoonaa euroa. Tämän lisäksi
Euroopan unioni tekee mittavaa työtä, kansalaisjärjestöt tekevät erittäin arvokasta työtä
tälläkin hetkellä, ja Yhdistyneet kansakunnat, YK, tekee omaa toimintaansa. Eli kansain-
välinen yhteistyö on tässäkin merkittävässä roolissa.


	25.3
	16.47
	16.48


