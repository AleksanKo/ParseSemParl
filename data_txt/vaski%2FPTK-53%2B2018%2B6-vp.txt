















































DEM5FD3.tmp.xml


Pöytäkirjan asiakohta PTK 53/2018 vp
Pöytäkirjan asiakohta 

PTK 53/2018 vp

Täysistunto

Tiistai 22.5.2018 klo 14.09—16.51

6. Hallituksen esitys eduskunnalle laiksi rikoslain muuttamisesta
Hallituksen esitys HE 65/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään lakivaliokuntaan.

Keskustelu

15.08 Timo Harakka sd: Arvoisa puhemies! Tämä hallituksen esitys käsittelee rikoslain
muutoksia, joita edellyttää esitetty maakuntien perustamista ja sosiaali- ja terveydenhuol-
lon järjestämistä koskeva lakipaketti. Siinä otetaan kantaa vaalirikoksiin, huostaanottoi-
hin, samoin rikoksiin julkista taloutta vastaan, jotka kaikki siis edellyttäisivät muutoksia.
Hallituksen esitys on siis riippuvainen tästä muusta sote- ja maakuntalakipaketista, ja sil-
loin on syytä katsoa tätä kokonaisuutta hiukan laajemmin eli sitä, millä perusteella tämä to-
teutuu, ja myöskin sitä, milloin, jos milloinkaan.

Tästä koko sotestahan on viime aikoina painavimman lausunnon antanut talouspolitii-
kan arviointineuvosto, ihan tehtävänkuvansa mukaan, ja tyrmännyt ne hallituksen kaik-
kein tärkeimmät perustelut. Se toteaa painokkaasti, että säästöihin ei voi enää vedota.
Tämä on aika tärkeä havainto. Eli tämä väittämä 3 miljardin säästöistä on täysin murentu-
nut. Nyt olemme tilanteessa, jossa kukaan ei usko tämän hallituksen säästöväitteeseen, ja
nyt kysytään päinvastoin, montako miljardia lisäkustannukset ovat. Ja tähän on luonnolli-
sestikin aivan välttämätöntä saada vastaus ennen kuin voidaan edetä tässä lainsäädännös-
sä. Muussa tapauksessa eduskunnalta edellytetään avoimen vekselin allekirjoitusta, ja sii-
hen emme suostu.

Valtiovarainvaliokunta kokonaisuudessaan antoi erittäin kriittisen lausunnon — siis
myös hallituspuolueet mukaan lukien — josta ei voi tulla muuhun johtopäätökseen kuin
siihen, että tämä sote- ja maakuntauudistus on jätettävä tekemättä ja näin ollen tämäkin hal-
lituksen esitys 65 olisi tarpeeton. Talouspolitiikan arviointineuvosto toteaa myös, että täs-
sä arvioinnissa ovat menneet ”sekaisin tavoitteet ja arviot”, ja tämähän tässä on tämä pää-
asiallinen syy. Eli kun ensiksi on tehty poliittinen ratkaisu siitä, että on perustettava maa-
kunnat, ja samaan aikaan toinen hallitusosapuoli sanoo, että on saatava aikaan valinnanva-
paus, niin silloin ei valtiovarainministeriön ole ollut mitään syytä tehdä vaikutusarvioita,
koska ne vaikutusarviot eivät vaikuta tähän itse päätökseen, joka on lukittu miettimättä
lainkaan, mitä se tulee maksamaan, ja nyt tässä vaiheessa, vasta tässä vaiheessa, hyvät kol-
legat, tämä miljardien kraateri on ihmeteltävänä tässä edessämme.

Arvoisa puhemies! Tämä hallituksen esitys tulisi voimaan ”mahdollisimman pian”, jot-
ta maakuntavaalit voitaisiin pitää jo syksyllä. On täysin mahdotonta käsittää sitä vastuu-
 Tarkistettu
4.1



Pöytäkirjan asiakohta PTK 53/2018 vp
tonta kiirettä, joka näin valtavan uudistuksen tekemiseen on liitetty. Mistä tämä pakko-
mielle syntyy? Mikä on asiallinen peruste sille? Miksi emme voi tehdä välttämättömiä sel-
vityksiä vastuullisessa aikataulussa? Muuten käy niin — ja näin loppukevennyksenä tote-
an — että meiltä edellytetään, tämän hallituksen esityksen rikoslain muuttamisen henges-
sä, jos ei rikosta, niin ainakin rötöstä julkista taloutta vastaan.

15.11 Antti Lindtman sd: Arvoisa puhemies! Tämä hallituksen esitys on osa hallituksen
sote-pakettia. Tässä todella tehdään tekniset muutokset koskien esimerkiksi vaalirikoksia
ja lasten huostaanottoon liittyviä kuulemismenettelyjä ja muita tarpeellisia muutoksia ri-
koslakiin, mikäli käy niin, että hallituksen sote-uudistus hyväksytään.

Nyt on kuitenkin, jotta voimme nähdä myöskin tämän esityksen yhteyden muuhun, tär-
keää keskustella tästä hallituksen koko sote-uudistuksesta. Nimittäin voi sanoa yhteenve-
tona, että viimeisen viikon aikana hallituksen sote-kulissit ovat kaatuneet. Saimme viime
viikolla tietää, täällä eduskunnan edessä valtiovarainministeri Orpo myönsi, että valinnan-
vapaus, jota aikaisemmin perusteltiin sillä, että se tuo säästöjä, ei tuo säästöjä vaan lisää
kustannuksia, mutta emme tiedä, kuinka paljon se lisää kustannuksia. HUS on arvioinut
viimeksi tuoreeltaan, että se tulee lisäämään kustannuksia miljardin euron verran. Kunta-
ja uudistusministeri myönsi, että hallitus ei tiedä, miten valinnanvapauslainsäädännöstä pi-
tää peruuttaa, jos siitä pitää peruuttaa. Kyseessä on siis täydellinen hyppy tuntemattomaan.
Ja loppuviikosta saimme tämän Hetemäen muistion, josta talouspolitiikan arviointineuvos-
to on todennut ehkä kaikkein tyrmäävimmän lausunnon, jonka se on ikinä antanut hallituk-
sen esityksestä, mitä kuvaa myös se, että se on poikkeuksellisesti oma-aloitteisesti antanut
tämän lausunnon, jossa se toteaa, että ”sote-uudistuksen lopullinen vaikutus kustannuksiin
voi esitettyjen arvioiden perusteella olla yhtä hyvin positiivinen kuin negatiivinen” ja ”näi-
tä kustannuksia ei pystytä arvioimaan” ja sen takia ”uudistuksen hyväksymisestä tai hyl-
käämisestä pitää päättää muilla kriteereillä kuin uudistuksen mahdollisilla vaikutuksilla
julkisen sektorin kustannuksiin”.

No, nyt on hyvä nähdä ja tietysti jäimme odottamaan pitkään, mikä on hallituksen vas-
taus. Se saatiin tänään, kun pääministeri Sipilä on todennut, että ”tämä on aivan hyödytön-
tä keskustelua”. Tästä keskustelusta näistä kustannuksista hän on juuri antanut lausunnon
ja todennut, että ”tämä on täysin hyödytöntä keskustelua”. Tämä on totaalisen tyrmäävä ja
ylimielinen lausunto pääministeri Sipilältä. Ja miksi tämä keskustelu ei ole hyödytöntä?
Sen vuoksi, että nyt kun on selvää, että nämä säästöt eivät tule toteutumaan ja kustannuk-
sia tulee lisää, niin maakuntien rahoituslain 6 §:stä rahoitusleikkuri ei ole poistumassa mi-
hinkään. Eli kustannuksia tulee lisää, säästöjä ei synny, ja jos tämä hallituksen esitys tällä
tavalla menee läpi, niin kaikkein pahin pelko on käymässä toteen, eli nämä lisäkustannuk-
set ja rahoitusleikkurin myötä tulevat leikkaukset tullaan toteuttamaan täysimääräisesti
asiakasmaksuissa ja tulevina palvelujen leikkaamisina.

Hallituksen sote-kulissit ovat kaatuneet, ja nyt on käynyt selväksi, että hallituksen sote-
uudistus tulee johtamaan miljardien ja miljardien leikkaamiseen suomalaisille tärkeistä ter-
veyspalveluista.

15.15 Pia Viitanen sd: Arvoisa puhemies! Kuten sanottu, niin tämä rikoslain uudistami-
nen, tämä tekninen esitys, tietenkin on riippuvainen koko sotesta, sen toteutumisesta ja ai-
katauluista. Siksi myös minusta on hyvin tärkeää, että tässä yhteydessä nyt jälleen kerran
puhutaan tästä kokonaisuudesta, ja, puhemies, täytyy sanoa, että erittäin tärkeän ja ison
2



Pöytäkirjan asiakohta PTK 53/2018 vp
asian otti esille keskustelun avaaja Timo Harakka ja myös edustaja Lindtmanin puheen-
vuoro oli painavaa sanaa. Tilanne on tällä hetkellä järkyttävä, ja aikamoinen kaaos meillä
on täällä meneillään tähän soteen liittyen. Kuten sanottu, täysillä allekirjoitan sen näke-
myksen, että nyt ovat viimeistään kulissit kaatuneet. 

Valtiovarainvaliokunta, jossa itse istun, antoi tästä hyvin, hyvin kriittisen lausunnon,
jonka myös hallituspuolueet ovat allekirjoittaneet. Todellakin kiinnitin huomiota myös sii-
hen, että valtiontalouden arviointineuvostolta tuli käytännössä tyrmäys, käytännössä tyr-
mäys sille, että ei ole olemassa uskottavia arvioita kustannuksista. Se on kovaa, kovaa kiel-
tä, ja se tulee todellakin ottaa tosissaan. 

Meillä on myös se tilanne parhaillaan meneillään, että me valtiovarainvaliokunnassa kä-
sittelemme julkisen talouden kehystä, ja kuinka ollakaan, olemme siinä tilanteessa, että so-
siaali- ja terveysvaliokunta on päättänyt, ettei se lausu julkisen talouden kehyksestä meille
mitään, ei mitään tässä tilanteessa, jolloin juuri se on olennaista. Tietenkin tästä julkisen ta-
louden kehyksen näkökulmasta ihmetyttää kovasti se, että jo nyt me tiedämme, että asian-
tuntija-arviot kertovat, että tässä kehystasossa ei ole lainkaan sitä tasoa, mitä arvioidut kus-
tannukset tulisivat tulevaisuudessa olemaan, ja siksi me olemme todella oudossa tilantees-
sa.

Puhemies! Me olemme todella hataralla pohjalla nyt, ja kyllä minua ainakin nyt häm-
mästyttää kovasti, jos olemme kuulleet pääministeritasolta senkaltaisen puheenvuoron,
että sanotaan, että tämä keskustelu on hyödytöntä. Mitä mahtaa ihan oikeasti ajatella se ih-
minen Tammelantorilla tai siellä kaupan edessä, kun käydään juttelemassa? Kyllä ainakin
itselleni kansalaiset tulevat entistä enemmän, entistä useammin ja koko ajan kysymään,
että mikä ihme tämä tilanne on, hieman pelottaa, ja mitä siellä on meneillään. Ja tämä kes-
kusteluko olisi hyödytöntä? Puhemies, ei, se ei todellakaan ole. Ja minä toivoisin, että kos-
ka kysymys on näin isosta asiasta, kertakaikkisen isosta asiasta, joka vaikuttaa jokaisen
kansalainen elämään, niin myös eduskunnan työtavat ja tavallaan tämä ajankäyttö ja kaik-
ki sallisivat sen, että voisimme käydä täällä perusteellisen keskustelun. On aika hurjaa näh-
dä, että tämän kaltaista ja tämän kokoista uudistusta rakennetaan suurin piirtein höyhen-
saarilta peräisin oleville luvuille.

15.18 Timo Harakka sd:  Arvoisa puhemies! On todella vähän outoa, että hallituksen
edustajia ei täällä kovin paljon ole kertomassa, mikä sanelee tämän aikataulun, jolla tätä
esitystä, joka nyt tässä on keskustelussa, tulisi käsitellä. Täydennän edustaja Lindtmanin
äskeistä puheenvuoroa sikäli, että HUS on laskenut valinnanvapauden kustannukseksi mil-
jardin, mutta kun siihen pannaan kaikkia muita kustannuksia päälle, niin luku on 2,5 mil-
jardia. Valtiovarainvaliokunta on kuullut sataa asiantuntijaa, ja heistä valtaosa, ylivoimai-
nen valtaosa, on kertonut, että tämä tuo miljardin kustannuksen, tässä on 2 miljardin riski,
tässä on suuri riski. Ja olemme uudestaan ja uudestaan kysyneet valtiovarainvaliokunnas-
sa, mikä on valtiovarainministeriön vastaus näihin esityksiin, emmekä sitä vastausta ole
saaneet. Tai itse asiassa saimme tällaisen epämääräisen muistion, jossa oli esitelty säästö-
potentiaaleja, mutta se oli koko valtiovarainvaliokunnan, siis mukaan lukien hallituspuo-
lueiden itsensäkin mielestä niin syvältä stetsonista kaivettua, että sitä ei huolittu valtiova-
rainvaliokunnan lausuntoon. Voitteko kuvitella, valmistelevan ministeriön korkeimman
virkamiehen virkavastuulla esittämä arvio oli niin höttöinen, että se ei kelvannut sinne lau-
suntoon? 
3



Pöytäkirjan asiakohta PTK 53/2018 vp
Eli olemme edelleen sen kysymyksen äärellä — toivottavasti edustajat voivat täällä vas-
tata — että kun tiedämme, että tulee lisäkustannuksia, joihin ei ole varauduttu riittävästi
julkisen talouden suunnitelmassa lähivuosien budjeteissa, mikä itsessään on häpeällistä,
niin kummasta leikataan: lisätäänkö asiakaspalveluita vai heikennetäänkö palveluiden ta-
soa. Kummassakaan tapauksessa aito valinnanvapaus ei tule toteutumaan.

Täytyy yhtyä tähän hämmästykseen pääministeri Sipilän ylimielisestä kommentista.
Hän sanoo, että täytyy vain uskoa, että säästöjä toimeenpanovaiheessa tulee. Minkä takia
sitten edellytetään miltään hallituksen esitykseltä tai miltään lakialoitteelta minkäänlaisia
vaikutusarvioita, jos kerran kaikki ovat viime kädessä uskon asioita tässä kaikkein suurim-
massa reformissa, mitä lähihistoriassa on edes tehty, saatikka sitten paljon pienemmissä
kysymyksissä? Ja on aivan käsittämättömän ylimielistä sanoa, että keskustelu maakunta-
vaalien ajankohdasta on hölynpölyä. Voin ymmärtää sen ainoastaan siten, että kun ei ole
esitetty mitään asiallista syytä, miksi pitäisi kiirehtiä vastuuttomasti tätä valtavaa reformia,
josta näemme, että sen kustannusvaikutuksia ei ole edes miljarditarkkuudella laskettu, niin
se on totaalista hölynpölyä, että maakuntavaalit olisivat ensi syksynä.

15.21 Antti Lindtman sd:  Arvoisa puhemies! Tämä keskustelu itse asiassa kuvaa aika
hyvin tätä hallituksen sote-uudistuksen tilannetta. Päivä päivältä tulee uutta tietoa, kritiik-
kiä, uutta tietoa siitä, että hallituksen aikaisemmat puheet ovat osoittautuneet joko täydel-
liseksi hötöksi tai itse asiassa täysin päinvastaiseksi kuin mitä on aikaisemmin sanottu,
mutta hallituspuolueet vaikenevat kahdella kielellä. Korviin huutaa se hiljaisuus, jossa täs-
sä salissa ovat hallituspuolueen edustajat. Täällä on paikalla johtavia hallituspuolueiden
[Arto Pirttilahden välihuuto] ihmisiä, jotka eivät suostu perustelemaan esimerkiksi tämän
hallituksen sote-uudistukseen liittyvän lakiesityksen yhteydessä, eivät suostu käymään
keskustelua, vaan lehtien palstoilla sanotaan, että keskustelu on hyödytöntä ja uudet vaka-
vat tiedot esimerkiksi siitä, kun oikeuskansleri on todennut, että vaalien lainsäädännön ja
vaalien järjestämisen välillä pitäisi olla vähintään puoli vuotta, ovat hölynpölyä. Täältä äs-
ken käveli hallituspuolueen johtoon kuuluva edustaja Kulmuni pois. [Timo Harakka: Ja
Kaikkonen!]

Tähän mennessä kaikki ne huolet ja kritiikit, joita esimerkiksi pääkaupunkiseudun kun-
nat ovat esittäneet aikaisemmissa vaiheissa, ovat käymässä toteen — eikä se vielä riitä,
vaan ne ovat käymässä toteen pahemmin kuin mitä itse asiassa aikaisemmissa lausunnois-
sa uskallettiin arvioida. Tästä hallituksen uudistuksesta on tulossa miljardien ja miljardien
lisäkustannukset, jotka hallitus tulee tämän maakuntien rahoituslain 6 §:n nojalla leikkaa-
maan pois ihmisten palveluista sikäli, kun niitä ei asiakasmaksuilla pystytä nostamaan.
Kaikki ne huolet ja ennalta esitetyt muutostoiveet hallitus on sivuuttanut, ja viimeiseksi on
jäänyt jäljelle vain peruste, että tämä uudistus pitää tehdä nyt, koska sitä on niin kauan val-
misteltu. Tuhansien vuosien takaa löytyy viisaus tähän: kaikki tekevät virheitä, mutta vain
hölmöt pitävät kiinni erehdyksestään.

Arvoisat hallituspuolueiden edustajat, vielä ei ole myöhäistä ajatella asiaa uusiksi, vielä
ehdimme välttää tämän katastrofin, mutta se edellyttää sitä, että kunnioitatte niitä asiantun-
tija-arvioita, joita tästä on saatu. Tämä tulee olemaan valtava kokonaisuus, tämä tulee ole-
maan valtava hyppy tuntemattomaan, josta kukaan ei tiedä, miten sieltä palataan takaisin.
Ja ne hallituspuolueen ihmiset, jotka täällä ovat hiljaa mutta aikovat äänestää tämän puo-
lesta, ottavat itselleen valtavan vastuun. Erityisesti täältä pääkaupunkiseudulta valittujen,
4



Pöytäkirjan asiakohta PTK 53/2018 vp
erityisesti kokoomuslaisten äänestyskäyttäytyminen tämän uudistuksen yhteydessä tul-
laan muistamaan pitkään.

15.24 Pia Viitanen sd: Arvoisa puhemies! Siltähän tämä vaikuttaa, että kiire on siksi, että
halutaan pitää maakuntavaalit ja halutaan myös tehdä tämä alkuperäinen lehmänkauppa to-
deksi, mikä tehtiin aikanaan, minkä kaikki tietävät, että kokoomus sai haluamansa niin sa-
notun valinnanvapauden eli tämän markkinamallin ja keskusta sai maakuntahallinnon.
Tämä on jännä, koska tuntuu siltä, että kovinkaan moni ei pidä enää tänä päivänä viisaana
eikä edes mahdollisena — huom. edes mahdollisena — sitä, että vaalit pidettäisiin syksyl-
lä, ja silti kuitenkin täällä edelleen viittaillaan pääministeritasolta siihen, että olisi hölyn-
pölyä näistä keskustella. 

Puhemies! Kaiken kaikkiaan omalta osaltani toki kunnioitan niitä kaikkia hallituksen
edustajia, ketkä nyt ovat täällä paikalla salissa. Se on ihan kunnioitettavaa. Mutta kuten
täällä mainittiin aiemmin, niin kyllä tässä se, että hallituspuolueet eivät halua tästä keskus-
tella, monet johtavat poliitikot lähtevät mielellään pois salista, kertoo myös sen rajun to-
tuuden, minkä kanssa tällä hetkellä olemme tässä talossa tekemisissä. 

Puhemies! Nyt olisi erittäin hyvä mahdollisuus todeta tässä yhdessä, että annetaan tälle
käsittelylle se aika, minkä se vaatii. Eduskunnan arvovallankin kannalta olisi viisasta, että
myös vaatisimme selkeämpiä kustannusarvioita, vaikuttavuusarvioita, kaikkea tätä. On ai-
van mahdoton ajatella sitä, kun asiantuntijat kertovat, että tällä mallilla tämä tulee aiheut-
tamaan sen, että koska kustannuksiin ei ole varauduttu riittävällä voimakkuudella, asiakas-
maksut tulevat ennen pitkää nousemaan tai palveluja leikataan. Kukaan kansalainen ei var-
masti sitä halua, varsinkin kun ajatellaan, että tätä perusteltiin aivan päinvastaisin perus-
tein. Tämä on järkyttävää. Tässä tulee käymään, arvoisat hallituspuolueiden edustajat, täs-
mälleen päinvastoin kuin alkuperäinen soten idea oli. Se oli se, että palvelut paranevat ja
syntyy kustannussäästöä ja tehokkuutta, ja nyt näyttäisi käyvän täysin toisinpäin. Eriarvoi-
suus tulee kasvamaan, maakuntien päättäjät joutuvat hyvin vaikeaan tilanteeseen, ja myös-
kin kustannustaso tulee nousemaan. 

Siksipä nyt tässä vielä kerran, puhemies, haluaisin todeta, että nyt olisi aika eduskunnas-
sa palata normaaliin päiväjärjestykseen tämän suhteen ja unohtaa tällainen kiire sekä sitten
myös hallituspuolueiden nähdä, että tätä uudistusta tällaisenaan ei voi viedä tässä aikatau-
lussa eikä tämänsisältöisenä eteenpäin. 

15.27 Anders Adlercreutz r: Ärade talman! Jotenkin sen sijaan, että hallituspuolueiden
ryhmäpuheenjohtajat ulostuloillaan sanoivat, että eduskunta ei lähde kesätauolle ennen
kuin tästä on tehty päätös, sen sijaan, että se pusketaan nyt väkisin läpi tällaisella lehmän-
kauppakoplausenemmistöllä, toivoisin ehkä sellaista ulostuloa, että sotesta ei äänestetä en-
nen kuin nämä taloudelliset arvioinnit on tehty, ennen kuin on todennettu, että tavoitteet
täyttyvät, että hoiva paranee, että taloudelliset tavoitteet täyttyvät.

Mehän saimme tästä nyt jonkinlaisen paperin tosiaan. Valinnanvapauden säästöpotenti-
aali oli nolla. Jos jossain potentiaali on nolla, niin sehän tarkoittaa automaattisesti, että se
kasvattaa kuluja. Tiedon ja teknologian käytössä oli säästöpotentiaalia 4 miljardia, mutta
tässä mallissa ei ole mitään sellaista, joka helpottaisi tiedon ja teknologian käyttöä verrat-
tuna nykytilanteeseen.

Ministeri Sipilä vetosi taas tänään olemassa oleviin sote-malleihin, Eksoteen ja näihin.
Nehän ovat itse asiassa tässä suhteessa paljon parempia kuin nyt esitetty.
5



Pöytäkirjan asiakohta PTK 53/2018 vp
Se, että tilaaja ja tuottaja erotellaan, tekee mahdottomaksi esimerkiksi Apotin käyttöön-
oton koko Uudenmaan laajuudessa. Apottia, johon nyt on kuitenkin upotettu joitakin sato-
ja miljoonia ja joka olisi suunnattoman hyvä työkalu integraation toteuttamiseen, tiedon-
kulun helpottamiseen, ei sitäkään tässä mallissa saada vietyä kokonaisuudessaan läpi.

Professori Lavapuro totesi, että vaaleja ei voi pitää tässä aikataulussa. Oikeuskansleri to-
tesi, että niitä ei voi pitää tässä aikataulussa. Jos tällaiset auktoriteetit eivät vakuuta, niin ih-
mettelen. Tämä ei ole hölynpölyä, tämä ei ole turhaa puhetta. Ne ovat ihan relevantteja
huolia, joilla on merkitystä silloin, kun tehdään Suomen historian suurinta uudistusta.

15.29 Timo Harakka sd: Arvoisa puhemies! On todella merkitsevää siis se, mikä on se
aikataulu, jolla näitä kiireellisiä rikoslain uudistuksia tässä hallituksen esityksessä tulee
viedä eteenpäin. Ei edelleenkään ole olemassa minkäänlaista asiaperustetta sille, että tässä
kiirehditään ilman mielekkäitä vaikutusarvioita, kuten edustaja Adlercreutz hyvin totesi.

Hän antoi hyvän neuvon hallituspuolueiden eduskuntaryhmien puheenjohtajille. Tätä
täydennän sillä, että aivan poikkeuksellisesti oppositiopuolueet olivat samaa mieltä, laidas-
ta laitaan kaikki kuusi oppositiopuoluetta, joilla on varmastikin hyvin erinäköiset käsityk-
set siitä, mikä sote-uudistuksen tai tulevan sosiaali- ja terveyspalvelu-uudistuksen sisällön
tulisi olla. RKP:llä ja vasemmistoliitolla varmaankin on eri käsitys siitä, samoin perussuo-
malaisilla ja vihreillä, mutta siitä olimme kaikki samaa mieltä ja teimme siitä yhteisen eriä-
vän mielipiteen tähän jo valmiiksi äärimmäisen kriittiseen, suorastaan murskaavaan valtio-
varainvaliokunnan lausuntoon, että on täysin vastuutonta edetä tässä asiassa. Mikä on sit-
ten tästä vielä voimakkaampi ilmaus: on katastrofaalisen vastuutonta edetä tällaisella kii-
reellä. Kuten on jo moni perustuslakiasiantuntija todennut, ei ole edellytyksiä pitää näitä
vaaleja enää tänä syksynä, joten voitaisiinko nyt kunnioittaa eduskunnan arvovaltaa ja toi-
mia mielekkäässä käsittelyjärjestelyssä? Muuten tämä koko hallituksen esitys ja se tapa,
jolla tätä runnotaan täällä eduskunnassa, on täydellistä hölynpölyä.

15.31 Antti Lindtman sd: Arvoisa puhemies! Jos jotenkin yrittää kiteyttää sen tilanteen,
jossa nyt olemme, niin tilanne on se, että kun hallitus on itse sanonut, että hallituksen sote-
ja maakuntauudistus on vuosisadan uudistus ja tämän hallituksen tärkein uudistus ja pää-
ministeri on ilmoittanut omat valtaoikeutensa ylittäen, että jos se ei mene eteenpäin, tulee
uudet vaalit — tästä voimme olla samaa mieltä, että mikäli tämä tällaisena menee läpi, ky-
seessä on vuosisadan uudistus — niin nyt viimeisten päivien aikana, viimeisen viikon ai-
kana, voi sanoa, ei enempää eikä vähempää, tältä uudistukselta on pudonnut pohja pois.
[Pia Viitanen: Kerta kaikkiaan!] Hallituksen sote-uudistukselta on pudonnut pohja pois,
kulissit ovat kaatuneet, säästöjä ei tule, lisäkustannuksia tulee mutta leikkurit pysyvät, ta-
voitteet eivät toteudu, kustannuksia tulee lisää. Hallituksen uudistukselta on pudonnut poh-
ja pois, mutta tänään täällä eduskunnassa, täällä kansanvallan tärkeimmässä salissa, käsit-
telemme ihan muina miehinä ja naisina hallituksen sote-pakettiin liittyvää olennaista uu-
distusta rikoslain muuttamisesta. Ja mitä tekevät hallituspuolueet ja niiden edustajat? Lois-
tavat poissaolollaan, ja ne muutamat urhoollisetkaan, jotka uskaltavat olla paikalla, eivät
käytä puheenvuoroa. 

Siis tällä tavalla viedään vuosisadan uudistusta läpi. Kukaan ei ole perustelemassa, mik-
si tämä keskustelu on hölynpölyä. Kun se keskeinen perustelu, jolla hallitus on tätä esitystä
vienyt läpi, on se, että tästä syntyy 3 miljardia säästöjä, niin nyt kun tämä vappuilmapallo
on puhjennut, hallitus vaikenee. Hallitus vaikenee, laittaa kädet silmille, korville ja suulle
6



Pöytäkirjan asiakohta PTK 53/2018 vp
ja toivoo, että kukaan ei enää huomaa, ja tämä runtataan läpi täällä eduskunnassa ja vastoin
oikeuskanslerin kantaa, vastoin keskeisten professorien kantaa yritetään saada maakunta-
vaalit aikaiseksi aikataulussa, joka ei vastaa hyvän valmistelun periaatteita. 

Onneksi meillä on tässä maassa kuitenkin vielä vastuullisia toimijoita, esimerkiksi Hel-
singin ja Uudenmaan sairaanhoitopiiri, joka on tehnyt arvion, johon Adlercreutz täällä viit-
tasi, tästä Hetemäen muistiosta. Siis siinä perusteena käytettiin nimenomaan Eksotessa
saavutettua menojen kasvun alentamista. On todettu, että samankaltainen kehitys alentaisi
52 suurimman kunnan tarvevakioituja sote-menoja 3 prosenttia, ja HUS toteaa, että on täy-
sin erikoista, että nämä arviot perustuvat nykyiseen lainsäädäntöön, vaikka tässä hallituk-
sen sote-uudistuksessa rikotaan sitä, mikä nykyisessä lainsäädännössä toimii. He käyttävät
vertausta: ”Kyse on samasta, jos ensin kehuttaisiin tuulimyllyjen ympäristövaikutuksia ja
perusteltaisiin sillä hiilivoimaloiden rakentamista, kun tuulimyllyt kielletään.” 

Arvoisa puhemies! Onko todella niin, että Suomen demokratia ja kansanvalta on siinä ti-
lassa, että kun hallituksen vuosisadan uudistukselta on tippunut pohja pois, niin todetaan,
että vaietaan tämä keskustelu, [Puhemies koputtaa] ja korkeintaan pääministeri sanoo, [Pu-
hemies: Aika!] että tämä on hölynpölyä, ja sitten vain viedä runtataan tämä läpi? Ei tämä
näin voi mennä.

15.35 Suna Kymäläinen sd: Arvoisa rouva puhemies! Todellakin, tämä hallituksen esi-
tys 65 tuodaan tänne eduskuntaan käsittelyyn ikään kuin teknisenä muutoslakina, joka on
liitännäislaki tähän isoon sote-pakettiin. Todellisuudessahan tämä lakiesitys, vaikka tämä
on inhimillinen näiden sivujen lukumäärää laskien, kätkee sisälleen paljon sisältöä. Siinä
esitetään merkittäviä muutoksia esimerkiksi nykyiseen lapsen omavaltaista huostaanottoa
koskevaan syyteoikeus- ja kuulemissäännökseen. 

Nykyään siis on kuultava sosiaalilautakuntaa ennen tämän päätöksen tekemistä. Nyt esi-
tetään, että tämä kuuleminen siirrettäisiin maakuntien tehtäväksi ja ohjattaisiin siellä liike-
laitoksen hallituksen tehtäväksi. Etukäteen ei tietenkään voi kyseenalaistaa liikelaitoksen
hallituksen jäsenistön tai kokoonpanon ammattitaitoa, mutta on välttämätöntä kantaa huol-
ta siitä, riittääkö referenssi liikelaitoksen hallituksessa tämänkaltaisen päätöksen tekemi-
seen. Voiko käydä niin, että esimerkiksi kustannukset ohjaavat päätöksiä? Huostaanotto on
aina raskas niin kustannuksiltaan kuin ennen kaikkea yksilövaikutuksiltaan. On tärkeää,
että tässä laissa huomioidaan, miten on säädetty, onko yhteistyö näiden lastensuojelukysy-
mysten osalta eri maakuntien liikelaitosten hallitusten kanssa mahdollista, kuinka hyvin on
mahdollista tiedonvaihto, sillä on todennäköistä, että on lapsia, jotka ovat muuttaneet usei-
ta kertoja, ja se paras asiantuntemus on sen toisen maakunnan sisällä. Tämä tulee muun
muassa selvittää hyvin tarkasti, sillä on välttämätöntä säätää tarkasti, jottei lasten oikeus-
turva vaarannu. 

Ja yhtä lailla ovat tärkeitä kysymykset rikosoikeudellisen virkavastuun osalta. Nythän
esitetään, että tätä rikosoikeudellista virkavastuuta laajennetaan yksityisiin toimijoihin.
Sen sijaan julkisella puolella tätä laajennusta ei samassa määrin tapahdu. Tässä on selkeä
epäjohdonmukaisuus, jolla on vaikutuksia ihmisten ja yksilöiden oikeusturvaan. Tämä liit-
tyy olennaisesti kuluttajansuojaan liittyviin kysymyksiin. 

Nämä isot muutokset liittyvät siis tähän isoon sote-pakettiin, jota on leimannut kiire. Me
lakivaliokunnassa saimme hallituksen esitykset 15 ja 16 viime viikon tiistaina, ja valiokun-
nan puheenjohtaja on luvannut, että niitä mahdollisesti jo tämän viikon aikana valiokun-
nasta olisi käsittelystä tulossa ulos. Toivoisin, että tämä rikosoikeudellinen laki saisi perus-
7



Pöytäkirjan asiakohta PTK 53/2018 vp
teellisen, kunnollisen käsittelyn, jota ei leimaa kiire, jotta valiokunnan jäsenillä on mahdol-
lisuus kutsua paikalle henkilökohtaisesti kuultavaksi asiantuntijoita ja tehdä perusteellinen
lainsäädäntö, kun näin isosta asiasta on kysymys. Nyt kiire on leimannut tätä liikaa.

15.38 Mika Kari sd: Arvoisa rouva puhemies! Itse olen saanut istua hallintovaliokunnan
jäsenenä, meidän kuntavaliokuntamme jäsenenä, jo vuodesta 2011 asti ja seurata edellisen
hallituksen hyvää pyrkimystä saada Suomeen sosiaali- ja terveysuudistus ja sen yhteydes-
sä myös maakuntauudistus ja nähdä myös sen, millä tavalla uudistus ei maaliin asti men-
nyt vaan hyvistä yhteisistä ponnisteluistamme huolimatta kaatui loppumetreillä. Nyt halli-
tus lähti uuteen yritykseen, ja, niin kuin tässä useammassa puheenvuorossa aiemmin on
tuotu esiin, tämä vuosisadan uudistus näyttää pahasti vesittyvän jo tässä valmisteluvaihees-
sa niihin tietoihin, että näitä miljardisäästöjä ei tule. Leikkurit huolehtivat kyllä palveluta-
son laskusta ja mahdollisesti saatavuudenkin laskusta.

Pidän kyllä itse todella huolestuttavana tilannetta, että hallintovaliokunnassa tälläkin
hetkellä meidän pitää antaa lausuntoja sellaisella nopeudella, että hämäläistä hirvittää, var-
sinkin, kun sisällöt eivät puhu hallituksen esityksen puolesta. Viimeksi käsittelimme lau-
suntoa valinnanvapaudesta, ja asiantuntijakuulemisen yhteydessä kymmenistä kuulluista
asiantuntijoista mieleen jäi yksi asiantuntija, joka oli hallituksen esityksen puolella. Tämä
samainen asiantuntija oli yksi niistä asiantuntijoista, jotka ovat olleet esitystä kirjoittamas-
sa. Jos tarkoituksena on tosiasiallisesti kuulla lain laatimisen yhteydessä eduskunnassa
asiantuntijoita eduskuntatyön arvon mukaisesti, niin kuulemisen lisäksi tulisi kuunnella,
niin että ne mielipiteet näkyisivät myös lausunnoissa ja mietinnöissä, joita valiokunnissa
enemmistön voimilla eli hallituksen voimilla viedään läpi. Pidän tätä tilannetta kestämät-
tömänä ja olen tässä samassa rivissä hallintovaliokunnan jäsenenä, kansanedustajana ja
kuntapäättäjänä siinä, että näin asian kanssa ei voi edetä. Eduskunnalla pitää olla käytettä-
vissä kaikki mahdollinen tieto oman päätöksensä tekemiseksi. Jos yksittäisten kansanedus-
tajien oikeutta tehdä näissä asioissa omantunnon mukaan rajataan puoluepoliittisin syin,
pidän tilannetta kestämättömänä.

Pidän kestämättömänä myös sitä, että kuntaministeri Vehviläinen täällä kyselytunnilla
kovaan ääneen sanoi, että maakuntauudistuksen muutosjohtajat ovat sanoneet, että ei muu-
ta kuin viekää läpi — kaikki on hyvin, viekää läpi. Kysyin yhdeltä muutosjohtajalta: ei ai-
nakaan hänen puoleltaan tällaista valtakirjaa ministerille ole annettu. Tietenkin voidaan
käyttää poliittista retoriikkaa ja todeta, että jotkut muutosjohtajista ovat näin sanoneet,
mutta minun mielestäni ei ole asianmukaista laittaa sanoja toisten suuhun myöskään tässä
yhteydessä. Kun itse kysyin tältä muutosjohtajalta useamman läsnä ollessa, niin vastaus oli
selkeä: ”En tällaista valtakirjaa ole oman maakuntamme puolelta antanut.”

Tämä eduskunnan käsittely muistuttaa aktiivimallikäsittelyä — yhtä paljon on paikalla
hallituspuolueiden edustajia.

15.41 Pia Viitanen sd: Arvoisa puhemies! Oikeastaan tuossa äsken lakivaliokunnan jä-
sen, edustaja Kymäläinen aika hyvin kuvasi myös tämän esityksen sisältöä. Tässä on aivan
olennaisia asioita kuitenkin, ja on minun mielestäni jopa pähkähullua ajatella, että ennen
kuin tiedämme, meneekö sote maaliin — toivottavasti ei menisi — tai koska tai muuta, niin
sitten täällä vain vaivihkaa jo valmiiksi hyväksyttäisiin asioita, joita ei kerkeäisi ehkä kyl-
liksi sisällöllisesti mieltämään. 
8



Pöytäkirjan asiakohta PTK 53/2018 vp
Samoin viittaan tässä edustaja Mika Karin puheenvuoroon, jossa hän kuvaili taas tilan-
netta hallintovaliokunnassa, jossa annetaan lausuntoja. Kun tässäkin miettii, että tämän
lain sisällä on lasten huostaanottoon liittyviä muutoksia ja asioita, niin sehän edellyttää eri-
tyisen tarkkaa kuulemista ja huolellista paneutumista ja varmasti olisi sellainen, että sosi-
aali- ja terveysvaliokunnankin olisi hyvä tähän näkemyksensä sanoa. Mutta mikäpä tilan-
ne siellä? Hallituspuolueiden toimesta sosiaali- ja terveysvaliokunta ei anna lausuntoa edes
julkisen talouden kehyksestä, joka on aivan olennainen asia juuri tässä tilanteessa, kun suu-
rin osa siitä kehyksestä muodostuu tästä sotesta tulevina vuosina. Siis tämä on aivan kes-
tämätön tilanne eri valiokuntienkin näkökulmasta. Ja itse tietenkin katson tätä vahvasti
sieltä valtiovarainvaliokunnan näkökulmasta. Kyllä merkille pantavaa on se, että en minä
muista oman valtiovarainvaliokuntahistoriani ajalta noin kriittistä lausuntoa, minkä koko
valiokunta tekee näistä kustannusvaikutuksista ja itse asiassa siitä, että niitä ei tiedetä tai ei
tarkkaan arvioida, ja mikä pahinta, ne voivat etumerkiltään muuttua päinvastaisen suuntai-
siksi. Tämäkin on jo sinänsä poikkeuksellista, että tämän sortin kovuus on lausunnossa,
minkä myös hallituspuolueet ovat hyväksyneet.

Eli, puhemies, näillä sanoin toivoisin, että tämän keskustelun ovat ainakin jossain päin
taloa kuunnelleet myös hallituspuolueiden edustajat ja osaltaan sitten mietittäisiin myös
tästä eteenpäin johtopäätöksiä.

15.43 Suna Kymäläinen sd:  Arvoisa rouva puhemies! Vielä jatkaisin tuosta virkavas-
tuun laajentamisesta yksityisen puolen toimijoiden osalle. Tässä erityinen huomio valio-
kuntatyöskentelyssä täytyy myöskin osoittaa siihen, kuka valvoo virkavastuun toteutumis-
ta tai sitä, ettei hoitovirheitä pääse tulemaan. Millainen rooli poliisilla on tässä, vai kuka on
se valvova viranomainen? Ja kun tätä laajennetaan ja kun jonkun täytyy valvoa, niin kysy-
mys siirtyy resursseihin: Onko tässä varauduttu riittävästi muiden kustannusten osalta, oli
kyseessä sitten poliisi tai mikä? Kuinka resurssit on tässä huomioitu?

Tämän harjoituksen osalta voi mennä paljon vikaan. Tämä on yksi osa sitä isoa koko-
naisuutta. Tämän pienen osan moni asia liittyy olennaisesti niihin lakipykäliin, joita sieltä
isoista tiiliskivistä sitten löytyy. Meillä ei ole lakivaliokunnassa resursseja ja mahdolli-
suuksia perehtyä erikseen jokaiseen lastensuojeluun ja muuhun liittyvään asiaan, joka siel-
lä 15:n ja 16:n sisällä ja muihin asiaan liittyvissä esityksissä on. Mutta toivoisin, että hyvä
lainsäädäntö antaisi takuun siitä, että on joku, joka näihin pystyy perehtymään, että näissä
ei tehdä virheitä, kuten edellä mainittiin tästä aktiivimallista. Siinä runnottiin malli väkisin
läpi kiireellä ja luvattiin seurata, mutta jo tuo seurantajakson aika oli kohtalokas monelle,
90 000 suomalaiselle itse asiassa. Ja kun nyt korjaustoimenpiteitä tehdään, on vaara, että
yhä useammalle tämä on kohtalokasta ennen kuin lainsäädäntöä saadaan muutettua sen
mukaisesti, että saadaan korjattua näitä räikeimpiä epäkohtia aktiivimallin osalta. 

Mutta kun sotesta on kysymys, on kysymys hengestä ja elämästä. Sen vuoksi on tär-
keää, että teemme tarkat rajapinnat lainsäädäntöön, teemme huolellisen valmistelun ja kan-
namme sen vastuun, mikä meille on tässä parlamentissa toimiville annettu.

15.46 Sami Savio ps: Arvoisa puhemies! On kyllä varsin helppoa yhtyä muun opposition
riveistä tänään tulleeseen kritiikkiin maakunta- ja sote-uudistuksen toteuttamiseen liitty-
vistä riskeistä, jotka myös virkamiehet ja muut asiantuntijat ovat toistuvasti tuoneet esille.
Valitettavasti hallituspuolueet eivät näytä näitä asiantuntijalausuntoja pitävän juuri mi-
nään. 
9



Pöytäkirjan asiakohta PTK 53/2018 vp
Kaikkein pahinta on se kiire, jolla tätä uudistusta viedään nyt raa’an voiman turvin
eteenpäin. Toisaalta tämä kyseenalainen etenemistapa on tässä viime viikkojen aikana joh-
tanut muun muassa siihen, että hallituspuolueiden rivit ovat rakoilleet ja repeilleet. Saa
nähdä, mitä jatkossa on tulossa. Lisäksi viime viikolla kyselytunnilla ministerin suusta
kuulimme myös sen, ettei hallitus ole edes miettinyt sitä, miten uudistuksen mahdollisen
voimaantulon jälkeen puututaan näihin epäkohtiin ja korjataan niitä, joita väistämättä aina
näin isoissa uudistuksissa ilmenee. Onkin erittäin huolestuttavaa, ettei mitään varasuunni-
telmaa ole olemassa. 

Arvoisa puhemies! Viime viikolla julkistetun tuoreen virkamiesmuistion mukaan tä-
män sote-uudistuksen suurin hyöty syntyisi digitalisaation hyödyntämisestä. Sen myötä
saataisiin noin 4 miljardin euron säästöt, jotka edustaja Adlercreutzkin nosti tässä äskeises-
sä puheenvuorossaan esille, mutta on tosiaan hyvin kyseenalaista, etteikö näitä säästöjä
saataisi muutenkin, ilman tätä hyvin, hyvin monimutkaista uudistusta. Tekninen kehitys
toki etenee joka tapauksessa. Se ei liity tähän hallituksen politiikkaan millään tavalla. Tääl-
lä on myös viitattu valinnanvapauslainsäädännön säästöpotentiaaliin, joka myös on virka-
miesmuistion mukaan korkeintaan nolla euroa. Todennäköisesti menokasvu siitä vain yl-
tyy, suuruutta ei tiedä kukaan.

Arvoisa puhemies! Oppositiopuolueet ovat tosiaan tehneet yhteistyötä muun muassa
valtiovarainvaliokunnassa. Täällä sen lisäksi mainittiin, että eri oppositiopuolueiden näke-
mykset ovat uudistuksen suhteen hieman erilaisia, poikkeavat väistämättä toisistaan puo-
luekannasta riippumatta, mutta huoli on kuitenkin yhteinen: se, mihin hallitus on tällä ko-
valla kiireellä Suomea ajamassa. Viekö se meidät uuteen taloudelliseen ahdinkoon, ja hei-
kentääkö se terveyspalveluita niin paljon, että ne heikkenevät eikä niitä ole kaikissa Suo-
men osissa enää saatavissa?

Arvoisa puhemies! Valitettavasti näyttääkin vahvasti siltä, että tässä uudistuksessa on
hyvin vahvasti kyse valtapolitiikasta, mikä on tosin itseään asiakeskeiseksi poliitikoksi pu-
heissaan mainostavan pääministeri Sipilän lausunnoista käynyt jo aiemmin ilmi. Hän on
toistuvasti uhannut hallituskumppaneitaan uusilla vaaleilla, [Puhemies koputtaa] ellei tätä
uudistusta viedä eteenpäin. 

15.49 Mika Kari sd: Arvoisa rouva puhemies! Kun tämänkin ison sosiaali- ja terveysuu-
distuksen yhtä osaa nyt tänään eduskunnassa käsitellään, voi tuntua siltä, että puheet koko
soten kaatumisesta ovat liian isoja tämän yksittäisen asian osalta. Mutta tämä iso sote koos-
tuu yksittäisistä asioista, mihin edustaja Viitanenkin hyvin omassa puheenvuorossaan viit-
tasi, ja tämä mittakaava tälle sosiaali- ja terveysuudistukselle tulee pääministeri Sipilän pu-
heenvuoroista: vuosisadan uudistus. Itse olen useissa eri tilaisuuksissa verrannut tätä vuo-
den 1863 Helsingin valtiopäiviin, jolloin kunta ja seurakunnat erotettiin toisistaan ja raken-
nettiin pitkälti nykyisen kaltainen kuntademokratia, kunnallinen itsehallinto ja siihen liit-
tyvät oikeudet mutta myös siihen liittyvät vastuut.

Nyt tässä uudistuksessa runnotaan tällä toukokuun lämpöaallolla lakiuudistuksia edus-
kunnan valiokunnissa sellaisella vauhdilla, johonka äsken viittasin, että tulee ihan sellai-
nen tunne, että mätäkuu on siirtynyt heinäkuulta tänne toukokuun lämpöaaltoon ja saanut
pilaantumaan tämän hallituksen esityksen. Siihen myös professorit ansiokkaasti ovat eri
yhteyksissä viitanneet. Luvut puuttuvat — tai sen lisäksi, että niitä lukuja ei ole, niin kuin
viittasin jo aikaisemmin, leikkurit syövät vielä kuntien resursseja entisestään.
10



Pöytäkirjan asiakohta PTK 53/2018 vp
Mutta olen huolestunut myös tästä eduskunnan valiokuntatyöskentelystä. Ei tietenkään
ole poikkeuksellista eikä ainutkertaista se, että valiokuntien työskentelymäärää on lisätty
lisäämällä ylimääräisiä valiokuntia, mutta olen huolestunut siitä hengestä, jolla sitä teh-
dään. Muun muassa yhdessä valiokunnassa, jossa itse olen, meille annettiin sellainen vink-
ki, että eihän näihin valiokunnan kokouksiin ole pakko tulla, jos ne eivät aikatauluihin so-
vi, täällä on vain kuulemisia paikalla. Ei tarvitse päättää mistään, on vain kuulemisia. Mi-
nulle kuuleminen on kyllä henkilökohtaisesti valtiopäivätoimi siinä kuin asioista päättämi-
nen ja yksi tärkeä osa sitä prosessia. Ei voi sanoa, että jos eduskunnan työjärjestykseen tai
edustajien aikatauluihin valiokunta ei sovi, niin ei täällä ole pakko olla. Kyllä minun mie-
lestäni on. 

Halusin tämän kirjauttaa näihin valtiopäiväasiakirjoihin Herran vuonna 2018 ihan jät-
tääkseni myös muistijäljen siitä, että tällä parlamentaarisella työllä on merkitystä. Vaikka
puheenvuorot tyhjässä salissa eivät aina tunnu merkittäviltä, niin päätökset itse asiassa
ovat merkittäviä. 

Joulukuussa viime vuonna päätettiin tässä salissa aktiivimallista. Silloin aktiivimalli
tuotiin eduskunnan käsittelyyn perjantaina ylimääräiseen istuntoon kello 16.30, ylimääräi-
seen, niin ylimääräiseen, että paikalla ei ollut kuin 13 kansanedustajaa, ei ministereitä esit-
telemässä, ei mediaa paikalla, hyvin kiireellisellä aikataululla. Tein silloin esityksen, että
aktiivimalli jätetään pöydälle seuraavana maanantaina kokoontuvaan täysistuntoon. Sil-
loin oli väkeä paikalla 150 kansanedustajaa, kaksi ministeriä ja koko Suomen media. Toi-
von, että tämäkin keskustelu, joka tänään salissa käydään tästä asiasta, saa asian arvoisen
huomion, koska kansa kyllä muistaa.

15.52 Antti Lindtman sd: Arvoisa puhemies! Vielä tästä kokonaisuudesta ja vielä näistä
säästöistä. Miksi se on niin olennainen asia? Sen vuoksi, että se on ollut oikeastaan viimei-
nen asia, siis hallituksen viimeinen perustelu viedä tätä uudistusta eteenpäin, kun selvästi
muut tavoitteet eivät toteudu. Tätähän perusteltiin sillä, että tämä parantaa hoitoon pääsyä.
Nyt on käynyt selväksi, että näin ei tapahdu. Sitten sitä perusteltiin alun perin sillä, että se
vähentää eriarvoisuutta. Nyt on käynyt selväksi, että tämä ei vähennä eriarvoisuutta tervey-
dessä vaan lisää sitä. Ja lopuksi on sanottu, että tämä on pakko tehdä näiden säästöjen
vuoksi. Vielä viimeksi pääministeri totesi Pääministerin haastattelutunnilla Yleisradiossa:
”Nyt on esitetty kritiikkiä, että 3 miljardin tavoite ei täyttyisi. Rahoituslaissa on varmistet-
tu, että säästöt toteutuvat.” Näin Sipilä totesi. 

Mitä tämä tarkoittaa? No, tämähän tarkoittaa sitä, että nyt kun on selvää, että kaikissa ta-
pauksissa tämän hallituksen vuosisadan uudistuksen etumerkki näissä säästöissä ei ole mii-
nus- vaan plusmerkkinen, tulee lisää kustannuksia, ja tämä 3 miljardin säästö ei tule toteu-
tumaan, eli nyt kun on nämä  lisäkustannukset, mitä ne ikinä  ovatkaan —  jos ne ovat
HUSin arvion mukaan 2,5 miljardia, niin se 2,5 miljardia plus se tavoiteltu säästö, josta
meillä ei ole minkäänlaista arviota, toteutuuko se vaiko ei, yhteensä yli 5 miljardia — ja nyt
tämän pääministerin lausunnon mukaan, ja niin kuin se täällä hallituksen esityksessä on,
tämä rahoituslain 6 § pitää huolen siitä, kuitenkin kustannuksia leikataan miinus 3 miljar-
dia, niin tässä on maakunnilla edessä, jos tämä menee läpi, yli 5 miljardin leikkaukset, siis
yli 5 miljardin leikkaukset sote-palveluista. Se on niin valtava määrä, että suomalainen ter-
veydenhuolto ja suomalaisten asukkaiden ja potilaiden oikeudet eivät missään tapauksessa
ole ennallaan. On viimeistään selvää, että uudistus tässä esitetyssä muodossa merkitsee
11



Pöytäkirjan asiakohta PTK 53/2018 vp
niin paljon enemmän riskejä kuin se, että tämä ajateltaisiin uusiksi, että on täysin vastuu-
tonta viedä tätä uudistusta tässä muodossa tällä aikataululla eteenpäin.

15.55 Mika Kari sd: Arvoisa rouva puhemies! En omalta osaltani pitkitä tämän enempää,
mutta kun viittasin siihen aktiivimallikeskusteluun, jossa paikalla oli hetkittäin yksi halli-
tuspuolueen kansanedustaja — taisivat vaihtua kyllä puolueet välillä — niin nyt kun on
kuitenkin kahden päähallituspuolueen kansanedustajia peräti neljä paikalla, olisin kysynyt
tähän edustaja Lindtmanin hyvään puheenvuoroon viitaten: jos meille kuntapäättäjille on
tästä sote-harjoituksesta tulossa miljardien leikkauslistat jatkossa, isot leikkaukset joka ta-
pauksessa, niin toivottavasti tämä todellisuus on teille hallituspuolueiden kansanedustajil-
le jo avattu, ja jos on, voisitteko te avata meille? Oppositiossa tätä tietoa ei kyllä vielä ole.
Toivon, että tästä asiasta tullaan vielä kysymään, toivottavasti jo ensi torstaina viimeis-
tään, mihin asentoon kunnat tällä sote-uudistuksella pakotetaan. Tähän asti kunnat ovat ol-
leet palveluiden osalta suhteessa valtiovaltaan hieman alisteisessa roolissa, kun lainsää-
däntö luonnollisesti täällä tehdään, mutta jos nyt sote-uudistuksen kautta kunnilta myös se
viimeinenkin valta hoitaa tehtäviä viedään tänne valtion virastoihin, niin edessä on tämä
lista leikkauksia, johonka Lindtman tuossa puheenvuorossaan viittasi.

15.56 Pia Viitanen sd: Puhemies! Sehän tässä se iso juttu onkin, että käytännössä katsoen
tulevaisuudessa, jos tämä toteutuisi näin, siinä kyllä kunta- ja maakuntapäättäjä on hyvin
avuttomassa asemassa. Valtio määrittelee raamit ja sitä kautta sitten pakottaa leikkauksiin,
palveluiden heikennyksiin, ja malli on siinäkin suhteessa hyvin nurinkurinen.

Mutta, arvoisat hallituspuolueiden jäsenet, toivon todellakin nyt sitä, että jos ette tässä ja
nyt halua tähän keskusteluun osallistua, niin ainakin harkitkaa ja miettikää tätä tahoillanne
ja käykää vakavia keskusteluja omissa eduskuntaryhmissänne. Yleensähän käy niin, kun
täällä oppositiossa alamme puhumaan, että tänne tulee sitten myös hallituspuolueista lisää
väkeä. [Antti Lindtman: Tervetuloa!] Nyt ei tule, mikä mielestäni kuvaa juuri sitä, mitä oli-
ko se edustaja Lindtman, joka tuossa aiemmin sanoi, että tämä nyt vaietaan kuoliaaksi, että
kaikki kielet, mitä täällä nyt puhutaan, eli vaikenemisen kieli kertoo kyllä siitä, että tämä
on hankala uudistus, ja uskoisin, että myös hallituspuolueista ainakin osa saattaa näin aja-
tella. Viittaan nyt esimerkiksi näihin viimeaikaisiin päätöksiin, mitä pääkaupunkiseudulla
tehtiin näissä kriisikokouksissa ja muissa — erittäin merkittävä viesti, erittäin merkittävä
viesti siitä, että asiat eivät ole hyvin ja stoppi täytyy tulla, ja siellä olivat myös hallituspuo-
lueet tässä rintamassa mukana. 

Asia on vakava, asia on iso, ja siksi mielestäni myös tänään se ansaitsee tämän keskus-
telun. Toivon, että tässä ihan oikeasti rupeaisi vähän omatunto kolkuttamaan, koska tässä
tulee sellainen tunne, että tässä vain ikään kuin tietynlaisella voiman näyttämisellä, tietyn-
laisilla tavoitteilla pakotetaan sitten eduskunta ja myös hallituspuolueet tietyssä aikataulus-
sa etenemään ja tekemään huonoa lainsäädäntöä. Pelkään jopa, että tämä tulee jäämään
kyllä historiaan sellaisiin kirjoihin, että en tiedä, kuinka moni haluaa joskus sitten tulevai-
suudessa sanoa, että tässäpä olin riemurinnoin tätä hyväksymässä. 

Kuten täällä on sanottu, tästä on pohja pudonnut pois. Kaikki asiantuntijalausunnot ovat
jo pitkään olleet sellaisia — mutta erityisesti nyt viimeaikaisen keskustelun luulisi vievän
ne viimeisetkin epäilyt — että tässä on suuri pelko tulevaisuudesta, suuri huoli siitä, miten
tulee käymään. Ja kuten sanottu, suomalainen terveydenhuolto ja sosiaaliturvajärjestelmä
ovat sinänsä varsin hyviä. Siellä on ongelmia, joihin kaivataan parannusta, ja siksi tarvi-
12



Pöytäkirjan asiakohta PTK 53/2018 vp
taan sote-uudistusta. Ihmisten on saatava nopeasti hyviä terveyspalveluita ja näin pois-
päin, mutta kun tässä nyt on käymässä ilmeisesti juuri toisinpäin, niin luulisi, että nyt jalka
on jarrulla herkeässä ja että tästä voitaisiin vielä peruuttaa. 

Tässä, puhemies! Toivon, että tämä keskustelu osaltaan johtaisi johonkin.

15.59 Suna Kymäläinen sd:  Arvoisa rouva puhemies! Tosiaan tästä keskustelusta on
hyvä jatkaa: kuka kantaa huolta lainsäädännön tilasta, tämän valmistelun tilasta tällä het-
kellä? Ainakin itselläni on syvä huoli siitä, millaisen käsittelyn nämä tärkeät lakipykälät
saavat valiokunnissa. Se, että lähtökohtaisesti aikaa on viikko tai jopa alle, automaattisesti
vaikuttaa kuultavien määrään. Kun me oppositiossa viime viikolla lakivaliokunnassa esi-
timme kuultavia, niin kaikki kävi mutta kaikki kävi vain kirjallisena. Meillä ei ollut mah-
dollisuutta saada edes potilasasiamiestä tai sosiaaliasiamiestä paikalle kuultavaksi, vaikka
puhutaan näin tärkeästä kysymyksestä, joka vaikuttaa ihmisten oikeusturvaan. Toivoisin,
että hallituksen jäsenet ja hallitus kantaisivat huolta siitä, että saisimme vietyä läpi kunnol-
lisen lainsäädännön ja kunnollisen valmistelun, jota ei leimaisi tämä armoton kiire ja aika-
taulu.

Mutta itse tämän lain spesifeihin vielä: Mietin, että valiokunnassa on tärkeää kiinnittää
huomiota ihmisen oikeusturvaan sellaistenkin asioiden kohdalla kuin sen, että nyt tämä tu-
leva sote-esitys pohjaa vahvasti asiakasseteleiden käyttöön. Niitä käyttöä laajennetaan. Jo
nykyisellään palveluseteleitä tai asiakasseteleitä — mitä nimeä haluamme käyttää — on
käytössä monissa sairaanhoitopiireissä, mutta jo nykyisin on huomattu epäkohtia, joissa
yksilöitä on laskutettu jopa 500 euron edestä vielä ohi tuon asiakassetelin. Mietin, että kun
tämä malli laajenee nyt tämän esityksen myötä, niin lisääntyy myöskin niiden mahdolli-
suuksien määrä, että yksilöt, ihmiset, asiakkaat kokevat tämänkaltaisia epäkohtia. Sen ta-
kia on tärkeää, että katsomme tuon lainsäädännön siltä osin, että toteutuuhan ihmisten oi-
keusturva, sisältyväthän tähän rikoslain muuttamiseen tietyt pykälät, jos näitä tällaisia pe-
tostunnusmerkistön täyttäviä asioita esiintyy.

Haluan uskoa, että hallituksen jäsenilläkin on tahtotila saada tästä laista hyvä ja ihmisiä
palveleva. Tämä on niin iso harjoitus, Suomen 100 vuoden historian isoin paketti. Olisi su-
rullista, että muutaman vuoden päästä todettaisiin, että pieleen mentiin, aika moni putosi
matkasta ja kyydistä, ja aloittaisimme uudelleen valtavan prosessin ja yrittäisimme muut-
taa tätä suurta kuvaa, joka [Puhemies koputtaa] nyt tässä myllerretään.

16.02 Ritva Elomaa ps: Arvoisa puhemies! Sote puhuttaa myös tuolla perussuomalaisten
teltoilla turuilla ja toreilla, ja kansalaiset ovat huolestuneita. Kuten täällä ovat edustajat to-
denneet, uudistus on valtava. Yhteinen käsitys on, että toimenpiteet on tehtävä, uudistus on
tehtävä, jotta pystytään jatkuvasti lisääntyvien sosiaali- ja terveysmenojen kasvuun vaikut-
tamaan. Mutta tekojen pitää olla hallittuja. Tämä mieletön kiire ja hoppu on huolestuttavaa. 

Valiokunnat, sosiaali- ja terveysvaliokunta ja perustuslakivaliokunta, istuvat tällä het-
kellä aamusta iltaan. Valmista pitäisi tulla kesäkuussa. Tämä on oikeastaan aika edesvas-
tuutonta toimintaa, että mennään näin kiireellä. Toivonkin, hallitus: ottakaa nyt asiat niin
tosissanne ja vastuullisesti ja jättäkää nämä puoluepoliittiset asiat vähän vähemmälle. Otat-
te aikalisän, tehdään sote-uudistus asteittain, niin että on mahdollista se, että lopputulos on
sitten joskus kohtuullinen.
13



Pöytäkirjan asiakohta PTK 53/2018 vp
16.04 Sami Savio ps: Arvoisa puhemies! Tutkin tässä tätä pidettyjen puheenvuorojen ti-
lastoa ja havaitsin, että tämä on nyt jo 21. puheenvuoro, joka täällä tänään aiheesta pide-
tään. Melko poikkeuksellista lienee se, että yksikään hallituspuolueiden edustaja ei ole pi-
tänyt vielä ainoatakaan puheenvuoroa tämän erittäin merkittävän kokonaisuuden tiimoilta
tänään tässä täysistunnossa. 

Tilanne on kyllä erittäin, erittäin häkellyttävä, kun ottaa huomioon, että kyseessä on sen-
tään historiallisen suuri yhteiskunnallinen uudistus, mullistus, ja toivottavasti ei kuiten-
kaan mennä aivan niin huonoon suuntaan, että joutuisin käyttämään voimakkaampia ter-
mejä tästä. Mutta en tietenkään toisaalta yhtään ihmettele sitäkään, että täällä paikalla ole-
vat hallituspuolueiden edustajat eivät ole pitäneet puheenvuoroja. Tehtävä ei varmaan ole
mitenkään helppo, niin paljon ongelmia tähän esitykseen liittyy, sote- ja maakuntauudis-
tukseen kokonaisuudessaan. Hallituspuolueiden edustajia on sentään muutamia täällä pai-
kalla edelleen, neljä kappaletta tällä hetkellä. [Pia Viitanen: Saisi olla kokoomuslaisia!] Se
on moninkertainen määrä siihen verrattuna, mikä täällä oli esimerkiksi aktiivimallia käsi-
teltäessä viime joulukuussa perjantai-illan pimeydessä. 

Arvoisa puhemies! Täältä tuli välihuuto, että yhtään kokoomuslaista ei ole paikalla. Se
on kyllä hyvin sääli. Aioin nimittäin omassa puheenvuorossani juurikin vedota kokoomuk-
seen, joka tätä hallitusta näyttää johtavan. Nyt tulisi ottaa kokoomuksessa se kuuluisa ta-
lousajattelu ja järki käteen ja tehdä siellä sitten kokoomuksen toimin hallituksen sisällä hy-
vin selväksi, että hallituksen tehtävä on johtaa maata parempaan suuntaan, parempaan tu-
levaisuuteen eikä koplata mitään näitä uudistuksia keskenään, kun tiedämme, että niistä on
kansalaisille todennäköisesti vain haittaa ja kustannuksia.

Arvoisa puhemies! Edustaja Elomaa totesi tässä myös, että monet kansalaiset ovat hy-
vin huolestuneita siitä, kuinka heidän palveluilleen jatkossa käy, jos tämä uudistus menee
läpi. Olen myös itse saanut tätä palautetta hyvin paljon Tammelantorilla, Hervannassa ja
muuallakin, sekä Pirkanmaalla että yleisestikin ottaen kansalaispalautetta puhelimitse ja
sähköpostitse. Viimeksi tänään juuri ennen täysistuntoa eräs herrasmies soitti minulle ja
sanoi, että nyt täytyy saada jotain järkeä tähän uudistukseen.

Arvoisa puhemies! Nämä esille nostetut ongelmat, joista kiire ei todellakaan ole mikään
vähäisin, uhkaavat suuresti tämän uudistuksen järkevää läpivientiä. Myös minä vetoan nyt
siihen, että hallituspuolueiden edustajat siellä omissa ryhmissään oikein kunnolla tuovat
esille nämä esitetyt huolenaiheet ja vaativat, että asia saa arvoisensa käsittelyn. 

Keskustelu päättyi.

Asia lähetettiin lakivaliokuntaan.
14


	6
	15.08
	15.11
	15.15
	15.18
	15.21
	15.24
	15.27
	15.29
	15.31
	15.35
	15.38
	15.41
	15.43
	15.46
	15.49
	15.52
	15.55
	15.56
	15.59
	16.02
	16.04


