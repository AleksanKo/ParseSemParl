















































DEM5090.tmp.xml


Pöytäkirjan asiakohta PTK 160/2018 vp
Pöytäkirjan asiakohta 

PTK 160/2018 vp

Täysistunto

Perjantai 15.2.2019 klo 13.04—13.33

5. Hallituksen esitys eduskunnalle siviilitiedustelua koskevaksi lainsäädännöksi
Hallituksen esitys HE 202/2017 vp
Valiokunnan mietintö HaVM 30/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 5. asia.
Käsittelyn pohjana on hallintovaliokunnan mietintö HaVM 30/2018 vp. Puhemiesneuvos-
to ehdottaa, että asia lähetetään hallintovaliokuntaan, jolle perustuslakivaliokunnan on an-
nettava lausunto.

Keskustelu

13.09 Mika Kari sd: Arvoisa rouva puhemies! Tiedustelulakien käsittelyn uusi käänne oli
yllättävä mutta ei sinällään ainutlaatuinen. Jos mietintöjen perustuslaillisuutta kohtaan
syntyy asiallisia epäilyjä, on asia luonnollisesti syytä selvittää. Viranomaisten lisääntyvien
valtaoikeuksien ja kansalaisten perusoikeuksien pitää olla tasapainossa, ja toivon, että tällä
prosessilla tämä tasapaino tähän lakiin nyt saadaan. Pidän kuitenkin tarpeellisena, että tie-
dustelulait saadaan eduskunnan tahdon mukaisesti käsiteltyä vielä näillä valtiopäivillä, tä-
män eduskunnan aikana.

13.10 Timo Heinonen kok: Arvoisa rouva puhemies! Siviili- ja tiedustelulainsäädäntöä
on tehty eduskunnassa laajalla, hyvällä yhteisymmärryksellä. Me olemme itse asiassa mui-
ta länsimaita jäljessä noin 15 vuotta kaiken kaikkiaan ja olemme olleet aika lailla muiden
maiden tiedonsaannin varassa. Olisiko jotain Suomessa jo tapahtunutta pystytty estämään
näillä lainsäädännöillä, sitä emme tiedä, [Kari Uotila: Valiokuntaan lähettäminen!] mutta
on varma, että tulevaisuudessa näin [Hälinää — Puhemies koputtaa] pystytään varmasti te-
kemään.

Pidän itse tärkeänä, että kun on epäilyjä siitä, että joitain kohtia ei olisi huomioitu perus-
tuslain näkökulmasta, asia nyt tarkistetaan ja päästään etenemään. Mutta on todella valitet-
tavaa, jos meidän perustuslakimme asettuisi sillä tavalla esteeksi, että emme saisi toimivia
siviili- ja sotilastiedustelulakeja Suomeen aikaiseksi. Meidän turvallisuutemme kaiken
kaikkiaan sitä vaatii. Toivon, että tämä ratkaisu saadaan eduskunnassa tehtyä mahdollisim-
man pikaisesti.

13.11 Satu Hassi vihr: Arvoisa puhemies! Puhemiesneuvoston ehdotus on perusteltu. On
hyvä olla huolellinen niissä asioissa, joissa säädetään lakeja, jotka liippaavat kansalaisten
perusoikeuksia. Kansalaisten perusoikeuksien toteutuminen on kuitenkin yhteiskuntamme
peruspilareita, ilman sitä Suomi ei olisi niin monen kansainvälisen vertailun kärjessä kuin
 Tarkistettu
4.0



Pöytäkirjan asiakohta PTK 160/2018 vp
on. Mandaatti sen arvioimiseen, onko joku lakiesitys tarkkoine pykälämuotoiluineen pe-
rustuslain mukainen vai ei, on perustuslakivaliokunnalla, ja sen johdosta mielestäni puhe-
miesneuvoston esitys on hyvin perusteltu.

13.12 Ben Zyskowicz kok: Arvoisa rouva puhemies! Arvoisat kansanedustajat! Nyt on
kyse siitä, että sotilas- ja siviilitiedustelulakimietinnöt palautetaan näihin asianomaisiin va-
liokuntiin ja perustuslakivaliokunta antaa lausuntonsa. En ota kantaa siihen, mitä siinä lau-
sunnossa olisi hyvä lausua tai olla lausumatta. Olen itse mukana perustuslakivaliokunnan
työssä varajäsenenä ja siihen en puutu.

Mutta kun sekä täällä eduskunnassa että julkisuudessa on käyty keskustelua tähän koko-
naisuuteen liittyen lakien perustuslainmukaisuuden valvonnasta, niin haluaisin todeta, että
se julkisessa keskustelussa oleva käsitys, että asia on mustavalkoinen ja voidaan saada 100
prosentin varmuus siitä, että jokin laki on perustuslain mukainen, tai voidaan saada var-
muus siitä, että se ei ole, on liian yksioikoinen. Kun näin sanotaan, ei ymmärretä mielestä-
ni sitä, että perustuslain osalta on Suomessa ja kaikissa maailman demokraattisissa maissa
aina kyse tulkinnasta.

Julkinen keskustelu on vähän sellaista, että kun hallituksen esityksiä lähetetään perus-
tuslakivaliokuntaan ja perustuslakivaliokunta löytää niistä oikeudellisia ongelmia, niin sa-
notaan, että hallitus ei ole osannut ottaa huomioon perustuslakinäkökohtia ja on tässä asias-
sa sitten taitamattomuuttaan ja ymmärtämättömyyttään mennyt tekemään esityksen, joka
ei ole sopusoinnussa perustuslain kanssa. Asiahan ei ole näin. Hallitus, kaikki hallitukset
ottavat huomioon oikeudellisessa arvioinnissa myös perustuslaillisia näkökohtia, mutta
kyse on aina tulkinnasta, minkä tulkinnan perustuslakiasiantuntijat ja heidän kuulemisensa
perusteella perustuslakivaliokunta ottavat.

Perustuslaki ei anna, toisin kuin usein luullaan, mitään suoria yksiselitteisiä vastauksia
monimutkaisiin oikeudellisiin kysymyksiin, jotka liittyvät vaikka tiedustelulakeihin tai
liittyvät ajankohtaiseen sote- ja maakuntauudistukseen tai muihin asioihin. [Eva Biaudet:
Siitähän ei ole kysymys!] Jos ette usko minua, niin uskokaa vaikkapa tässä esillä ollutta
professori Juha Lavapuroa ja Tuomas Ojasta, jotka kirjoittivat Helsingin Sanomissa 18. ke-
säkuuta 2013 otsikolla ”Oikeudellisista kysymyksistä on hyväkin olla eri mieltä” seuraa-
vaa: ”Oikeudellisista kysymyksistä voidaan, ja pitääkin, usein olla eri mieltä. Itse asiassa
monet erityisen tärkeät oikeushistoriaa tehneet tuomioistuinratkaisut sekä Suomessa että
muualla ovat juuri äänestyspäätöksiä.” ”Ylipäätään erimielisyyden hyväksyminen oikeu-
dellisessa ratkaisutoiminnassa kertoo siitä, että päätöksenteon legitimiteetti on kunnossa ja
että yksittäiset päätöksentekijät toimivat itsenäisesti ja riippumattomasti yhtä hyvin suh-
teessa toisiinsa kuin ulkopuolisiin tahoihin.” Sen jälkeen toteavat, että perustuslakivalvon-
ta Suomessa on eri tilanteessa, koska meidän perustuslakivalvontajärjestelmä on täysin
uniikki. 

Tuon tästä yhden aika ajankohtaisen esimerkin: Helsingin käräjäoikeus katsoi, että sel-
lainen ihminen, joka kieltäytyy totaalisesti palveluksesta, tuli tuomita lainmukaiseen ran-
gaistukseen. Sen jälkeen Helsingin hovioikeus äänin 4—3, äänin 4—3, päätti, että tällai-
sen henkilön tuomitseminen rangaistukseen totaalikieltäytymisen perusteella on perustus-
lain vastaista, perustuslain 6 §:n syrjintäkiellon vastaista. No, nytkö me ajattelemme, että
käräjäoikeuden tuomarit olivat taitamattomia ja kyvyttömiä ja kaikin puolin kelvottomia,
kun tekivät perustuslain vastaisen päätöksen? Ja nytkö me ajattelemme, että tuo hovioikeu-
den vähemmistö, kolme jäsentä mukaan lukien Helsingin hovioikeuden presidentti, on ky-
2



Pöytäkirjan asiakohta PTK 160/2018 vp
vytön tulkitsemaan perustuslakia, koska esitti ratkaisua, joka hovioikeuden enemmistön
mukaan oli perustuslain vastainen? Hovioikeuden päätös on saanut lainvoiman, eli kor-
kein oikeus ei myöntänyt siihen valituslupaa. 

Myös perustuslakiasiantuntijoiden näkemykset, esittävät he niitä sitten valiokunnassa
tai julkisessa keskustelussa, ovat tulkintaa. Ne ovat perustuslain tulkintaa. Ei perustuslaki
anna yksiselitteistä vastausta mihinkään sellaiseen kysymykseen, joka tulee arvioitavaksi.
Totta kai voidaan löytää teoreettisia ääriesimerkkejä. Jos hallitus esittäisi Suomeen kuole-
mantuomiota, niin jokainen osaa sanoa, että se on perustuslain ja Suomea sitovien kansain-
välisten sopimusten vastaista. 

Perustuslakiasiantuntijoidenkin näkemykset ovat tulkintaa. Juridiikassa ei ole olemassa
yhtä oikeata tulkintaa. Se ei ole matematiikkaa, se ei ole luonnontiedettä. Perustuslakiasi-
antuntijat ovat keskenään eri mieltä, se on aivan luonnollista, ja perustuslain tulkitsemises-
sa on oikeudellisia koulukuntia. Yhtä koulukuntaa on oikeustieteellisessä kirjallisuudessa
kutsuttu perusoikeusfundamentalismiksi, mutta itse en käytä enää tätä ilmaisua, [Eva Bi-
audet: Hyvä!] koska eräät kansanedustajat ja eräät toimittajat, jotka eivät asiasta mitään
ymmärrä, luulivat, että se on minun keksimäni haukkumasana. Se on siis oikeustieteelli-
sessä kirjallisuudessa tietystä koulukunnasta, tällaisesta ylikirjaimellisen perustuslakitul-
kinnan koulukunnasta, esitetty ilmaisu, jota en siis itse enää käytä. Perustuslakiasiantunti-
joiden tulkintaan vaikuttavat, niin kuin kaikkeen inhimilliseen toimintaan tässä mielessä,
heidän oma arvomaailmansa ja heidän historiansa. Eivät he ole mitään yli-ihmisiä, jotka
löytävät sieltä jostain sen yhden oikean ratkaisun, vaan he tulkitsevat asioita, totta kai, ihan
niin kuin istuvat tuomarit tulkitsevat lakia, ja tulkintatoimintaan vaikuttavat arvomaailma,
historia, totta kai perustuslain esityöt, perustuslakivaliokunnan aikaisemmat lausunnot ja
niin edelleen, mutta perustuslakivaliokunta joutuu ottamaan paljon kantaa myös asioihin,
joista ei ole aikaisempaa tulkintatraditiota.

Haluan sanoa, että esimerkiksi kun Sipilän hallitus valmisteli säästöjä, niin kaksi perus-
tuslakiasiantuntijaa, tässä asiassa paljon esillä olleet professorit Ojanen ja Lavapuro, väitti
Yleisradion jutussa 16. kesäkuuta 2015, että aiotut säästölait ovat perustuslain vastaisia.
Esimerkiksi Lavapuro sanoi näin: ”Kun nämä leikkaukset ovat näin suuria ja kohdistuvat
juuri heikoimpiin, niin valtiosääntöjuristina kysyy, eikö tätä huomattu vai eikö siitä yksin-
kertaisesti piitattu.” Perustuslakivaliokunta päätti yksimielisesti, että yksikään todellinen
säästölaki, yksikään säästölaki, ei ole perustuslain vastainen, vaikka nämä kaksi perustus-
lakiasiantuntijaa tulkitsivat, että ovat perustuslain vastaisia. 

Tällä haluan, arvoisa rouva puhemies, vain sanoa sen, että eivät perustuslakiasiantunti-
joidenkaan näkemykset ole mitään jumalan sanaa vaan ne ovat heidän tulkintojaan tulkin-
nanvaraisista asioista, ja näihin tulkintoihin heillä on täysi oikeus, ja on aivan luonnollista,
että perustuslakivaliokunta ja eduskunta heitä kuuntelevat.

13.19 Päivi Räsänen kd: Arvoisa puhemies! Tiedustelulakeja on käsitelty kahden vaali-
kauden ajan perusteellisesti ja huolellisesti, viime vaalikaudella tämän selvityksen tiimoil-
ta ja tällä vaalikaudella näitä esityksiä, ja tällä vaalikaudella vielä sitten tämä parlamentaa-
rinen ryhmäkin on työskennellyt. Toki tätä huolellisuutta on jatkettava, koska esitykseen
liittyy merkittäviä herkkyyksiä juuri perusoikeuksiin liittyen. Ajattelen, että puhemies ja
puhemiesneuvosto ovat toimineet tässä viisaasti tilanteen edellyttämällä tavalla, mutta toi-
von todella, että tällä vaalikaudella nämä lait saataisiin voimaan, aivan kuten eduskunta on
kiirehtimispäätöksessään linjannut.
3



Pöytäkirjan asiakohta PTK 160/2018 vp
Kannatan siis lakien palauttamista valiokuntakäsittelyyn mutta samalla kannan kyllä
huolta työtaakasta etenkin perustuslakivaliokunnassa, jota myös sote-lait vieläkin kuormit-
tavat.

13.21 Paavo Arhinmäki vas: Arvoisa rouva puhemies! Puhemiehen ja puhemiesneuvos-
ton esitys siitä, että sotilas- ja siviilitiedustelulait lähetetään takaisin valiokuntien käsitel-
täväksi ja perustuslakivaliokunta antaa lausunnon, on oikea, ja kannatan sitä. On äärimmäi-
sen tärkeää, että lainsäädäntöä, joka erityisesti koskettaa kansalaisten perusoikeuksia, ää-
rimmäisellä huolellisuudella käsitellään, ja jos on pienikin epäilys siitä, että on perustus-
lain kanssa ongelmia, perustuslainvastaisuutta, niin asia pitää selvittää huolella, juuri niin
kuin puhemiesneuvosto nyt tässä esittää.

Arvoisa rouva puhemies! Kansalaisten perusoikeuksien kunnioittaminen on keskeinen
osa vapaata yhteiskuntaa, keskeinen osa demokratiaa. Siitä näkökulmasta pidän käsittä-
mättömänä, että valtioneuvoston jäsen kutsuu perustuslakitalebaneiksi niitä, jotka halua-
vat huolehtia siitä, että kansalaisten perusoikeuksia kunnioitetaan ja lakien perustuslailli-
suus tarkistetaan huolella. Ovatko perustuslakitalebaneja siis kaikki he, me, jotka nyt
olemme, ilmeisesti yksimielisesti, palauttamassa asioita valiokuntiin?

Arvoisa rouva puhemies! Talebanit, joihin tässä valtioneuvoston jäsenen puheenvuoros-
sa viitataan, ovat pyrkineet rakentamaan juuri päinvastaista yhteiskuntaa, päinvastaista
maailmaa, kuin mitä me tässä teemme huolehtiessamme kansalaisten perusoikeuksista, jot-
ka ovat vapaan yhteiskunnan ja demokratian ytimiä. Minä pidän tällaisia puheenvuoroja
ylipäätänsä käsittämättöminä, mutta erityisesti kun valtioneuvoston jäsen käyttää tällaisia
termejä, pidän sitä täysin sopimattomana ja täydellisenä ymmärtämättömyytenä siitä, min-
kälaisia raakuuksia talebanit ovat tehneet, minkälaisia ihmisoikeusloukkauksia talebanit
ovat tehneet ja minkälaista yhteiskuntaa me puolustamme, kun me puolustamme perustus-
lakia ja kansalaisten perusoikeuksia.

Puhemies Paula Risikko:  Arvoisat kansanedustajat! Totean, että tänä päivänä käsitellään
sekä kohdat 5 että 6, ja mikäli nyt joudutaan keskeyttämään, niin tätä joudutaan sitten jat-
kamaan kello 14.45. Toivon, että huomioitte tämän ettekä lähde täältä talosta pois. — Seu-
raavaksi edustaja Elo.

13.23 Simon Elo sin: Arvoisa rouva puhemies! Tämä valtioneuvoston jäsen tunnetaan
varmaan vähintään yhtä värikkäästä retoriikasta kuin edustaja Arhinmäkikin. — Kunnioi-
tamme tätä puhemiesneuvoston esitystä, ja täytyy sanoa, niin kuin edustaja Päivi Räsänen
toi tässä esille, että tässähän on tehty huolellista työtä. Vuonna 2013 on aloitettu virkamies-
työnä, sen jälkeen on ollut tämä parlamentaarinen työryhmä, ja sitten täällä tämä eduskun-
ta on tehnyt huolellista työtä. En halua, että syntyisi kansalle sellainen käsitys tämän tilan-
teen takia, että tässä olisi yleisesti ottaen tehty epähuolellista työtä. Se ei pidä paikkaansa,
vaan hyvää, perusteellista työtä on tehty.

Yhtä lailla olen edustaja Zyskowiczin kanssa samaa mieltä siitä, että kyllähän perustus-
lainmukaisuudessa viime kädessä kyse on tulkinnasta, ja vastuu siitä päätöksestä, mitä pe-
rustuslakivaliokunta tekee, on tietysti yksinomaan perustuslakivaliokunnan jäsenillä, joita
asiantuntijat tietysti asiantuntemuksellaan tukevat.

Muutama asia tässä keskustelussa liittyen perustuslaillisuuteen ja perustuslakiin häirit-
see. Ensinnäkin tuntuu, että välillä siitä, että jokin asia olisi perustuslain vastainen, voi tul-
4



Pöytäkirjan asiakohta PTK 160/2018 vp
la tällainen poliittinen leimakirves, ennen kuin sitä asiaa on edes käsitelty perustuslakiva-
liokunnassa, jopa ennen kuin asiantuntijat ovat julkisesti edes sanoneet mitään, ja sitä käy-
tetään ainakin minusta liiankin helposti. Toisaalta ihmetyttää se, että kun itse olin kaksi
vuotta perustuslakivaliokunnan jäsen, niin aivan oikein katsottiin, että perustuslakivalio-
kunnassa keskeneräisiin asioihin ei pitäisi vahvasti julkisesti jäsenen ottaa kantaa. Järkevä
näkemys. Toisaalta olemme huomanneet, että asiantuntijoita tämä järkevä näkemys ei tun-
nu millään tavalla sitovan. Ihmettelen kyllä, miksi perustuslakivaliokunnan käyttämä
asiantuntija ottaa vahvasti julkisesti kantaa esimerkiksi siihen, mikä on eduskunnassa sote-
käsittelyn aikataulu, joka ei edes hänen asiantuntemukseensa millään tavalla liity. Tällai-
sessa tapauksessa herää kysymys, onko takana poliittiset motiivit eikä niinkään valtiosään-
töoikeuteen liittyvät motiivit.

Aivan lopuksi, arvoisa puhemies, nostan esiin myös sen, että tässä kyseisessä asiassa
asiantuntijana ollut professori Martin Scheinin myös lähetti syksyllä 2017 avoimen kirjeen
oppositioryhmille siitä, että tiedustelulainsäädäntö ylipäätään, tämä esitys, pitäisi kaataa.
Minusta pitää kysyä sitä, milloin julkisuudessakin oikeasti kyse on valtiosääntöoikeudelli-
sesta arvioinnista ja milloin ovat kyseessä poliittiset motiivit.

13.26 Leena Meri ps: Arvoisa puhemies! Olen oikeastaan ilahtunut, että edustaja Arhin-
mäki otti esille toisen puolueen ministerin kannanotot, koska monesti sieltä vasemmalta
laidalta on esimerkiksi perussuomalaisten aktiiveja nimitelty natseiksi ajattelematta yh-
tään, mitä natsit ovat tehneet ihmisille. Olen esimerkiksi kokenut sen hyvin loukkaavana,
kun olen kuullut, [Puhemies koputtaa] että perussuomalaiset yhdistetään tällaiseen.

Puhemies Paula Risikko: Tämä asia ei liity tähän käsiteltävään asiaan.

No, minä jatkan tästä asiasta. — Sanoisin itse perustuslakivaliokunnan jäsenenä, että
tämä punninta on tärkeätä ja tämä, että siellä voidaan harkita ja ottaa näyttöä vastaan ja
punnita sitä. Mutta jotta tämä punninta näyttäisi myös objektiivisesti järkevältä, niin pyy-
täisin jatkossa miettimään perustuslakivaliokunnan kokoonpanoa: Onko se silloin järke-
vää, että siellä on hallituksella enemmistö paikoissa? Pitäisikö siellä olla tasapuolisesti ne
paikat, koska silloinhan politiikka ei pääsisi siihen vaikuttamaan ja silloin me voisimme
miettiä sitä, että se näyttäisi myös ulospäin objektiiviselta?

Edustaja Zyskowiczkin puhui aivan yleisesti perustuslaista ja sen tulkinnasta, ja toivon,
että täällä muutkin saavat puhua.

Puhemies Paula Risikko: Mutta kyllä tämä nyt alkaa mennä niin kauas tästä itse asiasta,
että nyt on kyllä parasta, että keskitytte vain tähän, koska kello on kohta 13.30 ja meidän pi-
tää varautua myöskin äänestyksiin tarvittaessa. [Leena Meri: Arhinmäki sai puhua, perus-
suomalaiset ei saa puhua!]

13.27 Thomas Blomqvist r: Ärade fru talman, arvoisa rouva puhemies! Meidän ryhmäm-
me mielestä on koko ajan ollut itsestäänselvyys ja todella tärkeää, että perustuslakia seura-
taan, ja tietysti myös perustuslakivaliokunnan ponnet mutta myös muut huomiot ja näke-
mykset on otettava vakavasti. Minun oma mielipiteeni on, kun istun puolustusvaliokunnas-
sa, että näin on myös pyritty tekemään, mutta jos ja kun nyt näyttää siltä, että kuitenkin on
5



Pöytäkirjan asiakohta PTK 160/2018 vp
epäilystä siitä, että tämä ei ehkä ole kaikilta osin perustuslain mukainen, niin on ihan pai-
kallaan, kuten tässä on ehdotettu, että tätä asiaa katsotaan vielä kerran.

För oss har det alltså varit jätteviktigt att vi hela tiden respekterar grundlagen och grund-
lagsutskottets utlåtande. Min uppfattning, som medlem i försvarsutskottet, är att vi åtmins-
tone där har försökt göra det. Men om, och när det nu i alla fall finns tvivel om att det här
kanske inte till alla delar är förenligt med grundlagen så är det helt på sin plats att vi ser på
det här ännu en gång.

13.28 Pertti Salolainen kok: Arvoisa rouva puhemies! Ihan lyhyesti: Tämä käsittely pe-
rustuslakivaliokunnassa on ihan perusteltu nyt näissä olosuhteissa, mutta haluan korostaa
sitä, että en muista, että täällä on kovinkaan montaa lakia tehty niin perusteellisesti ja huo-
lella kuin tätä. Tätä on jauhettu monta vuotta muun muassa parlamentaarisessa työssä, ja
harmittaa, että tämän hienon lainsäädännön päälle nyt kuitenkin tulee jonkunlainen pieni
varjo, että tässä olisi jotain hosumista tai kiirettä tai tällaista. Tästä ei ole kysymys. Tämä
on erinomainen Suomen valtion etujen välttämättä tarvitsema lainsäädäntö, ja hoidetaan se
nopeasti täältä pois.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.

Puhemies Paula Risikko: Olen pahoillani, olen joutunut rajoittamaan teidän puhettanne,
mutta tässä oli sellainen tilanne, jonka kaikki tiesivät, että 13.30 joudutaan lopettamaan.
6


