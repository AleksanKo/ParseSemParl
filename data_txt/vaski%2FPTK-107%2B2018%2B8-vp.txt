















































DEM3637.tmp.xml


Pöytäkirjan asiakohta PTK 107/2018 vp
Pöytäkirjan asiakohta 

PTK 107/2018 vp

Täysistunto

Torstai 25.10.2018 klo 16.05—20.01

8. Lakialoite laiksi vakuutussopimuslain muuttamisesta
Lakialoite LA 31/2018 vp Maria Tolppanen sd ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään talousvaliokuntaan.

Keskustelu

19.01 Maria Tolppanen sd (esittelypuheenvuoro): Arvoisa rouva puhemies! Tämä on la-
kialoite vakuutussopimuslain muuttamisesta. Tässä lakialoitteessa esitetään muutettavaksi
vakuutussopimuslakia. Muutoksella rajattaisiin vakuutuksenantajan mahdollisuus kieltäy-
tyä myöntämästä kotivakuutusta vakuutuksenhakijan maksukyvyttömyyden perusteella.
Tämä on se asia, mistä nyt on puhuttu täällä pitkään. Eli keneltäkään ei saa evätä kotiva-
kuutusta sen takia, että henkilöllä on luottotietomerkintä olemassa, sen takia, että tänä päi-
vänä se, että ei ole kotivakuutusta, estää vuokraamasta asuntoa. Tiedän, että nyt on olemas-
sa jo tapoja, missä vuokranantaja voi vakuuttaa tuon asunnon, mutta kaikki vuokranantajat
eivät sitä tee, ja tässä esitetään, että nyt on annettava, on pakko antaa, tällaiselle henkilölle
kotivakuutus.

Meillä on yksi tämmöinen poikkeus lainsäädännössä jo aikaisemmin olemassa vakuu-
tusten osalta, ja se on pakollinen liikennevakuutus. Sen saavat kaikki: vaikka kaikilla ei
varmasti ole mahdollisuutta eikä ole varallisuutta siihen autoon tai moottoripyörään, pa-
kollisen liikennevakuutuksen saa.

Tässä on kolme kohtaa, mitä lakiin esitetään muutettavaksi. Käyn ne todella nopeasti lä-
pi.

Esitän, että sinne lisätään ”Maksukyvyttömyys hylkäysperusteena” 6 b §:ksi eli että va-
kuutuksenantaja ei saa hylätä asuinkäytössä olevaan rakennukseen tai huoneistoon liitty-
vää vahinkovakuutusta sen vuoksi, että vakuutusta hakevalla on luottotietorekisterissä
maksuhäiriömerkintä. Tämä on pääasia tässä pykälässä.

Sitten on 38 §, ”Vakuutusmaksun suorittaminen”. Tässä pyritään turvaamaan paitsi se,
että henkilöllä on aikaa maksaa, myöskin se, että vakuutuksenantaja saa rahansa. Eli kes-
keinen sisältö seuraavassa lainauksessa täältä välistä: ”Ensimmäistä maksua ei tarvitse
suorittaa ennen vakuutuksenantajan vastuun alkamista, ellei maksun suorittaminen ole va-
kuutusehtojen mukaan vakuutuksenantajan vastuun alkamisen edellytys, eikä myöhempiä
maksuja ennen sovitun vakuutusmaksukauden tai vakuutuskauden alkamista, ellei tästä ole
toisessa pykälässä muutoin sovittu.” Eli tämä laki on ollut ylipäätään aika monimutkainen
jo aikaisemmin, mutta tämä takaa sen, että ihmisellä ei tarvitse olla monta vakuutusta ikään
kuin päällekkäin.
 Tarkistettu
4.0



Pöytäkirjan asiakohta PTK 107/2018 vp
Ja sitten 38 a §, joka on uusi pykälämerkintä: ”Vakuutusmaksu on suoritettava aikaisin-
taan 14 päivää ennen uuden vakuutusmaksukauden tai vakuutuskauden alkamista.” Tämä
takaa sen, että vakuutuksenantaja, vakuutusyhtiö, saa maksunsa, ja ellei saa, niin se voi sa-
noa tämän vakuutuksen irti, minkä jälkeen vuokranantaja voi tietenkin sanoa sen vuokra-
sopimuksen irti.

Tässä olen pyrkinyt ottamaan huomioon sekä yksityisen vakuutusyhtiön puolelta asian,
että heillä se toimii, että myöskin sen, että ihmiset saisivat kotivakuutuksen ja pääsisivät
huonommastakin asemasta ponnistamaan ehkä uudestaan elämisen alkuun.

19.04 Leena Meri ps: Arvoisa puhemies! Kuulostaa hyvältä ja tasapainoiselta lakialoit-
teelta. Erittäin suurella mielenkiinnolla juuri kuuntelin tätä, että kun on velvollisuus antaa
vakuutus, niin miten sitten vakuutuksenantaja huolehtii siitä, ettei tarvitse esimerkiksi mui-
den vakuutuksensaajien vakuutusmaksua korottaa esimerkiksi riskiperusteen vuoksi. Täs-
sä on haettu hyvin tämä tasapaino.

Tämä on erittäin tärkeä siinä mielessä, että esimerkiksi itsekin saan paljon yhteydenot-
toja ihmisiltä, joille on syystä tai toisesta kerääntynyt laskuja, esimerkiksi ikäihmisille sai-
raalassaolon vuoksi, ja niitä on mennyt jopa ulosottoon asti, ja tulee maksuhäiriö, ja sitten
tulee näitä erilaisia ongelmia. Sama koskee tietysti myös asunnon vuokraamista ja montaa
muuta asiaa.

Oikein hyvin edustaja Tolppanen tuosta on löytänyt sen tasapainon. Ymmärrän, että
nämä ovat tosi monimutkaisia, ja on hyvin huolellisesti tehty työtä, joten kiitos hyvästä la-
kialoitteesta.

19.05 Sari Essayah kd: Arvoisa rouva puhemies! Täällä on tullut esille tämä ongelma,
kun olemme täällä keskustelleet monta kertaa näitten ylivelkaantuneitten tilanteesta ja sii-
tä, millä tavalla esimerkiksi ihmisten, jotka ovat tyhmyyksissään pikavippikierteeseen jou-
tuneet, elämäntilanne — useimmiten vielä nuorilla — on tullut sellaiseksi, että sitten sen
jälkeen ei ole enää ollut mahdollisuutta hakea vuokrasopimusta eikä päästä muutoinkaan
monessa asiassa elämässä eteenpäin. Siinä mielessä tähän lakialoitteeseen kyllä kannattaa
suhtautua ihan vakavasti ja pohtia, olisiko juuri tämä se tie ja mahdollisuus, jolla tätä asiaa
voisi lähteä ratkaisemaan.

Käsittääkseni vakuutusyhtiöillä on jonkunmoista vastaantulemista ollut esimerkiksi
niissä tilanteissa, kun on näitä vankilasta vapautuvia, joitten kohdalla ensinnäkin se asun-
non vuokraaminen vapailta markkinoilta saattaa jo kaiken kaikkiaan olla aika vaikeaa. Ja
sitten todellakin, jos sellainen vuokranantaja löytyy, on ilmeisesti jotain sentyyppistä va-
kuutusturvaa kehitetty, jossa tämä vuokranantaja pystyy olemaan myöskin ikään kuin ko-
pin ottajana ja jossa on huomioitu juuri tämä tilanne, että sillä henkilöllä, joka tulee sieltä
tietyistä olosuhteista, saattaa olla niin huonot taustat ja ehkä luottotiedot menneet, että hä-
nen ei ole mahdollista nykymaailmassa tässä tilanteessa huolehtia siitä vakuutusturvasta.
Näitä tämäntyyppisiä ratkaisuja toivoisi ja sitä, että yhteiskunnassa myöskin huolehdittai-
siin ja että jos joku asia on sovitettu ja elämässä yritetään mennä eteenpäin, niin siihen löy-
tyisi sitten myöskin sillä tavoin ymmärrystä, että niihin elämän olosuhteisiin ei sitten tämä
uuden tien ja uuden mahdollisuuden auraaminen elämässä ikään kuin juuttuisi vaan todel-
lakin pystyttäisiin tämmöisessä tilanteessa tämä vakuutusturva huolehtimaan ja sillä taval-
la saamaan ihminen sitten myöskin asunnon syrjään kiinni.
2



Pöytäkirjan asiakohta PTK 107/2018 vp
19.07 Maria Tolppanen sd: Arvoisa puhemies! Asiahan on todellakin niin, että tänä päi-
vänä myöskin vuokranantaja voi ottaa tämän vakuutuksen, ja tiedän isoja vuokranantajia,
jotka tekevät näin. He eivät tee tästä asiasta ongelmaa. Kuten me kaikki tiedämme, kotiva-
kuutus on yksi halvimmista vakuutuksista, mitä tässä maassa on, muutaman kympin per
vuosi. Mutta joillekin se on liikaa.

Minä selvittelin tässä syksyllä: Minulla oli siinä pari kaveria, jotka tarvitsivat asunnon.
Soitin kaikki vakuutusyhtiöt läpi, ja jokainen kieltäytyi antamasta kotivakuutusta, koska
näillä kummallakin kaverilla oli luottotietomerkintä. Se vain on tilanne. Jos siinä ei olisi
löytynyt sitten sellaista vuokranantajaa... Kun vuokranantajalle sanottiin, että nyt on tilan-
ne tämä, että kotivakuutusta ei saa, niin vuokranantaja yllätykseksi sanoi, että hän voi ottaa
sen vastuuvakuutuksen, jaetaan se sitten seuraaville vuokranmaksukerroille — jolloinka se
ei tullut ylivoimaiseksi hoitaa, vitonen per kuukausi.

Nämä ovat näitä asioita, missä me puhumme paljon asioista, mutta ei oikein tahdo löy-
tyä aina niitä keinoja sitten hoitaa niitä. Todellakin täytyy sanoa, että tässä pengoimme pa-
rinkin ihmisen kanssa ja meidän lakivastaavamme kanssa kunnolla tuota lakia, miten me
saamme kummallekin puolelle tästä, ettei mene myöskään niin, että nyt käytetään väärin
sitä yksityistä yritystä.

19.09 Anna Kontula vas: Arvoisa puhemies! Tein viime kaudella samantyyppisen lakia-
loitteen, joka myös tähtäsi siihen, että kotivakuutuksen tulisi olla etuoikeutettu vakuutus
samaan tapaan kuin esimerkiksi sähkösopimus, joka on saatava siitä huolimatta, että luot-
totiedot eivät olisi kunnossa. Tällä kaudella en ole tätä esitystäni uusinut sen takia, että olin
siinä käsityksessä, että joka tapauksessa ne keskeisimmät vuokranantajat, joilleka luotto-
tietonsa menettänyt ihminen päätyy, ovat näitä isoja vuokranantajia, joilla on paljon asun-
toja ja joilla on resursseja näiden käyttämiseen. Esimerkiksi Helsingissä on hyvin vaikeaa
saada yksityiseltä sektorilta luottotiedottomalle henkilölle vuokra-asuntoa, koska kysyn-
tää on niin paljon, ja ne ovat sitten melkein Helsingin kaupungin vuokra-asuntoja, joihinka
päästään.

Onko tässä todella olemassa semmoinen todennettava ongelma, että luottotiedottomilla
ihmisillä on mahdollisuus saada yksityiseltä sektorilta muuten asuntoja mutta ei sitten ole
mahdollisuutta sen takia, että se kotivakuutus tulee esteeksi? Olen itse ollut siinä käsityk-
sessä, että se asunnon saaminen painottuu niihin suuriin vuokranantajiin.

19.10 Maria Tolppanen sd: Arvoisa puhemies! Todellakin on näin, että ne suuret vuok-
ranantajat, eivät kaikki, nykyisin kyllä enenevässä määrin ottavat asukkaan puolesta tä-
män kotivakuutuksen. Mutta kun me asumme Helsingin ulkopuolella, asumme pienem-
missä kaupungeissa, joissa ei suuria vuokranantajia ole ja joissa on hyvin paljon yksityisiä
vuokranantajia, yksityiset vuokranantajat antaisivat mielellään asuntonsa, koska monesti
sitten taas nämä asunnonvuokraajat ovat myös hyvin varmoja vuokranmaksajia, koska hei-
dän vuokrastaan huolehtii joku muu kuin he itse — hyvin monessa tapauksessa — mutta
sitten jää saamatta sen takia, että ei saa sitä kotivakuutusta. Tämä on ongelma.

Se on todella hieno asia, jos Helsingissä on jo nyt niin, että täällä vuokranantajat ottavat
sen vakuutuksen ihmisen puolesta. Mutta kun me emme voi sitä velvoittaa, niin minä to-
dellakin toivoisin, että lähdettäisiin sille puolelle, että se vakuutusyhtiö myöntää sen va-
kuutuksen myöskin näissä tapauksissa. Meillä on paljon semmoista pikkusälää, joka ka-
sautuu monen syrjäytyneen ihmisen taikka ilman omaa syytään tähän kurjuuteen joutu-
3



Pöytäkirjan asiakohta PTK 107/2018 vp
neen ihmisen osalle — joka kasautuu sinne päälle — ja sitten siitä tulee se suuri vuori, jos-
ta ei pääse yli ja josta kertovat esimerkiksi meidän synkät itsemurhalukumme, valitettavas-
ti.

Keskustelu päättyi.

Asia lähetettiin talousvaliokuntaan.
4


