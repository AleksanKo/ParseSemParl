















































DEM4E4D.tmp.xml


Pöytäkirjan asiakohta PTK 138/2018 vp
Pöytäkirjan asiakohta 

PTK 138/2018 vp

Täysistunto

Keskiviikko 9.1.2019 klo 14.06—19.54

5. Hallituksen esitys eduskunnalle laiksi raskaiden kuorma-autojen tienkäyttöverosta sekä 
eräiksi siihen liittyviksi laeiksi

Hallituksen esitys HE 314/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään valtiovarainvaliokuntaan, jolle perustus-
lakivaliokunnan ja liikenne- ja viestintävaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

15.10 Valtiovarainministeri Petteri Orpo (esittelypuheenvuoro): Arvoisa rouva puhe-
mies! Tämä on hallituksen esitys laiksi raskaiden kuorma-autojen tienkäyttöverosta sekä
eräiksi siihen liittyviksi laeiksi, eli kyseessä on niin sanottu vinjetti — vihdoinkin, voisi sa-
noa. Tämä on hallitusohjelmaan kirjattu tavoite, jolle on haettu muotoa tämän hallituskau-
den ajan. Se, miksi tämä on kestänyt, on johtunut siitä, että asiaan liittyy EU-lainsäädän-
töä, joka on tulkinnanvaraista.

Tässä esityksessä on tuotu ilmi epävarmuutta sen suhteen, onko ehdotettu ajoneuvove-
rokompensaatio kotimaisille kuorma-autoille sekä kevyiden kuorma-autojen rajaaminen
tienkäyttöveron ulkopuolelle EU-oikeuden kannalta hyväksyttävää. Siksi hallitus pitää pe-
rusteltuna sitä, että perustuslakivaliokunta arvioisi kansallisen lainsäädännön liikkumava-
raa asiaan liittyen EU-oikeudellisten näkökohtien kannalta. 

Mutta itse asia: Esitämme uutta tienkäyttöveroa raskaille kuorma-autoille. Lakiehdotuk-
sen mukaan raskas kuorma-autoliikenne maksaisi tulevaisuudessa tienkäyttöveroa mutta
sen ajoneuvovero laskisi samalla. Eli tämä kannettaisiin kuorma-autoilta ja ajoneuvoyhdis-
telmiltä, joiden kokonaismassa on yli 12 tonnin. Vero koskisi Suomessa ja ulkomailla re-
kisteröityjä ajoneuvoja. Tämä veron määrä olisi 400 —1 222 euroa vuoden käyttökaudelta
ajoneuvon päästöluokan ja akseliluvun mukaan. Kun vastaavasti alentaisimme ajoneuvo-
veroa, joka koskee tietenkin kotimaista liikennettä, niin silloin tämä tuo hyötyä kotimaisel-
le liikenteenharjoittajalle ja autoilijalle. Pidän tätä erittäin oikeudenmukaisena, koska kui-
tenkin vastuu tiestön kunnosta, infrastruktuurin rakentamisesta on kotimaassa. Siksi tämä
on mielestäni perusteltua. Ei kilpailuoikeudellinen näkökulma EU-lainsäädännön kannalta
ole mielestäni tämän vastainen, ja tämä on lisäksi mielestäni oikeudenmukainen. 

Tätä on pidetty niin tärkeänä, että me haluamme käydä tämän prosessin, ja toivon todel-
la, että tämä esitys läpäisee perustuslaillisen ja EU-lainsäädännöllisen arvion. 
 Tarkistettu
4.0



Pöytäkirjan asiakohta PTK 138/2018 vp
Puhemies Paula Risikko: Sitten mennään puhujalistaan. Haluaako valiokunnan puheen-
johtaja käyttää tässä vaiheessa vastauspuheenvuoron? — Edustaja Jalonen, olkaa hyvä.

15.13 Ari Jalonen sin (vastauspuheenvuoro): Arvoisa puhemies! Tämähän tulee liiken-
ne- ja viestintävaliokuntaan lausunnolle, mutta tämä ongelmallisuus ja tulkinnallisuus EU-
lainsäädännön suhteen on tosiaan se asia, mikä tässä on mietityttänyt. 

Itse olen ollut valmistelussakin mukana ja pohtinut matkan varrella vastaavaa mallia,
mikä on esimerkiksi Ranskassa käytössä, eli ammattidieseljärjestelmää. Ammattidieseljär-
jestelmä laskee polttoaineen hintaa ammattiliikenteessä. Ja kun me tiedämme, että yhden-
kin sentin hinnan alenemisella on iso vaikutus, niin tätä asiaa tulemme valiokunnassa vielä
pohtimaan tarkemmin. Onko ministeri tutustunut tähän? Jos ei ole, niin keskustelu jatkuu
mielellään tarkemmin myöhemmissä vaiheissa.

Puhemies Paula Risikko:  Olisiko tässä vaiheessa halukkuutta debattipuheenvuoroihin?
Voitaisiin muutama ottaa tässä.

15.14 Jari Ronkainen ps (vastauspuheenvuoro): Arvoisa puhemies! Minäkin olen erit-
täin tyytyväinen siihen, että raskaalle liikenteelle ja etenkin ulkomaalaiselle raskaalle lii-
kenteelle ollaan vihdoin saamassa vinjettimaksu. Tämä on puuttunut meiltä jo pitkän ai-
kaa, ja korkea aika on saada se käyttöön. Lähes kaikilla muilla EU-jäsenmailla on jo vas-
taavia järjestelmiä käytössä. Suomalainen yrittäjä onkin ollut heikommassa asemassa ver-
rattuna muihin EU-maihin. 

Lisäksi olen tyytyväinen siihen, että esityksen lähtökohtana on se, että kotimaisten kuor-
ma-autojen lisääntynyt verorasitus kompensoidaan täysimääräisesti käyttövoimaveron
alennuksella. Tällaisenaan se vastaa sitä, mitä perussuomalaisten vaihtoehtobudjettikin
esittää. Jos kompensaatio tehtäisiin vain osittaisena, näkyisi kustannusten nousu suoraan
kuljetetun tuotteen hinnassa. 

Riskinä on, niin kuin ministerikin mainitsi, että EU tulkitsee esitetyn vinjettimallin vain
ulkomaalaisiin kuorma-autoihin kohdistuvana ja siten luonteeltaan syrjivänä. Kysyisin mi-
nisteriltä: kuinka suurena vaarana te näette tämän, että EU nostaa rikkomusmenettelyn
Suomea kohtaan?

15.16 Satu Taavitsainen sd (vastauspuheenvuoro): Arvoisa puhemies! Kiitos tästä esi-
tyksestä, jota on tällä kaudella nyt sitten vähän pompoteltu monessakin yhteydessä, että tu-
leeko vai eikö tule, ja nyt sitten hyvä, että näin viime metreillä kuitenkin tämä esitys saatiin
tänne eduskuntaan, eli kiitos siitä. Tässähän on kyse myöskin tällaisesta kuljetusyrittäjien
kokemasta oikeudenmukaisuudesta. Kuitenkin he, jotka tekevät muualle Eurooppaan töi-
tä, maksavat myöskin hyvin monissa maissa tällaisia vinjetti- tai senkaltaisia maksuja, ja
samaten myös Suomessa on paljon ulkomaalaisia rekkoja ja myöskin EU:n ulkopuolelta
tulevia, erityisesti venäläisiä rekkoja meillä Itä-Suomessa erityisesti, jotka eivät maksa mi-
tään. Eli tämä esitys on todella hyvä. 

Mutta sen olisin halunnut kysyä, kun nyt en ole pysynyt kärryillä: onko tähän vielä se
ongelma jäänyt, että jos auto sitten myydään kesken vuoden, niin tätä veroa koko vuodelta
ei palauteta, vai poistuiko se ongelma, onko se korjattu tässä?
2



Pöytäkirjan asiakohta PTK 138/2018 vp
15.17 Ari Torniainen kesk (vastauspuheenvuoro): Arvoisa rouva puhemies! Tämä halli-
tuksen esityshän perustuu siihen, että vinjettimaksu, vinjettivero, on kirjattu myöskin Sipi-
län hallitusohjelmaan ja myöskin kevään 2018 kehysriihessä tehtyihin veropoliittisiin lin-
jauksiin. Kiitos ministeri Orpolle siitä, että nyt vihdoin ja viimein tämä hallituksen esitys
on täällä. 

Hallituksen esityksessä on kyse ennen kaikkea oikeudenmukaisuudesta ja suomalaisen
raskaan kuljetusliikenteen kilpailukyvyn parantamisesta sille samalle tasolle, jolla ulkolai-
nen raskas liikenne on silloin, kun se kulkee Suomessa. Kyse on myöskin siitä, että saa-
daan ulkolainen raskas liikenne maksamaan suomalaisesta tienkäytöstä. Itse toivoisin, että
keinolla millä tahansa saataisiin nämä eurot nyt kohdistettua, noin 3,5 miljoonaa euroa
vuodessa, nimenomaan sinne liikenteeseen, teiden parantamiseen. Siellä tarvitaan euroja. 

Kiitos ministeri Orpolle vielä, että vihdoin on nyt tämä asia täällä. Keskusta on halunnut
tätä koko hallituskauden ajan.

15.19 Simon Elo sin (vastauspuheenvuoro): Arvoisa rouva puhemies! Kyllä tästä halli-
tusryhmissä on ollut laaja yksimielisyys, että asiaa pitää edistää. Kyse on ollut siitä, mikä
on järkevin tapa, ja niin kuin on ministerin puheenvuorosta kuultu, tässäkin on omat ongel-
mansa, mutta asiaa täytyy siitä huolimatta viedä eteenpäin. Kuljetusyrittäjiltä kaikille meil-
le edustajille on varmasti ollut koko ajan selkeä tämä palaute, ettei ole oikein, että monessa
muussa maassa on jo käytössä vinjetti, suuressa osassa Eurooppaa, mutta sitten Suomessa
ei. Ja järkevää on tietysti myös se, että kotimaisille ajoneuvoille tämä vero kompensoi-
daan, mutta kyse nyt on juuri siitä, tehdäänkö se osittain vai tehdäänkö se täysin. Kyllä läh-
tökohdan pitäisi kaiken oikeudenmukaisuuden perusteella olla, että se tehdään täysin, mut-
ta tämä rikkomusmenettely EU:n osalta, EU-oikeuden osalta, on sitten merkittävä kysy-
mys.

Kysyisinkin ministeriltä, kun lakien on tarkoitus tulla voimaan vuoden 2021 alussa, oli-
siko niiden mahdollista tulla voimaan jo aikaisemmin vai tarkoittaako tämä rikkomusme-
nettely sitä, että pitää jättää tällainen riittävä väli, jossa tämä asia voidaan käsitellä. Sinän-
sä EU-kriittisenä edustajana katson, että on oikein, että mennään vaikka sitten rikkomus-
menettelyyn, jotta Suomi ja suomalaiset kuljetusyrittäjät saavat oikeutta.

15.20 Toimi Kankaanniemi ps (vastauspuheenvuoro): Arvoisa puhemies! On todella
syytä kiittää, että hallitus tämän esityksen on saanut aikaiseksi ja se on täällä, kun se halli-
tusohjelmaan silloin nelisen vuotta sitten jo kirjoitettiin. Sinänsä tämä malli on ihan hyvä,
mutta tuntuisi, että palautuskompensaationa kotimaisille liikennöitsijöille ammattidieselin
kautta annettava palautusjärjestelmä olisi oikeudenmukaisempi, eli se olisi sidottu silloin
ajoneuvon käyttömäärään, siihen määrään, miten paljon se tuolla teillämme dieseliä polt-
taa. Tämä hallituksen valitsema malli taas, joka on kiinteään ajoneuvoveroon sidottu pa-
lautus, ei kyllä kohtele ihan oikeudenmukaisesti. Ne, jotka paljon ajavat, ovat tavallaan eri
asemassa kuin ne, jotka ajavat vähemmän. Onko mietitty, että kuitenkin tämä ammattidie-
sel voisi olla se korvauspohja?

15.21 Katja Taimela sd (vastauspuheenvuoro): Arvoisa rouva puhemies! Silloin, kun on
kiitoksen paikka, on syytä kiittää.

Tämän lakiesityksen hyviä puolia on lukemattomia. Yksi on se, että verolla nyt sitten
saatetaan myös ulkomaiset toimijat vastamaan tienkäytön kustannuksista, mikä parantaa
3



Pöytäkirjan asiakohta PTK 138/2018 vp
varmasti suomalaisten toimijoiden kilpailukykyä. Ulkomaalaisen liikenteen tilastoiminen
paranee. Tähän mennessä kiistaa aiheuttaneet ulkomaisen liikenteen määrä ja ajosuorite
ovat verotuksen myötä läpinäkyvämpiä, ja tällä ei ainakaan ole sitten harmaan talouden
torjunnassa haitallisia vaikutuksia, päinvastoin. On myös erittäin tervetullutta, että esityk-
sen mukaan veron maksamattomuus johtaa kuljetuksen pysäyttämiseen, kunnes vero on
maksettu, eikä sitä yritetä periä ulkomailta.

Mutta tietysti tässä on näitä haasteellisiakin puolia, joista toisesta on ollut täällä jo kes-
kustelua, elikkä tämä esitys on ongelmallinen EU-oikeuden kannalta ja voi johtaa kante-
luihin EU-tuomioistuimeen, ja nämä asiat on tietysti tärkeä selvittää. Ja tietysti on myös se,
että moni ajattelee, että tästä varmasti lisätuotot tulevat olemaan korkeampia kuin esitys-
ten arvioitten mukaan, [Puhemies koputtaa] elikkä ne ovat tavallansa aika pieniä, vaikka-
kin merkittäviä. Mutta itse lakiesitys on erittäin kannatettava.

15.22 Esko Kiviranta kesk (vastauspuheenvuoro): Arvoisa puhemies! Täytyy kiittää hal-
litusta tässäkin yhteydessä nimenomaan siitä, että monet hallitukset ennen tätä hallitusta
ovat luvanneet antaa tästä raskaiden kuorma-autojen tienkäyttöverosta esityksen, mutta
esityksiä ei ole kuulunut. Me tietysti käsittelemme ja teemme mietinnön valtiovarainvalio-
kunnassa ja sen verojaostossa, ja siellä on mahdollisuus ja pakkokin perehtyä perusteelli-
sesti tähän asiaan.

Mutta kysyisin ihan kahta asiaa, jotka ammattiautoilijat ovat tuoneet esille. Nimittäin
toinen on tämä voimaantulo, joka siis tapahtuisi vasta vuoden 2021 alusta. Minkälaisia
ovat ne tietojärjestelmäongelmat, jotka vievät näin kauan? Ja toinen: Muistan, että kun siel-
lä talousryhmässä Smolnassa teimme hallitusohjelmaa, silloin puhuttiin, että tämä suoma-
laisten ammattiautoilijoiden kompensaatio annettaisiin polttoaineveron kautta. Mikä on
johtanut tähän muutokseen, että se annettaisiinkin nyt ajoneuvoveron käyttövoimaveron
kautta? Näitä kysyisin ministeriltä.

15.23 Timo Harakka sd (vastauspuheenvuoro): Arvoisa puhemies! On tavallaan vähän
hullunkurista, että tässä mietintövaliokuntana on valtiovarainvaliokunta ja tämä käsitel-
lään verojaostossa huolellisesti, kun itse esityksen odotetut verotuottovaikutukset ovat erit-
täin vaatimattomat, jos tämä toteutuu ajatellulla tavalla. Itse asiassa, jos siinä nettosaanti
olisi 6 miljoonaa, niin 2,5 miljoonaa menisi jo pelkästään keräyskustannuksiin. Varsinai-
set kysymyksethän tässä liittyvät tietenkin nimenomaan liikenteeseen, liikenneinfrastruk-
tuuriin ja sen järjestämiseen, ja sitten toisaalta näihin perustuslaillisiin ongelmiin ja EU-oi-
keudellisiin ongelmiin, joita tässä onkin jo sivuttu ja jotka ovat merkittäviä, ja siinä suh-
teessa tietenkin perustuslakivaliokunnan kanta on tärkeä.

Totean vain tämmöisen yhden seikan, joka ei ole tullut vielä esiin, että ennen pitkää var-
maan kuitenkin liikenteen verotusmalli tulee olemaan toisenlainen kuin mitä tässä vinjetis-
tä on esitetty. Kansainvälinen linjaus näyttää olevan, että siirrytään kilometripohjaisiin ve-
roihin, ja siihen suuntaan kuitenkin täytyy varmaan koko liikenteen verotusta kehittää,
mikä on suuri kehityshaaste seuraavien vuosien aikana.

15.25 Lea Mäkipää sin (vastauspuheenvuoro): Arvoisa puhemies! Hallitus ei varmaan
tule itserakkaaksi, jos minäkin myös kehun. Tätä esitystä on odotettu vuosia ja vuosikym-
meniä, ja nyt se on täällä salissa, ja tämähän tarkoittaa, että myös ulkolaiset kuorma-autot
4



Pöytäkirjan asiakohta PTK 138/2018 vp
osallistuvat tiemaksuihin. Niin kuin täällä on monesta suusta sanottu, tämähän sitten kos-
kee yli 12 000 kiloa painavia kuorma-auto- ja ajoneuvoyhdistelmiä.

Vinjetin aiheuttamat lisäkustannukset kompensoidaan sitten kotimaiselle raskaalle lii-
kenteelle käyttövoimaveroa alentamalla. Esityksessä mainittiin, että viime vuonna raskaat
kuorma-autot tekivät noin 600 000 Suomeen saapuvaa rajanylitystä, eli se ei ole mikään
pieni asia. Verothan määrätään veroilmoitusten perusteella, ja veroa voi maksaa joko yh-
den viikon, kuukauden tai vuoden osalta, ja niin kuin täällä sanottiin, korkein vuosimaksu
on reilut 1 100 euroa. Sehän riippuu aina siitä, paljonko näissä autoissa on akseleita. [Pu-
hemies koputtaa]

Kaiken kaikkiaan erittäin hyvä ja kannatettava esitys.

15.26 Eero Suutari kok (vastauspuheenvuoro): Arvoisa puhemies! Sinänsä hyvä veroesi-
tys. Kun tämä vuodessa on noin 1 200 euroa, kuukaudessa satakaksikymppiä, viikossa
noin kuusikymppiä ja päivässä, en muista, oliko se parikymppiä ja kun aikaisemmin on
kentällä tästä vahvasti keskusteltu kuljetusyrittäjien kanssa jo sen kahdeksan vuotta, jonka
edustajana olen ollut, ja heidän esityksensä ovat olleet tuhansissa euroissa, niin sitä taustaa
vasten olisin kysynyt ministeriltä, miten päädyttiin näihin lukuihin.

Tuolla valtiovarainvaliokunnan verojaostossa puhutaan tässä asiassa varmaan tästä
kompensaatiosta, siitä perustuslakivaliokunnan lausunnosta, tästä veron suuruudesta ja sit-
ten tästä voimaan astumisen viivästymisestä vuoteen 21. Saisiko näihin vähän selitystä täs-
sä alussa?

Puhemies Paula Risikko: Myönnän vielä neljä vastauspuheenvuoroa. Sen jälkeen minis-
teri, jos hän haluaa lyhyen vastauspuheenvuoron, mutta sitten mennään puhujalistalle.
Edustajat Jalonen, Laiho, Ojala-Niemelä ja Anttila.

15.27 Ari Jalonen sin (vastauspuheenvuoro): Arvoisa puhemies! Ensimmäisessä puheen-
vuorossa jäi kiittämättä, että tämä tosiaan monien mutkien ja vaikeiden pohdintojen jäl-
keen tänne saatiin. Kiitoksia siitä. Tämä on tosiaan ollut, uskoisin, koko salin tahto pitkän
aikaa ja ennen kaikkea alan toimijoitten tahto, elikkä tämä on nyt syytä käsitellä.

Nämä mahdolliset ongelmat EU-lainsäädännön suhteen: Kuten ensimmäisessä puheen-
vuorossani jo viittasin, Euroopassa on olemassa malleja, jotka kuitenkin läpäisevät EU-
lainsäädännön. Esimerkiksi ammattidieseljärjestelmää on minun mielestäni koko ajan pi-
dettävä rinnalla ja pohdittava, on oltava tavallaan semmoinen plan B takataskussa, miten
voidaan asiassa edetä, jos ongelmia havaitaan.

15.28 Mia Laiho kok (vastauspuheenvuoro): Arvoisa puhemies! Teitämme kuormittaa
nykyään hurja määrä raskaita ajoneuvoja, erityisesti ulkomailta tulleita, ja monet niistä
ovat erittäin huonokuntoisia. Pitää myöskin olla jokin käyttömaksu siitä, että teitämme
käytetään, ja tätä, ainakin osaa siitä, voidaan sitten teiden ylläpitoon ohjata. Kotimaisten
yritysten kilpailukyvyn parantamiseksi tämä uudistus raskaan kuorma-autoliikenteen tien-
käyttöveron käyttöönotosta on erittäin tervetullut. 

Nykyään kun paljon ollaan jatkuvasti vaatimassa alennuksia verotukseen, siis erilaisten
alvien alentamista, niin on erittäin tervetullutta myöskin, että jostain ollaan sitten lisävero-
ja saamassa, joten tämä tienkäyttövero on erittäin tervetullut. Kiitos siitä. 
5



Pöytäkirjan asiakohta PTK 138/2018 vp
15.29 Johanna Ojala-Niemelä sd (vastauspuheenvuoro): Arvoisa rouva puhemies! Meil-
lä on jossakin määrin ollut vähän paradoksaalinenkin tilanne, että meillä Suomessa ovat
tiet niin heikossa kunnossa mutta mitään maksuja ei ole siltikään peritty. Ei tarvitse poh-
joisessakaan mennä kuin Norjaan: siellä on tienkäyttömaksut, on silta- ja tunnelimaksut —
kaikki maksut kyllä peritään, mitkä vain ovat mahdollisia. Sen vuoksi tervehdin kyllä ilol-
la myös tätä ulkomaisen rekkaliikenteen vinjettimaksun käyttöönottoa. 

Pieni huoli minulla on siitä, että kun tämä tuli nyt näin vaalikauden lopulla, niin ehdi-
täänkö tämä käsitellä tuolla perustuslakivaliokunnassa, koska siellä on nyt ruuhkaista, ku-
ten tiedämme. Mutta toivon kyllä, ja painetta siihen suuntaan, että tämä tulisi vielä käsitel-
lyksi. 

Liikenneyhteyksien kehittäminen on koko Suomen etu, ja toivon, että tämä rahoitus sit-
ten ohjataan tieverkon kunnossapitoon. 

15.30 Sirkka-Liisa Anttila kesk (vastauspuheenvuoro): Arvoisa puhemies! Yhdyn nii-
hin kiitoksiin, joita täällä on hallitukselle ja ministerille jaettu. Todella tämä on hallitusoh-
jelman mukainen ja tarpeellinen esitys. 

Minun viestini onkin se, että nyt kun valiokunta alkaa tätä käsitellä, niin selvittäkää ih-
meessä, pystyttäisiinkö tätä voimaantuloa aikaistamaan. Tämä todella tarvitaan jo senkin
takia, että silloin me olemme vähän yhdenvertaisia muiden maiden kanssa, niin kuin täällä
edellisissä puheenvuoroissa on erittäin hyvin perusteltu tätä. 

Sitten samaan aikaan itselläni on kova huoli siitä, millä me jatkossa tämän infraverk-
komme pidämme kunnossa, siitä syystä, että Suomi on erittäin laaja maa ja meidän luon-
nonvaramme sijaitsevat laajalti hajallaan ympäri Suomea. Juuri erityisen suuri ongelma on
alemmanasteinen tieverkko. Onko nyt ministerillä eväitä siihen, miten tätä asiaa jatkossa
hoidetaan? Se ei tule näitten verojen kautta, koska ne käytetään yleiskatteeksi ainakin tällä
hetkellä. Pitää löytää keinot, joilla rahoitetaan alemmanasteinen tieverkko, jotta meidän
luonnonvaramme voidaan jatkossa jalostaa.

Puhemies Paula Risikko: Ja sitten ministeri, riittääkö 2 minuuttia?

15.31 Valtiovarainministeri Petteri Orpo: Arvoisa puhemies! Yritetään. 
Muutama kommentti: 
Ensinnäkin tämä ammattidiesel: Siinä oli se ongelma, että se olisi kohdistunut silloin

kaikkeen ammattiautoiluun, vaikka linja-autoliikenteeseen. Silloin tämä olisi laajentunut
niin paljon, että se koettiin ongelmallisena. Ja siis kaiken kaikkiaan lukuisista eri malleista,
joita pöydällä on ollut, joita monen edustajankin kanssa on tässä vuosien, kuukausien ai-
kana läpi käyty, tämän on katsottu olevan se, missä päästään kaikkein parhaiten vaikutta-
maan liikenteessä siihen kohtaan, mihin halutaan, ja missä on kaikkein parhaat menesty-
mismahdollisuudet suhteessa perustuslakiin tai EU-kilpailulainsäädäntöön. 

Sitten edustaja Taavitsainen kysyi tästä, jos ajoneuvo myydään kesken vuoden. Tämä on
nyt rakennettu niin, että sen maksun voi maksaa päiväksi, viikoksi, kuukaudeksi, vuodeksi
eli haluamalleen ajanjaksolle. Se tietenkin antaa paljon liikkumavaraa ja suunnitteluvaraa
siihen, mille ajalle sen ottaa. Jos sitten kuitenkin käy niin, että ajoneuvo myydään kesken
tämän kauden, niin se maksettu maksu siirtyy sen ajoneuvon mukana elikkä se näkyy sil-
loin hinnassa. 
6



Pöytäkirjan asiakohta PTK 138/2018 vp
Mitä taas tulee näihin lukuihin, mistä edustaja Suutari kysyi, niin ne lähtevät siitä vin-
jettiasetuksesta, eli on pyritty menemään niin lähelle niitä rajoja kuin mahdollista. Sitä
kautta tullaan sitten niihin veron tasoihin. Tämähän menee nyt niin, että tällä kerätään ar-
vion mukaan 34 miljoonaa, siitä kotimaisen osuus on 28 miljoonaa, ja siihen veroon teh-
dään 28 miljoonan euron kevennys. Eli tämä siis pyritään palauttamaan täysimääräisesti
kotimaiselle liikenteelle. 

Aikataulusta vielä, puhemies: minusta on oikein hyvä, että kun valiokuntakäsittelyssä
Verohallintoa kuulette, niin käytte vielä tätä asiaa läpi, ja toivotan siihen voimaa ja menes-
tystä. 

Puhemies Paula Risikko: Sitten mennään puhujalistalle. Meillä on noin kymmenen mi-
nuuttia aikaa tähän teemaan, ja sen jälkeen vaihdetaan sitten aihetta.

15.34 Matti Torvinen sin: Arvoisa puhemies! Täällä on paljon suitsutettu hyvää tälle la-
kiesitykselle, joten typistelen tätä puhettani siitäkin johtuen. 

Tuon terveiset tietenkin tuolta pohjoisesta, missä tämmöistä vinjettiä on todella odotet-
tu. Kiitoksia valtiovarainministeriölle ja ministerille, että vihdoinkin sen tänne saimme.
Puhun tuossa lopussa siitä, miten mahdollista se on meidän perustuslakivaliokunnan tuk-
koisuuden vuoksi saada läpi. Se on varmaan aika haasteellista. Toivottavasti näin käy, mut-
ta epäilen.

Lapissa valtasuonet sieltä pohjoisesta tulevat niin norjalaisen kalaliikenteen kuin poh-
joisen kaivostenkin osalta, ja ulkomainen liikenne siellä on todella vahvaa. Tavallaan se
suomalaisten kuljetusalan yrittäjien pahoittelu tämän asian suhteen on ollut ikävää siinä
mielessä, että nämä ulkomaiset kilpailijat ovat saaneet tässä edun. Toki meidän tiestömme-
kään ei ole parhaassa mahdollisessa kunnossa siellä pohjoisessa. Noiden valtaväylien tiet
ovat voisin sanoa uralla, varsinkin kun noita isoja kaivosalueita Sodankylän pohjoispuolel-
la ja Kittilässä ajatellaan. Toisaalta jos mietitään koko Euroopan tilannetta, Euroopassa
tienkäyttömaksut ja tietullit ovat arkipäivää, ja kuten tuossa edustaja totesikin, tuo Norjan
tilanne on erinomainen. Siellä osataan periä maksut.

Erityisen kiitoksen haluan antaa myöskin edustaja Hongistolle, joka otti tämän voimak-
kaasti esille aikoinaan edellisellä vaalikaudella ja sitten omalta osaltaan — ei pelkästään
hän — sai tilanteen etenemään niin, että nyt sitten pääsemme tilanteeseen, jossa pääsemme
arvioimaan, tuleeko tästä maksusta totta vai ei.

Arvoisa rouva puhemies! Perustuslakivaliokunta on tiukan paikan edessä, ja tämä laki-
esitys on varmasti niitä viimeisiä, joita siellä joudutaan käsittelemään. Ei sen takia, että se
ei olisi tärkeä, vaan sen takia, että siellä on paljon tekemistä. Itse uskon perustuslakivalio-
kunnan istuvana jäsenenä, että tämä lakiesitys menee läpi.

15.36 Simon Elo sin: Arvoisa rouva puhemies! Niin kuin ministeri tuossa toi esille, on hy-
vin tärkeää, että tämä vinjetti nimenomaan kotimaisille ajoneuvoille kompensoidaan täy-
simääräisesti. Tietysti on hyvin tärkeää huomioida se, että tämähän tulee voimaan — ta-
vallaan vasta — vuonna 2021. Ministeri ei siihen nyt siihen suoraan vastannut, mutta epäi-
len, että kyse nyt on siitä, että jos tähän rikkomusmenettelyyn EU:n osalta joudutaan me-
nemään, silloin siinä voi kestää jopa vuosia.

Edustaja Kankaanniemi otti tässä esille sen kustannustaakan, mitä tämä voi joillekin
kuljetusyrittäjille aiheuttaa. Arviohan on se, että kotimaisten kuorma-autojen osalta vero-
7



Pöytäkirjan asiakohta PTK 138/2018 vp
rasitus pysyisi nykyisellä tasolla, mutta ajoneuvokohtaisesti, se on totta, vero saattaa nous-
ta tai sitten hieman laskea, mutta kokonaisuudessaan suurin piirtein ennallaan pysyisi.

Tässähän on myös tärkeää huomata se, että suuressa osassa Eurooppaa tällainen on jo
käytössä. Ei tässä ole siinä mielessä mitään poikkeuksellista. Nyt on kyse vain EU-oikeu-
desta ja siitä, voidaanko täysimääräisesti tämä hyvitys tehdä vai, niin kuin ilmeisesti EU-
komissio katsoo, vain osittaisesti. Kyllä sinisten lähtökohta on koko ajan ollut se — ja olen
tyytyväinen, että nyt koko hallituksen — että täysimääräinen on se ainoa oikea ratkaisu, jos
ajatellaan suomalaisia kuljetusyrittäjiä, ja ollaan valmiita sitten, jos EU-komissio niin kat-
soo, jopa tähän rikkomusmenettelyyn menemään, ja katsotaan sitten siitä, mikä on se oi-
keudellinen arvio. Meidän täytyy hallituksena ja Suomen edunvalvojana EU:ssakin pystyä
tällainen esitys kyllä eteenpäin viemään.

Toivon, että kun liikenne- ja viestintävaliokunta tätä käsittelee, hyvin huolellisesti mie-
tittäisiin tätä ammattidieselinkin kysymystä, ja jos katsotaan aiheelliseksi tieksi lähteä se
selvittämään vielä tarkemmin, esimerkiksi lausuma otettaisiin siitä, että aloitetaan selvitys
ammattidieselin käyttöönotosta.

15.38 Reijo Hongisto sin: Arvoisa puhemies! Vanhan sanonnan mukaan vuodet eivät ole
veljeksiä keskenään, ja samaa sanontaa voitaneen käyttää myös hallituksiin, sillä kysyin
kirjallisessa kysymyksessäni 10. huhtikuuta 2014 edelliseltä hallitukselta: ”Mihin toimiin
hallitus aikoo ryhtyä, jotta myös Suomi ottaa käyttöön niin sanotun eurovinjetin, jolloin ul-
komaalaiset raskaat ajoneuvoyhdistelmät eivät enää voi vastikkeetta kuluttaa suomalaisia
teitä?” Kysymykseeni vastasi silloinen liikenne- ja kuntaministeri Henna Virkkunen näin:
”Raskaan liikenteen tienkäyttömaksuja on harkittu myös Suomessa mutta selvityksissä on
todettu, että niiden periminen ei ole liikennepoliittisten tavoitteiden mukaista. Suomi on
kaukana keskeisistä markkinoista, ja maan sisäiset kuljetukset ovat pitkät. Tämän takia
Suomessa on haluttu pitää raskaan liikenteen verorasitus mahdollisimman alhaisena.” 

Uusi hallitus ja uudet ministerit ovat pohtineet asiaa uusien liikennepoliittisten tavoittei-
den pohjalta ja päätyneet huhtikuussa 18 pidetyssä kehysriihessä nyt lähetekeskustelussa
olevaan lakiesitykseen, jossa esitetään raskaalle liikenteelle tienkäyttömaksua. Maksu ra-
jattaisiin raskaisiin, yli 12 tonnin kuoma-autoihin, ja mikä parasta, maksu kompensoitai-
siin kotimaiselle raskaalle liikenteelle ajoneuvon käyttövoimaveroa alentamalla. Lakimuu-
tos ei lisäisi valtion verotuloja, joten kompensaatio olisi tarkoitus toteuttaa täysimääräise-
nä. Tämä puolestaan tasoittaisi huomattavasti kilpailutilannetta kotimaisten kuljetusyrittä-
jien ja ulkomaisten halvalla polttoaineilla liikennöivien ajoneuvoyhdistelmien välillä. Mi-
nulle ja monelle muulle edustajalle kuljetusyrittäjiä on sanonut suoraan, että toiminta
muuttuu päivä päivältä kannattamattomammaksi, ja moni yrittäjä on myös ajanut ajoneu-
vonsa varikolle odottelemaan parempia aikoja. 

Arvoisa puhemies! Nyt ne paremmat ajat vihdoin näyttävät koittavan myös kotimaisille
kuljetusyrittäjille, sillä tällä lakiesityksellä hallitus haluaa tukea kotimaisia yrittäjiä ja tällä
tavalla myös varmistaa, että suomalaisilla teillä liikennöivät edelleen myös suomalaisessa
omistuksessa olevat ajoneuvoyhdistelmät. Minä näen kotimaisen kuljetuskapasiteetin ole-
massaolon myös huoltovarmuustekijänä. Täällä pitkien etäisyyksien maassa, sorateiden
varsilla on elintärkeää, että tavara liikkuu ja huolto pelaa myös kriisiaikoina. Tämä kriisiai-
kojen liikennöinti varmistetaan vain, jos käytössä on riittävästi kotimaista ajoneuvokalus-
toa, jota ohjaavat kotimaiset kädet.
8



Pöytäkirjan asiakohta PTK 138/2018 vp
Arvoisa puhemies! Myös minä yhdyn kiitoksiin hallituksen erinomaisesta esityksestä ja
kannatan tätä koko sydämeni pohjasta. — Kiitoksia.

15.41 Ari Torniainen kesk: Arvoisa rouva puhemies! Kyseessä on uusi laki raskaiden
kuorma-autojen ja ajoneuvoyhdistelmien tienkäyttöverosta elikkä niin sanotusta vinjetti-
maksusta. Tätä hallituksen esitystä on toivottu jo vuosia. Sitä toivottiin jo edellisellä edus-
kuntakaudella, sillä vinjetti on käytössä jo useissa EU-maissa ja nyt toivottavasti pikaisesti
myöskin Suomessa.

Tienkäyttöveroa kannettaisiin kuorma-autoilta ja ajoneuvoyhdistelmiltä, joiden koko-
naismassa on yli 12 tonnia, ja vero koskisi Suomessa ja ulkomailla rekisteröityjä ajoneu-
voja. Kotimaisille raskaille kuorma-autoille tienkäyttöveroa kompensoitaisiin alentamalla
niiden käyttövoimaveroa ja verorakennetta muutettaisiin. Toivon vilpittömästi, että me
olemme kaikki samaa mieltä siitä, että tuo maksu tulee kompensoida täysimääräisesti ko-
timaiselle raskaalle liikenteelle.

Keskustalla, samoin kuin myös suomalaisella kumipyöräliikenteellä, on ollut jo pitkään
tavoitteena saada ulkolainen raskas liikenne maksamaan suomalaisten väylien käyttämi-
sestä. Sitä on toivottu ympäri Suomea, etenkin Itä-Suomessa ja Pohjois-Suomessa, ja tämä
asia on nyt saatu. Tämä hallituksen esityshän perustuu Sipilän hallitusohjelmaan ja myös-
kin kevään 2018 kehysriiheen, jossa tehtiin veropoliittisia linjauksia.

Kyse on ennen muuta ja ennen kaikkea oikeudenmukaisuudesta. Keskusta — ja toivon,
että tämä koko sali — haluaa parantaa suomalaisen raskaan liikenteen kilpailukykyä ja saa-
da suomalaiset rekat samalle viivalle ulkolaisten rekkojen kanssa ja ulkolaiset rekat mak-
samaan tiestömme ja siltojemme käytöstä. Siellä on paljon tarvetta korjauksiin tieverkos-
sa. Suurin vaikutus kilpailuneutraalisuuteen on juuri tuolla rahtipuolella.

Tätä hallituksen esitystä on toivottu jo pitkin tätä hallituskautta, ja kyllä se on ollut kom-
pastuskivenä tuolla valtiovarainministeriössä, ettei se ole tullut nopeammin. Itse olisin toi-
vonut, että tämä olisi ollut jo aikaisemmin, ettei tämä asia pitkittyisi. Toivon vilpittömästi,
että tämä asia saadaan nopeasti käsiteltyä. Toivottavasti tämä asia voitaisiin saada niin no-
peasti päätökseen, että laki tulisi voimaan jo ennen vuoden 2021 alkua.

Puhemies Paula Risikko: Tässä vaiheessa keskustelu ja asian käsittely keskeytetään.
Asian käsittelyä jatketaan tässä istunnossa päiväjärjestyksen muiden asiakohtien tultua kä-
sitellyiksi.

Keskustelu keskeytettiin kello 15.45.

————

Keskustelua jatkettiin kello 17.36.

Ensimmäinen varapuhemies Mauri Pekkarinen: Nyt jatketaan aiemmin tässä täysistun-
nossa keskeytetyn asiakohdan 5 käsittelyä.

17.37 Kari Kulmala sin: Arvoisa puhemies! Esityksessä ehdotetaan säädettäväksi uusi
laki raskaiden kuorma-autojen tienkäyttöverosta. Esityksen myötä raskas kuorma-autolii-
kenne alkaisi vuodesta 2021 alkaen maksaa tienkäyttöveroa. Esitetty tienkäyttövero kos-
9



Pöytäkirjan asiakohta PTK 138/2018 vp
kee yli 12 tonnin painoisia kuorma-autoja. Itse olisin nähnyt hyvänä, että myös kokonais-
massaltaan 3,5—12 tonnin kuorma-autot olisi otettu mukaan vinjettijärjestelmään. 

Tämä esitys kasvattaa kotimaisten kuorma-autojen veroja noin 28 miljoonalla eurolla.
Verorasite kuitenkin tasataan kotimaisille kuljetusyrittäjille alentamalla käyttövoimave-
roa vastaavalla euromäärällä. Vero koskee myös ulkomaisia ajoneuvoja, ja sen vuotuinen
taso olisi 400—1 122 euroa Euro-päästöluokan ja akseliluvun mukaan. Päiväkohtainen
vero olisi 8 euroa ilman porrastusta. Arvioitu verokertymä vuosittain on 28 miljoonaa eu-
roa kotimaisilta ajoneuvoilta ja 6 miljoonaa euroa ulkomaisilta kuorma-autoilta. Esityksen
vaikutukset kokonaisuutena tarkastellen ovat kuitenkin plus miinus nolla, sillä suomalai-
sille kuorma-auton haltijoille lisäkustannukset kompensoidaan alentamalla käyttövoima-
veroa. Yksittäisten ajoneuvojen osalta muutokset ovat yleisimmin muutamia satoja euroja
suuntaan tai toiseen vuodessa. Kaikista vanhimpien ajoneuvojen kustannusten kasvu voi
olla tätäkin suurempi. 

Näitä tiemaksuja ulkomaiselle kuorma-autokalustolle on yritetty saada jo vuosia, ja
olenkin erittäin tyytyväinen, että hallitus toi viimeinkin lakiesityksen eduskuntaan. Nyt
Suomessakin saadaan ulkomaalaiset kuorma-autot osallistumaan tieverkon ylläpidon kus-
tannuksiin, kun ne sitä kerran kuluttavatkin. Tällaiset maksut ovat ihan normaaleja muual-
la Euroopassa, joten miksi ei siis myös Suomessa? Esimerkiksi Ruotsissa on ollut käytössä
vinjetti raskaalle liikenteelle jo vuodesta 1998. Liikenne aiheuttaa rasitusta tierakenteelle,
mikä heijastuu tienpidon kustannuksiin. Virossa ja Englannissa vinjetin tuotto on korva-
merkitty tienpitoon, ja näin pitäisi olla meillä Suomessakin.

17.39 Jani Mäkelä ps: Arvoisa puhemies! Tämä vinjettimaksu on totta kai hyvä ja odo-
tettu ja kannatettava lakiesitys, mutta täytyy kuitenkin lausua pari ajatusta tästä odottami-
sesta, koska tätä todellakin on odotettu. Sen ohella, että erityisesti perussuomalaiset vaati-
vat tätä jo useiden edustajien toimesta pitkin viime kautta, asia on alusta alkaen ollut kir-
jattuna tämän hallituksen ohjelmaan. Tätä taustaa vasten on mielestäni erittäin outoa, että
hallitus tuo esityksen tästä vasta nyt aivan vaalien alla. Toivon mukaan tällä ei ole mitään
osuutta tähän viivyttelyyn. Vanha kansa sanoo, että parempi myöhään kuin ei silloinkaan.
Tässä nyt on odotettu kymmenen vuotta, jos edes riittää, ja odotetaan vielä muutama vuosi
lisää, ennen kuin muutos käytännössä astuisi voimaan. En ymmärrä, mistä tämä johtuu,
koska kyllähän suomalainen poliitikko on perinteisesti osannut maksuja määrätä ja virka-
miehet ne maksut periä, jos halua vaan maksujen määräämiseen ja perimiseen on löytynyt.

17.40 Sami Savio ps: Arvoisa puhemies! Jatkan pitkälti samassa hengessä kuin edustaja
Mäkelä tässä edellisessä puheenvuorossaan.

Tässä lakiehdotuksessa tosiaan esitetään säädettäväksi laki raskaiden kuorma-autojen
tienkäyttöverosta eli niin sanotusta vinjettimaksusta, joka on laajalti käytössä monessa
maailman maassa. Laki tulisi kuitenkin voimaan vasta kahden vuoden kuluttua, ja kuten
edustaja Mäkelä tässä edellä totesi, jo pitkään on viivytelty, ja tämä lisäviive on mielestäni
tarpeeton. Tämä vero koskisi sekä Suomessa että ulkomailla rekisteröityjä yli 12 tonnin
painoisia kuorma-autoja ja ajoneuvoyhdistelmiä, ja mikä on hyvä, samaan aikaan suoma-
laisille kuljetusalan yrittäjille kompensoitaisiin tämä maksu alentamalla kuorma-autojen
käyttövoimaveroa.
10



Pöytäkirjan asiakohta PTK 138/2018 vp
Arvoisa puhemies! Tämä lakiesitys on perusteiltaan varsin kannatettava, ja se on myös
pitkälti perussuomalaisten viimesyksyisessä vaihtoehtobudjetissaan tekemän esityksen
hengessä toteutettava.

Ainoaksi ihmetyksen aiheeksi tosiaan kuitenkin oikeastaan jää se, miksei tätä hyvää eh-
dotusta, joka on myös hallitusohjelman selkeä kirjaus, ole tuotu eduskunnan käsittelyyn
aiemmin vaan sitä on pantattu lähes neljä vuotta tämän vaalikauden aikana ja tuodaan ai-
van tässä loppumetreillä. Hallituksen viivyttely asian suhteen on valitettavasti johtanut sii-
hen, että ulkomaalaiset kuljetusyritykset, kuorma-autot ja rekat ovat saaneet kuluttaa il-
maiseksi suomalaista tieverkkoa, ja tämä on johtanut siihen, että lukemattomat suomalai-
set kuljetusalan yritykset ovat joutuneet kärsimään epäreilusta kilpailusta. Osa niistä on
joutunut lopettamaan toimintansa. Voi olla, että tämän hyvän lakiehdotuksen myötäkään,
kun se vuoden 2021 alussa tulee voimaan, nämä kuljetusyritykset eivät enää nouse jaloil-
leen.

17.42 Hannu Hoskonen kesk: Arvoisa herra puhemies! Tämä hallituksen esitys raskaan
liikenteen tiemaksuista ulkomailta tuleville rekoille on erittäin tervetullut hallituksen esi-
tys. Tätähän on kaivattu jo todella pitkään, ja nyt kun se sitten saadaan tänne taloon, niin ol-
koon se sitten tämän vaalikauden ensimmäisiä lakiesityksiä tai peräti viimeisiä, yhtä kaik-
ki on pääasia, että tämä laki saadaan voimaan.

Se, että laki tulee voimaan vasta parin vuoden kuluttua, on tietysti osittain ymmärrettä-
vissä sitäkin taustaa vasten, että se on teknisesti kovin vaativa harjoitus, jolloin aikaa täy-
tyy olla, jotta saadaan nämä systeemit pelaamaan. 

Nostaisin tässä esille kaksi asiaa, jotka ovat tässä keskustelussa mielestäni jääneet liian
vähälle:

Toinen on tämä kilpailuneutraliteetti. Tänä päivänähän kun ulkomailta, esimerkiksi Ve-
näjältä, tuleva rekka tulee Suomeen, se ajaa käytännössä verottomalla polttoaineella, hal-
vemmilla työkustannuksilla, ilman minkäännäköisiä velvoitteita Suomea kohtaan, tankki
täynnä polttoainetta ja edullinen kuski ratissa. Siinä ei suomalainen rekkaurakoitsijayrittä-
jä pysty mitenkään kilpailemaan — ei mitään mahdollisuuksia kilpailuun. 

Sitten toinen juttu, jonka takia tämä on aivan reilua, kun kerran Euroopan unionin
alueella olemme: Euroopassahan tämä menettely on aivan normaali, ja siellä on kaikenlai-
sia tiemaksuja ja siltamaksuja. Jos lähtee vaikka Suomesta ajamaan omalla henkilöautolla
jonnekin Välimeren rannalle, vaikka Monacoon hurauttaa tästä Euroopan läpi, on syytä va-
rata käteistä rahaa iso määrä mukaan tai sitten toimiva luottokortti, että pääsee perille. Elik-
kä tämä on tämänkin kannalta äärimmäisen hyvä juttu. 

Olen tässä talossa kuunnellut tuolla kahvilassa muutamien kollegojen kriittisiä puheen-
vuoroja tästä lakiesityksestä, ja minun on vaikea ymmärtää sellaista menettelyä. Katsokaa-
pa, hyvät edustajakollegat, kun liikutte Suomen maanteillä — kun edustajilla yleensä on ta-
pana käyttää tieverkkoa tehokkaasti eri puolilla Suomea — mistä ne suurimmat vauriot ai-
heutuvat Suomen tieverkolle. Kyllä ne raskaan liikenteen jäljet näkyvät selkeästi. Esimer-
kiksi tuolla Itä-Suomen teillä näkyy tämä deformaatio, elikkä raskas liikenne murtaa tien-
reunoja, ja niiden kuntoon laittaminen ei olekaan ihan halpaa hommaa. Näin ollen jotta
saadaan tämä kilpailuneutraliteetti ja saadaan ulkomaiset rekat maksamaan edes pikkusen
sitä kulutusta, mitä ne kohdistavat Suomen maantieverkkoon, on aivan äärimmäisen tär-
keää, että tämä lakiesitys käsitellään ripeästi ja se tulee voimaan. Sitähän, onko tämä ky-
seinen esitys täysin absoluuttisen hyvä, ei meistä kukaan tiedä, mutta eduskunnalla on ta-
11



Pöytäkirjan asiakohta PTK 138/2018 vp
pana säätää lakeja, ja jos sitten olemme tehneet vähän epätarkan tai huonon lain, seuraa-
valla eduskunnalla on tietenkin mahdollisuus aina korjata sitä.

17.45 Johanna Ojala-Niemelä sd: Arvoisa herra puhemies! Olen myös vuosia puhunut
tämän asian puolesta ja tehnyt esityksiä, että tienkäyttömaksut ulkomaisille rekoille otet-
taisiin käyttöön Suomessa. On hyvä, että nyt Suomi yhtenäistää linjaa muiden EU-maiden
kanssa ja perii tienkäyttömaksua ulkomaiselta raskaalta liikenteeltä. Näin suomalaiset kul-
jetusyrittäjät ovat tasa-arvoisessa kilpailuasemassa muiden kanssa. 

Meillä on se absurdi tilanne, että meillä on näitä huonokuntoisia teitä niin paljon ja silti
kuitenkin ulkomaista rekkaliikennettä, joka kuluttaa tätä meidän tienpintaa. Esimerkiksi
länsiraja Torniosta Kilpisjärvelle, valtatie 21, on ruokottoman heikossa kunnossa. Siellä on
routavaurioita ja siellä on palsavaurioita, ja suurin käyttäjäryhmä ovat norjalaiset rekat.
Siellä päivittäin kymmeniä rekkoja ajaa lohta Norjasta tänne Helsinkiin, ja tästä pakataan
lentokoneeseen ja lennätetään sitten Aasian maihin. 

Nämä tienkäyttömaksuista saadut rahat tulee osoittaa teiden kunnossapitoon, ja se on
hyvä asia, että maksuja kompensoidaan kotimaisille yrittäjille alentamalla käyttövoimave-
roa.

Keskustelu päättyi.

Asia lähetettiin valtiovarainvaliokuntaan, jolle perustuslakivaliokunnan ja liikenne- ja
viestintävaliokunnan on annettava lausunto.
12


