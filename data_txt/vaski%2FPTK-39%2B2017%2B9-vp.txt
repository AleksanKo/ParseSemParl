















































DEM7971.tmpSave.xml


Pöytäkirjan asiakohta PTK 39/2017 vp
Pöytäkirjan asiakohta 

PTK 39/2017 vp

Täysistunto

Keskiviikko 19.4.2017 klo 13.59—16.01

9. Hallituksen esitys eduskunnalle laiksi tieliikennelain muuttamisesta
Hallituksen esitys HE 22/2017 vp
Valiokunnan mietintö LiVM 4/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 9. asia. Käsittelyn pohjana on liikenne- ja viestintävaliokunnan mietintö LiVM 4/
2017 vp. Nyt päätetään lakiehdotuksen sisällöstä.

Keskustelu

15.53 Kari Kulmala ps: Arvoisa puhemies! Esityksessä ehdotetaan säädettäväksi ajoneu-
vojen suurimpia mittoja ja massoja koskevan direktiivin asettamista vähimmäisvaatimuk-
sista ajoneuvon painon etätunnistusjärjestelmään liittyen. Tällaisella järjestelmällä pystyt-
täisiin erottamaan liikennevirrasta tarkempaa tarkastusta varten sellaiset ajoneuvot, joiden
paino ylittää sallitun rajan.

Esitys kuulostaa toteutuessaan erinomaiselta. On selvää, että tällainen järjestelmä tehos-
taisi valvontaa, sujuvoittaisi liikennettä, lisäisi liikenneturvallisuutta, tasapuolistaisi kilpai-
lun edellytyksiä ja saisi aikaan kustannussäästöjä tienpidossa kuljetusten ylipainojen vä-
hentyessä. Mutta se vaatii myös omat ammattitaitoiset käyttäjät. Valitettavasti ammattitai-
toiset raskaan liikenteen valvojat ovat katoava luonnonvara. Niitä on tällä hetkellä vähem-
män kuin suojeltuja saimaannorppia.

Esityksen toteutumisen myötä kuormaa kuljettava liikenteenharjoittaja ja valvontavi-
ranomaiset saisivat tavaran lähettäjältä ja kuljetuksen tilaajalta nykyistä paremmat tiedot
kontin ja vaihtokorin painosta, mikä muun muassa vähentäisi kuorma-autonkuljettajien
riskiä kuljettaa tietämättään ylikuormaa. Mielestäni vielä parempi uudistus olisi, että tava-
ran vastaanottajat eivät ottaisi enää ylikuormia vastaan. Se parantaisi myös liikenneturval-
lisuutta.

Esitys mahdollistaisi kansallisen päätöksen mukaisesti automaattisten punnituslaittei-
den sijoittamisen tielle. Mielestäni tämä on erinomainen asia mutta vaatii edelleen ammat-
titaitoisia valvojia, ja, kuten jo totesin, niitä ei enää kohta ole. Pidän myös välttämättömänä
kuljetusyritysten toimintaedellytysten tasapuolisuuden varmistamiseksi, että ylikuormat
voidaan havaita ja niihin puuttua tasapuolisesti myös ulkomaisten ajoneuvojen osalta.

Arvoisa puhemies! Poliisi valvoo Suomessa tänään ajonopeuksia osana vuorokauden pi-
tuista kansainvälistä nopeusvalvontamaratonia. Valvonta alkoi tänään aamukuudelta ja
päättyy torstaiaamuna samaan kellonlyömään. Nopeusvalvonta on tärkeää mutta niin on
myös raskaan liikenteen valvonta. Se mahdollistaa muun muassa yritysten tasapuolisen
kilpailun ja vähentää harmaata taloutta. Siitähän ovat myös liikkuvan poliisin lahdanneet
 Tarkistettu
4.0



Pöytäkirjan asiakohta PTK 39/2017 vp
kansanedustajat olleet tässä salissa aikaisemmin huolissaan. Ihan olen itsekin liikuttunut
siitä, miten yksimielisiä nämä edustajat ovat juhlapuheissaan olleet.

Raskaan liikenteen valvonta on kuitenkin koko ajan vähenemässä, ja se ei ole meidän
kenenkään etu. Nyt olisi heräämisen aika. Samalla kun liikkuva poliisi lahdattiin, muutet-
tiin poliisissa myös raskaan liikenteen valvonnan tilastointia. Aikaisemmin raskaan liiken-
teen valvonnassa eriteltiin valvontaan kohdistuneet tunnit tarkasti: kuormituksen valvon-
ta, ajo- ja lepoaikojen valvonta, vaarallisten aineiden kuljetusten valvonta ynnä muut. Ny-
kyään työaika tilastoidaan vain yleisnimikkeellä raskaan liikenteen valvonta. Tällä hetkel-
lä ei siis tiedetä tarkasti, paljonko esimerkiksi kuormituksen tai ylikuormien valvontaan
kohdistetaan liikennevalvontaan osoitettua työaikaa. Toivottavasti tämä ajoneuvon painon
etätunnistusjärjestelmä toisi osaltaan valoa valvontaan ja myös tilastointiin. Toivottavasti
poliisista pystytään jatkossa antamaan tilastot raskaan liikenteen osalta myös henkilötyö-
vuosina sitä pyytäneille. Tällä hetkellä niitä ei ole heiltä saatavilla.

15.57 Outi Mäkelä kok: Arvoisa puhemies! Edustaja Kulmala toi tietoomme huolestutta-
van tiedon, että ammattitaitoiset raskaan liikenteen valvojat ovat harvinaisempia kuin sai-
maannorpat. Toivottavasti tilanne ei kuitenkaan ihan näin huolestuttava vielä Suomessa
ole, mutta toki yhdyn siihen, että asia on vakava ja siihen on kiinnitettävä huomiota. Sen ta-
kia on hyvä, että tässä nyt ollaan helpottamassa myös tätä valvontaa etätunnistusjärjestel-
män säätämisen myötä. Valiokunta on mietinnössään painottanut, että tämän järjestelmän
pitää olla tasapuolinen ja se ei saa aiheuttaa kilpailuhaittaa kotimaisille kuljetusyrittäjille,
mikä on mielestäni tärkeä seikka huomioida, kun tätä toimeenpannaan ja seurataan.

Lisäksi tässä valiokunnan mietinnössä todetaan, että kuljetusyritysten toimintaedelly-
tysten tasapuolisuuden varmistamiseksi voi olla tarpeen arvioida tielle sijoitettavien val-
vontalaitteiden käyttöä, jotta ylikuormat voidaan havaita tasapuolisesti myös ulkomaisten
ajoneuvojen osalta. Tämä on ihan varteenotettava seikka.

Lisäksi todetaan, että on tärkeää ottaa huomioon laitteiden toimintavarmuus Suomen
talviolosuhteissa, ja tämä on varmasti seikka, josta varmasti vain käytännön kokemusten
kautta saadaan se varmuus ja tieto, toimivatko nämä todella myöskin Kittilän paukkupak-
kasissa tammikuussa.

15.58 Kari Kulmala ps: Arvoisa puheenjohtaja! Kommentoin hieman edustaja Mäkeläl-
le sitä, että Metsähallituksen arvion mukaan saimaannorppia on noin 380 Suomessa tällä
hetkellä. Silloin kun liikkuva poliisi lakkautettiin, liikkuvan poliisin henkilöstöä oli noin
600. Heistä on jonkin verran jo lähtenyt eläkkeelle, osa on hajautettu eri poliisilaitoksiin,
osa ei edes tee liikennevalvontatyötä tällä hetkellä. Tällä hetkellä Poliisikoulussa ei koulu-
teta raskaan liikenteen valvojia, valitettavasti näin on tilanne. Juuri toissa päivänä sain sel-
laisenkin tiedon, että on olemassa sellaisia poliisilaitoksia, missä liikennevalvontaryhmäs-
sä ei enää ole entisiä liikkuvan poliisin miehiä, että he ovat tosiaan joko eläkkeellä tai sit-
ten siirtyneet muihin tehtäviin. Valitettavasti raskaan liikenteen valvonta ei ole sitä, että
poliisi pysäyttää rekan, pyytää ajokortin nähtäville ja puhalluttaa kuljettajan — se ei ole
minun mielestäni raskaan liikenteen valvontaa, siihen ei tarvita sellaista koulutusta.

15.59 Outi Mäkelä kok: Kiitos tästä täsmennyksestä edustaja Kulmalalle. Ymmärrän hy-
vin, että tämä on ammattitaitoa vaativa tehtävä ja sitä ei ihan kuka tahansa voi tehdä, ja si-
käli yhdyn tähän huoleen, että koulutusta varmasti pitää antaa. Ja jos kerran eläköityminen
2



Pöytäkirjan asiakohta PTK 39/2017 vp
on tässä vallitseva tilanne, niin ehkä siihen on syytä kiinnittää huomiota, että meillä jatkos-
sa koulutetaan asiantuntevia valvojia vielä enemmän.

Yleiskeskustelu päättyi.

Eduskunta hyväksyi hallituksen esitykseen HE 22/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
3


