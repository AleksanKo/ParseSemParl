















































DEMAB50.tmpSave.xml


Pöytäkirjan asiakohta PTK 51/2015 vp
Pöytäkirjan asiakohta 

PTK 51/2015 vp

Täysistunto

Torstai 15.10.2015 klo 16.00—18.20

2.4. Suullinen kysymys turvapaikanhakijoiden palauttamisesta (Stefan Wallin r)
Suullinen kysymys SKT 35/2015 vp

Suullinen kyselytunti

Puhemies Maria Lohela: Seuraava kysymys, edustaja Stefan Wallin.

Keskustelu

16.43 Stefan Wallin r: Arvoisa puhemies! Finlands regering stöder kommissionens förs-
lag till EU:s gemensamma lista om så kallade säkra ursprungsländer.

Luetteloon esitetään yhteensä seitsemän maata: Albania, Bosnia ja Hertsegovina, Koso-
vo, Makedonia, Montenegro, Serbia ja myös Turkki. Näitä maita pidettäisiin siis turva-
paikkahakemuksia käsiteltäessä turvallisina alkuperämaina, jolloin niiden kansalaisten ha-
kemukset voitaisiin käsitellä nopeammin.

Yksi tällä listalla olevista maista on siis Turkki. On erittäin vaikea nähdä, että Turkin ih-
misoikeustilanne olisi viime aikoina parantunut niin paljon, että sitä voitaisiin automaatti-
sesti pitää turvallisena lähtömaana. Myös Suomen ulkopolitiikan kannalta hallituksen linja
herättää nyt kysymyksiä. Hallituksen kannasta voi saada sen käsityksen, että Suomen kan-
ta Turkin ihmisoikeustilanteeseen on muuttunut. Turkin ihmisoikeustilannehan on esimer-
kiksi ollut yksi suurimmista ongelmista neuvotteluissa Turkin mahdollisesta EU-jäsenyy-
destä. Tästä aiheesta keskustellaan tänään Eurooppa-neuvoston illallisilla, ja kysyn nyt ul-
koministeriltä: Ettekö näe Turkin mukanaoloa tällä listalla laisinkaan ongelmallisena? Mi-
ten arvioitte Turkin ihmisoikeustilannetta ja kurdien asemaa? Onko Suomen virallinen
kanta nyt se, että Turkin ihmisoikeustilanne on kaikilta osin hyvä, ja eroavatko Suomen ja
esimerkiksi Ruotsin arviot tältä osin?

16.45 Ulkoasiainministeri Timo Soini (vastauspuheenvuoro): Arvoisa rouva puhemies!
Aivan ensiksi: hallituksen maahanmuuttopolitiikka lähtee siitä, että niihin maihin, jotka
ovat turvallisia, voidaan palauttaa — tämä on se peruslähtökohta.

Sitten mitä tulee Turkkiin: Turkki on EU-hakijamaa, samalla lailla kuin nämä muutkin,
ja hallituksen kanta on se, että ei voi olla pyrkimässä Euroopan unioniin, hakijamaana, jos
ei ole määriteltävissä turvalliseksi. Ja jos Turkki ei olisi turvallinen maa, niin miten siellä
turvassa sitten olisi 1—2 miljoonaa syyrialaista pakolaista? Ei mitenkään. Totta kai Turkin
hallitus on myös kovakourainen, mutta siellä on esimerkiksi PKK:n terroria ja nyt pommi-
räjäytyksiä, mahdollisesti Isilin tekemiä. Se maa tarvitsee meidän tukeamme, se tarvitsee
yhteistoimintaa, ja sillä lailla, että Turkki pidetään prosessissa mukana, meillä on dialogi ja
vaikutusmahdollisuus sitten keskustella Turkin kanssa.
 Tarkistettu
4.0



Pöytäkirjan asiakohta PTK 51/2015 vp
Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.46 Stefan Wallin r (vastauspuheenvuoro):  Arvoisa puhemies! Kysymyshän on siitä,
että Turkin ihmisoikeustilanne on nimenomaan ollut yksi suurimmista ongelmista neuvot-
teluissa Turkin mahdollisesta EU-jäsenyydestä, elikkä tämä ongelma on olemassa, muu-
ten nämä neuvottelut olisivat edenneet jo kauan sitten suotuisaan suuntaan. Kysyn minis-
teri Soinilta — ja olisi ehkä kiinnostavaa myös näin valtavan pakolaiskriisin keskellä kuul-
la vähän laajemminkin: miten hallitus arvioi yksittäisten maiden turvallisuutta nimen-
omaan turvapaikanhakijoiden kannalta?

16.46 Ulkoasiainministeri Timo Soini (vastauspuheenvuoro): Arvoisa rouva puhemies!
Turkki on aivan ydinalueita tämän suuren pakolais- ja maahanmuuttokriisin hallinnassa, ja
tässä tarvitaan myös yhteistyötä. Puhuin Venäjän ulkoministeri Sergei Lavrovin kanssa, ja
totesimme yhdessä, että laaja-alainen kansainvälinen yhteistyö, joka nimenomaan tähtää
konfliktin ratkaisuun Syyriassa, konfliktin ratkaisuun Irakissa, on se tapa, jolla tähän vai-
kutetaan kaikista voimallisimmin.

Sitten mitä tulee turvallisiin maihin — aivan kuin sanoitte, Bosnia ja Hertsegovina, Al-
bania, muut tämän tällaiset: Kyllä meidän täytyy uskaltaa sanoa, että nämä maat ovat tur-
vallisia maita, joihin voidaan ihmisiä palauttaa ja joiden kansalaiset ovat taloudellisia siir-
tolaisia tai tulevat tänne töihin, mutta heillä ei voi olla pakolaisstatusta, koska nämä maat
ovat turvallisia maita, joissa on kyllä alempi elintaso kuin meillä mutta (Puhemies: Aika!)
joissa ei ole hengenvaaraa. Sen takia hallitus ajaa tätä linjaa.

16.48 Krista Kiuru sd (vastauspuheenvuoro): Arvoisa puhemies! Minä haluaisin kysyä,
kun tästä hallituksen politiikasta myöskään maahanmuuttokeskusteluissa ei ota selvää, että
kumpaa linjaa ajatte. Minusta on oivallista huomata, että nämä kriisit, jotka maailmalla
ovat, tekevät nyt valtavan ison joukkovirran myöskin Eurooppaan, ja minusta näitä kriise-
jä pitäisi pyrkiä myöskin suomalaisvoimin ratkaisemaan, ja nyt kun katsomme teidän po-
litiikkaanne, niin kova pettymys on se, että sanoista ei ole siirrytty tekoihin. Se on aika iso
juttu, että kaikilla tasoilla näitä tekoja ei tunnu syntyvän, ja sen takia minusta oli hienoa se,
että te, pääministerin sijainen Soini, juuri sanoitte, että tähän Syyrian kriisiin pitäisi jolla-
kin tavalla puuttua. Mutta kehitysmäärärahoissa tai myöskään näissä kriisinratkaisurahois-
sa tämä linja ei näy, ja sen takia minusta meidän pitäisi pystyä, ennen kuin meille syntyy
pakolaisvirtoja, ratkaisemaan omalta osaltamme mukanaolo näiden kriisien ratkaisussa. Ja
minusta me olemme nyt selityksen velkaa, koska minulla on esimerkiksi tuolla lehterillä
kokonainen bussilastillinen (Puhemies koputtaa) Harjavallasta, missä on pakolaiskeskus ja
paljon syyrialaisia pakolaisia. Minusta olisi tärkeätä, että kertoisitte, miksi me emme voi
myös näitä kriisejä...

Puhemies Maria Lohela: Edustaja Kiuru, kysymys.

...hoitaa lähtömaassa.

16.49 Ulkoasiainministeri Timo Soini (vastauspuheenvuoro): Arvoisa rouva puhemies!
Suomi ajaa kokonaisvaltaista ratkaisua tähän. Hallituksen toimenpiteet tehoavat, ja se on
2



Pöytäkirjan asiakohta PTK 51/2015 vp
aivan selvä, että ne eivät synny käden käänteessä. Mutta nyt jo on tehty uusi arvio Suo-
meen tulevasta pakolaisvirrasta. Se laski voimakkaasti: aikaisempi ennuste oli 50 000, nyt
se on runsaat 30 000. Nämä tarvitsevat kaikki toimenpiteet, turvalliset maat, neuvottelut, ja
olen itse käynyt neuvotteluja palauttamissopimuksesta Irakin ulkoministerin kanssa.

Ja sitten: Kyllä hallitus on kaavailemassa lisäbudjettia nimenomaan paikan päällä autta-
miseen, koska se on paljon tehokkaampaa, se on paljon inhimillisempää ja sillä me vältäm-
me ihmissalakuljettajien iljettävät asiat, joissa ihmiset jopa tukehtuvat rekkakontteihin.
Emme me tällaista voi olla edistämässä, että me tämmöistä rikollista toimintaa suosimme
sillä tavalla, että me ummistamme silmät tällaiselta rikolliselta toiminnalta. Meidän täytyy
ne pistää (Puhemies koputtaa) katki ja resursoida siellä Jordaniassa, Syyriassa ja Libano-
nissa näitä asioita paremmin.

16.50 Pertti Salolainen kok (vastauspuheenvuoro):  Arvoisa puhemies! Oletteko, minis-
teri Soini, kanssani samaa mieltä siitä, että on hieman harhauttavaa puhua vain turvallisista
maista? Meidän pitäisi puhua turvallisista alueista, joita on myöskin näissä maissa. Jos me
puhumme vain maista, niin silloin me suljemme pois aika paljon mahdollisuuksia palaut-
taa esimerkiksi niitä henkilöitä, jotka tällä hetkellä ovat oikeudettomasti Suomessa.

16.51 Ulkoasiainministeri Timo Soini (vastauspuheenvuoro): Arvoisa rouva puhemies!
Ulkoasiainvaliokunnan varapuheenjohtaja Salolainen totesi jälleen ytimen, niin kuin hä-
nellä on tapana ollut hyvin tiivistää. Siihen ei mennyt edes koko minuuttia. Juuri tästä on
kysymys. Somalimaassa, Irakissa, monessa maassa on turvallisia alueita, jotka pitäisi voi-
da luokitella sellaisiksi alueiksi, että kun sieltä on tullut, niin voidaan myös sinne palaut-
taa. Tämä on järkevää, mutta myös inhimillistä.

Kysymyksen käsittely päättyi.
3


