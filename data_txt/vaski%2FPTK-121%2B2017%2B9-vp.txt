















































DEM1B70.tmp.xml


Pöytäkirjan asiakohta PTK 121/2017 vp
Pöytäkirjan asiakohta 

PTK 121/2017 vp

Täysistunto

Tiistai 21.11.2017 klo 14.00—18.00

9. Hallituksen esitys eduskunnalle laiksi varainsiirtoverolain muuttamisesta
Hallituksen esitys HE 109/2017 vp
Valiokunnan mietintö VaVM 13/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 9. asia. Käsittelyn pohjana on valtiovarainvaliokunnan mietintö VaVM
13/2017 vp. Nyt päätetään lakiehdotuksen sisällöstä.

Keskustelu

17.38 Esko Kiviranta kesk: Arvoisa puhemies! Tämä muutos, mitä esitetään varainsiir-
toverolakiin, tarkoittaa sitä, että maataloudessa voi siirtyä ensi vuoden alusta osakeyhtiö-
muotoon muiden perheyritysten kanssa tasavertaisesti, kun yritysmuodon muutoksessa ei
enää tarvitse maksaa 4 prosentin varainsiirtoveroa kiinteän omaisuuden siirtämisestä osa-
keyhtiöön.

Tämä tarkoittaa sitä, että osakeyhtiömuotoon siirtyminen käy nyt mahdolliseksi sillä ta-
valla, että se on järkevä yritystoiminnan suora jatkuminen toisessa yritysmuodossa, ja us-
kon, että tämä varainsiirtoverokustannuksen poistuminen lisää maatalouden yhtiöittämisiä
ensi vuoden alusta lähtien. Nythän näitä toteuttamisia on lykätty tuon hallitusohjelmakir-
jauksen takia. Osakeyhtiömuotoisia maatilojahan on Suomessa toistaiseksi hyvin vähän,
noin 700, ja kaiken kaikkiaanhan maatiloja on vielä lähes 50 000, joten suurta joukkoa
tämä ei koske. Mutta nimenomaan tuo osakeyhtiön 20 prosentin yhteisöverokanta kiinnos-
taa varmaan monia velkaantuneita tiloja, jotka ovat tehneet merkittäviä investointeja, ja us-
kon, että tämä yhteisöverokanta on yksi syy osakeyhtiöittämiseen ja aika keskeinenkin syy.

17.39 Juha Pylväs kesk:  Arvoisa puhemies! Yritystoiminnan kehittäminen ja jatkuvuus
vaatii yleensä sitä, että yrityksellä on mahdollisuus järkevästi kehittää toimintaansa ilman
erilaisia hallinnollisia esteitä. Tämä hallituksen esitys, kuten valtiovarainvaliokunnan mie-
tintökin todistaa, poistaa näitä esteitä, ja yritystoimintaa pystytään reilusti kehittämään jär-
kevällä tavalla hyvin pitkäjänteisesti.

Olennaistahan tässä esityksessä on myös se, että hyvin tiukoilla säännöksillä voi tämän
muutoksen tehdä, elikkä kuten tässä edellä kuultiin, niin tämä koskee aika harvaa ryhmää,
joka tähän menee. Toki suurin osa näistä on varmasti maatiloja mutta myös muita yrityk-
siä, joilla on merkittävää varallisuutta, varainsiirtoveron alaista varallisuutta.

Lisäksi pidän aika hyvänä huomiona sitä, että valiokunta on ottanut kantaa siihen, että
tämän kokonaisverotuksen tarpeita on syytä tarkastella laajemmin, ja siihenkin on tässä va-
liokunnan mietinnössä otettu kantaa, jota kyllä kannatan.
 Tarkistettu
4.0



Pöytäkirjan asiakohta PTK 121/2017 vp
17.40 Timo Harakka sd: Arvoisa puhemies! Itse tähän esitykseen ei ole huomautettavaa
sillä edellytyksellä luonnollisestikin, että voidaan varmistua siitä, kuten valiokunnan vero-
jaostolle vakuutettiin, että tämä varallisuuden siirto liittyy keskeisessä määrin samaan toi-
mintaan samojen henkilöiden osalta. Ei ole mitään syytä tietenkään vaikeuttaa jo entises-
tään vaikeuksissa olevaa maatalouselinkeinoa.

Huomautan vain siitä keskustelusta, mikä käytiin täällä vuosi sitten, kun käsiteltiin niin
sanottua yrittäjävähennystä eli apteekkarivähennystä, että silloin moni sanoi, että on jon-
kinmoinen ongelma, että Suomen yrityksistä niin suuri osa on osakeyhtiöitä, toisin kuin va-
liokunnassa kuullut asiantuntijat, joiden mielestä on aivan luonnollista, että erityyppisessä
yritystoiminnassa on erityyppisiä yhtymiä, joskus toiminimiä, joskus henkilöyhtiöitä,
avoimia yhtiöitä ja sitten osakeyhtiöitä. No, nyt ilmeisesti olemme kaikki tulleet siihen tu-
lokseen, että se ei suinkaan ole mikään ongelma vaan se, että Suomessa on osakeyhtiöitä,
on aivan tervetullut ja erinomainen piirre.

Tältä osin valiokunta ja ilmeisesti myöskin eduskunta ovat kansalaisten asialla siltä osin
kuin pyrimme auttamaan heitä hyväksyttävään verosuunnitteluun.

17.42 Esko Kiviranta kesk: Arvoisa puhemies! Varmuuden vuoksi sanon, että tulovero-
lain 24 §:hän edellyttää, että varat ja velat siirtyvät sellaisenaan osakeyhtiöön eli noudate-
taan kirjanpidollista jatkuvuutta. Myöskään omistussuhteet eivät saa muuttua tämän osa-
keyhtiöittämisen yhteydessä.

Ainakaan minä en ole sellainen kansanedustaja, joka olisi pitänyt osakeyhtiötä millään
tavalla huonona yritysmuotona, päinvastoin. Olen toisaalta tietysti puolustanut myös yrit-
täjävähennystä, joka kohdistuu toiseen puoleen yrittäjäkuntaa, mutta Suomen Yrittäjien jä-
senkunnasta siis noin puolet on osakeyhtiöitä ja noin puolet harjoittaa yritystoimintaa
muussa kuin osakeyhtiömuodossa.

Eräs tilintarkastajaystäväni tuossa takavuosina, kun Suomessa oli jopa 70 prosentin an-
siotulon rajaveroaste, oli sitä mieltä, että ei oikeastaan voi yritystoimintaa harjoittaakaan
muussa kuin osakeyhtiömuodossa. Tosin silloin osakeyhtiöitäkin verotettiin paljon anka-
rammin kuin nykyään.

Yleiskeskustelu päättyi.

Eduskunta hyväksyi hallituksen esitykseen HE 109/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


