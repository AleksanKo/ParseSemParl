















































DEM8457.tmp.xml


Pöytäkirjan asiakohta PTK 83/2017 vp
Pöytäkirjan asiakohta 

PTK 83/2017 vp

Täysistunto

Torstai 7.9.2017 klo 16.02—19.24

2.1. Suullinen kysymys sisäisestä turvallisuudesta (Tuula Haatainen sd)
Suullinen kysymys SKT 107/2017 vp

Suullinen kyselytunti

Puhemies Maria Lohela: Ensimmäinen kysymys, edustaja Haatainen.

Keskustelu

16.03 Tuula Haatainen sd: Arvoisa rouva puhemies! On vain lyhyt aika siitä, kun meidät
kaikki pysäyttivät Turun järkyttävät tapahtumat. Tämä järjetön väkivallanteko on vaikut-
tanut monen kokemaan turvallisuudentunteeseen. Onkin tärkeää, että kaikki puolueiden
puheenjohtajat eilen tuomitsivat yhdessä allekirjoittamassaan lausumassa terrorismin kai-
kissa muodoissaan sekä kaikenlaisen väkivallan ja vihapuheen. Tähän voimme tässä salis-
sa kaikki varmasti yhtyä. [Ben Zyskowicz: Kyllä!] Meidän on hyvä pitää mielessä, että tä-
näkin päivänä on olemassa syitä, jotka synnyttävät vihaa, mutta väkivalta ei missään olo-
suhteissa ole ratkaisu. Meidän päättäjien on tehtävä kaikkemme, että Suomi on jatkossakin
avoin ja turvallinen paikka elää ja asua. Kansalaisten on voitava luottaa ihmisoikeuksien
toteutumiseen, oikeusvaltioon ja toinen toisiimme.

Arvoisa pääministeri, kysynkin nyt: miten te aiotte nyt toimia, jotta meidän kaikkien tur-
vallisuudentunne paranee, ja miten tästä mennään yhdessä eteenpäin?

16.04 Pääministeri Juha Sipilä (vastauspuheenvuoro):  Arvoisa puhemies! Suomi on
edelleen maailman turvallisin ja vakain maa. Meillä ei ole täällä koko salissa sen tärkeäm-
pää tehtävää kuin että Suomi myös pysyy maailman turvallisimpana ja vakaimpana maa-
na. Se, mitä olemme tehneet hallituksessa sille, on se, että painopistettä on siirretty myös-
kin resurssien puolella turvallisuuteen: 110 miljoonan satsaus kaiken kaikkiaan ensi vuo-
den budjettiin, sekä ulkoiseen että sisäiseen turvallisuuteen.

Mutta mitä tulee siihen, mitä eilen puolueiden puheenjohtajien kanssa keskusteltiin — ja
kiitän siitä kaikkia puheenjohtajia — minusta meidän pitää nyt yhdessä pitää myöskin
huolta siitä, että yhteiskunnan keskusteluilmapiiri pysyy sellaisena, että se ei osaltaan ruo-
ki sitten vihapuhetta ja väkivaltaa.

Puhemies Maria Lohela: Ja seuraavaksi pyydän niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.

16.05 Tuula Haatainen sd (vastauspuheenvuoro): Arvoisa puhemies! Kiitos vastaukses-
ta. Tämä kansalaisia huolestuttava tilanne vaatii kuitenkin nyt vastuullisia ratkaisuja. Nyt
 Tarkistettu
4.0



Pöytäkirjan asiakohta PTK 83/2017 vp
on tärkeää, että löydämme keinoja terrori-iskujen ehkäisemiseksi ja kansalaisten turvalli-
suudentunteen palauttamiseksi, mutta samalla ylilyöntejä pitää välttää.

Olemme jälleen takaisin tässä 100-vuotiaan Suomen arvokkaassa Eduskuntatalossa.
Kaikissa olosuhteissa meidän on pidettävä kiinni oikeusvaltiosta, ihmisoikeuksien ja de-
mokratian kunnioittamisesta. Suomen on oltava avoin yhteiskunta.

Arvoisa pääministeri, nyt tarvitaan asiallista ja rauhallista valmistelua. Hallitus on esit-
tänyt, että paperittomien maahanmuuttajien auttaminen kriminalisoitaisiin. [Ben Zysko-
wicz: Ei pidä paikkaansa!] Tämä on herättänyt hämmennystä kansalaisten keskuudessa.
Ihmiset ovat kysyneet jopa, aiotaanko lähimmäisenrakkaus kriminalisoida. [Välihuutoja]
Arvoisa pääministeri, voisitteko nyt, kun tämä hämmennys on ilmeinen, kansalaisille, kuu-
lijoille tarkentaa, mitä nyt todella hallitus on esittämässä, jotta tähän saadaan selvyys? [Ben
Zyskowicz: Miksi lisäätte hämmennystä näillä väärillä väitteillä?]

16.06 Pääministeri Juha Sipilä (vastauspuheenvuoro): Arvoisa puhemies! Ollaan äärim-
mäisen tarkkoja nyt siinä, miten tästä asiasta keskenämme puhumme, ettemme lisää myös-
kään väärinymmärrystä. Tämä hallitus ei tule tekemään mitään sellaista, mikä on ristirii-
dassa ihmisoikeuksien, demokratian ja oikeusvaltioperiaatteiden kanssa. Meidän kaikkien
täällä tulisi nyt työskennellä sen eteen, että me osaltamme vahvistamme uskoa oikeusval-
tioon, uskoa viranomaisten toimintaan ja uskoa siihen, että me lainsäätäjinä säädämme sel-
laista lainsäädäntöä, joka antaa oikeuslaitokselle sellaisen perustan tehdä päätöksiä. Em-
mekä myöskään lähde täällä arvostelemaan oikeuslaitosten päätöksiä. Meidän pitää luot-
taa siihen, että oikeuslaitoksemme tekee riippumattomasti oikeita päätöksiä perustuen sii-
hen lainsäädäntöön, jonka me täällä teemme. Tämä Turun tapaus on osoittanut sen, että
meidän viranomaisemme toimivat äärimmäisen tehokkaasti ja hyvin. Minusta meidän pi-
täisi kaikkien antaa kaikki tuki hyvälle [Puhemies koputtaa] suomalaiselle virkakoneistol-
le.

16.08 Antti Lindtman sd (vastauspuheenvuoro): Arvoisa puhemies! Nämä Turun iskut
todella pysäyttivät kaikki suomalaiset. Nyt ollaan tilanteessa, jota kukaan ei toivonut, mut-
ta Suomessa on tapahtunut ensimmäinen terrori-isku. Nyt se, miten me suomalaisena yh-
teiskuntana reagoimme tähän, kertoo meistä paljon. Meidän täytyy reagoida vahvasti, päät-
täväisesti ja vastuullisesti. Pitää käydä kaikki viranomaisten toimintaprosessit läpi, resurs-
sit läpi ja tarvittaessa toimintaoikeudet, ja niin kuin edustaja Haatainen sanoi, sen pitää pe-
rustua maltilliseen ja asialliseen valmisteluun, länsimaisiin arvoihin ja oikeusvaltioperiaat-
teen kunnioittamiseen. Ylilyöntejä pitää välttää niin hallituksessa kuin oppositiossa.

Arvoisa puhemies! Pääministeri, tämä puolueiden puheenjohtajien yhteinen kannanot-
to, että sanotaan selvästi, että luotamme oikeusvaltion toimivuuteen, luotamme viranomai-
siin, ja toisaalta, että tuomitsemme kaikenlaisen väkivallan ja vihapuheen ja että syyttömiä
ei syyllistetä, on erinomainen alku. Ruotsissa terrori-iskun jälkeen muodostettiin hallituk-
sen ja opposition [Puhemies koputtaa] yhteinen toimintaohjelma. Näettekö tällaiselle paik-
kaa Suomessa?

16.09 Pääministeri Juha Sipilä (vastauspuheenvuoro): Arvoisa puhemies! Tämä puolue-
johtajien eilinen tapaaminen oli kyllä toiveita herättävä. Keskustelu oli asiallista, kunnioi-
timme toinen toistamme tässä keskustelussa, ja minusta se antaa hyvän pohjan jatkaa kes-
kustelua siltä pohjalta. Me annoimme kaikki vahvan tuen oikeusvaltioperiaatteen toteutu-
2



Pöytäkirjan asiakohta PTK 83/2017 vp
miselle, ihmisoikeuksien kunnioittamiselle, toinen toistemme kunnioittamiselle ja sen
kunnioittamiselle, että meidän hyvät viranomaiset kaikilla tasoilla toimivat todella hyvin.
Me kaikki kunnioitamme sitä. Mitä meidän lainsäätäjinä sitten tulee tehdä: totta kai mei-
dän pitää jatkuvasti arvioida sitä, onko meidän prosesseissamme, onko meidän resursseis-
samme puutteita. Tässä yhteisessä kannanotossa myöskin viittasimme siihen, että olemme
sitoutuneet yhdessä jatkuvaan parantamiseen sikäli, kun puhutaan näistä tärkeistä proses-
seista.

16.10 Maria Tolppanen sd (vastauspuheenvuoro):  Arvoisa puhemies! Haluaisin kysyä
herra pääministeriltä nyt näistä viimeaikaisista toimista, mitä on tehty. Kun me puhumme
Turun tapauksesta, olette tässä nyt kertonut, että meidän pitää luottaa viranomaisiin. Niin-
hän meidän pitää luottaa, mutta me olemme saaneet lukea myöskin sen, että Turun tapauk-
sen kohdalla oli tieto viranomaisilla siitä, että jotain saattaa tapahtua. Siitähän oli tullut tie-
toa poliisille jo aikaisemmin ja oli otettu yhteyttä, mutta mitään ei tapahtunut. 

No, mitä tässä maassa on nyt sitten tapahtunut? Me olemme nyt käännyttämässä imeväi-
siä ja äitejä. Tämäkö on se vastaus siihen, miten terrorismia tässä maassa hoidetaan? Kyllä
minä haluaisin nyt niitä oikeita vastauksia siihen, mitä aiotaan tehdä. Se ei riitä, että aio-
taan. Mikä on se konkretia, siihen pyytäisin teiltä selkeää vastausta. Mitä tapahtuu tässä
maassa? Miten me palautamme tähän maahan sellaisen ilmapiirin, että kenenkään ei tarvit-
se pelätä, liikkuipa mihin kellonaikaan tahansa raitilla?

16.11 Sisäministeri Paula Risikko (vastauspuheenvuoro):  Arvoisa rouva puhemies!
Erittäin tärkeä aihe, mistä nyt keskustellaan. Turvallisuus on yksi ihmisten perustarve, ja
siitä meidän pitää pitää huolta, että turvallisena tämä maa myös säilyy. 

Nyt haluaisin kiinnittää huomiota kysyjän kysymykseen. Kun me puhumme terrorismis-
ta ja me puhumme turvapaikanhausta, niin meidän ei pidä pitää niitä synonyymeinä. Mei-
dän pitää käsitellä näitä molempia erillisinä asioina. Valitettavasti Turussa tapahtui niin,
että nämä kaksi asiaa yhdistyivät, ja siitä syystä me olemme joutuneet niitä nyt käsittele-
mään, mutta pyydän sitä malttia, mikä näihin asioihin liittyy. Terrorismin vastainen työ on
ollut sisäministeriön ja yleensä koko hallituksen yhteinen tahtotila, ja sitä on tehty monet,
monet vuodet. Jo aikaisemmat hallitukset ovat tehneet paljon. Mitä on tehty vielä nyt ke-
väällä? Kun tuli tietoja muiden maiden iskuista muun muassa Tukholmassa, niin muun
muassa suojelupoliisi nosti uhkatasoa, me teimme uudistuksia, muutoksia ja lähdimme
liikkeelle ja katsomaan, onko meillä vielä jotain. Me olemme satsanneet nimenomaan po-
liisien, Rajavartioston, pelastustoimen [Puhemies koputtaa] toimintavaltuuksiin, resurssei-
hin ja osaamiseen.

16.13 Laura Huhtasaari ps (vastauspuheenvuoro):  Arvoisa puhemies! Perussuomalai-
set tuomitsevat terroristien vihapuheen suomalaisia kohtaan ja länsimaisia arvoja kohtaan.
Radikaali-islamistisen terrorismin uhka Suomessa on kohonnut ja samalla sisäinen turval-
lisuus on heikentynyt. Käynnissä oleva islamisaatioilmiö etenee koko ajan. Koska islamin
normit poikkeavat länsimaisen yhteiskunnan normeista, laajamittainen muslimien maa-
hanmuutto johtaa muslimien eriytymiseen isäntäyhteiskunnasta ja muslimiväestön kasau-
tumiseen omille alueilleen, joissa vallitsevat islamilaiset arvot. Eurooppalaiset johtajat ja
poliitikot vain katselevat, kun Euroopan kaupunkien kokonaisia alueita muutetaan ulko-
3



Pöytäkirjan asiakohta PTK 83/2017 vp
maisiksi vyöhykkeiksi. Unkari toimii toisin — mahtaa Unkarin kansa olla ylpeä johtajis-
taan. [Eva Biaudet: Nyt on kyllä pallo hiukan hukassa!]

Mitä hallitus aikoo tehdä, että emme seuraa tätä epäonnistunutta kehitystä, mikä Euroo-
passa on meneillään? Onko Suomen hallituksella kanttia puolustaa Suomea, suomalaisia ja
suomalaista identiteettiä?

16.14 Sisäministeri Paula Risikko (vastauspuheenvuoro):  Arvoisa rouva puhemies!
Kyllä me puolustamme suomalaisia, mutta me puolustamme Suomea avoimena yhteiskun-
tana ja myöskin uskonnonvapautta. Myöskin siihen, että rikoksista jää aina kiinni, me py-
rimme ja pyrimme estämään niitä rikoksia. Mutta me emme voi lähteä siitä, että jonkin us-
konnon edustaja olisi lähtökohtaisesti paha, vaan meidän pitää lähteä siitä, että on ihmi-
nen, ja jos hän on hädässä, häntä autetaan, mutta jos hän tekee rikoksen, niin siitä rangais-
taan.

16.14 Ozan Yanar vihr (vastauspuheenvuoro): Arvoisa rouva puhemies! Minusta on kä-
sittämätöntä, että terrorismia ja turvapaikanhakijoita voidaan jollain tavalla laittaa edes,
miten sen nyt sanoisi, jotenkin rinnakkain ja ehkä jopa tuoda esille rivien välissä, että tässä
olisi ilmiö, jossa islam ja länsimainen yhteiskunta olisivat sodassa. Ei, tämä ei pidä paik-
kaansa. Kyse on terroristit vastaan rauhanomainen kansa -kaltaisesta asetelmasta. Me—ne-
kaltaista asetelmaa ei pidä luoda. Muistutan, että Turussakin oli monta maahanmuuttaja-
taustaista henkilöä, jotka olivat vastustamassa tätä hirveää tekoa, ja tähän pitää kiinnittää
huomiota. 

16.15 Pääministeri Juha Sipilä (vastauspuheenvuoro): Arvoisa rouva puhemies! Edusta-
ja Huhtasaari, me olimme samassa palaverissa, ja me tuomitsimme silloin kaiken vihan,
kaikenlaisen vihapuheen. Tämä tuli vähän niin kuin yhdestä laidasta. Me tuomitsemme
kaikenlaisen vihapuheen, ja meidän pitää pitää huolta siitä, että meillä on jatkuvasti mei-
dän viranomaisillamme riittävät resurssit ja lainsäädännön pohja hoitaa omaa tehtäväänsä.
Silloin kun me puhumme maahanmuutosta, niin meidän pitää auttaa sotaa pakenevia. Minä
luulen, että tässä salissa kaikilla siitä on samanlainen käsitys. Meille tuli 2015 Suomeen en-
nätysmäärä turvapaikanhakijoita, ja me emme myöskään ole koskaan missään vaiheessa
olleet sinisilmäisiä sen suhteen, etteikö siellä joukossa ole joitakin, joiden radikalisoitumi-
nen ehkä on alkanut jo kotimaassa. Sen takia suojelupoliisi on myöskin tähän varautunut ja
heidän resurssejaan on lisätty. Mutta näitä kahta asiaa ei saa missään tapauksessa sotkea
keskenään.

16.17 Antti Rinne sd (vastauspuheenvuoro): Arvoisa puhemies! On hienoa, että päämi-
nisteri tarttui tähän esitykseen, jonka tein tuolla tasavallan presidentin luona Mäntyniemes-
sä, ja saatiin keskustella sisäisestä turvallisuudesta ja kuulla poliisin arviota tilanteesta yh-
teisen tilannekuvan luomiseksi.

Arvoisa pääministeri! On tärkeää, että vihapuhetta hillitään suomalaisessa yhteiskun-
nassa. Tämä tilanne, jossa nyt eletään, on poikkeuksellinen tilanne ja tilanne, jossa vaadi-
taan järkevää suhtautumista ympäröivässä maailmassa esiintyviin ilmiöihin. Viha synnyt-
tää aina vihaa, ja se johtaa väkivallantekoihin. On hienoa, että edustaja Haatainen nosti tä-
män kysymyksen nyt tässä kyselytunnilla esille, ja haluan kysyä teiltä, arvoisa pääminis-
teri: näettekö, että on tärkeätä jatkaa tätä keskustelua sisäisestä turvallisuudesta niin kuin
4



Pöytäkirjan asiakohta PTK 83/2017 vp
me tuolla Kesärannassa totesimme, ja että sitä jatketaan niin, että se on säännönmukaista
mielipiteiden vaihtoa, keskustelua tilannekuvasta ja sitten sen perusteella johtopäätöksis-
tä? Minusta on arvokasta, että ulko- ja turvallisuuspolitiikasta ja [Puhemies koputtaa] sisä-
politiikasta kyetään yhtenäiseen keskusteluun puolueitten välillä.

16.18 Pääministeri Juha Sipilä (vastauspuheenvuoro): Arvoisa rouva puhemies! Kiitok-
sia edustaja Rinteelle, ja kiitoksia kaikille puheenjohtajille omasta panoksestanne sen suh-
teen, että tämä ainutlaatuinen tilaisuus saatiin aikaiseksi. Tämä ei nimittäin kovin yleistä
maailmalla ole, että kaikkien puolueiden puheenjohtajat kokoontuvat saman pöydän ää-
reen ja puhuvat vaikeista asioista, joissa on myöskin erimielisyyksiä, erityisesti sitten niis-
tä käytännön toimista. Me sovimme siellä yhteisesti, että tämä on muoto, jota kannattaa
meidän yhdessä jatkaa. Keskustelu oli hyvähenkinen, ja varmasti myöskin tietomme siellä
lisääntyi, kun saimme viranomaisilta tilannekatsauksia. Olen omalta osaltani sitoutunut sii-
hen, että niin kauan kuin tällä postilla olen, toimin isäntänä ja kutsun puheenjohtajat sään-
nöllisesti tällaiseen keskusteluun.

16.19 Tuula Haatainen sd (vastauspuheenvuoro): Arvoisa puhemies! Kiitän pääministe-
riä tästä rakentavasta vastauksesta. On todella tärkeää, että tällainen keskusteluyhteys on ja
siinä ovat mukana kaikki eduskuntapuolueet, niin hallitus- kuin oppositiopuolueet, ja on
hyvä, että sitä tehdään säännönmukaisesti. Kiitän myös sisäministeri Risikkoa vastaukses-
ta, jossa selkiinnytettiin kyllä se, miten tähän asiaan tulee suhtautua. Tämä on meidän yh-
teinen asia, tässä ei ole voittajia ja häviäjiä, tässä on nyt vain voittajia. Kansalaiset odotta-
vat meiltä vastuullista toimintaa.

Kysyisin pääministeriltä vielä: nyt sitten, kun tapaatte seuraavan kerran puolueiden
kanssa, olisiko mahdollista, että tähän luotaisiin joku konkreettinen suunnitelmatapa Ruot-
sissa tehdyn mallin mukaisesti, johon edustaja Lindtman puheenvuorossaan viittasi, että
olisi tämmöinen konkreettinen toimintaohjelma tällaisten tekojen varalle?

16.20 Pääministeri Juha Sipilä (vastauspuheenvuoro):  Arvoisa puhemies! Niin kuin
tuolla puheenjohtajien tapaamisessa totesimme, tämä turvallisuudentunne on hyvin henki-
lökohtainen tunne ja asia ja jokainen kokee sen eri tavalla, ja se on selvä asia, että monen
suomalaisen turvallisuudentunne on järkkynyt. Sillä on merkitystä, miten me vastaamme
yhdessä siihen. Niin kuin totesin, sitoudumme siihen, että jatkamme yhdessä keskustelua.
Sisäministeriön johdolla ollaan valmisteltu jo pitkään terrorismin vastaista toimenpideoh-
jelmaa, ja puhuimme sen valmistelun tilanteesta ja tietyistä toimistakin tuossa tapaamises-
samme, ja varmasti luonteva seuraava kokoontuminen olisi silloin, kun sisäministeriö on
saanut tuon koko ohjelman valmiiksi. Voisimme sitä käydä sitten yhdessä läpi.

16.21 Sisäministeri Paula Risikko (vastauspuheenvuoro): Arvoisa rouva puhemies! To-
dellakin meillähän on aikoja sitten jo tehty tällainen terrorismin vastainen ohjelma — ja
sitä on sitten käyty ja kammattu läpi nyt, kun näitä tapahtumia on ollut — jo paljon ennem-
min kuin tapahtui tämä järkyttävä Turun tapahtuma. Kyllä Suomi on varautunut, Suomi on
todella varautunut tähän, koska me tiesimme, ettei Suomi ole mikään lintukoto ja että se tu-
lee jossain vaiheessa. Nythän meillä on ensimmäistä kertaa epäily terroristisesta teosta. 

On tärkeää, että oppositio ja hallitus ovat yhdessä ja me olemme kaikki 200 kansanedus-
tajaa niitä, jotka vaikutamme ihmisten mielipiteisiin. Vetoankin teihin, että me emme tääl-
5



Pöytäkirjan asiakohta PTK 83/2017 vp
lä edistäisi sitä polarisaatiota ja vastakkainasettelua, mikä Suomessa on, ja luotan siihen,
että tämän syksyn aikana me näytämme sen, että tästä puhutaan rauhallisesti ja mietitään
yhdessä keinoja. Täällä on meillä vieraana nuoria kuudesluokkalaisia, jotka ottavat meistä
mallia — näytetään se.

Kysymyksen käsittely päättyi.
6


