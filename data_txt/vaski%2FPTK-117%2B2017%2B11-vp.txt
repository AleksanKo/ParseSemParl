















































DEM622B.tmp.xml


Pöytäkirjan asiakohta PTK 117/2017 vp
Pöytäkirjan asiakohta 

PTK 117/2017 vp

Täysistunto

Tiistai 14.11.2017 klo 14.00—18.01

11. Hallituksen esitys eduskunnalle laeiksi valtion virkamieslain 7 ja 8 c §:n ja turvallisuus-
selvityslain muuttamisesta sekä eräiksi niihin liittyviksi laeiksi

Hallituksen esitys HE 70/2017 vp
Valiokunnan mietintö HaVM 23/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 11. asia.
Käsittelyn pohjana on hallintovaliokunnan mietintö HaVM 23/2017 vp. Nyt päätetään la-
kiehdotusten sisällöstä.

Keskustelu

17.33 Timo V. Korhonen kesk (esittelypuheenvuoro):  Arvoisa puhemies! Ensinnäkin
hiukan yleistä tästä lakiesityksestä hallintovaliokunnan mietinnön pohjalta.

Ensinnäkin, hallituksen esityksessä ehdotetaan muutettavaksi valtion virkamieslakia,
turvallisuusselvityslakia sekä Maanpuolustuskorkeakoulusta, Poliisiammattikorkeakou-
lusta ja Rajavartiolaitoksen hallinnosta annettuja lakeja. Ehdotettujen muutosten yleisenä
tavoitteena on varmistaa keskeisten kansallisten turvallisuusetujen suojaa kehittämällä
henkilöstöturvallisuutta valtionhallinnossa. Tarkoituksena on varmistaa, että nimityshar-
kintaa käytettäessä otetaan huomioon valtionhallinnon tehtäviin valittavien nuhteetto-
muus, tehtävien hoidossa vaadittava riippumattomuus erilaisista sidonnaisuuksista ja muu
luotettavuus virkaan kuuluvien tehtävien edellyttämällä tavalla.

Hallituksen esityksen perusteluista käy ilmi, että valmistelun aikana on ollut esillä myös
vaihtoehto valtion virkamieslain muuttamisesta niin, että laissa lueteltaisiin ne virat, joihin
voidaan nimittää vain Suomen kansalainen, jolla ei ole toisen valtion kansalaisuutta. Tästä
on kuitenkin luovuttu muun muassa sen vuoksi, että mainitun kaltaiseen sääntelyyn olisi si-
sältynyt eräitä ongelmia perustuslain yhdenvertaisuus- ja syrjintäsääntelyn kannalta. Val-
mistelussa on päädytty nyt käsillä olevaan ehdotukseen, jossa ulkomaansidonnaisuuksiin
liittyviä turvallisuuskysymyksiä tarkastellaan yleisemmin.

Hallintovaliokunta pitää mietinnössään välttämättömänä, että keskeiset kansalliset edut
suojataan mahdollisimman kattavasti. Näitä etuja ei voida henkilöstöturvallisuuden näkö-
kulmasta riittävän tehokkaasti suojata muutoin kuin selvittämällä ja ottamalla huomioon
tiettyihin virkoihin nimitettävänä olevien henkilöitten turvallisuusriskejä aiheuttavat ulko-
maansidonnaisuudet. Ulkomaansidonnaisuuksista johtuvat riskit selvitetään ja arvioidaan
ehdotuksen mukaan osana turvallisuusselvityslaissa säädettyä menettelyä. Ehdotettu sään-
tely mahdollistaa keskeisten kansallisten etujen suojaamisen myös silloin, kun nimitettävä
henkilö on vain Suomen kansalainen tai kansallisen edun kannalta merkityksellistä tehtä-
vää hoidetaan yksityisessä yrityksessä.
 Tarkistettu
4.1



Pöytäkirjan asiakohta PTK 117/2017 vp
Hallintovaliokunta tuo mietinnössään esiin, että sisäministeriössä ja puolustusministeri-
össä on käynnissä selvityshankkeet mainittujen ministeriöitten hallinnonaloilla tarvittavis-
ta lainsäädäntömuutoksista, joilla Rajavartiolaitoksen ja Puolustusvoimien sotilasvirkoi-
hin voitaisiin nimittää pääsääntöisesti vain Suomen kansalainen, jolla ei ole muuta kansa-
laisuutta. Hallintovaliokunta pitää ehdotuksen tavoitteita kannatettavina sekä ehdotettuja
muutoksia tarpeellisina ja tarkoituksenmukaisina. Valiokunta puoltaa kuitenkin yksimieli-
sessä mietinnössään hallituksen esitykseen sisältyvien lakiehdotusten hyväksymistä. Hal-
lintovaliokunta ehdottaa pientä täsmennystä 1. lakiehdotukseen eli valtion virkamieslain
muuttamisesta lakiehdotuksen 8 c §:n 1 momenttiin.

Arvoisa puhemies! Muutamia erinäisiä huomioita tästä esityksestä.
Ensinnäkin Suomen kansalaisuus virkaan nimittämisen edellytyksenä. Valtion virka-

mieslain 7 §:n 1 momentissa säädetään niistä viroista, joihin voidaan nimittää vain Suo-
men kansalainen. Mainitun säännöksen luettelo kattaa laajasti muun muassa ylimmät val-
tionhallinnon virat sekä Puolustushallinnon, Poliisihallinnon, Rajavartiolaitoksen, Tullin
ja oikeuslaitoksen virat. Suomen kansalainen voidaan jatkossakin nimittää näihin virkoi-
hin, vaikka hänellä on myös jonkin muun valtion kansalaisuus.

Luetteloa Suomen kansalaisuutta edellyttävistä viroista ehdotetaan täsmennettäväksi ja
osin laajennettaviksi. Muutokset laajentavat jonkin verran säännöksen soveltamisalaa.
Muutoksen jälkeen Suomen kansalaisuutta edellytetään yli 23 000 virassa tai tehtävässä.
Nykytilaan verrattuna uusia virkoja ja tehtäviä on noin 250. Valtion virkamiesten koko-
naismäärä oli vuoden 2016 lopussa noin 67 000. Hallituksen esityksessä perustellaan kun-
kin tehtävän osalta, miksi näihin tehtäviin vaaditaan Suomen kansalaisuutta. Hallintovalio-
kunta pitää saadun selvityksen perusteella edellytystä Suomen kansalaisuudesta luettelos-
sa mainituissa viroissa perusteltuna.

Virkaan nimitettävän henkilön nuhteettomuus ja luotettavuus. Tämän osalta valiokunta
siis esittää pientä muutosta. Valtion virkamieslain 8 c §:ään ehdotetaan otettavaksi nimen-
omainen säännös siitä, että nimitysharkinnassa on varmistuttava virkaan valittavan henki-
lön nuhteettomuudesta sekä siitä, ettei hänellä ole sellaisia sidonnaisuuksia, jotka voivat
vaarantaa virkaan kuuluvien tehtävien asianmukaisen hoitamisen. Ehdotetulla muutoksel-
la pyritään siihen, että valtion turvallisuuden kannalta keskeisiin tehtäviin valittavien hen-
kilöitten nuhteettomuus, riippumattomuus ja luotettavuus voidaan varmistaa ennen nimi-
tyksen tekemistä nykyistä paremmin. Ehdotetulla säännöksellä tehostetaan osaltaan yleis-
ten nimitysperusteitten toteutumista käytännössä.

Valiokunta tähdentää, että henkilön taustalla on erilainen merkitys ja painoarvo eri vi-
roissa ja tehtävissä. Esimerkiksi erityissuojattavien tietoaineistojen tietoja jatkuvasti työs-
sään käyttäviltä edellytetään erityisten korkeaa luotettavuuden tasoa. Sama koskee julkis-
hallinnon turvallisuustehtävissä toimivia sekä muita henkilöitä, jotka työtehtävissään saa-
vat salassa pidettäviä, keskeisiin turvallisuusetuihin vaikuttavia tietoja. Henkilön nuhteet-
tomuuden ja muun luotettavuuden arvioinnin tuleekin aina olla tehtäväsidonnaista.

Nuhteettomuudella viitataan henkilön rikkeettömään toimintaan, millä tarkoitetaan sitä,
ettei häntä ole tuomittu rangaistukseen. Hallintovaliokunta toteaa, että ehdotuksessa on
kyse uudesta, nimitysharkintaa ohjaavasta säännöksestä, joka koskee kaikkia valtion vir-
koja. Vaikka esityksen perusteluissa todetaan, että nuhteettomuusvaatimusta ei ole kirjoi-
tettu nimitysedellytysten muotoon, ehdotettu säännös saattaa perustuslakivaliokunnan lau-
sunnon mukaan merkitä virkamiehille kelpoisuusvaatimuksen kaltaista vaatimusta nuh-
teettomuudesta. Perustuslakivaliokunta on pitänyt kaikkia valtion virkoja koskevan nuh-
2



Pöytäkirjan asiakohta PTK 117/2017 vp
teettomuusvaatimuksen muotoilua, muotoilun ehdottomuutta ja laajuutta jossain määrin
ongelmallisena hakijoitten oikeusturvan näkökulmasta.

Hallintovaliokunta ehdottaakin, perustuslakivaliokunnan lausunnossa todettu huomi-
oon ottaen, 8 c §:n 1 momentin säännöksen täsmentämistä siten, että viranomaisen on ni-
mitysharkinnassa otettava huomioon nimitettävän tai tehtävään määrättävän nuhteetto-
muus sekä, kuten hallituksen esityksessä on ehdotettu, varmistettava, ettei hänellä ole vir-
kaan kuuluvien tehtävien asianmukaista hoitoa vaarantavia sidonnaisuuksia ja että hänellä
on muissakin suhteissa edellytykset hoitaa tehtävänsä riippumattomasti ja muutoinkin luo-
tettavasti. Säännöksen sanamuoto ei näin muotoiltuna ole nuhteettomuuden osalta yhtä eh-
doton kuin hallituksen esityksessä on ehdotettu, vaan jättää nimittävälle viranomaiselle
harkintavaltaa esimerkiksi sen suhteen, mikä merkitys henkilön aiemmilla, vähäisillä rik-
keillä on virkaan nimitettäessä.

Ehkä sitten, arvoisa puhemies, muutama sana ulkomaansidonnaisuuksien selvittämises-
tä osana turvallisuusselvitystä.

Turvallisuusmenettelyssä henkilön taustan selvittää ja sen perusteella muotoutuvan lop-
putuloksen henkilön luotettavuudesta täytettävänä olevan tehtävän kannalta laatii turvalli-
suusviranomainen — joko suojelupoliisi tai Pääesikunta, joka tekee turvallisuusselvityk-
set Puolustusvoimiin liittyvien tehtävien osalta. Henkilöturvallisuusselvitys on keskeisin
keino palvelussuhteeseen valittavana olevan henkilön luotettavuuden arvioinnissa etenkin
silloin, kun kysymys on turvallisuusetujen kannalta keskeisiin virkoihin tai niihin johta-
viin tutkintoihin valittavista. Selvitys voidaan laatia myös jo palvelussuhteessa olevasta
henkilöstä. Yleisenä edellytyksenä turvallisuusselvityksen tekemiselle on, että selvityksen
kohde on antanut siihen suostumuksensa. Henkilöturvallisuusselvitys voidaan tehdä sup-
peana, perusmuotoisena tai laajana. Selvityksessä käytettävät tietolähteet ovat sitä laajem-
mat, mitä kriittisempään tehtävään henkilöä ollaan valitsemassa.

Seuraamusten osalta valiokunta kiinnitti huomiota siihen, että hallituksen esityksessä ei
ehdoteta säädettäväksi seuraamuksista niiden tilanteitten varalta, joissa henkilö valintame-
nettelyaikana antaa viranomaiselle tietoisesti puutteellisia tai virheellisiä tietoja taikka sa-
laa asian, joka kuuluu selvitettäviin asioihin esimerkiksi turvallisuusselvityksessä. Saadun
selvityksen mukaan asia ratkaistaan näissä tilanteissa virkamiesoikeudellisten säännösten
nojalla, jolloin seuraamuksena voi olla esimerkiksi virkasuhteen purkaminen koeaikana tai
irtisanominen.

Valiokunta pitää välttämättömänä, että ehdotettujen muutosten vaikutuksia seurataan ja
arvioidaan erityisesti siitä näkökulmasta, onko puutteellisten tai väärien tietojen antamisen
seuraamukset tarpeen säätää nykyistä tarkemmin. 

Tämä esitys vaikuttaa myös, totta kai, toimivaltaisten viranomaisten resursseihin. Muun
muassa lain toimeenpano tulee lisäämään suojelupoliisin työmäärää arviolta noin 15—17
henkilötyövuotta ja kustannuksia noin 900 000 eurolla selvitysmenettelyn kohteiden mää-
rästä riippuen. Ja on huomattava myös, että resurssi- ja kustannuslisäys on pysyvä.

17.44 Kari Kulmala sin: Arvoisa puhemies! Yleisenä tavoitteena on varmistaa keskeis-
ten kansallisten turvallisuusetujen suojaa kehittämällä henkilöstöturvallisuutta valtionhal-
linnossa. Tarkoituksena on varmistaa, että nimitysharkintaa käytettäessä otetaan huo-
mioon valtionhallinnon tehtäviin valittavien nuhteettomuus, tehtävien hoidossa vaadittava
riippumattomuus erilaisista sidonnaisuuksista ja muu luotettavuus virkaan kuuluvien teh-
tävien edellyttämällä tavalla. Tältä osinkin tämä esitys on meidän kaikkien etu.
3



Pöytäkirjan asiakohta PTK 117/2017 vp
Hallituksen esityksen perusteluista käy ilmi, että valmistelun aikana on ollut esillä myös
vaihtoehto valtion virkamieslain muuttamisesta niin, että laissa lueteltaisiin ne virat, joihin
voidaan nimittää vain Suomen kansalainen, jolla ei ole toisen valtion kansalaisuutta. Tästä
on kuitenkin luovuttu muun muassa sen vuoksi, että mainitun kaltaiseen sääntelyyn olisi si-
sältynyt eräitä ongelmia perustuslain yhdenvertaisuus- ja syrjintäsääntelyn kannalta. Val-
mistelussa on päädytty nyt käsillä olevaan ehdotukseen, jossa ulkomaansidonnaisuuksiin
liittyviä turvallisuuskysymyksiä tarkastellaan yleisemmin.

On välttämätöntä suojata keskeiset kansalliset edut mahdollisimman kattavasti. Näitä
etuja ei voida henkilöstöturvallisuuden näkökulmasta riittävän tehokkaasti suojata muu-
toin kuin selvittämällä ja ottamalla huomioon tiettyihin virkoihin nimitettävänä olevien
henkilöiden turvallisuusriskejä aiheuttavat ulkomaansidonnaisuudet. Ulkomaansidonnai-
suuksista johtuvat riskit selvitetään ja arvioidaan ehdotuksen mukaan osana turvallisuus-
selvityslaissa säädettyä menettelyä. Ehdotettu sääntely mahdollistaa keskeisten kansallis-
ten etujen suojaamisen myös silloin, kun nimitettävä henkilö on vain Suomen kansalainen
tai kansallisen edun kannalta merkityksellistä tehtävää hoidetaan yksityisessä yrityksessä.

Valtion virkamieslain 7 §:n 1 momentissa säädetään niistä viroista, joihin voidaan ni-
mittää vain Suomen kansalainen. Mainitun säännöksen luettelo kattaa laajasti muun muas-
sa ylimmät valtionhallinnon virat sekä puolustushallinnon, poliisihallinnon, Rajavartiolai-
toksen, Tullin ja oikeuslaitoksen virat. Suomen kansalainen voidaan jatkossakin nimittää
näihin virkoihin, vaikka hänellä on myös jonkin muun valtion kansalaisuus.

Luetteloa Suomen kansalaisuutta edellyttävistä viroista ehdotetaan täsmennettäväksi ja
osin laajennettavaksi. Kansalaisuusvaatimus laajennetaan koskemaan virkoja, joita hoita-
va saa salassa pidettäviä ja turvallisuusluokiteltavia tietoja, joiden oikeudeton käyttö, luo-
vuttaminen ja muu käsittely voi vaarantaa keskeisiä yleisiä etuja. Luetteloon lisätään myös
sellaisia tehtävään määräykseen perustuvia tehtäviä, joita siinä ei nykyisin ole. Muutokset
laajentavat jonkin verran säännöksen soveltamisalaa. Muutoksen jälkeen Suomen kansa-
laisuutta edellytetään noin 23 500 virassa tai tehtävässä. Nykytilaan verrattuna uusia vir-
koja ja tehtäviä on noin 250. Valtion virkamiesten kokonaismäärä oli vuoden 2016 lopussa
noin 67 000.

Arvoisa rouva puhemies! Pidän esitystä kokonaisuutena erittäin hyvänä.

Yleiskeskustelu päättyi.

Eduskunta hyväksyi hallituksen esitykseen HE 70/2017 vp sisältyvien 1.—5. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
4


