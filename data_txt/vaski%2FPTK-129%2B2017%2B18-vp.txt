















































DEM164B.tmp.xml


Pöytäkirjan asiakohta PTK 129/2017 vp
Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

18. Hallituksen esitys eduskunnalle laiksi kalastuslain muuttamisesta
Hallituksen esitys HE 118/2017 vp
Valiokunnan mietintö MmVM 10/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 18. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

21.24 Satu Hassi vihr: Arvoisa puhemies! Esitän hallituksen esityksen hylkäämistä va-
liokunnan mietintöön jätetyn vastalauseen mukaisesti.

Perustelut tälle asialle tulivat selkeästi esille jo lakiesityksen ensimmäisessä käsittelys-
sä. Tämä maksukorotushan menee kokonaan vesialueiden omistajille. Omistajakorvauk-
sen kasvattamiselle ei valiokunnan asiantuntijakuulemisissa esitetty mitään perusteluja.
Kalavesien omistajat voivat käyttää nämä korvausrahat ilman minkäänlaisia uusia velvoit-
teita vesiensä hoitamiseksi. Tähän astihan kalavesien hoito on perustunut lähinnä istutuk-
siin, kun tavoitteena on kalakantojen luontaisen lisääntymisen edistäminen. Ei ole olemas-
sa mitään takeita siitä, että tämä omistajakorvausraha käytettäisiin siihen, mikä on varsi-
naisesti kalastusvesien hoidon tavoite.

21.25 Krista Mikkonen vihr: Arvoisa puhemies! Kannatan tätä edustaja Hassin tekemää
vastalausetta.

Kuten edustaja Hassi kertoikin, kyllähän tässä on nyt semmoinen tilanne, että tuntuu sil-
tä, että tämä korotus tehdään vain siksi, että tarvitaan lisää rahaa ja se kalastuksenhoito-
maksukertymä ei ole ollut sellainen, mitä arvioitiin silloin kun kalastuslakia uudistettiin,
vaan se on siitä tavoitteesta jäänyt, ja nyt tämän paikkaamiseksi halutaan korottaa maksuja.

Suurempi ongelma kuin varsinainen maksun korotus on se, mihin nämä rahat sitten käy-
tetään. Tässähän ei ole mitään velvoitetta sinänsä, mitä vesialueiden omistajat näillä rahoil-
la tekevät, ja tämä on ehkä se kaikkein ongelmallisin kohta, koska on ihan selvää, että sil-
loin kun kalastuksenhoitomaksua maksaa, maksajalla on semmoinen kuvitelma, että no
tämä raha menee nytten sitten tämän kalakannan hoitoon, mutta se, meneekö se sinne, ei
ole taattua. Valiokunnan asiantuntijakuulemisissa oli tullut ilmi, että noin 70 prosenttia
näistä siihen menee ja muuten rahat menevät sitten vain vesialueiden omistajille. Sitten ne
kalastuksenhoitotoimenpiteet, mitä pääosin tehdään, ovat nimenomaan vain istuttamista,
vaikka me toisaalta tiedämme, että se ei ole kovin tehokasta vaan että se, mitä pitäisi hoi-
totoimenpiteenä tehdä, on nimenomaan luontaisen lisääntymisen edistäminen.
 Tarkistettu
4.0



Pöytäkirjan asiakohta PTK 129/2017 vp
Tämän takia tämä vastalause on erittäin perusteltu.

21.27 Eerikki Viljanen kesk: Arvoisa puhemies! Valiokunnan asiantuntijakuulemisessa
nousi esille huoli siitä, ettei kalastuksenhoitomaksun korotus turvaa maksukertymää pit-
källä aikavälillä. Pidemmän aikavälin ongelma on, että 65 vuotta täyttäneiden maksusta
vapautettujen osuus kalastajakannasta kasvaa koko ajan eikä nuoria tule vastaavaa määrää
maksuvelvollisuuden piiriin. Nettotappio on noin 5 000 maksajaa vuodessa, mikä tarkoit-
taa arviolta noin 200 000 euron vähennystä maksukertymään vuosittain.

Kalastuksenhoitoon käytettävän rahoituksen kasvattaminen voidaankin toteuttaa peri-
aatteessa vain maksuja korottamalla, maksajapohjaa laajentamalla tai varmistamalla, että
mahdollisimman moni maksuvelvollinen kalastaja myös maksaa maksun. Siksi maa- ja
metsätalousvaliokunta korostaakin valvonnan ja riittävien sanktioiden merkitystä sen var-
mistamiseksi, että maksuvelvolliset kalastajat myös maksavat kalastuksenhoitomaksun.

Valvonnan tehostamisen ohella on hyvä tuoda paremmin esille tätä erinomaista harras-
tusta, jotta yhä useampi nuori kokeilisi kalastusta harrastuksena ja siten kalastajien ja mak-
sun maksajien määrä saataisiin taas kasvu-uralle.

21.28 Satu Hassi vihr: Arvoisa puhemies! Edustaja Viljanen toi esille keinoja siihen, mi-
ten saataisiin tätä kalastuksenhoitomaksun tuottoa korotettua. Onkin todella tärkeää, että
pohditaan näitä muitakin keinoja, esimerkiksi kaikkea sitä, mitä voidaan tehdä kalastushar-
rastuksen lisäämiseksi ja erityisesti nuorten ikäluokkien keskuudessa kalastusta kohtaan
tunnetun kiinnostuksen kasvattamiseksi. Hallituksen esityksen puutteisiin kuuluu sekin,
että näitä muita keinoja maksutuoton kasvattamiseksi ei ole pohdittu.

Keskustelu päättyi ja asian käsittely keskeytettiin.
2


