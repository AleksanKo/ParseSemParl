















































DEM950F.tmp.xml


Pöytäkirjan asiakohta PTK 54/2019 vp
Pöytäkirjan asiakohta 

PTK 54/2019 vp

Täysistunto

Tiistai 22.10.2019 klo 14.00—16.55

3. Hallituksen esitys eduskunnalle Euroopan unionin virallista valvontaa koskevaa asetus-
ta tuontivalvonnassa täydentäväksi lainsäädännöksi

Hallituksen esitys HE 56/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 3.
asia. Puhemiesneuvosto ehdottaa, että asia lähetetään maa- ja metsätalousvaliokuntaan,
jolle perustuslakivaliokunnan on annettava lausunto.

Lähetekeskusteluun varataan enintään 45 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

14.47 Mikko Savola kesk: Arvoisa herra puhemies! Tämä lakihan liittyy EU:n valvonta-
asetukseen, ja sillä varmistetaan, että kolmansista maista tuotavat eläimet ja tavarat täyttä-
vät EU:n lainsäädännön vaatimukset. Tässä kosketellaan nimenomaan ihmisten, eläinten ja
kasvien terveyttä, eläinten hyvinvointia ja ympäristönsuojelua. On ilman muuta tärkeätä,
että ne omaan lainsäädäntöön viedään. Me tiedämme hyvin paljon esimerkkejä siitä, miten
esimerkiksi lemmikkieläinpuolella meillä voi olla pentutehtailun ja epäeettisen eläintuo-
tannon kautta tapahtuvaa tuontia Suomeen, ja tähän valvontaan meidän pitää pystyä pureu-
tumaan. Toki sitä on tehtykin, mutta tämä lainsäädäntö antaa siihen uusia elementtejä
muun muassa sitten seuraamusmaksujen kautta.

Ei puhuta ainoastaan eläintaudeista — jotka tietysti ovat meidän tuotantoeläimillemme
hyvin haasteellisia ja vaikeita ja joittenka pääsyä Suomeen pitää kaikin tavoin estää, se on
erittäin tärkeää — vaan puhutaan myöskin kasviterveydestä, siitä, että me huolehdimme,
että meille ei ihmisen toimin, niin sanotusti ylimääräisesti, näitä eläintauteja, kasvitauteja
ynnä muita tule.

Tässähän ovat Ruokavirasto ja Tulli tämän lainsäädännön myötä arvioineet, paljonko
näitä olisi, kun seuraamusmaksu tulee — noin 500 kappaletta, mitä on laskettu — ja tässä
tietysti jonkinlaisia tulovaikutuksia myöskin tulisi, joita pystytään sitten meillä käyttä-
mään hyväksi. Tämä on tietysti arvioitu peilaamalla tätä seuraamusmaksua koskevia teko-
ja, laiminlyöntejä tässä nykyisessä mittakaavassa, nykyisessä tuontivalvonnassa.

Kaiken kaikkiaan kannatettava esitys, jota viedään eteenpäin ja jota me sitten maa- ja
metsätalousvaliokunnassa käsittelemme.

14.49 Ritva Elomaa ps: Arvoisa puhemies! Tavara, ihmiset ja eläimet liikkuvat vinhaa
vauhtia Euroopan unionin alueella maasta toiseen. Tämä on lähtökohtaisesti hyvä asia,
mutta siihen liittyy myös paljon riskejä. 
 Tarkistettu
3.3



Pöytäkirjan asiakohta PTK 54/2019 vp
Esityksessä ehdotetaan säädettäväksi uusi laki eläinten sekä eräiden tavaroiden tuonti-
valvonnasta, jolla täydennettäisiin Euroopan unionin virallista valvontaa koskevaa asetus-
ta sen soveltamisalaan kuuluvien sääntöjen noudattamisen valvonnassa eläinten ja eräiden
tavaroiden maahantuonnin yhteydessä. Laki koskisi elintarviketurvallisuutta sekä elintar-
vikkeiden laatua ja terveellisyyttä, muuntogeenisiä organismeja, rehuja ja rehuturvallisuut-
ta, eläinten terveyttä, eläimistä saatavista sivutuotteista ja niistä johdetuista tuotteista ai-
heutuvia riskejä ihmisten ja eläinten terveydelle, eläinten hyvinvointia sekä suojattuja al-
kuperävaatimuksia, suojattuja maantieteellisiä merkintöjä ja aitojen, perinteisten tuottei-
den käyttöä ja merkintöjä koskevien sääntöjen virallista valvontaa. Tästä voisi puhua kyllä
vaikka koko illan.

Valvonta Suomessa on toiminut tähän mennessäkin todella hyvin, mutta haluan tässä
yhteydessä nostaa esille eläinten maasta toiseen kuljettamiseen liittyviä ongelmakohtia. 

EU-alueella koiria kaupataan vuosittain satoja tuhansia, ja koirien sekä kissojen kasva-
tuksessa ja kaupassa liikkuu vuosittain miljardiluokan rahasumma. Lemmikkikauppaan
liittyen kansallisissa säädöksissä on merkittäviä eroja jäsenmaiden välillä. Kasvattajien ja
kauppiaiden rekistereissä ilmenee suuria eroja, kuten myös eläinten rekisteröinti- ja mer-
kintätietokantojen kohdalla. Laiton lemmikkikauppa, myös EU:n sisällä, on viime vuosi-
kymmenen aikana kasvanut valtavaa vauhtia. Aivan tarkkoja lukuja ei laittomasta lemmik-
kieläinkaupasta ole olemassa, mutta selvää on, että laiton pentutehtailu on miljardibisnes ja
merkittävä tulonlähde järjestäytyneelle rikollisuudelle. Asiallisesti dokumentoidun mai-
den rajat ylittävän eläimiin liittyvän kaupankäynnin määrä on tuntuvasti pienempi kuin
lemmikkien todellinen liikkuvuus jäsenmaiden välillä. Eläinten kuljetukseen liittyen ilme-
nee ongelmia jonkin verran myös karjataloudessa. Muistamme varmaan ne dokumentit te-
levisiossa, kun näimme, että esimerkiksi yhdestä jalasta riippuvia lehmiä — ne ovat eläviä
vielä — on kuljetettu ja liikutettu paikasta toiseen.

Laiton eläinkauppa on EU:n kolmanneksi kannattavin järjestäytyneen rikollisuuden ala,
vain huume- ja asekauppa menevät edelle. EU:n lemmikkipassijärjestelmää tulisi kehittää
ja valvontaa tehostaa todella paljon. Laittoman kaupan yhteydessä lemmikkieläimiä säily-
tetään kamalissa oloissa sekä kuljetetaan pitkiä matkoja. Esimerkiksi Euroopan alueella on
tuhansien äitikoirien suuria halleja. Törkeissä olosuhteissa äitikoiria pennutetaan jatkuvas-
ti, ja valitettavasti osa näistä pennuista tulee jopa tänne Suomeen, Länsisatamaan: taka-
luukku auki, ja ostajat menevät sitten ostamaan edullisesti jopa vain parin viikon ikäisiä
pentuja. Sen takia myös tartuntatautien riski kasvaa, mikä aiheuttaa huomattavia terveys-
uhkia yli maiden rajojen eläimille ja jopa ihmisille.

Tämä epäinhimillinen, järjestelmällinen eläinten rääkkääminen on saatava loppumaan.
Suomi on myös nyt sitten puheenjohtajakaudellaan avainasemassa nostamaan tämänkin
asian esille. Pentutehtailu on kasvava rikollisuuden muoto. Perussuomalaiset ovat vahvas-
ti esittäneet huolensa ja myös toimenpiteitä pentutehtailun hillitsemiseksi.

Myös toinen asia: Nimittäin jos ajatellaan lihanmyyntiä, Suomessa esimerkiksi sioilla
on saparot koko elämänsä ajan, kun taas EU:n monessa maassa ei näin ole, vaan ne pois-
tetaan possulta jo alkuvaiheessa, ja se on varmaan kivuliasta. Myös kanat saavat pitää Suo-
messa nokkansa, kun taas kanojen nokkia leikataan, kärki pois, tätä tapahtuu paljon EU:n
muissa maissa. Ruotsi ja Suomi ovat edelläkävijät, ne eivät tätä tee, ja silti pelataan samoil-
la markkinasäännöksillä. Se on väärin.

Meillä on myös muutama meppi, jotka ovat pitäneet esimerkiksi lemmikkieläinten ase-
man parantamista hyvin paljon esillä, mutta mitään toimenpiteitä ei ole nyt näkynyt kui-
2



Pöytäkirjan asiakohta PTK 54/2019 vp
tenkaan moneen, moneen vuoteen, ei oikeastaan paljon edistystä. Joten näihin ongelma-
kohtiin pitää puuttua ja saada parannuksia. Eläimet ovat arvokkaita, ja me haluamme var-
maan, ainakin Suomessa ja varmaan muissakin maissa, kohdella eläimiä hyvin, mutta on-
gelmia on, ja ne pitää ratkaista — varsinkin tämä pentutehtailun rikollinen muoto, se on jä-
risyttävän suurta Suomessakin. — Kiitos.

14.55 Anne Kalmari kesk: Arvoisa herra puhemies! Edustaja Elomaa, jonka tiedän kun-
nostautuneen myöskin eläinsuojeluryhmän puheenjohtajana, otti hyviä ja tärkeitä seikkoja
esille. Toki me emme voi suomalaisella lainsäädännöllä, valitettavasti, estää Suomeen tu-
lemasta lihaa, joka on tuotettu tuotantomenetelmillä, jotka ovat meille suomalaisille kiel-
lettyjä ja joiden suhteen on itsestäänselvää, että näin ei tapahdu. Sen takiahan kanojen nok-
kia typistetään tai possujen saparot katkaistaan, että elinolosuhteet eivät ole niin hyvät ja
stressaantuneina possut käyttäytyvät tosiaan kohtaan aggressiivisesti. Ei siis ole hännän
purentaa, kun ei ole häntiä, tai ei ole kannibalismia, jos nokat on typistetty. Ja ajatelkaa,
näin tapahtuu valtaosassa maailman maita, ainoastaan Pohjoismaista Suomi ja Ruotsi ei-
vät näin toimi. Mutta sen sijaan voimme julkisissa ruokahankinnoissa kilpailuttaa tuotteita
niin, että tällaiset eettiset näkökulmat on huomioitu, ja vetoankin teihin kaikkiin paikalla-
olijoihin: tehkää omissa kotipitäjissänne tai kuntayhtymissänne hankintapäätöksiä, jotka
edellyttävät eettistä tuotantotapaa. 

Mutta sitten tähän varsinaiseen lainsäädäntöesitykseen: Se on itse asiassa hieman samaa
sarjaa kuin tuo edellinen lainsäädäntöesitys ja mitä elintarvikelainsäädännön muutoksia
meillä muutoinkin siellä valiokunnassa on. Edustajat Savola ja Elomaa tätä hyvin esitteli-
vätkin, ja tulemme varmaan monelta kantilta kuulemaan. Kyse ei ole pelkästään eläinten
tuomisesta, vaan myöskin kolmansista maista tulevien elintarvikkeitten tuonnista. Jos sel-
laisen lyhyen peruskurssin elintarviketuonnista pitäisi, niin hommahan menee niin, että
mikä on Euroopan sisälle kolmansista maista, Euroopan ulkopuolisista maista tuotu, sitä ei
sen jälkeen oikeastaan muuta kuin riskiperusteisesti siellä tullissa tarkasteta, ja sitten kas-
vituotteet liikkuvat taas niin, että jatkossa niitä tarkastetaan kuntien ympäristöterveyden-
huollon toimesta. 

Nyt on tärkeää, että kun tiedetään olevan näitä toimijoita, jotka eivät pelisääntöjä nou-
data, niitä hyvin tuossa edellisessä puheenvuorossa kuvattiinkin, niin seuraamusmaksuilla
saataisiin sellainen pelote aikaan, että näin ei kannattaisi toimia, ne riskit olisivat niin pal-
jon isommat, ja kiinnijäämisen pelko ohjaisi siihen, että tällaista toimintaa ei tulisi. Siksi
mielenkiinnolla seuraan sitä keskustelua ja asiantuntijakuulemisia, mitä esimerkiksi tästä
seuraamusmaksun tasosta käydään. Onko se sellainen, että se pelotevaikutus on riittävä?
Tärkeää on se, että viranomaiset tietävät, kelle mikäkin toiminta selkeästi kuuluu, ja niin,
että resurssit ovat riittäviä silloin, kun puhutaan tällaisesta kansainvälisestä tuonnista. 

Ja yksi asia, mihin toivoisin, että tämä kansanedustajajoukko myös vaikuttaa, on asen-
teet. Aika moni henkisesti jotenkin hyväksyy tämmöisen peräkontista koiran oston, jos
vaikka mennään tänne eläinpuolelle, ja minusta se on absoluuttisesti väärin. Se lisää eläin-
tautien riskiä, se lisää laittomuuksia, se ei kerta kaikkiaan sovi suomalaisten eläinten hy-
vinvoinnista huolehtivaan kansaan. Me emme saa hyväksyä moraalisesti tällaista toimin-
tatapaa. 

14.59 Jari Myllykoski vas: Arvoisa herra puhemies! Näin maa- ja metsätalousvaliokun-
nan jäsenenä on pakko sanoa muutama sana ja kiittää edellä olevia edustajia hyvistä pu-
3



Pöytäkirjan asiakohta PTK 54/2019 vp
heenvuoroista. On oikein, että tässä yhteydessä voimme vähän laventaa keskustelua ja pu-
hua yleensäkin ja erityisesti ottaa esille myös meidän lemmikkieläinkauppamme tällä het-
kellä kotimaassa — valitettavasti meidän pentutehtailu on hyvin yleistä sekä se, että meille
tuosta rajan takaa tuodaan — mutta myös EU:n sisällä. No, tällä nyt ei siihen puututa, mut-
ta tämä on erinomaisen tärkeä asia tautiturvallisuuden takia. Saattaa olla, että emme ole
vielä kohdanneet aivan sitä kaikkea kauheutta, mitä voisi vaikkapa jalostettujen kotieläin-
ten puolelta tuoda, jos emme ole hereillä siinä. Meidän onneksemme lainsäädäntömme tur-
vaa, että ei meillä nyt aivan sellaista lihakarjaa tänne olla tuomassa eikä sallimassa, mitä
tuolla ison veden takana käytetään ihmisten ravinnoksi. Siinä mielessä me olemme täällä
kohtuullisen hyvin EU-tasollakin jo ottaneet kantaa siihen, millä lailla eläimiä kasvatetaan
hormoneilla ja niin edelleen. Me olemme hyvin kriittisiä gmo-rehuihinkin, ja toivottavasti
se linja tässä yhteydessä pitää.

Mutta kuinka nämä seuraamusmaksut toimivat rikollisjärjestöjen bisnekseen, niin en us-
ko, että tällä pääsemme. Huumeitakin tuodaan tänne, ei aina tynnyrikaupalla, niin kuin nyt
olemme tässä erään oikeudenkäyntiprosessin aikana havainneet, mutta yleensä hyvin pal-
jon eläinten salakuljetukseen, salakauppaan liittyy se, että ne ovat yksittäisten ihmisten
tänne tuomia ja välittämiä, jolloin tällä seuraamusmaksulla tuskin tulee olemaan sellaista
toivevaikutusta tai -vaikuttavuutta, jolla voimme päästä käsiksi siihen, että tämmöinen lai-
ton eläinkauppa voitaisiin suitsia EU-maiden ulkopuolelta. Meidän tarvitsee saada tähän
vielä joku toinen väline, jolla pystyttäisiin estämään se. Toivottavasti tässä tehdään jatkos-
sa yhteistyötä erityisesti Tullin kanssa, niin että me voimme ruveta riskiperusteisesti arvi-
oimaan sitä, että kun joku narahtaa tällaisesta kaupasta, niin rajanylitys ja kontrolli rupeaa
toimimaan — niin kuin tähänkin asti toki naapurista tultaessa jos on tapahtunut laitonta
tuontia, niin viranomaisilla on ollut hälytyskellot herkemmässä. Me tarvitsemme tähän
laittomaan eläinkauppaan jotakin sellaista terävää välineistöä, jolla pystymme yksittäisten
ihmisten tänne tuomien eläinten salakuljetusta suitsimaan.

15.03 Leena Meri ps: Arvoisa puhemies! Hyviä puheenvuoroja on pidetty, erityisesti
Eduskunnan eläinsuojelukerhon pitkäaikainen puheenjohtaja Elomaa. Olen hänen kans-
saan ollut tässä kerhossa pitkään, ja olemme yrittäneet vaikuttaa monin tavoin niin kansal-
lisesti kuin kansainvälisesti eläinten hyvinvointiin, mukaan lukien myös se, että pidetään
tietty tolkku. 

Olisiko ollut edustaja Kalmari, joka puheenvuorossaan totesi, että me emme voi estää
esimerkiksi tietynlaisen lihan tuontia Suomeen. Tämä on sellainen asia, mihin itse asiassa
olisi ratkaisu, jos sitä haluttaisiin Euroopan unionissa käyttää. Perussuomalaiset ovat esit-
täneet semmoista kuin ilmastotulli, jonka voisi asettaa EU:ssa kolmansille maille. Itse mie-
tin, että nythän siihen voisi lisätä myös tämän eläinten hyvinvoinnin kolmansissa maissa.
Ajatuksena on ollut, että siinä ovat se, minkälaisella energialla on tuotettu, onko hiilituo-
tannolla, ja ympäristöystävällisyys ja lapsityövoima, ja siinä voisi olla myös yhtenä kritee-
ristönä se, miten kohdellaan eläimiä siinä kyseisessä maassa, ja mikäli se ei täytä näitä
EU:n yhteisiä standardeja, niin sittenhän sitä halpalihaa ei tarvitsisi tuoda EU:hun. Tämä
on se kenttä, missä meidän pitäisi pystyä vaikuttamaan. 

Tämä on erittäin hyvä ja tämä koskee kolmansista maista tuontia, mutta mietin myös,
että pitäisi pystyä myös täällä EU:n sisällä enemmän tekemään, ja vetoankin nyt oikeas-
taan hallituspuolueisiin, koska teillä on nyt suurin valta siinä, kun Suomella on puheenjoh-
tajuus EU:ssa, mutta enpä ole kuullut eläintensuojelusta kyllä puhuttavan. Mietin esimer-
4



Pöytäkirjan asiakohta PTK 54/2019 vp
kiksi Espanjan härkätaisteluja, Etelä-Euroopan metsästyskoirien kiduttamista silloin, kun
ne metsästävät huonosti — siellähän koiraa ei suinkaan levollisesti tapeta, vaan siellä on
vanhoja rituaaleja, joissa koiria kidutetaan — ja tämmöisiä asioita, mistä ei yleensä kehda-
ta kauheasti puhua ja ottaa kansainvälisissä pöydissä esille, ja se pitäisi ehdottomasti tehdä. 

Samaten mietin kuljetuksia ja yleensäkin eläinten pitämistä. En voi ymmärtää, että meil-
lä ei vielä Suomessakaan ole sellaista lainsäädäntöä, että esimerkiksi eläintenpitokieltoon
liittyen olisi sellainen velvoite, että jokaisen myyjän tulisi tarkistaa, että ostajalla ei ole
eläintenpitokieltoa. Minulla on ollut koko ikäni koiria ja minulla on ollut hevosiakin, ja ku-
kaan ei ole koskaan kysynyt minulta, että onko minulla eläintenpitokielto. Olen miettinyt
sitä, että kyllä se myyjä voisi vähän miettiä, että ei se varmaan siinä viidessä minuutissa
aina näe, minkälainen ihminen minä olen, ja se olisi aika helppo asia.

Mietin just näistä eläinkuljetuksista, että voisi EU:ssakin olla jonkinlaista selvitystä sii-
tä, että täällä eivät saa kuljetusyhtiöt toimia, jos heillä on esimerkiksi kuljettajina ihmisiä,
jotka on tuomittu eläinten pahoinpitelystä johonkin tuomioihin. Meidän pitäisi myös kat-
soa, keitä ihmisiä siellä säännönmukaisesti liikkuu eläinten kanssa, koska jos kovasti koh-
telet eläimiä kerran, niin usein teet sen vielä toisenkin kerran.

Tulee nyt mieleen kolmansista maista vielä nämä tuotteet, jotka on esimerkiksi tehty
karhujen sappinesteestä, ja niillähän on ihan turhamainen tarkoitus parantaa jonkintyyppis-
tä potenssia, jos olen oikein ymmärtänyt. 

Sitten minä haluaisin vielä tässä keskustelussa erottaa sen, kun puhutaan pentutehtailus-
ta, joka on tosi vakava asia, jonka minä haluaisin lopettaa, että julkiseen keskusteluun nyt
on saapunut myös sitten se, että kun tuodaan laillisesti ja asianmukaisesti esimerkiksi res-
cuekoiria, niin sitä on alettu paheksumaan joillakin Facebook-sivustoilla. Itselläni on kak-
si Romaniasta tullutta koiraa. Ne ovat tulleet Pelastetaan Koirat ry:n kautta, ja siellä on erit-
täin asiallinen toimija paikan päällä, ja siellä on useampi paikallinen eläinlääkäri käynyt ne
koirat läpi, ja ne ovat todella terveitä, niillä on passit ja lääkärintodistukset ja ne on myös
kotimaassa tarkastettu. Nyt on alkanut kääntyä se puhe sellaiseksi, että edes tämmöistä ei
saisi enää tehdä, eli näitä eläimiä ei saisi tuoda. Kyllä minä nyt sitä hieman ihmettelen, että
miksi en voisi tuoda kotiini tervettä koiraa, jonka kustannukset minä maksan itse, ja kun
varmasti selvitän, että sillä on kaikki kunnossa. Olen aikaisemmin omistanut täällä eläi-
miä, koiria, kennelistä ostettuna — itse asiassa ne olivat kyllä rotukoiria vielä — ja ne sai-
rastelivat kyllä enemmän. Meidän pitäisi pitää sitten myös se tie auki, että me emme lähde
siihen, että ei saa tuoda enää sitten mitään eikä saa tehdä hyväntekeväisyyttä omilla rahoil-
laan.

Tämä nyt meni vähän kauas tästä aiheesta, mutta eläinten hyvinvointi on niin laaja ky-
symys, ja me puhumme hirmu harvoin siitä ottaen huomioon, että sadoillatuhansilla ihmi-
sillä Suomessa on lemmikkejä, eläinten terveysvaikutukset ihmisille on tutkittu ja ne ovat
meidän monien jokapäiväistä elämää, ja siitä huolimatta me puhumme niiden hyvinvoin-
nista liian vähän. 

15.08 Jenni Pitko vihr: Arvoisa puhemies! Kuten täällä on tänään nostettukin, Suomessa
edelleen hankitaan koiria niin kutsutuista pentutehtaista, vaikkakin tietoa ostajan velvolli-
suuksista on aktiivisesti pyritty lisäämään viime vuosina. 

 Tosiaan, pentutehtailussa tavoitteena on tehdä mahdollisimman paljon rahaa eläimillä
myymällä niitä ilman, että huolehditaan eläimen hyvinvoinnista ja terveydestä. Pentuteh-
tailijoita on saatu Suomessa kiinni, mutta edelleen pentuja elää epämääräisissä oloissa ja
5



Pöytäkirjan asiakohta PTK 54/2019 vp
niille löytyy valitettavasti ostajia. Eläimiä Suomessa välittäviä sivustoja käytetään laaja-
mittaisen ulkomailta tuotujen pentujen välitykseen, ja tähän liittyy myös pentutehtailua ul-
komailla, kuten myös Suomen puolella. Toukokuussa luimme uutisista kammottavasta ta-
pauksesta, jossa Suomessa myyjä oli myynyt vuosien aikana koiranpentuja, joita pääteh-
tailija oli tuonut Virosta ja Latviasta Suomeen. Koirilla ei ollut virallisia terveystodistuksia
maahan tuotaessa. Koiria pidettiin Suomessa likaisissa ja terveyttä vaarantavissa oloissa ja
ilmanlaadultaan huonoissa olosuhteissa ennen luovutusta. Tällainen toiminta on ehdotto-
masti saatava Suomessa loppumaan. 

Tulevassa eläinsuojelulain muutoksessa onkin kaavailtu otettavaksi käyttöön koirien pa-
kollinen tunnistusmerkintä, ja se on tärkeä askel tässä työssä. Lisäksi nyt tuontivalvontaa
ollaan lisäämässä, ja tänään aloitamme käsittelemään tätä EU:n valvonta-asetusta eläinten
tuontivalvonnan osalta. Erityisen hyvää tässä lakiesityksessä onkin, että jatkossa lemmik-
kien virheellisestä tuonnista voidaan määrätä seuraamusmaksu ja että lemmikkieläinten
tuonnissa todettuihin puutteisiin voitaisiin tarttua nykyistä paremmin. 

Haluan myös sanoa, että täällä salissa on tänään valiteltu aiheestakin sitä, että emme
pysty rajojemme ulkopuolella vaikuttamaan suoraan eläinsuojelulakeihin, mutta haluan to-
deta, että voimme kuitenkin Suomessa lainsäädännöllä parantaa meidän Suomessa olevien
eläinten olosuhteita ja parantaa eläinten hyvinvointia, sillä tekemistä meillä on myös sen
suhteen, samalla vaatien yhtä hyvää kohtelua myös muilta mailta, kuten nyt EU:n maata-
louspolitiikkaa uudistettaessa.

15.10 Mikko Savola kesk: Arvoisa herra puhemies! Tästä itse lainsäädännön laventami-
sesta tähän yleiseen eläinten hyvinvointikeskusteluun, niin tämä on varmasti niitä harvoja
asioita, mistä me näin yksimielisesti tässä salissa käymme keskustelua.

Mitä tulee lemmikkieläinten ottamiseen ja pitoon, niin kyllä me ihan jokainen pystym-
me siihen vaikuttamaan. Meillä pitäisi myös hälytyskellojen tiettyjen merkkien täyttyessä
soida hyvin vahvasti. Ensinnäkin jos lemmikkieläintä kaupataan älyttömän halvalla tuolla
netin kautta, niin sen jo pitäisi herättää, että miksi tämä hinta on näin halpa. Kun lemmik-
kieläintä hommaa, niin jokainen meistä pystyy myös katsomaan, mikä sen lemmikkieläi-
men ikä, mikä sen kunto on, ja vaaditaan tietysti myös todistukset. Kun koiran hankkii ken-
nelistä, niin kyllä minä ainakin, kun olen itselleni koiraa hankkinut, olen saanut kaikki tar-
vittavat todistukset, ja niihin pito-olosuhteisiin pääsee etukäteen tutustumaan. Varsinkin
se, jos koiraa kaupataan jossakin parkkipaikalla eikä siellä itse kennelissä, on yksi, miksi
hälytyskellojen pitäisi soida.

Haluaisin myös korostaa sitä, että kyllä me tarvitsemme asennekasvatusta myöskin ko-
teihin. Eläimet eivät ole mitään leluja. Meidän pitää pystyä kasvattamaan myös omat lap-
semme siihen, kuinka eläinten kanssa toimitaan. Kyllä näin maaseudulta tulevana, kesä-
mökkipaikkakunnalta olevana valitettavasti näitä kesäkissojakin joka syksy vastaan tulee.
On se nyt ihme paikka, jos tähän ei pystytä järkeä ihmisille saamaan, että jos kissanpentu
otetaan, niin siitä pitää pystyä myöskin huolehtimaan. Meillä on vastuu myös ympärillä
olevasta luonnosta, koska kissa on luonnossa peto, se tappaa jäniksenpoikasia, linnunpoi-
kasia ja niin edelleen, ja tähänkin pitää pystyä puuttumaan. No, se näistä lemmikkieläimis-
tä.

Tuotantoeläimiin haluan kommentoida vain sen verran, että meillähän on Suomessa hy-
vät eläintenpito-olosuhteet. Aivan kuten edustaja Elomaa hyvin kuvasi, niin meillä näistä
laatustandardeista pidetään kiinni. Meillä ruokateollisuus myös sen vaatii. Jos mietitään
6



Pöytäkirjan asiakohta PTK 54/2019 vp
Atrian laatuvaatimuksia, mietitään Valion laatuvaatimuksia, mitä tuotantoeläinten puolel-
le tulee, ne ovat huippuluokkaa, ja ne vaaditaan, niitä valvotaan, ja se on hyvä asia. Mutta
valitettavasti, kun eläinten hyvinvointiin liittyviä ongelmia Suomessa on ilmentynyt, niis-
sä on monta kertaa tuottajan jaksaminen, tuottajan hyvinvointi siellä taustalla. Tämä on se,
mihin meidän pitää pystyä vahvemmin puuttumaan. Tämä tulee siitä, että kannattavuus on
viljelyssä kunnossa. Kun lompakossa on jotain, millä maksaa laskut, niin silloin ihminen
myös yleensä jaksaa paremmin. Myöskin Välitä viljelijästä -hanke ja muut vastaavat hank-
keet, missä tuottajat auttavat toisiaan, tuottajajärjestö tuo vertaistukea, ovat äärettömän tär-
keitä näille viljelijöille. Minä toivon, että tällä vaalikaudella me saamme tähän kannatta-
vuuteen sen parannuksen, mitä viljelijät tarvitsevat. Tällä on suora vaikutus myöskin sii-
hen, että meillä eläimet tässä maassa voivat hyvin.

Puhemies Matti Vanhanen: Tämä esitys kattaa myös eläinten tuonnin, ja sen takia olen
sallinut tämän eläinsuojelukeskustelun, mutta kieltämättä Ähtärin kesäkissat menivät jo
vähän liian kauaksi tästä aiheesta.

15.13 Mari Rantanen ps: Kiitos, puheenjoh… Anteeksi. — Arvoisa puhemies! [Puhe-
mies: Oikein!] — Kiitos.

Oikein ilolla kuuntelin tässä edustaja Savolan puheenvuoroa. Juuri näin on, että ihmisil-
lä on itselläänkin vastuu tästä, vastuu eläinten hyvinvoinnista, sillä on todella näin, että jos
ihmiselle kaupataan parkkipaikalla chihuahuanpentua 200 eurolla, niin siinä on jotakin
mätää — tässä mielessä toivoisin, että sen lisäksi, että meillä regulaatiota eli sääntelyä pa-
rannetaan, tiedotettaisiin edelleen ihmisiä siitä, että silloin siinä on jotain feelua.

Sitten sen lisäksi haluaisin vielä korostaa tässä kohtaa sitä, mitä edustaja Meri täällä pu-
hui, mitä on pentutehtailu ja mitä on vastuullinen rescuetoiminta. Kuten hän totesi, niin
näitä asioita valitettavasti sekoitetaan tällä hetkellä varsin nohevasti, ja se on väärin. Pen-
tutehtailu on taloudelliseen etuuteen pyrkivää toimintaa, jossa siis kasvatetaan eläimiä ja
myydään niitä sitten eteenpäin, ja rescuetoiminta on sitä, että kodittomalle eläimelle voi-
daan antaa toisesta maasta koti. Näin tapahtuu EU:n ulkopuolelta EU:n sisäpuolelle mutta
myös EU:n sisällä. Itse olen ollut enemmänkin tekemisissä Etelä-Euroopan kanssa tässä
rescuetoiminnassa, ja totean vain sen, että vaikka meillä on paljon korjattavaa muun muas-
sa meidän omassa eläinsuojelulaissa, silti me olemme Suomessa aika hyvässä asemassa
verrattuna Etelä-Euroopan maihin. Ja nyt kun me teemme tämmöistä EU:n kattavaa sään-
telyä, niin olisi hyvä viedä näitä myös sinne EU-keskusteluihin, koska meillä on valtavia
tasoeroja siinä, millä tavalla eläinsuojelua ja eläinten asemaa ylipäätänsä ja eläinkauppaa
hoidetaan Suomessa tai Kreikassa tai näin päin pois, ja mielestäni olisi tärkeä huomioida
tässä, että pidetään näitä asioita esillä myös kansainvälisissä keskusteluissa.

15.16 Anne Kalmari kesk: Arvoisa herra puhemies! Vielä lyhyesti muualta tuotavista
kotieläimistä: Mielestäni on erittäin hyvä se asia, minkä edustaja Pitko tuossa nosti, että
meillä on tulossa koirarekisteri ja kissarekisteri, jotka tällaiseen pentutehtailuun puuttuvat.
Itse toivoisin, että vielä enemmän kuin mitä pelastetaan Espanjasta tai Italiasta rescuekoi-
ria otettaisiin vaikka Helsingin eläinsuojeluyhdistyksen lukuisasta joukosta koiria, joille he
eivät saa kotia, ja otettaisiin kotimaan koirat ensin hoivaan, vaikka ne sieltä kadulta tulleet
söpöjä ovatkin ja asialliset toimijat ehkä rokotukset hoitavat kuntoon. Näin ihan tautitilan-
teen ja kaikkien suomalaisten koirien hyvinvoinnin kannalta toivoisin.
7



Pöytäkirjan asiakohta PTK 54/2019 vp
Sitten tähän kolmansista maista tulevien eläinperäisten tuotteitten valvontaan vielä.
Meillä tosiaan — vähän nostinkin tuossa puheenvuorossani sitä — on käytäntö, että kun
Euroopan sisällä jossain maassa nämä elintarvikkeet on hyväksytty, niin silloin ne on ikään
kuin hyväksytty koko Euroopassa jo ja ne saattavat kohdata sitten ainoastaan joitakin sa-
tunnaiskokeita. Minusta se on vähän surullista, koska tiedetään, että ihan kaikissa maissa
tämä elintarvikevalvonta ei samalla tasolla ole, ja uskallan nostaa sellaisista maista, mitkä
valiokuntavierailulla itse ovat nostaneet tätä vilunkitoimintaa framille, esimerkiksi Roma-
nian. Siellä on hyvin laajamittaista sellaisten elintarvike-erien käyttö, jotka eivät oikeas-
taan olisi elintarvikkeeksi kelpaavia, ja sitten kun niitä jalostetaan eteenpäin, niin se elin-
tarvikkeeksi kelpaamattomuus ikään kuin katoaa. Mielestäni kuluttajan kannattaisi aika
lailla hereillä olla ostaessaan tuotteita ja seurata sitä alkuperää varsinkin nyt kun se alku-
perän merkitseminen on tehty entistä sitovammaksi — joskin toivoisi, että jalosteissa se
vielä paremmin näkyisi.

15.18 Jari Myllykoski vas: Arvoisa herra puhemies! En lähde ottamaan kantaa, minkä
maan koirat ensiksi, mutta sitä vastoin haluan tuoda esille sen, että on tosi tärkeätä, että me
voisimme ajatella, kuinka autokauppaa tässä maassa käytäisiin, jos ei autoa tarvitse rekis-
teröidä. Meillä varmasti olisi katsastamattomia autoja. Me varmasti tiedettäisiin, mihinkä
se johtaisi, ja nyt koirakaupassa ollaan tällä hetkellä siinä tilanteessa, kun ei ole tätä rekis-
teröintiä.

No, jo viime kaudella eläinsuojelulain kokonaisuudistuksessa puhuttiin koirien merkit-
semispakosta. Uskoisin, että kun tuolta EU- ja Eta-maiden ulkopuolelta tuodaan koiria,
niin ehkä tämä seuraamusmaksu voitaisiin jotenkin liittää siihen, että jos koiraa ei ole tar-
koituksenmukaisesti tarkastettu ja jo lähtömaassa rekisteröity, niin me voisimme tällä kan-
sallisella lainsäädännöllä, mitä me nyt valmistelemme, puuttua siihenkin asiaan, että vel-
voitamme jo lähtömaasta tulevan koiran olevan mikrosirulla taikka muulla tavoin merkit-
ty, jotta se on jo rekisterissä meillä täällä. Silloin me pystymme ehkäisemään tätä laitonta ja
epätervettä eläinkauppaa, jolloin tämäkin laki, mistä nyt käymme lähetekeskustelua, voisi
saada sen muodon, jolla me voimme hallita sitä eikä vain olla toiveitten varassa. 

Tärkeätä on, että eläinsuojelulain kokonaisuudistuksessa tämä rekisteröinti ja siinä ole-
vat velvoitteet saavat sellaisen muodon, että me pystymme ehkäisemään myös sellaisen ul-
komailta tuodun koirakaupan, joka on laitonta. Sanotaan nyt kuitenkin niin, että meillä voi
olla sellaisessa taloudellisessa tilanteessa olevia suomalaisia, jotka ovat ihastuneet johon-
kin rotuun, ja jos sen rodun voi saada 200 eurolla tai sen näköisen koiran, josta sanotaan,
että se on tällaisista vanhemmista, niin uskon, että se on vähävaraiselle suomalaiselle aika
lailla tärkeä osa. Tai jos on metsästyskoirista kysymys, joitten hinta on lähellä 2 000 euroa
jo nykyisellään, niin pitää huomioida tämä sosiaalinen ulottuvuus, mutta sekään ei saa olla
ilman, että koira olisi rekisteröity.

15.21 Mari Rantanen ps: Arvoisa puhemies! Olisin kommentoinut tässä ihan lyhyesti
muutamalle edustajalle asioita.

Ensinnäkin edustaja Myllykoskelle: Kyllä, juuri näin. Ymmärrämme varmaan sen hy-
vin, että saattaa olla, että jos on vähän rahaa, niin se houkuttaa sitten halvempaan koiraan,
ja on hyvä muistaa, että koirat tuovat aika paljon kustannuksia esimerkiksi sairastuttuaan,
joten näin ollen siihenkin pitää olla sitten mahdollisuus, ja se on tänä päivänä on aika kal-
lista.
8



Pöytäkirjan asiakohta PTK 54/2019 vp
Edustaja Kalmarille haluaisin kommentoida sen verran, että kotimaisia kodittomia koi-
ria on varsin vähän, siis tällaisia niin kutsuttuja rescuekoiria, jotka olisivat eläinsuojeluyh-
distysten tiloissa. Ensinnäkin niitä tulee vähän. Meillä on aika korkea omaisuudensuoja
tässä maassa, ja aika usein nämä kyseiset koirat ovat aika pitkään olleet huonoissa oloissa
ja hyvinkin haastavia saattavat sitten olla käytökseltään. Siinä mielessä minusta tässä ei
ehkä kannata tehdä sellaista eroa. Kukin tekee sen oman valintansa oman etiikkansa poh-
jalta, ja jos tekee sen laillisesti ja vastuullisesti, niin miksipä ei voi ottaa sitä koiraa muu-
altakin — joskaan se ei poissulje myöskään kotimaisia kodittomia koiria, jotka kodin tar-
vitsevat.

Toivon, että tässä salissa palataan tämän eläinsuojelulain uudistuksen yhteydessä pakol-
liseen tunnistusmerkintään niin koirille kuin myös kissoille, jotka ovat nimenomaan se
meidän suomalaisten ongelma.

Ja mitä tulee sitten tähän tuontilihaan EU:n ulkopuolelta, syötäväksi tarkoitettuun li-
haan, niin toivoisin kuitenkin, että me kannustaisimme kotimaisuuteen, mikä olisi myös il-
maston kannalta se kaikista parhain teko. Tosin en tiedä, kuinka kauan sitä voidaan vielä
tehdä, koska jos meidän suuret toimijat, kuten kaupungit tai isot yliopistoruokalat, jättävät
kohta kotimaiset naudanlihan pois, niin en tiedä, kuinka kauan tuottajat pystyvät sitä sitten
tuottamaan ja näin ollen tuottamaan sitä myöskin yksityisille kuluttajille. — Kiitos.

15.23 Ritva Elomaa ps: Arvoisa puhemies! Edustajat Rantanen ja Meri nostivat esiin
nämä rescuekoirat, ja täytyy todeta, että pääosin nämä järjestöt, jotka tuovat Suomeen res-
cuekoiria, ovat todella vastuullisia, joten tuntuu vähän pahalta, jos niitä aletaan syyttää, et-
teivät ne toimisi hyvin.

Ja sitten, vaikka tämä edustaja Savolan kesäkissa-asia meni nyt pikkusen niin kuin si-
vuun ehkä tästä pääaiheesta, niin, arvoisa puhemies, olen iloinen, että hän otti sen esille,
koska 20 000 kissaa hylätään vuosittain, ja se on karmea luku. Elikkä kissat ja koirat, mo-
lemmat, pitäisi rekisteröidä, ja toivottavasti myös sitten hallitus vie tämän eläinsuojelulain
siihen malliin, että näin tulee tapahtumaan.

Jos jotain toivoisi kouluihin, niin just lapsille valistusta, vastuuta siitä, miten eläintä hoi-
detaan, mitä se tarkoittaa, kun tulee esimerkiksi lemmikkieläin kotiin. Ja jos otetaan lem-
mikkieläin, niin se tarkoittaa vastuuta. Jos kaksi asiaa haluaisi, mitä lapsille opetetaan, niin
tosiaan tämä taito, ja siihen tietoa ja ensiaputaidot myös.

Sitten vielä tästä tuontilihasta: on ihan selvää, että suomalainen haluaa kotimaista, puh-
dasta, eettisesti tuotettua lihaa, ja tämä tarkoittaa, että enemmän valistusta ja enemmän
kaupoissa esille se, mikä on kotimaisesti tuotettu. Sehän on ihan ekoteko, eettinen teko,
ympäristöteko. Jos yleensä syö lihaa, niin kotimaisen lihan syönti sitä on, jos mikä.

15.26 Anne Kalmari kesk: Herra puhemies! Tämän erittäin hyvähenkisen keskustelun
päätteeksi vähän niin kuin leikkispäältä voisin nyt kyllä todeta, että miten ne perussuoma-
laiset ovat huolestuneempia ulkomaisista koirista kuin kotimaisista koirista, kun luen tääl-
tä suoraan Ylen sivuilta haastattelua siitä, miten Helsingin eläinsuojeluyhdistyksen toimija
toteaa: ”Osa koiristamme on huostaanotettuja ja tulee olosuhteista, joissa eläimistä ei voi-
da turvallisuussyistä laittaa söpöjä kuvia nettiin. Ulkomaalaisia koiria on huomattavasti
helpompi mainostaa nettisivustoilla, koska niitä eivät edelliset omistajat kaipaile.” Heillä
on lukuisa joukko koiria, jotka eivät saa kotia, ja sanoisinkin, että huolehditaan kotimaiset
ensin.
9



Pöytäkirjan asiakohta PTK 54/2019 vp
Keskustelu päättyi.

Asia lähetettiin maa- ja metsätalousvaliokuntaan, jolle perustuslakivaliokunnan on annet-
tava lausunto.
10


	3
	14.47
	14.49
	14.55
	14.59
	15.03
	15.08
	15.10
	15.13
	15.16
	15.18
	15.21
	15.23
	15.26


