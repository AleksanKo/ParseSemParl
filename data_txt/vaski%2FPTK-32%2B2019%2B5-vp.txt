















































DEME5E0.tmp.xml


Pöytäkirjan asiakohta PTK 32/2019 vp
Pöytäkirjan asiakohta 

PTK 32/2019 vp

Täysistunto

Tiistai 17.9.2019 klo 14.01—16.32

5. Valtiontalouden tarkastusviraston vuosikertomus eduskunnalle 2019
Kertomus K 18/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 5. asia. Puhemiesneuvosto ehdottaa, että asia lähetetään tarkastusvaliokun-
taan.

Keskustelu

15.14 Pauli Kiuru kok: Arvoisa rouva puhemies! Jatkan hieman tuosta samasta teemas-
ta, mistä edustaja Outi Alanko-Kahiluoto puhui. Tämä cleantech-asia nostetaan tässä tar-
kastusviraston vuosikertomuksessa näkyviin. Ihan muutama luku: julkiset hankinnat ovat
35 miljardia euroa vuodessa, joista kaksi kolmasosaa on kuntien ja kuntayhtymien tekemiä
hankintoja. Nämä ovat niin merkittäviä lukuja, että sillä on merkitystä suomalaisen yritys-
elämän kannalta. Jos näitä julkisia hankintoja tehdään niin, että tämä cleantech-osaaminen
ja -kysyntä kasvaa, niin sillä tehdään ja mahdollistetaan referenssiä suomalaisille yrityksil-
le ja sitä kautta sitten vientimahdollisuuksia. Tämä asia nostetaan täällä vuosikertomukses-
sa esille.

Kestävän kehityksen budjetista on saatu kokemuksia parin talousarvion verran. Sehän
on kunnianhimoinen hanke. Kansainvälistä vertailukohtaa ei paljon ole, päinvastoin ulko-
mailta tullaan ehkä tänne päin katsomaan, miten se tehdään. Tähän kestävän kehityksen
budjetointiin, cleantechiin ja tällaiseen julkiseen osto-osaamiseen kannattaa kiinnittää var-
masti kasvavaa huomiota jatkossakin.

15.15 Janne Heikkinen kok: Arvoisa rouva puhemies! Tämä vuosikertomus ottaa an-
siokkaasti huomioon aikamme suuret kysymykset niin taloudellisesta kuin ekologisesta-
kin kestävyydestä ja lisäksi se huomioi hyvin hallinnon digitalisaation. Olen erityisen ilah-
tunut siitä, että vuosikertomuksessa nostettiin esiin konserniraportoinnin merkitys osana
julkistalouden tarkempaa hahmottamista. Tätä samaa ajattelua toivoisi näkevänsä myös
kuntatasolla keskusteltaessa talouden realiteeteista. Valtion konsernitaseen laatiminen oli-
si perusteltua, sillä se olisi ratkaisu parempaan talouden hahmottamiseen. Tällöin valtion
omaisuuden hahmottaminen ja hallinta suuressa kuvassa olisi huomattavasti selkeämpää.
Raportoinnin kehittämisessä olisi tärkeää edistää myös kaiken myönnetyn yritystuen läpi-
näkyvyyttä myös valtion takauskannan kautta myönnetyissä lainoissa.

Arvoisa puhemies! Yhtäältä arvostan sitä, että vuosikertomuksessa muistutetaan eri po-
litiikkalohkojen toimintasuositusten yhdenmukaisuuden tärkeydestä. Vasemman käden on
todella tiedettävä, mitä oikea tekee. Tuntuu hullunkuriselta, että tavoittelemme kestävän
 Tarkistettu
4.0



Pöytäkirjan asiakohta PTK 32/2019 vp
kehityksen periaatteiden mukaisesti haitallisten ympäristöpäästöjen karsimista mutta
tuemme samaan aikaan esimerkiksi turvetuotantoa huomattavalla veroedulla. Erityisesti
tehottomat sekä ympäristölle haitalliset yritystuet tulisi perata läpi ja näiden tarkoituksen-
mukaisuus kyseenalaistaa, aivan kuten tämän vuosikertomuksen henki tässä meille osoit-
taa. Nähdäkseni tässä asiassa olisi kiireellinen tarve poikkihallinnolliselle, johdonmukai-
selle arvioinnille, jota vuosikertomuksessa peräänkuulutetaan.

15.17 Kim Berg sd: Arvoisa rouva puhemies! Juha Sipilän hallituksen tavoitteena oli
edistää julkisia cleantech-hankintoja ja siten tehdä Suomesta cleantechin sekä bio- ja kier-
totalouden edelläkävijä. Hallituksen tavoitteita ei kuitenkaan valitettavasti saavutettu. Ku-
ten edustaja Kiurukin tässä jo toi esille, julkisiin hankintoihin käytetään Suomessa vuosit-
tain 35 miljardia euroa eli noin 17 prosenttia maan bruttokansantuotteesta. Nämä julkiset
hankinnat voivat tarjota kotimaisille vientivetoisille cleantech-yrityksille hyvän ponnah-
duslaudan kansainvälisille markkinoille, sillä suuri osa suomalaisten cleantech-yritysten
liikevaihdosta tulee viennistä ja usein cleantech-yritystoiminnan haasteeksi nousee inno-
vaatioiden muuttaminen kannattavaksi liiketoiminnaksi.

On hyvä muistaa, että vuoden 2014 EU-direktiivi ja hankintalaki mahdollistavat jo nyt
ympäristökriteerien huomioimisen julkisissa hankinnoissa. Hankintojen ohjattavuus on
valitettavasti kuitenkin toistaiseksi heikkoa varsinkin kuntasektorin osalta. Valtion 35 mil-
jardin euron vuotuinen hankintapotti voisi tarjota erittäin vahvan vivun, jolla samalla, kun
edistetään Suomen kansainvälisen kestävän kehityksen ja erityisesti ilmastonmuutoksen
tavoitteiden toteutumista, luotaisiin myös pohjaa uudelle viennille kasvavalla cleantech-
alalla. Kasvavien yritysten tukeminen on erityisen tärkeää, koska kasvavat yritykset tarvit-
sevat niitä referenssejä kansainvälistyäkseen. Kannatankin todella lämpimästi vuosikerto-
muksen ehdotusta suosia hankinnoissa cleantechia eli puhtaan teknologian ratkaisuja, jot-
ka pyrkivät ratkomaan ja ehkäisemään paitsi paikallisia myös globaaleja ympäristöongel-
mia.

Arvoisa puhemies! Julkisten hankintojen kestävyyden lisäämistä jarruttaa tänä päivänä
tiedon, osaamisen ja henkilöstöresurssien puute. Julkisen sektorin päättäjille on usein epä-
selvää, mitkä tuotteet ja palvelut ovat kestävästi tuotettuja, ja hankintojen keskinäinen ver-
tailu on vaikeaa. Myös kestävyyskriteerien sisällyttäminen ja pisteyttäminen kilpailutuk-
sessa on monelle toimijalle aidosti hankalaa. Tästä syystä tarvitaankin jatkossa päättäjien
työn tueksi ja helpottamiseksi selkeät kriteerit ja juridinen pohja kestävästi tuotettujen han-
kintojen tekemiseen.

15.20 Lulu Ranne ps: Arvoisa rouva puhemies! Nostan tästä vuosikertomuksesta nyt
esiin kaksi osakokonaisuutta:

Ensiksi tämä julkisten cleantech-hankintojen kohta, joka on jo puhututtanut täällä. Siis
keskeistähän tässä kohdassa ja ylipäätänsä koko meidän julkisten hankintojen osaamisessa
on ihan perushankintaosaamisen kasvattaminen. Nämä prosessit ovat edelleen liian heikol-
la tasolla. Meillä ei ole riittävästi osaamista, ja tämä on oikeastaan ollut pitkään, vuosikau-
sia, sanoisin jopa vuosikymmeniä, ongelma julkisella sektorilla. On tärkeää, että me todel-
lakin niin kuntatasolla kuin sitten valtionhallinnossakin satsaamme tähän osaamiseen.

Niin kuin tässä todetaan, me emme ole onnistuneet Sipilän hallituksen tavoitteissa, elik-
kä lopputulos cleantech-hankintojen osalta onkin vähän niin kuin tyhjää täynnä. Meillä ei
ole ollut vaikuttavia hankintoja. Meillä on tullut kalliita hankintaprosesseja, ja lopputulos
2



Pöytäkirjan asiakohta PTK 32/2019 vp
ei kuitenkaan ole ollut sellainen kuin olisi toivottu. Eli me emme ole saaneet potkua näihin
uusiin ratkaisuihin, eikä niitä ole kyetty riittävästi tuolla kentällä myöskään sitten hyödyn-
tämään.

Ykkösenä on todellakin oltava sen hankintaosaamisen kehittäminen. Sitä kautta voim-
me myöskin saada todellakin potkua meidän omille pikkuyrityksillemme ja sellaisille yri-
tyksillemme ja tuottajillemme, jotka eivät saa referenssejä muuten kuin julkisten hankin-
tojen kautta.

Täällä on mainittu erikseen osaamiskeskus KEINO. Meillä on tällä hetkellä siellä täällä
Suomessa, ympäri Suomea, tätä osaamista, mutta se pitäisi todellakin saada keskitettyä ja
jaettua sitten laajasti ympäri meidän julkishallintoamme. KEINO voi olla yksi vaihtoehto,
mutta varmasti niitä muitakin löytyy. Toivoisi tietenkin, että kaikessa hankinnassa tilanne
olisi sellainen, että oltaisiin hyvin lähellä ruohonjuuritasoa. Meillä on hankintalaki, han-
kintalain soveltaminen, myöskin sen hyödyntäminen. Tiedetään varsin hyvin, että aika mo-
nessakin tapauksessa, erityisesti ehkä yksityisellä puolella, on myöskin ongelmia hankin-
talain soveltamisessa.

Hankintakriteerit nostettiin jo tässä esiin. Nykyisinkin kun olet pätevä, kun olet hyvä
hankkija, pystyt hankkimaan kestävästi, pystyt hankkimaan lähituotteita, pystyt hankki-
maan ympäristöystävällisesti ja cleantechin mukaisesti. Jotta tätä sitten saataisiin laajen-
nettua, niin se tarkoittaa todellakin sitä, että meillä vahvistetaan hankintaa joka puolella
julkishallinnossa.

Toinen kohta, jonka otan esiin, on digitalisointi. Ehkä osa teistä sattui katsomaan eilen
A-studiota, jossa käsiteltiin ict-palveluita, Valtoria, käsiteltiin hätäkeskuksen hengenvaa-
rallisia tilanteita, jotka olivat syntyneet sen takia, että meillä ei toiminut digitalisaatio. Mei-
dän ict-palvelumme eivät toimi, edes ne, jotka ovat välttämättömiä henkien pelastamisek-
si. Siellä tuli myöskin hyvin esiin asia työhyvinvoinnista, asiakaslähtöisyydestä. Eihän voi
tietenkään olla niin, että julkishallinnon ict-palvelut katkeavat kesken asiakkaiden tapaa-
misen. Siinä kärsivät niin asiakkaat kuin asiantuntijatkin.

Eli sanoisin, että tämä on erittäin hyvä ja tärkeä raportti. Hienoa, että lähetämme tämän
nyt eteenpäin. Toivottavasti kaikki tässä esiin nostetut ongelmat otetaan tosissaan. Ict-pal-
velut, koko tämä digitalisaatio, ovat suuri mahdollisuus meille kaikille, ja jos mietitään
ihan julkisen sektorin säästöjä, tuottavuutta, on myöskin niin, että jos saadaan hyödynnet-
tyä kaikki digi, kaikki robotisaatio, kaikki automatisaatio, niin meidän on mahdollista jopa
saada aikaiseksi sellainen työvoiman siirto, että saadaan julkishallinnon asiantuntijoita
siirrettyä yksityiselle puolelle, jossa on huutava pula asiantuntijoista. Tässä on myöskin
mahdollista saada hyötyjä sillä tavalla, että jokaista eläköityvää varten ei tarvitse ottaa uut-
ta työntekijää. — Kiitoksia.

15.25 Outi Alanko-Kahiluoto vihr: Arvoisa puhemies! Kiitän kollegoita edellisistä oi-
kein hyvistä puheenvuoroista, ja tarkastusvaliokunnan puheenjohtajana haluan pitää tässä
yhteydessä nyt kuitenkin yksittäisen kansanedustajan näkökulmasta puheenvuoron, koska
emme valiokuntana vielä ole käsitelleet tätä Valtion tarkastusviraston toimintakertomusta.

Itse olin hyvin ilahtunut siitä, että tämä vuosikertomus on hyvin selkeä ja informatiivi-
nen ja myös mielestäni positiivisella tavalla voi ohjata eduskuntaa parempaan työhön. Esi-
merkiksi huomio siitä, että Suomi ei ole tavoittanut cleantech-tavoitteitaan, ja analyysi sii-
tä, mistä tämä johtuu, sekä toimintasuositukset paremman tuloksen saavuttamiseksi olivat
mielestäni erittäin hyviä. Oli kiinnostavaa lukea esimerkiksi, että kun viime kaudella Sipi-
3



Pöytäkirjan asiakohta PTK 32/2019 vp
län hallitus esitti hallitusohjelmassaan erittäin kunnianhimoisen tavoitteen, että Suomesta
pitäisi tulla cleantechin johtava mallimaa, niin syy siihen, miksi tässä tavoitteessa ei olla
onnistuttu, on isolta osalta se, että valtio ja kunnat ikään kuin viettävät eri suuntiin. Ja mis-
täs tämä sitten johtuu, niin se johtuu siitä, että meiltä puuttuu valtakunnallinen hankin-
tastrategia tai ohjaava lainsäädäntö tai se, että seurattaisiin pitkällä aikavälillä sitä, miten
ympäristötavoitteita saavutetaan, ja sitten tehtäisiin päätöksiä sen mukaan, kuinka ympä-
ristötavoitteita on saavutettu. Eli nämä olivat minun mielestäni erittäin hyviä havaintoja, ja
voimme nyt sitten eduskunnassa näistä vetää jo johtopäätöksiä.

Sitten myöskin Valtiontalouden tarkastusviraston huomiot siitä, että Suomessa tarvi-
taan politiikkajohdonmukaisuutta ja sitä, että eri hallinnonaloilla tehdään yhteistyötä vaik-
kapa kestävän kehityksen tavoitteiden saavuttamiseksi, ovat tietenkin erittäin tarpeellinen
muistutus. Kuten sekin, että kun puhutaan kestävästä kehityksestä, niin on huomattava se,
että sillä, mitä päätetään kansallisesti, on merkittäviä vaikutuksia myöskin muun maail-
man kehitykseen. Esimerkiksi Agenda 2030 sitoo Suomen toimintaa, ja se tulisi ottaa va-
kavasti, eli meidän tulee edistää Agenda 2030:n kestävän kehityksen tavoitteita myös kan-
sallisella tasolla päätöksenteossamme. — Kiitos.

15.28 Katja Hänninen vas: Arvoisa puhemies! Tämä Valtion tarkastusviraston vuosiker-
tomus eduskunnalle sisältää todella monia kiinnostavia asiakohtia. Itse kiinnitin huomiota
valtion omaisuuden hoitoon ja siihen, että valtion omaisuutta tulisi tarkastella aina koko-
naisuutena. Tässä tarkastuskertomuksessa todetaan näin: ”Valtion omaisuuden kokonai-
suuden hallintaa on jo pyritty parantamaan. Yhtenä keinona on pidetty valtion konsernita-
seen laatimista” — niin kuin täällä jo edelläkin puheenvuorossa on todettu. ”Tällöin omai-
suus tulisi huomioitua vuosittaisessa talousprosessissa. Mutta tätä konsernitasetta ei ole
kuitenkaan yrityksistä huolimatta saatu vielä toteutettua. Sen sijaan valtion tilinpäätöksen
yhteydessä raportoidaan omaisuudesta aiempaa kattavammin kokonaistaseen kautta.”

Mutta, arvoisa puhemies, valtion omaisuudesta luopumisen osalta ja sen myynnin osal-
ta pitäisi aina tehdä tarkastelua myös pitkällä aikavälillä ja tarkastella sitä valtion strategi-
siin tavoitteisiin nähden. Investointien rahoitusta kun pohditaan, tulisi aina myös tarkastel-
la velkaa ja velanottoa vaihtoehtona omaisuuden myynnille. Tämä todetaan tässä raportis-
sa. Sen jälkeen kun lypsävä lehmä myydään, sen jälkeen sitten omaisuudesta saatava tuot-
tovirtakin myös lakkaa olemasta, ja meillähän on surullisia kokemuksia, esimerkiksi Caru-
na-kaupat, jotka nousevat aina välillä tässäkin salissa esille, joiden mukaan ei ole aina jär-
kevää eikä tarkoituksenmukaista myydä strategisesti tärkeää, merkittävää valtion
omaisuutta, ja nyt sitten on myös tarkastusvirasto nostanut tämän ongelmakohdan esille, ja
minä kiitän siitä kyllä tarkastusvirastoa.

Cleantechin osalta tavoitteet ovat minusta oikeansuuntaisia ja tärkeitä, mutta keinot näi-
den tavoitteiden saavuttamiseksi ovat olleet riittämättömiä, niin kuin on nyt tässä jo todet-
tu, ja tarvitaan politiikkaohjausta, ja myös sitten tulisi laatia tällainen poikkihallinnollinen
strategia ja yhteinen hankintastrategia, jotta kunnilla olisi sitä peräänkuulutettua hankinta-
osaamista, että voitaisiin sitten valita ympäristöystävällisiä, ekologisia ja taloudellisestikin
ehkä kestävämpiä ratkaisuja ja vaihtoehtoja.

15.31 Harry Harkimo liik: Arvoisa rouva puhemies! Kun hallitusohjelmaa käsiteltiin
täällä, niin puhuin konsernitilinpäätöksestä ja konsernitaseesta, joka pitäisi tehdä valtiolle.
Nyt tarkastusvirasto on nostanut johdonmukaisesti esille tarpeen uudistaa valtion talous-
4



Pöytäkirjan asiakohta PTK 32/2019 vp
suunnittelua ja taloudenhoitoa. Jostain syystä tästä konsernitaseesta on puhuttu jo monta
vuotta peräkkäin, mutta sitä ei ole koskaan saatu aikaiseksi.

Viime hallituskaudella hallitus ilmoitti budjetin olevan positiivinen 800 miljoonaa, jos-
kaan se ei kuitenkaan ollut positiivinen, jos ajatellaan, että Vakelle siirrettiin 1,7 miljardia
omaisuutta, mikä huomioitiin sitten valtion budjetissa 1,3 miljardilla, ja sitten myytiin
omaisuutta, ja oikeasti se valtion budjetti oli 1,5 miljardia miinuksen puolella. Jos tase ol-
taisiin tehty, niin tämmöisiä eriä ei olisi pystynyt siirtelemään tällä tavalla.

Siksi minä oikeasti toivon nyt, että kun tämä menee valiokuntaan, niin tähän kiinnitet-
täisiin huomiota, että tämmöinen konsernitilinpäätös pitää tehdä. Kaupungit joutuvat jo te-
kemään näitä konsernitilinpäätöksiä, ja siitä saa helposti kuvan, minkälaisia yhtiöitä heillä
on ja minkälaista tulosta he tekevät. Tämmöinen tarvitaan myös valtiolle.

15.32 Jussi Saramo vas: Arvoisa rouva puhemies! Valtiontalouden tarkastusviraston
vuosikertomus on syytä ottaa todella vakavasti. Erityisen tärkeä on huomio siitä, että in-
vestointia ja rahoitusta pohdittaessa tulisi aina myös tarkastella velkaa ja velan ottoa vaih-
toehtona omaisuuden myynnille, aivan kuten edustaja Hänninenkin tässä nosti esiin.

Kun katsomme taaksepäin valtion omistusten myyntiä, voimme todeta sen olleen yleen-
sä taloudellisesti huono valinta. Menetetyt osinkotulot sekä arvonnousu ovat mittaluokal-
taan valtavia suhteessa myynneistä saatuihin tuloihin. Vanhoina korkeiden korkojen aikoi-
na valtion omaisuuden myynti saattoi joskus olla taloudellisesti kannattavaa, ja joidenkin
yhtiöiden osalta se on ollut myös välttämätöntä esimerkiksi EU-sääntöjen takia, mutta vii-
me vuosina myynnit ovat kuitenkin olleet ideologisia ja valtiontalouden kannalta vastuut-
tomia.

Suomi saa tällä hetkellä kymmeniksi vuosiksi lainaa, korotonta lainaa jopa, tai jopa
miinuskorkoista lainaa, kiinteällä korolla. Valtion omistamien yhtiöiden tuotto sen sijaan
on ollut keskimäärin yli kuusi prosenttia, ja kun tästä poistetaan tärkeät erityistehtäväyh-
tiöt, joiden ei ole tarkoituskaan tehdä merkittävää tuottoa, päästään kaksinumeroisiin tuot-
tolukuihin. Me siis myymme korkean tuoton omistuksia maksaaksemme miinuskorkoista,
kiinteäkorkoista lainaa.

Viimeksi tänään toinen iltapäivälehti pelotteli suomalaisia valtionvelan määrällä. Kuten
aina, jutussa jätettiin kertomatta omaisuuden määrä, jota on velkaa enemmän. Olennaisin-
ta velkapelottelussa kuitenkin on ymmärtää, että valtio ei ole kotitalous eikä valtio ole edes
yritys, vaikka senkin on investoitava tulevaisuuteen, jos se haluaa menestyä. Valtio, toisin
kuin yksityiset tahot, ei yritäkään koskaan maksaa velkojaan pois vaan antaa niiden arvon
laskea ajan mukana itsestään suhteessa kansantuloon. Suomen valtio ei myöskään ole kor-
kojen armoilla jo otetussa velassa, koska laina on kiinteäkorkoista. Meille maksetaan laina-
rahasta, ja kaiken lisäksi siitä on jo yli neljännes meidän omalla keskuspankillamme, olem-
me siis velkaa itsellemme.

Arvoisa puhemies! Ytimessä ei ole bruttovelan määrä, vaan se, mihin raha on käytetty.
Kun velkaa vähennetään myymällä tuottavaa omaisuutta, käytännössä velkaannutaan
enemmän jo lähivuosina.

VTV aivan oikein haluaa parantaa valtion omaisuuden kokonaisuuden hallintaa. Omai-
suuden hallinnan pitää olla suunnitelmallista, ja se tulee kytkeä pitkän aikavälin strategi-
siin tavoitteisiin.

Tähän on helppo yhtyä. Erityisesti ja pikaisesti pitäisi harkita valtion kehitysyhtiön
Vake Oy:n tulevaisuutta, jota selvitysmiehen mukaan määrittävät poliittisten päätösten li-
5



Pöytäkirjan asiakohta PTK 32/2019 vp
säksi kaksi avainseikkaa: sijoitusten päällekkäisyys muiden valtion sijoitusyhtiöiden kans-
sa ja sijoitusvarallisuuden sopiva määrä. Samoin Solidiumin rooli on aika erikoinen. Avoi-
muuden, hyvän hallinnon, demokratian ja talouden kestävyyden vuoksi omistusta on sel-
keytettävä ja pyrittävä ideologisen yksityistämisen sijaan yhteiskunnan kokonaisuuden ke-
hittämiseen pitkälle tulevaisuuteen.

15.36 Aki Lindén sd: Arvoisa rouva puhemies! Tässä kollegat ovat käyttäneet erinomai-
sen hyviä puheenvuoroja tämän kertomuksen johdosta. Tästä keskustelusta on onneksi
puuttunut sellainen tälle salille usein tyypillinen poliittinen pikkunäppärä nokittelu. Asiat
ovat olleet tärkeitä ja niitä on valotettu eri puolilta. Luulen, että viime aikoina me kaikki
olemme, itse kukin, joutuneet Valtiontalouden tarkastusviraston kanssa tekemisiin kiikut-
taessamme sinne raportin vaalirahoituksestamme.

Tämä kertomus keskittyy viiteen asiaan, ja kuten etukäteen arvelin, täällä kollegat ovat
monipuolisesti niitä esille nostaneet ja niitä käsitelleet. Sen vuoksi en lähde itse toistamaan
niitä asioita, vaan viittaan raportin lopulla oleville sivuille 44—49, joilla on luettelo tarkas-
tusjulkaisuista viime vuoden syyskuusta tämän vuoden elokuuhun. Siellä on 5 eduskunnal-
le annettua kertomusta, 71 eri kirjanpitoyksiköiden tilintarkastuskertomusta, sitten finans-
sipolitiikan tarkastuskertomuksia, selvityksiä ja jälkiseurantaraportteja 4 kappaletta sekä
erinomaisia tuloksellisuuden tarkastuksia ja selvityksiä ja jälkiselvitysraportteja. En lähde
niitä yhtäkään referoimaan, mutta nostan esille näistä jälkimmäisistä esimerkiksi tarkastus-
kertomuksen 9/2019 sosiaali- ja terveysministeriön hallintoalalta, Ohjauksen vaikutus en-
sihoitopalvelun toimivuuteen, joka oli todella tärkeä raportti, opetus- ja kulttuuriministeri-
ön hallinnonalalta Yleissivistävän koulutuksen opetus- ja oppimisympäristöjen digitali-
soinnin, sisäministeriön hallinnonalalta poliisin liikennevalvonnan tuloksellisuusraportin
ja eräitä muita tärkeitä.

Minun mielestäni on erittäin tärkeää, että me täällä eduskunnassa ymmärrämme tämän
julkisen talouden ja toiminnan valvonnan kokonaisuuden. Siinä on neljä tärkeää osaa: si-
säinen valvonta, sisäinen tarkastus, tilintarkastus ja riskienhallinta. Riskienhallinta on tu-
levaisuusorientoitunutta, nämä muut peilaavat sitten kulloisiakin lakivelvoitteita, ja sisäi-
sellä tarkastuksella käytännössä toteutetaan yhtenä tekijänä tätä valvontaa. Erinomaista,
että meillä on hyvin toimiva Valtiontalouden tarkastusvirasto.

15.38 Merja Mäkisalo-Ropponen sd: Arvoisa puhemies! Tämän tarkastusviraston ker-
tomuksen lukeminen oli erittäin hyvää perehdytysmateriaalia minulle, kun olen nyt aloit-
tanut tarkastusvaliokunnan täysin uutena varapuheenjohtajana enkä ole valiokunnassa ai-
kaisemmin työskennellytkään. Kertomuksessa on monia mielenkiintoisia teemoja.

Ensinnäkin minusta on hienoa, että myös tarkastusvirasto tuo voimallisesti esille kestä-
vän kehityksen politiikkajohdonmukaisuutta. Kestävä kehitys ei voi toteutua, jos se ei ole
päätöksenteon perustana kaikessa politiikassa kaikilla tasoilla. Tällä hetkellä tästä tavoit-
teesta ollaan vielä melko kaukana, ja esimerkiksi talousarviossa kestävän kehityksen ta-
voitteet ovat olleet toistaiseksi kovin ohuesti näkyvillä.

Kestävän kehityksen toteutumista voidaan edistää myös esimerkiksi julkisilla hankin-
noilla, joista tässä kertomuksessa on myös kirjoitettu. Kertomuksessa tuodaan esille muun
muassa se, että julkisilla hankinnoilla voidaan myös tarjota kotimaisille vientivetoisille
cleantech-yrityksille ponnahduslauta kansainvälisille markkinoille. Valitettavasti kestä-
6



Pöytäkirjan asiakohta PTK 32/2019 vp
vän kehityksen kriteerit eivät ohjaa riittävästi julkisia hankintoja, ja erityisen huonosti asia
toteutuu kunnissa.

Suomen julkisen hallinnon sitoutumista yhteisiin tavoitteisiin tulisikin huomattavasti
vahvistaa. Tämä edellyttää hankintaorganisaatioiden strategisen osaamisen vahvistamista.
Vuoden 2014 EU-direktiivi ja hankintalaki mahdollistavat kyllä jo nyt ympäristökriteerien
huomioimisen julkisissa hankinnoissa huomattavasti nykyistä enemmän. Julkisten hankin-
tojen kestävyyden lisäämistä jarruttaa tiedon, osaamisen ja henkilöstöresurssien puute. Jul-
kisen sektorin päättäjille on usein epäselvää, mitkä tuotteet ja palvelut ovat kestävästi tuo-
tettuja, ja hankintojen keskinäinen vertailu on joskus jopa vaikeaa. Kestävyyskriteerien si-
sällyttäminen ja pisteyttäminen kilpailutuksessa on monelle toimijalle aidosti hankalaa ja
vaikeaa. Tarvitaan selkeät kriteerit ja juridinen pohja päättäjien tueksi ja työn helpottami-
seksi.

Arvoisa puhemies! Tarkastusviraston toiminnassa ja tarkastuksissa korostuvat tulevai-
suuteen suuntautuminen ja yhdessä oppiminen. Mielestäni on erittäin kannatettavaa, että
tarkastusten tavoitteina on yhdessä miettiä, miten asiat tulevaisuudessa voidaan tehdä vie-
läkin paremmin. Virheistä yhdessä oppiminen on hyvä periaate tarkastustoiminnalle. Tämä
periaate toivottavasti siirtyy myös kaikkiin sisäisiin tarkastuksiin.

Toisaalta myös tarkastusvirasto tarvitsee jatkuvasti sparrausta ja palautetta. Kenties
tämä toimintatapa näkyy jo siinäkin, että vuonna 2018 tarkastusvirasto antoi vähemmän
huomautuksia puutteista kuin aikaisempina vuosina. Toki kehitettävääkin on löytynyt, esi-
merkiksi toimivallan määrittelyn puutteita, sekä digitaalisten ohjelmien keskeneräisyydes-
tä ja riskien hallinnan puutteesta johtuvia isojakin ongelmia. Valtionhallinnosta on osatta-
va tehdä riskienhallintaa sekä hyöty- ja haitta-analyyseja, ja siksi tarkastusviraston suosi-
tus valtionhallinnon kattavammasta riskienhallinnasta onkin kannatettava.

Palvelujen digitaalistamisprosesseissa on ollut ongelmia, toki myös onnistumisia. Tässä
kertomuksessa todetaan, että hallinnon ylätasolla tunnutaan ymmärtävän digitalisoinnin
mahdollisuudet hyvin mutta puutteita on tavoitteiden asettamisessa ja toimenpiteiden aika-
taulutuksessa. Selkeitä virheitäkin on tapahtunut, kuten olemme ihan viime aikoina kuul-
leet. Lisäksi digitalisaation vaatimat asiakaslähtöiset toimintatavat tuntuvat juurtuvan ko-
vin hitaasti, eivätkä digitaaliset palvelut aina tarkoita asiakkaan kannalta sujuvampaa pal-
velua. Näistä asioista meidän olisikin valiokunnassa syytä kuulla paljon enemmän.

Hallinnon palveluiden digitalisointi edellyttää aina myös viranomaistoiminnan koko-
naisvaltaista kehittämistä. Muuten voi käydä niin, että ainoa muutos on paperisen lomak-
keen muuttuminen sähköiseksi. Näin on valitettavan usein käynyt. Tämä ei voi olla digita-
lisaation tarkoitus.

Lisäksi aina on muistettava tietosuoja-asiat sekä se, että meillä on tälläkin hetkellä lähes
miljoona kansalaista, jotka eivät pysty, voi tai kykene käyttämään digipalveluja, eli myös
valtionhallinnossa tarvitaan tulevaisuudessakin puhelimitse ja kasvotusten tarjottavia pal-
veluja.

Lopuksi haluan korostaa pääjohtaja Tytti Yli-Viikarin tavoin tietoon perustuvaa päätök-
sentekoa. Sen mahdollistamiseksi tarvitaan laadukasta, kattavaa ja saavutettavaa tietoa.
Näyttöön perustuvan päätöksenteon tulisi aina olla tavoitteena, ja meille kansanedustajille
sen tiedon saamisen tulisi olla mahdollisimman helppoa.

15.44 Janne Heikkinen kok: Rouva puhemies! Täytyy aivan erikseen tässä onnitella
edustaja Saramoa retorisesta jalkakikasta, jonka hän täällä suoritti tuomitessaan ideologi-
7



Pöytäkirjan asiakohta PTK 32/2019 vp
sen yksityistäminen. Hän sai kuulostamaan sen aivan siltä kuin olisi itse tekemässä prag-
maattista yksityistämistä tuolla hallituksessa aivan näinä päivinä.

Asia, joka tässä itse keskustelussa on jäänyt mainitsematta, on itse asiassa se, että vuo-
sikertomuksesta käy ilmi toive siitä, että valtio-omisteisten yhtiöitten ja liikelaitosten toi-
mintamuotoa ja tavoitteita arvioitaisiin säännönmukaisesti siitä näkökulmasta, ovatko ne
taloudellisen ja yhteiskunnallisen kokonaistuloksen näkökulmasta edelleen perusteltuja, ja
nähdäkseni juuri tälle pohdinnalle olisi nyt kysyntää muutaman erityistehtäväyhtiön osal-
ta. Vaikuttaa nimittäin siltä, että aika on tullut kypsäksikin keskustella esimerkiksi Veik-
kauksen ja Alkon omistamisen mielekkyydestä ja niiden monopoliasemasta, sillä valtion
intressit tämäntyyppisessä liiketoiminnassa voitaisiin kyllä ihan semmoisella pragmaatti-
sella sääntelyllä ja valvonnalla muutoinkin turvata.

15.45 Hannu Hoskonen kesk: Arvoisa rouva puhemies! Valtion omaisuudella on mei-
dän suomalaisten kannalta valtava merkitys. Kun kaikki lasketaan yhteen, sen käypä arvo
lienee 100 miljardin euron luokkaa, mikä valtiolla omaisuutta on. Totta kai siihen kuuluvat
maantiet, rautatiet sun muut, mutta sillä on myös valtavaa omaisuutta, joka liittyy erilaisiin
pörssiosakkeisiin. Esimerkiksi pörssiyhtiöissä osakkeita omistetaan noin 28 miljardilla eu-
rolla. Lisäksi valtion omistajayksikkö on arvioinut yhteensä noin 10 miljardin euron arvoi-
seksi omaisuuden, joka on tämmöisissä listaamattomissa yhtiöissä, erilaisissa sijoituksis-
sa. Elikkä tämä kuvaa sitä, mikä on valtion omaisuuden todellinen arvo valtion talousarvi-
on kannalta.

Tänne taloon on tulossa lähiaikoina käsittelyyn valtion seuraavan vuoden talousarvio, ja
siinäkin on merkitystä sillä, kuinka paljon valtion omaisuus tuottaa voittoa, joka tuloutuu
sitten valtion kassaan. On aina muistettava se, että jokaisella hallituksella on oma omista-
japoliittinen linjansa ja jokaisessa hallituksessa on varattuna jollekin ministerille kuulu-
vaksi omistajaohjauksen hoitaminen. Tänä päivänä, kun olemme esimerkiksi Posti-asiois-
ta keskustelleet hyvin paljon, ja monen muun valtionyhtiön osalta, miten omistajaohjaus
hoidetaan, niin kuitenkin on syytä muistaa kaikkien Suomen kansanedustajien se, että val-
tio pyrkii toimillaan siihen, että omaisuus tuottaa, että se ei ole pelkkä rasite. Totta kai se on
aivan luonnollista, että pörssiyhtiöt ja muut yhtiöt tuottaisivat valtion kassaan voittoa ja
että omaisuutta käytettäisiin viisaasti niin, että sillä olisi tulevinakin vuosina tuottoa.

Totta kai valtio joutuu omaisuudenhoidossa ottamaan muitakin intressejä huomioon, sa-
notaan nyt vaikka Metsähallituksen maaomaisuuden hoito. Siellä on muitakin intressejä
kuin metsätalouden tuotto, mikä on valtiolle toki sekin tärkeä, mutta siellä on sitten virkis-
tysarvoja ja monia muita arvoja, erilaisia luontoarvoja, joiden hoitaminen kuuluu Metsä-
hallitukselle ja osittain ympäristöministeriölle. Pitää muistaa se, että nämä kaikki arvot yh-
teensovitettuna, niidenkin jälkeen on muistettava se, että esimerkiksi Metsähallituksen
omaisuuden pitää tuottaa. Jos se rupeaa viemään budjetista kassavaroja, niin sen omaisuu-
den hoitaminen käy vaikeaksi ja sitten joudumme tinkimään jostakin muusta.

Elikkä kyllä valtion omistuksella on todella paljon merkitystä, ja niin kuin tässä Valtion-
talouden tarkastusviraston vuosikertomuksessa sanotaan, aivan oikein, niin valtion omai-
suudella pitää olla tuottoa ja on käytettävä omaisuutta viisaasti, ja sitä vartenhan tuo Val-
tiontalouden tarkastusvirasto nimenomaan toimii, että se tarkastaa, miten tätä valtion
omaisuutta eri yhtiöissä hoidettu ja sitten onko menty niiden sääntöjen ja ohjeiden mu-
kaan, mitä tämä talo on antanut.
8



Pöytäkirjan asiakohta PTK 32/2019 vp
15.48 Jussi Saramo vas: Arvoisa puhemies! Kiitos, edustaja Heikkinen, on aina muka-
vaa saada kehuja.

Vasemmisto on usein yksin jäänyt tässä salissa puolustamaan yhteistä omaisuutta. Eikä
se mikään salaisuus ole, että nykyisessäkään hallituksessa vasemmisto ei ole kannattanut
valtion omaisuuden myyntiä. Mutta mikä on vaihtoehto? Niin kuin tiedetään, sillä puolen
salia on suorastaan ideologinen tavoite päästä eroon yhteisestä omaisuudesta. Osana
kompromissia olemme joutuneet sen hyväksymään, että omaisuuden myynti ei lopu, mut-
ta toki tulemme toimimaan sen eteen, että mahdollisimman suuri osuus yhteisestä omai-
suudesta — ja mahdollisimman hyödyllinen osuus — jatkossakin säilyy kaikkien meidän
suomalaisten omana. [Toimi Kankaanniemi: Ei hallituksessa ole pakko olla!]

15.48 Heikki Vestman kok: Arvoisa puhemies! Tässä täytyy kyllä edustaja Saramoa
muistuttaa siitä, että kyllähän valtioneuvosto tekee kollektiivisesti päätöksiä ja kantaa niis-
tä kollektiivisesti vastuun. Mielenkiintoista nähdä, onko tästä tulossa hallituspuolueiden
edustajien toimintatapa. Kun ilmastovuosikertomusta käsiteltiin, niin täällä hallituspuolu-
eiden edustajat vaativat hallitukselta ilmastotekoja. Kantakaa vastuu ja tehkää näitä tekoja.

15.49 Hannu Hoskonen kesk: Arvoisa puhemies! Se on totta, että valtio joskus myy
omaisuuttaan, joskus ostaa uutta omaisuutta. Muistan semmoisen tapauksen, jossa aika-
naan ostettiin islantilaiselta pörssisijoittajalta välikäden kautta Elisan osakkeita niin, että
valtio sai merkittävän omistusosuuden tähän tärkeään teleyhtiöön. Sen jälkeen valtiolle on
tullut sitten totta kai tämä Solidium, joka näissä pörssiyhtiöissä vähemmistöosakkuuksia
hoitaa ja pyrkii sellaisiin omistuksiin, joista kansakunnalle on suurta hyötyä. Tämä tapaus
Elisa oli aikanaan ihan erinomainen esimerkki siitä, miten kannattaa toimia tilanteessa, jos-
sa tulee mahdollisuus saada valtion omistukseen sellaista omaisuutta, jolla on kansakun-
nan kannalta suurta hyötyä. Sitä varten pitää valtiollakin olla, kun pörssiosakkeista puhu-
taan, työväline, jolla pystytään nopeasti toimimaan tarvittaessa — ei voida hyvää kauppaa
jättää tekemättä. Vanha, viisas omaisuudenhoitoyhtiön johtaja aikanaan sanoi hyvin vii-
saasti, että hyviä kauppoja on harvoin tarjolla, huonoja kauppoja voi tehdä vaikka joka päi-
vä.

Keskustelu päättyi.

Asia lähetettiin tarkastusvaliokuntaan.
9


