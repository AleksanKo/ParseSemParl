















































DEM5F7C.tmpSave.xml


Pöytäkirjan asiakohta PTK 116/2016 vp
Pöytäkirjan asiakohta 

PTK 116/2016 vp

Täysistunto

Torstai 17.11.2016 klo 15.59—21.34

5. Hallituksen esitys eduskunnalle laiksi eläkkeensaajan asumistuesta annetun lain 54 §:n 
muuttamisesta

Hallituksen esitys HE 152/2016 vp
Valiokunnan mietintö StVM 28/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 5. asia. Käsittelyn pohjana on sosiaali- ja terveysvaliokunnan mietintö StVM
28/2016 vp. Nyt päätetään lakiehdotuksen sisällöstä.

Keskustelu

19.37 Tuula Haatainen sd (esittelypuheenvuoro):  Arvoisa herra puheenjohtaja! Tämä
hallituksen esitys laiksi eläkkeensaajan asumistuesta annetun lain 54 §:n muuttamisesta
koskee eläkkeensaajien asumistukea, johon tehdään säästöesitys, ja tämä säästö ehdote-
taan tehtäväksi siten, että hyväksyttävien asumismenojen enimmäismäärät, keskimääräi-
set asumismenot sekä lämmitys-, vesi- ja kunnossapitokustannuksia koskevat euromäärät
pidetään ennallaan vuonna 2017 eli ne jäävät samansuuruisiksi kuin ne ovat olleet vuosina
2015 ja 2016. Tämä esitys vähentää valtion menoja vuositasolla 6,9 miljoonaa euroa.

Pienituloisten eläkeläisten käytettävissä olevaan tuloon vaikuttaa keskeisesti asumis-
kustannukset ja erityisesti vuokrien taso, joka viime aikoina on noussut suhteellisen no-
peasti yleiseen hintakehitykseen verrattuna. Valiokunta toteaakin mietinnössään, että Ti-
lastokeskuksen vuokraindeksin mukaan kuluvan vuoden toisella neljänneksellä vuokrien
keskimääräinen nousu oli 2,7 prosenttia viime vuoden vastaavaan aikaan verrattuna.

Valiokunta mietinnössään toteaa myös, että eläkkeensaajan asumistukea sai vuoden
2015 lopussa lähes 200 000 henkilöä ja hyväksyttävien asumismenojen enimmäismäärä
ylittyy lähes joka neljännellä tuensaajalla. Tämän eläkkeensaajan asumistuen enimmäis-
asumismenojen korottamatta jättämisen arvioidaan lisäävän vuonna 2017 enimmäisasu-
mismenot ylittävien tuensaajien määrää, ja se lisää toimeentulotuen käyttöä, koska asumis-
menoja tulee nykyistä enemmän korvattavaksi toimeentulotukena. Samalla asumistuessa
hyväksyttävä vuokrataso eriytyy vuokratasosta, joka toimeentulotukea myönnettäessä kat-
sotaan tarpeellisen suuruiseksi.

Valiokunta mietinnössään toteaa, että valiokunta katsookin, että esityksen vaikutuksia
eläkkeensaajien toimeentuloon ja kokonaistilanteeseen olisi ollut hyvä esityksessä katta-
vammin arvioida ottaen huomioon muihin etuuksiin samanaikaisesti tehtävät muutokset.
Lisäksi olisi ollut syytä arvioida esityksen vaikutukset kuntien menoihin.

Valiokunnan päätösehdotus on, että eduskunta hyväksyy muuttamattomana hallituksen
esitykseen 152/2016 sisältyvän lakiehdotuksen. Tästä oli äänestys, eli lakiehdotus esitet-
 Tarkistettu
4.1



Pöytäkirjan asiakohta PTK 116/2016 vp
tiin hylättäväksi, mutta äänestyspäätös piti hallituksen esityksen voimassa. Tähän sisältyy
kaksi vastalausetta. — Kiitos.

19.40 Anneli Kiljunen sd: Arvoisa herra puhemies! Hallitus aikoo jälleen heikentää kaik-
kein heikoimmassa taloudellisessa asemassa olevien eläkkeensaajien tilannetta pitämällä
eläkkeensaajien asumistuessa enimmäisasumismenot, keskimääräiset asumismenot sekä
lämmitys-, vesi- ja kunnossapitokustannuksia koskevat euromäärät ennallaan eli aiemman
jäädytyksen vuoksi vuoden 2015 tasolla.

Esityksellään hallitus heikentää ensi vuonna eläkkeensaajan asumistukea noin 3,5 mil-
joonalla eurolla ja vuositasolla 6,9 miljoonalla eurolla. Pienituloisten eläkeläisten elinoloi-
hin vaikuttaa tuntuvasti vuokrien nousu, joka on viime aikoina jatkunut suhteellisen nopea-
na yleiseen hintakehitykseen verrattuna. Tilastokeskuksen vuokraindeksin mukaan tämän
vuoden toisella neljänneksellä vuokrien keskimääräinen nousu oli 2,7 prosenttia viime
vuoden vastaavaan aikaan verrattuna. Eläkkeensaajan asumistukea sai vuoden 2015 lopus-
sa vajaa 200 000 henkilöä. Keskimääräinen tuki oli 222,72 euroa, ja tuensaajien asumis-
menot olivat keskimäärin 481 euroa. Tuki kattoi keskimäärin 46 prosenttia asumismenois-
ta. Enimmäismäärän ylittää noin 23 prosenttia eli noin 46 300 eläkkeensaajan asumistuen
saajaa.

Enimmäisasumismenojen jäädyttäminen lisännee edelleen enimmäisasumismenot ylit-
tävien tuensaajien määrää ja toimeentulotukimenoja. Käytännössä eläkkeensaajan asumis-
tukea saavat ihmiset ovat eläkeläisistä heikoimmassa asemassa arjen toimeentuloa ajatel-
len. Heidän toimeentuloaan heikentävät merkittävästi myös muut hallituksen jo aiemmin
tekemät ja ensi vuodelle suunnittelemat etuuksien leikkaukset. Pahimmillaan eläkkeensaa-
jan taloudellisen tilanteen vaikeutuminen ja asumistilanteen epävarmuus heikentävät hy-
vinvointia ja toimintakykyä ja lisäävät kustannuksia sosiaali- ja terveyspalveluissa.

Asumistuen keskeisin ongelma on tukea myönnettäessä hyväksyttävän vuokratason al-
haisuus verrattuna markkinavuokriin. Monet asumistuen saajat joutuvat paikkaamaan ma-
talaa asumistukeaan turvautumalla pitkäaikaiseen toimeentulotukeen, vaikka sen pitäisi
toimia viimesijaisena apuna. Emme voi hyväksyä sitä, että markkinoilla nousevia asumis-
kustannuksia yritetään hillitä leikkaamalla asumistuen saajien etuutta. Asuntopolitiikkaa ja
asumisen tukijärjestelmiä on kehitettävä suunnitelmallisesti osana kestävää yhteiskuntaa ja
turvattava kohtuuhintainen asuntotuotanto.

Edellytämme, että hallitus peruu esittämänsä säästöt eläkkeensaajien asumistukeen.
Tästä syystä tulemme ehdottamaan toisessa käsittelyssä, että tämä lakiehdotus hylätään.

19.43 Merja Mäkisalo-Ropponen sd: Arvoisa puhemies! Tämä on nyt jo vaikka kuinka
mones hallituksen lakiesitys, joka lisää eläkeläisköyhyyttä ja pienituloisten ikäihmisten
ahdinkoa. Kun näitä tulee näin peräjälkeen, niin toivottavasti hallitus lopultakin ymmärtäi-
si, miksi lakiesitysten yhteisvaikutusten arviointi on niin tärkeää tehdä.

No, näiden lakien yhteisvaikutusten arviointien puutteiden lisäksi tässäkin lakiesityk-
sessä myös vaihtoehtoiskustannukset ovat jääneet kokonaan laskematta. Tämäkin lakiesi-
tys lisää toimeentulotukimenoja, eli hallitus kuvittelee säästävänsä mutta ei huomioi, että
nämä säästöt siirtyvät toisaalle, esimerkiksi toimeentulotukimenoihin.

Toisaalta, arvoisa puhemies, tässä lakiesityksessä on eettisesti hyvin arveluttavaa, että
markkinoilla nousevia asumiskustannuksia yritetään hillitä leikkaamalla asumistuen saa-
jien etuuksia. Tämän hallituksen keinovalikoimassa on keskeisellä sijalla laittaa kaikkein
2



Pöytäkirjan asiakohta PTK 116/2016 vp
heikoimmassa asemassa olevat kansalaiset maksamaan mitä moninaisimmat yhteiskunnal-
liset ongelmat samalla, kun annetaan verohelpotuksia rikkaille. Asumiskustannuksia tulee
hillitä, mutta niitä tulee hillitä toisilla keinoilla eli turvaamalla muilla tavoin kohtuullinen
asuntotuotanto, ei ottamalla pienituloisten eläkeläisten pienistä tuloista.

19.45 Jani Mäkelä ps:  Arvoisa puhemies! Valiokunnan käsittelyn vastalauseessa tode-
taan aivan oikein, että asumistuen keskeinen ongelma on hyväksyttävän vuokratason alhai-
suus verrattuna markkinavuokriin. On selvää, että erityisesti kasvukeskuksissa vuokralla
asuvien eläkeläisten asumistuen ja markkinavuokrien välillä on olemassa ristiriitaa.

Vetoankin voimakkaasti sosialidemokraatteihin, että vaikuttaisitte puolueen jäsenkirjal-
la toimiviin ammattiliittotovereihinne liitoissa, että VVO:n kaltainen verottomien osinko-
jen rosvous loppuisi ja VVO jo ihan perinteiden ja omistajiensa perinteiden takia ottaisi
moraalin kauniiseen käteen ja luopuisi vuokrien jatkuvasta korottamisesta ja asumistuella
rahastamisesta. Jos suuret toimijat, kuten VVO ja sen yleishyödylliseksi määritellyt omis-
tajat, tinkisivät jonkun vuosittain saamansa verottoman osinkomiljoonan liittoa kohden,
niin vuokria voitaisiin alentaa. Joku on laskenut, että jos liitot tyytyisivät 8:nkin prosentin
vuosittaiseen hyvään tuottoon, vuokria voitaisiin alentaa jopa sadoilla euroilla per vuokra-
asunto. Tämä helpottaisi heti markkinoita, ja kuplalle paisuneet vuokrien markkinahinnat
laskisivat. Tämä auttaisi pienipalkkaisia työntekijöitä ja eläkkeensaajia. Ei sekään voi olla
kestävä ratkaisu, että valtio vain korottaa asumistukea loputtomasti ja yleishyödyllisten
asuntosijoittajien verottomat voitot vain kasvavat.

19.46 Krista Mikkonen vihr:  Arvoisa puheenjohtaja! Tämä on varmasti sitä edustaja
Hoskosen äsken kertomaa osaa hallituksen valitsemasta linjasta, elikkä leikataan kaikkein
pienituloisimmilta ja leikataan eläkeläisiltä asumisesta, joka kuitenkin on kaikkien perus-
oikeus. Niin kuin tässä on moneen kertaan todettu, nämä monet leikkaukset kohdistuvat
nyt samoihin henkilöihin ja tulevat kyllä lisäämään sekä toimeentulotuen käyttöä että köy-
hyyttä eläkeläisten keskuudessa.

Mutta on toki totta se, että meidän täytyisi pystyä miettimään tätä meidän asumistuki-
järjestelmäämme. Meiltä puuttuu valtavasti kohtuuhintaisia asuntoja ympäri Suomen.
Usein puhutaan, että niitä puuttuu kasvukeskuksista, mutta kyllä niitä puuttuu ihan kaik-
kialta. Kun alle 15 000 asukkaan kuntien sosiaali- ja terveysjohtajilta kysyttiin, niin kol-
masosa heistä totesi, että heidän kunnassaan on pulaa kohtuuhintaisista asunnoista.

Tällä hetkellä asumistukea käyttää 15 prosenttia väestöstä eli yli 800 000 henkeä saa
asumistukea ja vuokralla asuvista suomalaisista jo yli 60 prosenttia saa asumistukea jos-
sain muodossa. Meidän täytyy yhteisesti miettiä, kuinka asumistukea voidaan uudistaa
niin, että asumistuen kokonaiskustannukset eivät nouse niin kohtuuttomasti, että emme
pysty siitä huolehtimaan. Sikäli kyllä suoraan kotitalouksille suunnattu tarveharkintainen
asumistuki muotona kohdentuu erittäin hyvin, ja sinänsä se on hyvä tapa asumista tukea,
mutta kysymys on siitä, miten me huolehdimme siitä, että kohtuuhintaisia asuntoja on riit-
tävästi kaikille, (Puhemies koputtaa) jotta ylikysynnän vuoksi vuokrat eivät nouse.

Yleiskeskustelu päättyi.

Eduskunta hyväksyi hallituksen esitykseen HE 152/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


