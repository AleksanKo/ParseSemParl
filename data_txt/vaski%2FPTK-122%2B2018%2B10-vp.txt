















































DEM8AED.tmp.xml


Pöytäkirjan asiakohta PTK 122/2018 vp
Pöytäkirjan asiakohta 

PTK 122/2018 vp

Täysistunto

Keskiviikko 28.11.2018 klo 14.01—16.31

10. Hallituksen esitys eduskunnalle laiksi henkilötietojen käsittelystä poliisitoimessa sekä 
eräiksi siihen liittyviksi laeiksi

Hallituksen esitys HE 242/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 10. asia.
Puhemiesneuvosto ehdottaa, että asia lähetetään hallintovaliokuntaan, jolle perustuslakiva-
liokunnan on annettava lausunto.

Lähetekeskusteluun varataan tässäkin enintään 30 minuuttia. Asian käsittelyssä nouda-
tetaan aikataulutettujen asioiden osalta sovittuja menettelytapoja. 

Keskustelu

15.13 Sisäministeri Kai Mykkänen (esittelypuheenvuoro): Arvoisa puhemies! Esityk-
sessä ehdotetaan annettavaksi uusi laki henkilötietojen käsittelystä poliisitoimessa, polii-
sin henkilötietolaki, ja laki korvaisi voimassa olevan samannimisen lain. Lisäksi hallituk-
sen esitys sisältää ehdotukset 25 muun lain muuttamiseksi. Näihin lakeihin ehdotetaan pää-
osin lakiviittauksia koskevia teknisiä muutoksia.

Esityksen tavoitteena on saattaa poliisin henkilötietojen käsittely EU:n uudistuneen tie-
tosuojalainsäädännön mukaiseksi, ja kuten Rajavartiolaitoksen osaltakin, myös poliisin
henkilötietolaki täydentää tietosuojan yleislainsäädäntöä. Voimassa olevassa laissa siis
säädetään poliisin valtakunnallisista tietojärjestelmistä ja muista poliisin henkilötietorekis-
tereistä. Kuten Rajavartiolaitoksen osaltakin, uusi laki ei olisi enää sidottu yksittäisiin re-
kistereihin tai tietojärjestelmiin vaan niihin tarkoituksiin, joihin poliisi lakisääteisen toimi-
valtansa puitteissa tietoja käyttää. Nämä tarkoitukset perustuisivat siis lakisääteisiin tehtä-
viin, kuten rikosten ennaltaehkäisemiseen, paljastamiseen ja selvittämiseen sekä yleisen
järjestyksen ja turvallisuuden ylläpitämiseen.

Myös voimassa olevan lain yksityiskohtaisista ja vaikeasti ylläpidettävistä tietosisältö-
luetteloista tässä yhteydessä luovuttaisiin. Poliisin tehtävissä tarpeellisten henkilötietojen
sisältöä säänneltäisiin nykyistä yksinkertaisemmin ja aikaa kestävämmin.

Laissa säädettäisiin käsittelytarkoitusten ja tietosisällön lisäksi poliisin kansallisesta ja
kansainvälisestä tiedonvaihdosta, tietojen säilytysajoista, rekisteröidyn tarkastusoikeuden
toteuttamisesta ja poliisin tehtävien kannalta välttämättömistä rajoituksista. Laissa säädet-
täisiin edelleen myös suojelupoliisin henkilötietojen käsittelystä, mutta tämä suojelupolii-
sia koskeva säännöskokonaisuus kootaan omaan erilliseen lukuunsa.

Uusi poliisin henkilötietolaki ei sinänsä siis laajentaisi poliisin tiedonhankintaoikeuksia
nykyisestä, vaan tiedonhankinta tapahtuisi nykyisten toimivaltuuksien puitteissa. Näistä
 Tarkistettu
4.0



Pöytäkirjan asiakohta PTK 122/2018 vp
toimivaltuuksista säädetään esitutkintalaissa, pakkokeinolaissa, poliisilaissa sekä muualla-
kin poliisin tehtäviä koskevassa lainsäädännössä.

Tällä lailla tehostettaisiin poliisin mahdollisuuksia käyttää olemassa olevilla toimival-
tuuksilla saatuja henkilötietoja. Poliisi saisi esimerkiksi tallentaa toimivaltuuksillaan saa-
miaan henkilötietoja enintään kuuden kuukauden ajaksi, jotta tietojen tarpeellisuus ja mer-
kitys poliisin tehtävien kannalta voidaan arvioida ennen niiden käyttötarkoituksesta tehtä-
vää johtopäätöstä. Erityisesti järjestäytyneeseen rikollisuuteen liittyviä tietoja voitaisiin
hyödyntää tietyin rajoituksin myös aselupiin ja yksityisen turvallisuusalan lupiin liittyväs-
sä harkinnassa sekä muiden esille tulevien rikosehkäisytarkoitusten toteuttamiseksi. Perus-
teluna tälle lakiesitykselle näiltä osin on erityisesti terrorismin uhan kasvaminen ja rajat
ylittävän järjestäytyneen rikollisuuden sekä tietoverkkorikollisuuden kasvu. Tällä siis pa-
rannettaisiin erityisesti poliisin mahdollisuuksia käsitellä tietoja rikosten ennaltaehkäisy-
tarkoituksessa.

Puhemies Paula Risikko: Sitten puhujalistaan.

15.16 Kari Kulmala sin: Arvoisa rouva puhemies! Tässä hallituksen esityksessä ehdote-
taan säädettäväksi uusi laki henkilötietojen käsittelystä poliisitoimessa. Tämäkin esitys uu-
distaa lain ja kumoaa samalla voimassa olevan samannimisen lain. Tältäkin osin esitys on
kannatettava.

Tässä esityksessä huomioidaan poliisin toimintaympäristössä tapahtuneet muutokset
mielestäni hyvin sekä myös niistä aiheutuneet tiedonkäsittelytarpeet, jotka koskevat erityi-
sesti henkilötietojen käsittelyä rikosten ennalta estämiseksi. Esityksen tavoitteena on lisäk-
si selkeyttää ja yksinkertaistaa lain monimutkaiseksi muodostunut rakenne. Kun tämän esi-
tyksen lukee kertaalleen, voi todeta, että mikäli tavoitteet onnistuvat, onnistuu myös lain
uudistaminen.

Toimiva tiedonkulku on verkostoituneen ja riskienhallintaan pyrkivän yhteiskunnan
keskeisimpiä toimintaedellytyksiä. On selvää, että oikein kohdistetun viranomaistoimin-
nan perustana on oikea ja mahdollisimman reaaliaikainen tieto. Jälkiviisas on aina helpom-
pi olla kuin tuottaa tai saada tietoa etukäteen.

Turvallisuusympäristömme muutoksiin reagointi vaatii viranomaisilta entistä parempaa
ja ajankohtaisempaa tilannetietoisuutta, kuten myös ennakointikykyä ja tiiviimpää yhteis-
työtä eri viranomaisten kanssa. Yhteiskuntamme jatkuvasti lisääntyvän häiriöherkkyyden
vuoksi onkin erittäin tärkeää, että pystymme reagoimaan muutoksiin nopeasti ja myös vai-
kuttavasti. Poliisiorganisaation osalta turvallisuusympäristön muutokset koskevat aina
yleistä järjestystä ja turvallisuutta sekä niihin liittyvää rikollisuutta, rikosten ennalta estä-
mistä, niiden selvittämistä ja syyteharkintaan saattamista.

Hallintovaliokunta on todennut jo mietinnössään vuonna 2014, että kun henkilö syöte-
tään epäiltyjen tietojärjestelmään, hänen tulee täyttää tietyt vaatimukset. Hänet voidaan re-
kisteröidä vain epäiltynä tai myötävaikuttajana. Kun siis henkilöstä syötetään tietoja epäil-
tyjen rekisteriin, tulee hänen osaltaan täyttyä perusteiden, joiden nojalla henkilön voidaan
epäillä syyllistyvän tai syyllistyneen rikokseen taikka myötävaikuttavan tai myötävaikut-
taneen rikokseen. Kynnys ”syytä epäillä” on sama kuin esitutkintalaissa säädetty rikoksen
johdosta esitutkinnan toimittamisen kynnys. Epäilyn tulee tällöinkin perustua konkreetti-
siin havaintoihin, joista voidaan päätellä henkilön tuleva käyttäytyminen, niin että ”syytä
epäillä”-edellytys täyttyy hyväksyttävästi. Arvion tekeminen henkilön tulevasta käyttäyty-
2



Pöytäkirjan asiakohta PTK 122/2018 vp
misestä on sellaisen epävarman päättelyketjun varassa, että virhearvioinnin riski on varsin
suuri.

Arvoisa rouva puhemies! Tämä lakiesitys on kokonaisuutena hyvä ja uudistaa jo voi-
massa olevaa lainsäädäntöä.

15.19 Jani Mäkelä ps: Arvoisa puhemies! Lakiesitystä lukiessa heräsi mielenkiinto eri-
tyisesti siihen kohtaan, mitkä ovat tämän lakiehdotuksen liittymäkohdat tiedustelulainsää-
däntöön, joka parhaillaan on käsittelyssä eduskunnassa. Tiedusteluhan ei sinänsä ole var-
sinaista rikosperusteista poliisitoimintaa, mutta rajapinta näiden asioiden välillä kylläkin
on, ja viranomaiset, jotka niitä tekevät, ovat hyvin pitkälti samoja. Kuulisinkin mielelläni,
miten tätä asiaa on mietitty tässä yhteydessä säädettävän. Tiedustelutietohan on tulossa
moniinkin käytännön sovelluksiin yhteiskunnassa, ja on tärkeää, että sen käytöstä aina sää-
dettäisiin lailla. Tätä sivutaan hieman esityksessä suojelupoliisia koskevassa osiossa, mut-
ta onko tästä nyt tässä vaiheessa jo olemassa parempaa tietoa? Toivon valiokunnan joka ta-
pauksessa huomioivan asian käsittelyssään tarvittavassa laajuudessa.

15.20 Tytti Tuppurainen sd: Arvoisa rouva puhemies! Tämäkin lakiesitys on perusteltu,
ja ministeri järkeili vastaansanomattomasti. Taustalla on EU:n tietosuoja-asetus, ja tältä
osin esitystä on kaikilta osin mahdollista tukea.

Mutta kiinnitän, puhemies, huomiota lausuntokierroksella annettuihin näkemyksiin. Ni-
mittäin useissa lausunnoissa nostettiin esille henkilötietojen käsittelyä koskevan sisäisen ja
ulkoisen valvonnan tarve sekä tarve tarkentaa käsittelyyn sisältyvien riskien arviointeja.
Tämäntyyppisiä huomioita esittävät lausunnoissaan muun muassa oikeuskansleri, edus-
kunnan apulaisoikeusasiamies ja Tietosuojavaltuutetun toimisto. Esitystä on tältä osin kor-
jailtu, mutta siitä huolimatta huolta on esitetty.

Samoin useissa lausunnoissa esitettiin huoli siitä, että nyt tämä kokonaisuus henkilötie-
tojen käsittelystä saattaa muodostua EU:n tietosuoja-asetuksen — siis toisaalta EU:n joh-
dosta tehtävän tietosuojauudistuksen ja toisaalta taas kansallisesti valittujen lainsäädäntö-
ratkaisujen — seurauksena monimutkaiseksi. Kuka tätä kokonaisuutta hallitsee, ja kuinka
voimme varmistaa, että yksityisyydensuoja ja henkilötietojen käsittely aina ja kaikissa ti-
lanteissa tulevat asianmukaisesti huolehdittua?

Varmasti on näin, että vähintään valiokuntakäsittelyssä on huolellisesti perehdyttävä sii-
hen, että arkaluontoisten henkilötietojen käsittely ja viranomaisten toimivaltuudet tulevat
riittävällä tavalla huomioitua.

15.21 Matti Semi vas: Arvoisa rouva puhemies! Jäin miettimään tätä lakia ja sitä, kuinka
paljon tämä vaikuttaa tavallisen ihmisen tietosuojaan ja näitten asioitten hoitamiseen.

Huomasin tuon 51 §:n, Henkilötietojen luovuttaminen kansainvälisessä yhteistyössä,
siellä on erittäin hyvin minun mielestäni otettu tämmöiset ihmisoikeusasiat esille. Aina pi-
tää tarkastella myös sen vastaanottavan maan ja tietoja antavan maan ihmisoikeustilannet-
ta, kuinka ne näihin tilanteisiin sopivat. On aika hyvin minun mielestäni viety eteenpäin
tätä tilannetta niin, että tämä koko suojelupoliisia koskeva lainsäädäntö on kehittynyt pa-
rempaan suuntaan siltä osin.

15.22 Olli-Poika Parviainen vihr: Arvoisa rouva puhemies! Jatkamme henkilötietojen
parissa, ja kuten edustaja Mäkeläkin totesi, tässä on yhteys tiedustelulainsäädäntöön, kos-
3



Pöytäkirjan asiakohta PTK 122/2018 vp
ka olemme osittain samassa maastossa. Ja on oikeastaan hyvä, että samaan aikaan käydään
nyt muutakin lainsäädäntöä läpi. Tavoitteena varmasti on sellainen lainsäädäntö, joka on
johdonmukainen myöskin hallintorajat ylittäen. Esimerkiksi äsken käsittelimme rajaval-
vontaa ja nyt olemme poliisissa.

Näkisin, että tätä esitystä kannattaisi vielä valiokuntakäsittelyssä arvioida siitä näkökul-
masta, ovatko esitetyt rajaukset riittävän yksityiskohtaisia. Eli ehdotettu sääntely mahdol-
listaa henkilötietojen käsittelyn hyvin moninaisiin tehtäviin liittyen: esitutkintaan, poliisi-
tutkintaan, muun rikoksen selvittämiseen, yleisen järjestyksen ja turvallisuuden ylläpitä-
miseen ja muun poliisille säädetyn valvontatehtävän suorittamiseen. Eli ainakin näin maal-
likolle tulee mieleen, olisiko meidän syytä tarkentaa sitä, miten muut tehtävät tässä yhtey-
dessä määritellään, erityisesti kun olemme käyneet tiukkaakin keskustelua siitä, miten tur-
vaamme kansalaisoikeudet tiedustelulakien voimaantulon myötä, ja varmasti kansalaiset
ovat asiasta huolestuneita. Tietenkin yhtä lailla huolestuneisuutta on ilmassa siitä, että po-
liisilla on oltava myös riittävät edellytykset ratkoa kysymyksiä. Eli tässä pitää tasapainoil-
la poliisin oikeuksien ja toisaalta kansalaisvapauksien välimaastossa.

Tässä esityksessä minäkin pidän erityisen hyvänä sitä, että supon kansainväliseen yh-
teistyöhön on otettu ihmisoikeusmyönteinen kanta. Täällä todetaan, että päätettäessä tieto-
jen luovuttamisesta on lisäksi otettava huomioon henkilötietoja vastaanottavan valtion ih-
misoikeustilanne, luovutuksen merkitys Suomen kansainvälisille suhteille sekä Suomea si-
tovat kansainväliset sopimukset ja muut velvoitteet. Lisäksi on otettava huomioon henki-
lötietoja vastaanottavan valtion tietosuojan taso ja luovutuksen merkitys rekisteröidyn oi-
keuksille. Tämä on erittäin tärkeää, ja kun tämä on ollut esillä myös tiedustelulakien yh-
teydessä, niin Suomen kannattaa olla tässä asiassa esimerkillinen.

15.24 Mika Kari sd: Arvoisa rouva puhemies! Tämä lakikohta liittyy nimenomaan tie-
dustelulakeihin, ja hallintovaliokunnassa on odotettukin, missä vaiheessa eduskunta tä-
män asian saa. Säätely tulee Euroopasta, mutta suorat vaikutukset ovat nimenomaan tie-
dustelulakiin. Ja kun perustuslakivaliokunta antoi näihin substanssilakeihin, kotimaan tie-
dusteluun ja ulkomaan tiedusteluun, lausunnon, jossa korosti, että ensiksi, ennen substans-
silakien valmistumista, pitää valmistua näiden tiedusteluvalvontaan liittyvien lakien, niin
olisin kysynyt ministeriltä, miten te näette, pitäisikö tätä henkilötietojen käsittelyä poliisi-
toimessa, sen lakikokonaisuuden käsittelyä, jopa hieman jouduttaa, että ehtisimme käsitel-
lä tämän henkilötietopuolen samassa aikataulussa kuin käsitellään tiedustelulakien sitä
osaa, jossa käsitellään tiedusteluvaltuutettua ja ylipäätänsä tähän valvontaan liittyviä jär-
jestelmiä.

Itse kannan hieman huolta siitä, että jos tämän lakikokonaisuuden käsittely jää vasta sin-
ne substanssilainsäädännön puolelle käsiteltäväksi, niin meillä voi tulla valvontaan sellai-
sia aukkoja, jotka liittyvät nimenomaan tietojen jakamiseen poliisitoimen ja vaikkapa kan-
sainvälisten toimijoiden välillä.

15.26 Hannu Hoskonen kesk: Arvoisa rouva puhemies! Hallituksen esitys sinällään on
erittäin hyvä ja kannatettava. Nämä tietosuoja-asiat on pidettävä maassa hyvällä tasolla.
Perustuslakivaliokunnassa parhaillaan käsiteltiin juuri nämä tiedustelulait, sekä sotilastie-
dustelu- että siviilitiedustelulaki, ja annettiin lausunnot eteenpäin. Se on tässä maassa kui-
tenkin niin, että meillä yksityisyydensuojaa ja ihmisten tietojen luotettavuutta varjellaan
4



Pöytäkirjan asiakohta PTK 122/2018 vp
hyvin tarkasti lainsäädännöllä ja luotettavien viranomaisten toiminnalla, se on aina syytä
muistaa.

Mutta sekin meidän on pakko hyväksyä, että tämä ympäröivä maailma, missä elämme,
ei aina ole kovin ruusuinen ja hyvä vaan monella toimijalla on niin sanotusti pahat mieles-
sään, kun he esimerkiksi ylittävät valtioiden rajoja. Tämän takia meidän on pakko tehdä
kansainvälistä yhteistyötä, vaihtaa tietoja naapureiden kanssa, esimerkiksi EU:n alueella
kokonaisuudessaan. Jos poliisit joutuisivat yksin työnsä tekemään eivätkä saisi naapureilta
tietoa esimerkiksi huumausainekauppaa tutkiessaan, niin kyllähän poliisi olisi aivan suu-
rissa vaikeuksissa, koska kansainvälinen rikollisuus toimii yli maiden rajojen. Me tarvit-
semme poliisienkin välille hyvää yhteistyötä, että pystymme tätä vakavaa rikollisuutta tor-
jumaan. Totta kai yksityisyydensuojaa kunnioitetaan, mutta pitää muistaa se, että jos kaik-
ki tiedot olisivat salattuja eikä niitä saisi käyttää viranomaistutkinnassa koskien vakavim-
pia rikoksia, niin mihin me sitten joutuisimme — todennäköisesti rikosten aiheuttamat seu-
raamukset ja vahingot olisivat valtavan paljon suuremmat. Tämän takia meillä tässä maas-
sa on lainsäädäntö ajan tasalla, ja tiedustelulaki, joka nyt toivon mukaan hyvin nopeasti
tässä salissa hyväksytään, tuo merkittävän lisän siihen, että pystymme yhä paremmin val-
vomaan Suomen kansalaisten turvallisuutta, olkoon sitten kysymys sotilasasioista taikka
esimerkiksi poliisin tai Rajavartioston toiminnasta, jotka takaavat sen, että tässä maassa on
turvallista elää.

Puhemies Paula Risikko:  Ja sitten ministeri, enintään 3 minuuttia. — Olkaa hyvä.

15.28 Sisäministeri Kai Mykkänen: Arvoisa puhemies! Kiitos, edustajat, relevanteista
huomioista.

Siihen kysymykseen, missä määrin tämä liittyy tiedustelulainsäädäntöön ja sen säätämi-
seen ja käsittelyjärjestykseen täällä salissa, mihin useat edustajat kiinnittivät huomiota,
niin edustajat Mäkelä ja Kari kuin Parviainenkin osaltaan: tämä lainsäädäntö ei edellytä
sitä perustuslain muutosta, joka on tehty, eikä sinänsä tiedustelulainsäädännön voimaantu-
loa, ja ne toimivaltuudet, joista tässä ammennetaan, eivät nouse siis tiedustelulainsäädän-
nön muutoksista, vaan nykyisestä, voimassa olevasta lainsäädännöstä, ja sikäli tällä ei ai-
van suoraa yhteyttä ole.

Myös mitä tulee tiedusteluvalvontavaltuutetun ja esimerkiksi eduskuntaan perustetta-
van valiokunnan rooleihin, tämä lainsäädäntö lähtee EU:n tietosuoja-asetuksen soveltami-
sen mukaisesti siitä, että tietosuojavaltuutettu on se ensisijainen viranomainen, joka, tietys-
ti poliisin oman lainvalvontatyön ohella, valvoo ikään kuin kansalaisten oikeuksien toteu-
tumista. Ja kansalainen voi aina vedota tietosuojavaltuutettuun, jotta tämä tarkistaa, miten
poliisi käyttää rekistereissään häntä koskevia tietoja, ja hänellä on myös oikeus saada tie-
tosuojavaltuutetulta siitä sitten tieto, onko oikeudenmukaisesti ja asianmukaisesti tietoja
käytetty, vaikka ei itse pääsisikään suoraan niitä katsomaan, käsiksi niihin tietoihin. Tämä
on sikäli ikään kuin eri reitti kuin sitten taas kansallista turvallisuutta koskevissa tieduste-
lulainsäädännön alaisissa asioissa, joihin ollaan nyt sitten esittämässä aivan erityistä, omaa
valvonta- ja seurantamenettelyä. Toki sitten eduskunnan kannattaa punnita ja valiokunnas-
sa kannattaa miettiä, missä järjestyksessä kuulemisissa näitä voidaan käsitellä, mutta hal-
lituksen kannalta tietysti oleellista on se, että kummatkin lakiesitykset asianmukaisesti ja
jouhevasti etenevät, kuitenkin perusteellisen harkinnan kautta tietysti, mihin eduskunnalla
on aina syytä olla oikeus.
5



Pöytäkirjan asiakohta PTK 122/2018 vp
Edustaja Tuppurainen viittasi valvonnan järjestämiseen ja siihen, miten tämä puoli toi-
mii. Uskoisin, että yksi, mikä tässä on kehittynyt — jo sinänsä teknisistä syistäkin viime ai-
koina, mutta myös tämä lakiesitys sen selkeämmin sääntelee — on nimenomaan lokitieto-
jen tallentuminen siitä, kuka käyttää ja mitä tietoja ja minkä tähden, jolloin sinänsä kiusaus
väärinkäyttävällä tavalla henkilötietoja seurata myöskin viranomaistoiminnassa nykyises-
tä vähenee. Ja toki on tärkeää, että esimerkiksi poliisissa, kun tämä laki tulee voimaan, kat-
sotaan vielä kerran, miten prosessit on järjestetty, niin että valvonta varmasti toimii, ja käy-
dään se puoli myös oman lainvalvonnan kannalta läpi, niin ettei sitä varata sitten pelkäs-
tään tietosuojavaltuutetun rooliin, joka toki on muutoin keskeinen.

15.31 Mika Kari sd: Arvoisa rouva puhemies! Toivoisin ja uskonkin, että ministerikin
tietää, että mainitsemanne lokitiedot tai poliisilain puolella olevat poliisin velvollisuudet ja
vastuut erilaisten tietueiden ja tämmöisten järjestelmien käyttöön ja luovuttamiseen on
kuitenkin säädelty niin tarkoiksi, ettei tiedustelulain yhteydessä tule sellaista ikään kuin
tuplalainsäädäntöä, että tiedustelulailla säädetään asiaa toisella tavalla ja tällä poliisilain
puolella taas toisella tavalla. 

Suojelupoliisille, jolleka on suunniteltu tiedustelutoiminnassa keskeinen toimijan rooli,
on jäämässä tiedustelutehtävien lisäksi myös poliisilain tehtäviä, ja näitä samoja poliisi-
lain pykäliä näin ollen käytetään tässä tiedusteluympäristössä tapahtuvissa asioissa varsin-
kin silloin, jos joku tutkittava asia käynnistyy poliisilain puolella ja siirtyykin sitten tiedus-
telulain puolella samalle viranomaiselle, tässä tapauksessa siis suojelupoliisille.

Haluan vaan aikakirjoihin merkitä sen, että tänä päivänä käytiin keskustelu siitä, onko
tällä lainsäädännöllä liitännäisvaikutuksia ja suoria vaikutuksia tiedustelulakiin. Uskon,
että me täällä paikalla olevat hallintovaliokunnan jäsenet — en nyt teidän puolestanne pu-
hu, mutta haluan puhua myös teille — kampaamme tämän asian hyvin tarkasti hallintova-
liokunnassa. Jos näin on, että vaikutuksia on, niin silloin olisi syytä käydä tämä kyseinen
nyt käsittelyssä oleva asia läpi samaan aikaan, kun käydään läpi valvontaa tiedustelupuo-
lella.

15.33 Ben Zyskowicz kok: Arvoisa rouva puhemies! On tosi tärkeätä yksityisyydensuo-
jan kannalta, että poliisin hallussa olevia tietoja vain hyvin asianmukaisesti käytetään. On
kuitenkin tilanteita, joissa en itse ymmärrä, miksi olemassa olevia rekistereitä ei voi käyt-
tää. Kerron tällaisen tilanteen.

Jos meillä löytyy vaikkapa surmattu ja raiskattu nuori nainen Kaisaniemen puistosta ja
tuon rikoksen tekopaikan osalta löytyy sormenjälkiä, niin poliisi saa katsoa omista rekiste-
reistään tämän sormenjäljen omistajaa. Tietenkään se, että löytyy sormenjälki, ei itsessään
ole mikään näyttö syyllisyydestä, vaan syyllisyyskysymys tietysti ratkaistaan ihan normaa-
listi, mutta varmasti sormenjälki henkilöstä, jonka tiedetään olleen paikalla, ja sen henki-
lön kuulusteleminen auttaisivat tämän kauhistuttavan rikoksen selvittämisessä.

No, kaikkien ihmisten sormenjäljet eivät tietystikään ole poliisin rekisterissä, mutta
meillä Suomessa on viime vuosina syntynyt ja täydentynyt passirekisteri, jonne pikkuhil-
jaa tulee kaikkien sormenjäljet. Mutta kun poliisi löytää murhapaikalta tuntemattomat sor-
menjäljet, joille ei löydy haltijaa poliisin omista rekistereistä, siis näistä rikollisuuden tii-
moilta syntyneistä rekistereistä, niin poliisilla ei ole oikeutta katsoa passirekisteristä, jossa
pikkuhiljaa on kaikki, kenen sormenjäljet ovat kyseessä.
6



Pöytäkirjan asiakohta PTK 122/2018 vp
Minulla on oikeastaan ministerille kysymys: onko teillä käsitystä siitä, miksi asia on
näin? Ja ehkä vieläkin tärkeämpi kysymys: eikö olisi syytä tehdä jotain asiantilan korjaa-
miseksi, jotta ainakin kaikkein törkeimmissä rikostutkinnoissa olisi oikeus katsoa tunte-
mattomien sormenjälkien haltijaa sieltä passirekisteristä?

Puhemies Paula Risikko:  Ministeri Mykkänen siitä paikalta, olkaa hyvä.

15.35 Sisäministeri Kai Mykkänen: Arvoisa puhemies! Kiitos tarkasta kysymyksestä.
Sinänsä lähtökohta on se, että itse asiassa EU:n tietosuojalainsäädäntö asettaa hyvin tarkat
rajoitteet näiden biometristen tunnisteiden, niin kasvokuvien kuin sormenjälkien, käytölle.
Sen takia tässäkin on päädytty tällaiseen ratkaisuun, jossa sinänsä on se logiikka, että sil-
loin, kun on poliisin omassa rikostorjuntatyössä syntynyttä tietoa, vaikkapa kameravalvon-
takuviakin, niitä voidaan verrata etsintäkuulutetusta oleviin tietoihin tai sormenjälkien
osalta, mutta esimerkiksi passia tai muuta ikään kuin normaalissa toiminnassa viranomai-
selle jäävää tietoa kansalainen ei luovuta sillä tavalla, että sitä voitaisiin sitten käyttää tässä
suhteessa häntä vastaan.

Mutta aivan oikea kysymys minusta on sinänsä miettiä sitä, onko tässä kohtaa sitten pää-
dytty EU:n tietosuoja-asetuksessa ikään kuin maailman kannalta parhaaseen tulokseen vai
ei. Tässä perustulkinta lähtee tuolta pohjalta. Sitäkin varmasti on valiokunnan mahdollista
pohtia tarkemmin, onko tässä sitten aihetta myöhempään miettimiseen.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.
7


