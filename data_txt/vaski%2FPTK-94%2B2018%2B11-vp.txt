















































DEMC7D.tmp.xml


Pöytäkirjan asiakohta PTK 94/2018 vp
Pöytäkirjan asiakohta 

PTK 94/2018 vp

Täysistunto

Keskiviikko 3.10.2018 klo 14.01—17.48

11. Hallituksen esitys eduskunnalle korkovähennysrajoitusta koskevan sääntelyn muutta-
misesta

Hallituksen esitys HE 150/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 11. asia. Puhemiesneuvosto ehdottaa, että asia lähetetään valtiovarainva-
liokuntaan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 12. asiakohtaan.

Keskustelu

16.06 Valtiovarainministeri Petteri Orpo (esittelypuheenvuoro): Arvoisa herra puhe-
mies! Esittelen eduskunnan käsiteltäväksi hallituksen esityksen korkovähennysrajoitusta
koskevan sääntelyn muuttamisesta. Esityksen taustalla on komission veronkiertodirektii-
vi, jota laitamme kansallisesti toimeen tällä esityksellä, ja tavoitteena on ehkäistä veron-
kiertoa.

Korkovähennysoikeuden rajoittamista koskevaa säännöstä muutettaisiin siten, että ra-
joitus koskisi myös muille kuin konserniosapuolille suoritettuja korkomenoja. Rajoitusta
sovellettaisiin myös muun toiminnan tulonlähteen ja maatalouden tulonlähteen verotuk-
sessa. Korkomenot voisi vähentää täysimääräisesti korkotulojen määrää vastaavilta osin.
Jos nettokorkomenot ovat verovuonna enintään 500 000 euroa, ne voitaisiin vähentää ko-
konaan. Nettokorkomenojen ylittäessä mainitun määrän menot voitaisiin vähentää siltä
osin kuin ne ovat enintään 25 prosenttia verovelvollisen oikaistusta elinkeinotoiminnan tu-
loksesta. Tästä poiketen muille kuin konserniosapuolille maksettuja nettokorkomenoja
voisi vähentää 3 miljoonaa euroa. 

Kuten nykyisin, rajoitusta ei sovellettaisi, jos tilanteessa voidaan soveltaa niin sanottua
tasevapautussäännöstä. Rajoitusta ei sovellettaisi itsenäisiin yrityksiin eikä direktiivissä
mainittuihin rahoitusalan yrityksiin. Rajoitusta ei sovellettaisi myöskään korkomenoihin,
jotka liittyvät sosiaaliseen asuntotuotantoon ja joihin voidaan soveltaa lakiin ehdotettua
siirtymäsäännöstä. Siirtymäsäännöstä sovelletaan korkomenoihin, jotka kertyvät lainoista,
jotka on otettu ennen 17. päivä kesäkuuta 2016 tai jotka on aktivoitu verotuksessa ennen 1.
päivää tammikuuta 2019. Direktiivin sallima niin sanottu infrapoikkeus on tällä hetkellä
valtiovarainministeriössä jatkovalmistelussa. Tämä herätti erittäin paljon kysymyksiä, ja
 Tarkistettu
4.0



Pöytäkirjan asiakohta PTK 94/2018 vp
siksi näin, ja se tuodaan eduskunnan käsittelyyn komission kanssa käytyjen keskustelujen
jälkeen.

Muutosta sovellettaisiin ensimmäisen kerran vuodelta 19 toimitettavassa verotuksessa.
Ehdotettujen muutosten arvioidaan lisäävän valtion verotuloja vuositasolla noin 10 miljoo-
nalla eurolla. Tässä implementoinnissa on ollut erittäin tärkeää löytää balanssi korkorajoi-
tuksen tuomisessa meidän lainsäädäntöön, mutta kuitenkin samaan aikaan toinen puoli on,
että meidän pitää huolehtia yritysten rahoituksen saannista ja yritysten rahoituksen hinnas-
ta. Tässä on mielestäni löydetty hyvä kokonaisuus, joka osana muita toimenpiteitä tehok-
kaasti estää veronkiertoa mutta kuitenkaan ei nosta kohtuuttomasti yritysten rahoituksen
hintaa.

16.09 Esko Kiviranta kesk: Arvoisa puhemies! On tietysti aika kummallista, että direk-
tiivillä rajoitetaan niin sanottujen ulkoisten korkojen vähennysoikeutta. Se direktiivi on
muodossa tai toisessa pantava voimaan ensi vuoden alusta, ja siitä lainsäädännöstähän täs-
sä nyt on kysymys.

Kuitenkin minusta hallitus on tehnyt hyvää työtä siinä, että muille kuin konserniyhtey-
dessä oleville osapuolille suoritettujen nettokorkomenojen euromääräinen raja tulee ole-
maan 3 miljoonaa euroa, eli sen parempaa työtähän hallitus ei olisi voinut tässä asiassa teh-
dä. Ja sitten tässä on otettu huomioon tuo tasevapautussäännös, se säilyy, ja sitten on van-
hojen lainojen korkoja koskeva siirtymäsäännös. Eli nämä ovat hyviä asioita. Hallitus on
tehnyt hyvää harkintaa näissäkin olosuhteissa, ja tietysti on hyvä, että nämä infrapoikkeus-
asiat ja myös Mankala-yhtiöitä koskeva asia pohditaan tarkemmin, mutta kuitenkin on lu-
vassa, että siltäkin osin asiat hoidetaan niin kuin ne Suomessa pitää hoitaa.

16.10 Timo Harakka sd: Arvoisa puhemies! Kuten ministeri tuossa juuri äsken totesi,
Euroopan unioni sääti kesällä 2016 veronkiertodirektiivin, ja nyt reilu kaksi vuotta myö-
hemmin saamme ensimmäiset kansallisen toimeenpanon lakiesitykset eli esityksen korko-
vähennysrajoituksen muutoksista. Tästäkin esityksestä tämän kaiken odottelun jälkeen
puuttuu hyvin tärkeä osio eli juuri se, miten kohdellaan julkisten infrastruktuurihankkei-
den vähennysoikeutta, ja ennen kaikkea, kuinka kohdellaan suurten voimalaitosten rahoit-
tamiseksi perustettuja Mankala-yhtiöitä eli omakustannusperiaatteisia julkisinvestointien
yhteenliittymiä. Nämä kohtalonkysymykset on syytä jokaisen edustajan nyt sisäistää ja toi-
voa, että hallitus saa vielä kaudellansa puolustettua näitä kansallisesti tärkeitä tulevaisuu-
sinvestointeja.

Mutta keskitytään nyt siihen, mitä esityksessä on — tai mitä siihen pikemminkin on jää-
nyt elinkeinoelämän eturyhmien ankaran painostuksen jäljiltä. Nimittäin aikaisempi laki-
luonnos on vesittynyt monelta osin, ja se näkyy yksin jo veron tuottoarviossa. Lakiluon-
noksessa yhteenlaskettu verotuoton lisäys oli reilu 100 miljoonaa euroa, tässä esityksessä
enää alle 20 miljoonasta alle 50 miljoonaan euroon, siis maksettavaksi kuuluvaa veroa.

Suomessahan säädettiin ensimmäistä kertaa korkovähennysrajoituksesta vuodesta 2014
alkaen, jolloin valtiovarainministeri Jutta Urpilainen toi eduskuntaan esityksen, jolla saa-
tiin suitsittua sisäisten konsernilainojen kikkailua ja samalla yksin Suomessa kymmeniin
miljooniin ulottuvaa verovälttelyä. Erityisesti terveyspalveluyhtiöt Mehiläinen ja Attendo
olivat herättäneet suurta suuttumusta näillä järjestelyillään, jotka näillä korkovähennysra-
joituksilla saatiin loppumaan. Nykyään kumpikin yritys on näiltä osin aivan hyväksyttäväl-
lä pohjalla.
2



Pöytäkirjan asiakohta PTK 94/2018 vp
Mutta parannettavaa lakiin toki jäi, kuten silloisen oppositiopuolueen johtaja, keskustan
johtaja, Juha Sipilä huomautti. Hänhän vaati veronkiertoa kiellettäväksi ja veroparatiiseja
suljettavaksi, ja olipa jopa niin, että silloinen oppositiojohtaja Sipilä rahoitti koko varjo-
budjettinsa vain harmaan talouden tuloilla, joita oli kertyvinään 600 miljoonaa euroa. On
sanottava, että nykyinen oppositio ei ole lähellekään tällaisia tuottoja harmaan talouden si-
nänsä tärkeistä ohjelmista toivonut, mutta oli toki sitä suurempi yllätys, että Sipilältä ja hal-
lituskumppaneilta loppui täysin into veronkierron ja aggressiivisen verosuunnittelun suit-
simiseen. Nopeasti todettuna harmaan talouden määrärahat ensin leikattiin mutta julkises-
ta paineesta palautettiin, ja sitten oli koko hallintarekisterifarssi, johon on käytetty koko
tämä eduskuntakausi, eikä vieläkään niitä viimeisimpiä siihen paikkaukseksi liimattuja la-
keja ole saatu eduskuntaan. Näyttää siltä, että omistusten läpinäkyvyyttä edes hiukan pa-
rantavat esitykset jäävät seuraavan hallituksen tehtäväksi.

Ja nyt sitten, ikävä kyllä, tämä vesitetty lakiesitys täydentää tämän kehityksen. Keskityn
nyt tässä vain tähän kaikkein olennaisimpaan vesitykseen, joka on juuri tämä tasevapau-
tushuojennus, joka heikentää ja joka jo tässä nykyisessäkin esityksessä sivuilla 39—41 to-
detusti vesittää koko korkorajoitussäännöksen vaikutusta huomattavasti.

Vuonna 2015 noin kolmasosa muutoin vähennyskelvottomasta korkomenosta palautet-
tiin hakemuksesta tasevapautuksen nojalla. Ja mistä tässä on kysymys? Noin 6—8 prosent-
tia jää siis saavuttamatta sitä vähennyskelvotonta eli verotettavaa tuloa. Se johtuu siitä, että
ennen kaikkea silloin, kun joku ulkomainen rahasto ottaa haltuunsa suomalaisen yhtiön ja
sillä itsellään on mahtava velkavipu, jolla se toimii, niin kun verrataan sitä tytäryhtiön si-
säistä velkavipua emon velkakäytäntöihin, niin näyttää siltä, että ne ovat samanlaisia yh-
tiötä, vaikka tosiasiassa tässä on korkokikkailusta kysymys. Silloin ei ole mitään perusteita
sille, että tämä tasevapautus — joka lakiluonnoksessa oli jo poistettu juuri siitä syystä, että
se heikentää korkovähennysrajoitusten vaikutusta — tuotiin takaisin nyt tähän hallituksen
esitykseen. Ja jostain syystä Ruotsi on kuitenkin todennut, että he pärjäävät ilman tällaista
tasekikkailua.

Palaan tähän aiheeseen vielä seuraavassa puheenvuorossa tarkemmin, mutta sitä ennen
pyydän ministeri Orpoa yksityiskohtaisesti perustelemaan, mistä tämä muutos johtuu.

16.16 Eero Lehti kok: Arvoisa puhemies! Jäin tänne ihan varta vasten kuuntelemaan
edustaja Harakan veropohdintaa. Minun mielestäni hän tuntee tätä verotusta kohtuullisen
hyvin, mutta hyvin valikoivin osin.

Tämä ammattiyhdistysliikkeen sijoitustuottojen verovapaus on sellainen porsaanreikä,
josta kyllä koko porsaskarsinan porsaat pystyvät menemään, eikä hän ole siitä ollenkaan
kiinnostunut.

16.16 Timo Harakka sd (vastauspuheenvuoro): Niin, en tiedä mistä syystä edustaja Leh-
ti siirsi tämän keskustelun ehkä omasta mielestään kiusallisemmasta aiheesta eli siitä, että
ehdoin tahdoin palautettiin tähän lakiesitykseen se kaikkein merkittävin aggressiivisen ve-
rosuunnittelun väline, joka oli jo kesällä poistettu.

Mutta mitä tulee ammattiliittojen nauttimaan osinkojen verovapauteen ja ennen kaikkea
ulkomaisten rahastojen, jotka omistavat Helsingin pörssistä yli puolet, sekä erinäisten sää-
tiöiden, sosiaalidemokraatit on tässä salissa ainoa puolue, joka on ehdottanut näille kaikil-
le pientä, maltillista lähdeveroa. Haastan kokoomuksen samaan verotulojen lisäämiseen
eikä tähän jatkuvaan verotulojen haaskaamiseen. Tällä meidän esityksellämme saataisiin
3



Pöytäkirjan asiakohta PTK 94/2018 vp
250 miljoonaa euroa lisää verotuloa niiltä osingonsaajilta, jotka eivät nyt maksa lainkaan
mitään veroa, mikä on epäreilu tilanne piensijoittajien kannalta, jotka maksavat aina vähin-
tään 25,5 prosenttia, [Puhemies koputtaa] mukaan lukien siis ammattiyhdistysliike. [Eero
Suutari pyytää vastauspuheenvuoroa]

Ensimmäinen varapuhemies Mauri Pekkarinen: Edustaja Suutari, pyydätte vastauspu-
heenvuoroa, mutta teillä on myöskin seuraava varsinainen puheenvuoro. Muiden vastaus-
puheenvuoropyyntöjä ei ole, joten listapuheenvuoro, edustaja Suutari, olkaa hyvä.

16.18 Eero Suutari kok: Arvoisa puhemies! Tämä on kyllä siinä mielessä vastauspu-
heenvuoro edustaja Harakalle, koska hän puhui paljon siitä, miten tasevertailun perusteel-
la on jäänyt verotuloja saamatta. Jos ajatellaan, mitä se tasevapautus ja -vertailu tarkoittaa,
se tarkoittaa sitä, että velallisella ja velan antajalla taseet ovat samanlaisia elikkä yhtä pal-
jon on suhteessa omavaraisuutta ja yhtä paljon velkaa. Jos tästä olisi vedettävissä johtopää-
tös, ainakin minusta omalla kokemuksellani on sellainen johtopäätös vedettävissä, että sil-
loin toinen ei ole taseellisesti jotenkin ylivoimainen toiseen verrattuna eikä pidä toista ve-
ronkiertomielessä toisenlaisessa asemassa, niin että ainakaan kaikki, ja suurin osakaan, täl-
laisista lainoista ei ole tehty veronkiertoa tai aggressiivista verosuunnittelua tai muuta sen
tyyppistä varten, vaan on aitoa liiketoimintaa.

16.19 Timo Harakka sd: Arvoisa puhemies! On tietenkin selvää, että kaikissa tapauksis-
sa, läheskään kaikissa tapauksissa, kyse ei ole mistään aggressiivisesta verosuunnittelusta,
mutta tämä on kuitenkin työkalu aggressiiviseen verosuunnitteluun. Luetaanpa nyt tämän
lakiesityksen perusteluista hiukan tasevapautushuojennuksesta: ”Sen on vaikutusarvioin-
nissa havaittu supistavan korkorajoitussäännöksen vaikutusta merkittävästi. Verovuonna
2015 tasevapautushuojennukseen perustuen rahoituksen piiristä vapautui 67 yritystä va-
pautuneen korkomenomäärän ollessa yhteensä noin 280 miljoonaa euroa eli noin kolmas-
osa muutoin vähennyskelvottoman korkomenon määrästä. Vaikutusarvioinneissa on las-
kelmien perusteella arvioitu, että nykyisen tasevapautuksen säilyttäminen merkitsisi sitä,
että noin 6—8 prosenttia kaikista yhteisöjen nettokorkomenoista vapautuisi rajoituksen
piiristä. Tasevapautuksen merkitys voisi kuitenkin todennäköisesti muodostua arvioita
suuremmaksi.” Eli tämä tarkoittaa sitä, että jos on monikansallinen, suuri rahasto, joka toi-
mii isolla velkavivulla — jolla on siis huomattavan hyvä rahoitusasema — ja se ostaa vaik-
kapa suomalaisen tytäryhtiön, jolla tällaista vastaavaa rahoitusasemaa ei ole, se luo keino-
tekoisesti sille yhtä suuren velkakoukun kuin mistä se itse pääsee nauttimaan huomattavas-
ti edullisemmalla korolla, kun taas tämä tytäryhtiö joutuu maksamaan huomattavasti kor-
keampaa korkoa.

Mutta se, mikä on poistettu viimeisestä lakiluonnoksesta eturyhmien, elinkeinoelämän,
lobbauksen jälkeen, kuuluu seuraavasti — tätä ei enää ole lakiesityksessä: ”Säännöksen ta-
voitteisiin nähden tasevapautussäännön nojalla rajoituksen ulkopuolelle jää huomattava
määrä korkomenoja, jotka pääsäännön perusteella kuuluisivat rajoituksen piiriin. Huojen-
nusta on joissakin tilanteissa voitu soveltaa korkomenoihin, jotka on synnytetty veropoh-
jaa rapauttavalla verosuunnittelulla. Lisäksi säännös on osoittautunut verotuksen varmuut-
ta ja verovelvollisten yhdenvertaisuutta heikentäväksi. Huojennuksen poistaminen on näis-
tä syistä tarkoituksenmukaista ja yhdenmukainen toimi yritysveropohjan tiivistämistä kos-
kevan hallitusohjelman kirjauksen kanssa.” Eli toisin sanoen nyt toimitaan hallitusohjel-
4



Pöytäkirjan asiakohta PTK 94/2018 vp
man vastaisesti, nyt toimitaan Verohallinnon toivomusten ja linjan vastaisesti, nyt toimi-
taan kestävän veropolitiikan ja aggressiivisen verosuunnittelun suitsimisen politiikan
vastaisesti sillä perusteella, että tässä elinkeinoelämän etujärjestöt ja suomalaiset yritykset
ovat ylipuhuneet hallituksen siihen, että ei tämä aggressiivisen verosuunnittelun vastainen
työ olekaan niin tärkeää. Myöntäkää nyt edes tämä, niin sitten tiedetään, mikä on hallituk-
sen pitkä linja aggressiivisen verosuunnittelun ja veronkierron vastaisessa toiminnassa. Se
on nolla.

16.22 Eero Lehti kok: Arvoisa puhemies! Harakka puuttui ihan oikeaan asiaan. Veropoh-
jan heikentyminen heikentää uskoa siihen, että verotus on oikeudenmukainen. Ja mitään,
sanoisinko, suurempaa epäoikeudenmukaisuutta minä en tiedä kuin se, että ammattiyhdis-
tysliike sijoitustoiminnastaan ei maksa mitään veroja siltä osin kuin voittoa syntyy. Ne
ovat samoilla markkinoilla. Vielä jotenkuten ymmärrän sen, että ammattiyhdistysliikkeen
jäsenmaksut ovat verotuksesta vapaat, mutta sitä, että heidän sijoitustoimintansa on myös
verotuksesta vapaa, minun on vaikea tasaveroisuuden periaatteen ja veropohjan kannalta
ymmärtää.

16.23 Timo Harakka sd (vastauspuheenvuoro): Arvoisa puhemies! Edellisessä vastaus-
puheenvuorossani nimenomaan kutsuin edustaja Lehteä ja hänen puoluettaan yhtymään
sosiaalidemokraattien aloitteeseen, joka tulee olemaan myös seuraavassa vaihtoehtobudje-
tissa, eli pannaan kaikki tällä hetkellä nollaverotetut osingot maltilliselle lähdeverolle. Tätä
esitti Evan raportissa apulaisprofessori Tomi Viitala, ja hän on esittänyt 250 miljoonan eu-
ron tuottoarvion. 

Kun saamme lisää verotuottoa, kun veropohja on tiivis, voimme alentaa verokantoja. Se
on terveen veropolitiikan merkki, ja tätä suosittelen näitten jatkuvien veropohjan puhko-
misten sijaan tietenkin myös ministeri Orpolle.

Tervetuloa mukaan tähän aloitteeseen, jossa vihdoinkin saadaan verolle ne, jotka eivät
veroa maksa, ja piensijoittajien suhteellinen asema huomattavasti paranee. Voimme jopa
laskea osinkoverotusta myös piensijoittajilta. Miltäs tällainen ajatus kuulostaisi?

16.24 Peter Östman kd (vastauspuheenvuoro): Arvoisa puhemies! Mielenkiintoinen kes-
kustelu, kun lähdetään analysoimaan, mikä olisi oikeudenmukaista verotuspolitiikkaa.
Kuulimme tässä, että ay-liikkeen ei tarvitse maksaa veroja samalla tavalla kuin muiden yh-
teiskunnassa olevien toimijoiden. Kaiken lisäksi tällä hetkellä ay-jäsenyysmaksu on vero-
vähennyskelpoinen, ja ellen muista ihan väärin, niin jos tämä verovähennysoikeus poistet-
taisiin — mikä olisi minun mielestäni oikea ratkaisu oikeudenmukaisuusnäkökulmasta —
se toisi valtion kassaan yli 200 miljoonaa euroa. Yli 200 miljoonaa euroa. Kysyisin Hara-
kalta: oletko valmis myöskin tällaiseen? Nimittäin KD tulee esittämään omassa vaihtoeh-
tobudjetissaan muutosta tähän nykytilanteeseen.

Ensimmäinen varapuhemies Mauri Pekkarinen: Nyt, arvoisat edustajat, vastauspu-
heenvuoroa tähän äskeiseen pyysi edustaja Harakka, ja sen myös saa.

16.25 Timo Harakka sd (vastauspuheenvuoro): Puhemies! Tämä ilmiö tunnetaan eng-
lanninkielisellä termillä ”whataboutism”, ja se tarkoittaa sitä, että jos joku puhuja sanoo
käsiteltävänä olevassa asiassa jonkin epäkohdan, niin siihen ei suinkaan vastata sillä, että
5



Pöytäkirjan asiakohta PTK 94/2018 vp
keskusteltaisiin siitä epäkohdasta, joka tässä käsillä olevassa esityksessä olisi keskustelta-
vissa, vaan otetaan esille joku toinen, ”entäs sitten tämä asia, mitä vastaatte tähän”, siis
vaihdetaan puheenaihetta.

Kuten nyt kolmannen kerran sanon, meidän puolueemme on ainoa puolue, joka on val-
mis ammattiyhdistysliikkeen ja kaikkien muidenkin yleishyödyllisten yhtiöiden ja säätiöi-
den ja ennen kaikkea ulkomaisten rahastojen osinkoverotukseen puuttumaan. Vastatkaa te
ensin siihen, lähdettekö mukaan edes tähän ensimmäiseen askeleeseen. Jos teillä, edustaja
Östman, on tulossa joitain esityksiä, niin kuuluuko tämäkin teidän esityksiinne, niin että
Suomi saisi [Puhemies koputtaa] osinkoverotuloa niistä firmoista, joista osinkoa makse-
taan ulkomaille?

Ensimmäinen varapuhemies Mauri Pekkarinen: Arvoisat edustajat, huomaan, että kes-
kustelu laajenee siitä fokuksesta, mihin tämä hallituksen esitys tähtää. Tosin kaikissa näis-
sä puheenvuoroissa kysymys on veropohjasta, mutta hivenen sivuraiteella on tämän kes-
kustelun tuo osa, joka koskee näitä jäsenmaksuja.

Sopii varmaan menettely, että antaisin nyt ministerille puheenvuoron. 3 minuuttia on
toivomus, ja siihen myönnytään.

16.27 Valtiovarainministeri Petteri Orpo: Arvoisa puhemies, kiitos! Ensin edustaja Ha-
rakalle: Tiedätte, että hallitus panee toimeen kaikkia niitä veronkierron estämiseksi tehtä-
viä toimenpiteitä, joita on sovittu OECD-tasolla, Euroopan unionin tasolla. Sen lisäksi
meillä on kansallisia toimia, ja tässä kansalliset viranomaiset, kuten verottaja ja poliisivi-
ranomaiset, oikeuslaitos, tekevät jatkuvasti työtä. Mielestäni Suomessa tehdään hyvää,
määrätietoista työtä, se on hyvin pitkälle perua myöskin jo viime hallituksen ajalta, jolloin
valtiovarainministeri Urpilainen teki useita hyviä esityksiä. Yksi niistä oli se, että korko-
vähennysrajoituksesta voisi jatkossakin vapautua tai voi vapautua tasevertailun perusteel-
la, ja tämä on siis nykyisessäkin esityksessä. [Timo Harakka pyytää vastauspuheenvuoroa]
Eli esitykseen sisältyy tasetesti, joka on siis säädetty voimaan viime kaudella. Lisäksi kor-
kein hallinto-oikeus on antanut viimeisen vuoden aikana ratkaisuja, jotka kiristävät tätä ta-
setestin soveltamista. Eli ei se suinkaan ole mikään kiertotie veroista vapautumiseen.

Mielestäni tämä direktiivi, jota nyt implementoidaan, tämä esitys, toimii veronkierron
estämiseksi. Se on oleellista, että tämä estää veronkiertoa. Mutta meidän täytyy koko ajan
pitää huolta siitä, mistä minusta tuntuu, että edustaja Harakka ei aina ole niin huolissaan,
että vaikka me puutumme veronkierron ilmiöihin, niin meidän pitää huolehtia tavallisten
suomalaisten työllistävien yritysten rahoituksesta. Siihen ei pidä puuttua yhtään enempää
kuin meidän direktiivi määrää. Meillä on aivan oleellista se, että meidän pk-yritysten ja
isompienkin rahoitus toimii ja sitä kautta tuetaan kasvua ja työllisyyttä.

Sitten teillä oli sellainen virhe myöskin, että se luonnoksen verotuottomääräarvio oli
semmoinen 46 miljoonaa, ei siis 100 miljoonaa, kuten te sanoitte. Nyt se on se reilu 10 mil-
joonaa.

Meillä on ne kaksi asiaa vielä, jotka ovat jatkoselvityksessä: tämä Mankala-yhtiöt ja inf-
rapoikkeus. Ne ovat kieltämättä suuria kysymyksiä, mutta ne ovat myöskin kansallisia ky-
symyksiä. Niihin täytyy etsiä huolellisesti ratkaisu.

Ehkä, puhemies, tämä tässä vaiheessa.
6



Pöytäkirjan asiakohta PTK 94/2018 vp
16.29 Timo Harakka sd (vastauspuheenvuoro): Kiitos ministerille vastauksista. Olen
tyytyväinen siitä, että OECD:n ja EU:n veronkierron vastaiset toimet, jotka ovat siis lisään-
tyneet voimakkaasti viime vuosina, eivät nyt ainakaan ole sellaisia, joita Suomen hallitus
aktiivisesti pyrkisi jarruttamaan ja torppaamaan. Sen sijaan voin toivoa, että Suomen hal-
litus olisi eturintamassa yllyttämässä Euroopan unionia tiukkoihin toimiin, kuten oli edel-
lisellä hallituskaudella, jolloin toki kokoomuskin oli hallituksessa.

Mutta nyt korjaan tämän teidän korjauksenne: 46 miljoonaa oli se välitön vaikutus sinä
verovuonna, kun oli tarkoitus tämän luonnoksen mukaisen mallin tulla voimaan, mutta sen
lisäksi siitä siirtyi seuraaville vuosille 60 miljoonaa. Eli yhteisvaikutus oli yli 100 miljoo-
naa, ja vertasin näitä kahta verrannollista lukua keskenään.

16.30 Eero Lehti kok: Arvoisa puheenjohtaja! Se, että edustaja Harakka on sitä mieltä,
että nämä sijoitustuotot on pantava verolle, on merkittävä muutos sosiaalidemokraattien
katsantokannassa. Mutta minä en ymmärrä, minkä takia niillä pitää olla erityiskategoria,
kun kaikilla muilla on tuntuvasti, ehkä viisi kertaa korkeampi verokanta.

16.31 Eero Suutari kok: Arvoisa puhemies! Tässä tasevertailussahan tietysti on olemas-
sa joitakin sellaisia, jotka käyttävät sitä nimenomaan aggressiiviseen verosuunnitteluun
sillä tavalla, että siellä alihankkijamaassa tai tytäryhtiömaassa ei syntyisi verotettavaa tu-
loa. Mutta suurin osa siellä kuitenkin on sellaisia, jotka toimivat normaalisti liiketoimin-
nan pelisääntöjen mukaisesti, eikä ole tarkoituskaan kiertää veroja, vaan se on normaalia
lainaa, minkä sillä antaa. Ja sen takia, kun on tällainen jo olemassa, minun mielestäni on
järkevää tästä sitten keskustella, että olisi joku muu työkalu niiden erottamiseen, joissa ni-
menomaan kierretään veroja, kuin tällainen, joka rankaisee niitäkin, jotka eivät tosiasiassa
joutuisi muutenkaan verotettaviksi.

Ja sitten se, että minä olen aiemmin kyllä kuullut, että sosiaalidemokraattien esitys oli
niin, että rajattaisiin nimenomaan ammattiyhdistysliike ulos tästä säätiöitten pienestä vero-
pohjasta, mutta ilmeisesti olin väärässä.

16.32 Peter Östman kd: Arvoisa puhemies! Jos sallitte, vastaan lyhyesti siihen Harakan
esittämään kysymykseen, olisimmeko me mukana tällaisessa ensimmäisessä askeleessa.
KD on mukana kaikissa sellaisissa hankkeissa, joissa me pystymme laajentamaan verotus-
pohjaamme, mutta siten, että se tukee kasvua ja työllisyyttä ja on myöskin kaikista näkö-
kulmista katsottuna oikeudenmukainen.

16.32 Timo Harakka sd: Arvoisa puhemies! Tämä edustaja Östmanin vastaus oli kyllä
ihan mallikelpoinen poliitikon vastaus.

Minun on vaikea kuvitella, että nykyisin nollaverotettujen ulkomaalaisten säätiöiden
maltillinen, enintään 5 prosentin lähdevero millään tavalla Suomen kasvua heikentäisi,
saatikka sitten yleishyödyllisten yhteisöjen, joiden osa ammattiyhdistysliike on. Se ei siis
nauti mitään erityiskohtelua, vaan se on yleishyödyllinen yhteisö. Ja todellakin, oikaisen
edustaja Suutaria siltä osin, että nimenomaan ammattiliittoja ei ole tarkoitus vapauttaa sii-
tä sen kummemmin kuin mitään muutakaan yleishyödyllistä yhteisöä. Eli tämä asia var-
maankin tuli nyt selväksi.

Mutta kun nyt vielä palataan itse pääasiaan, tähän pihviin, siis todellakin tähän taseva-
pautussääntöön: ministeri Orpo vetosi siihen, että se on tässä nykyisinkin voimassa olevas-
7



Pöytäkirjan asiakohta PTK 94/2018 vp
sa laissa. Mutta kun lakeja on aina tarkoitus parantaa ja selkeyttää, niin Verohallinnon toi-
veesta, monien toimijoiden toiveesta ja kaikkien verosuunnittelun asiantuntijoiden havain-
noista tähän oli tulossa parannus eli poistettaisiin tämä tasevertailu tarpeettomana, hanka-
loittavana ja, kuten äsken siteerasin, veropohjaa rapauttavaa verosuunnittelua mahdollista-
vana. Mutta nyt te tämän parannuksen kuitenkin peruutitte tullessanne toisiin ajatuksiin,
kun elinkeinoelämä katsoi, että tätä ei haluta, jolloin, kun valittavana oli aggressiivisen ve-
rosuunnittelun hillitseminen ja elinkeinoelämän edut, valitsitte jälkimmäisen.

Tämähän nyt ei koske mitään pienyrityksiä, ei edes keskisuuria yrityksiä, kun nämä ra-
jat ovat niin korkeita, ja sitä paitsi ei mikään yritys toivottavasti Suomessa tee liiketoimin-
taa korkovähennysten toimialalla. Se on vain apukeino. Kaikki olemme samaa mieltä siitä,
että yritysten toimintaedellytyksiä pitää parantaa, ja aggressiivisen verosuunnittelun suit-
siminen nimenomaan parantaa kotimarkkinayritysten kilpailuasetelmaa kansainvälisiä
konserneja vastaan. Siksi aggressiivisen verosuunnittelun suitsiminen on myös kilpailua
edistävä, markkinataloutta edistävä ja kotimarkkinayritysten hyvinvointia edistävä toimi,
ja se on se tärkein ja keskeisin syy, miksi sosiaalidemokraatit sitä myöskin ajavat.

16.35 Eero Suutari kok (vastauspuheenvuoro): Arvoisa puhemies! Itse olin tietysti kuu-
lemassa Verohallinnon edustajaa jaostossa, ja minä en kuullut muita argumentteja siitä ta-
sevapautuksesta kuin sen, että se on hankala. Mutta kaikki nämä muut olivat kyllä jostakin
muualta otettuja.

16.35 Timo Harakka sd (vastauspuheenvuoro): Siteeraamatta nyt keskeneräistä asiaa
jaostossa rohkenen olettaa, että ministeri Orpokin vahvistaa sen, että Verohallinto on kan-
nattanut sitä, että tämä tasevapautus poistettaisiin. Se on ollut siinä laissa alun alkaenkin
vain tällaisena varokeinona, kun on luotu aivan uutta lainsäädäntöä, kun tämmöistä korko-
vähennysrajoitusta ei ollut, ja sitten siitä on ilmennyt, että sitä voidaan käyttää ja käyte-
täänkin, varsinkin näissä kansainvälisissä rajat ylittävissä tilanteissa, täysin häikäilemättö-
mään verosuunnitteluun. Silloin ollaan tultu tilanteeseen, että eräinä verovuosina jopa puo-
let näistä vähennyskelvottomiksi katsotuista koroista on tällä nojalla voitu palauttaa haki-
joille ja nyt viimeisimmässä esimerkissä peräti kolmannes. Puhutaan sadoista miljoonista
euroista. Siksi olisi ollut tärkeää tehdä kuten Ruotsi. Jos Ruotsi pärjää ilman tätä tasever-
tailua, niin miksei Suomi. Ei kai Ruotsi nyt ole yritystoiminnan kannalta mitenkään kau-
hean epäedullinen maa?

Ensimmäinen varapuhemies Mauri Pekkarinen: Ja vielä on ministerillä puheenvuoro.
Tähän asiaan varattu aikaikkuna alkaa olla täyttynyt, ja sitten siirrytään seuraaviin asioi-
hin, ellei tämä keskustelu pääty kohta ministerin puheenvuoron jälkeen. — Ministeri, 2 mi-
nuuttia.

16.37 Valtiovarainministeri Petteri Orpo: Arvoisa puhemies! Ruotsi ei todellakaan ole
kovin yrittäjäepäystävällinen maa: Siellä on joustavat työmarkkinat ja monet asiat sujuvat.
Kilpailukyky on parempaa. Siellä on muun muassa pitkään ollut käytössä hyvä sijoitus-
säästötili. Siellä on tehty paljon viisaita asioita.

Edelleen palaan tähän tasevapautukseen. Minusta on hieman epäreilua tavallaan leima-
ta kaikki, jotka tätä käyttäisivät, että tavoitteena on heti veron kiertäminen. Tämä on totta,
lausuntopalautteen perusteella tämä on erittäin tärkeä suomalaisille suuryrityksille. Suo-
8



Pöytäkirjan asiakohta PTK 94/2018 vp
malaiset suuryritykset työllistävät kymmeniätuhansia jos ei satojatuhansia suomalaisia
työntekijöitä, ja silloin on erittäin tärkeää, että heidän toimintaympäristönsä on kilpailuky-
kyinen.

Säännös on tarpeellinen esimerkiksi kotimaisille suuryrityksille, joilla koko konsernin
rahoituksen hoitaminen on keskitetty Suomessa sijaitsevaan konsernin rahoitustoimin-
toon, eli tälle löytyy sinänsä hyvät perustelut. Onneksi meillä on viisaan valtiovarainminis-
terin Jutta Urpilaisen tekemä tasetesti. Kun meillä on vielä kaksi tuoretta keskusverolauta-
kunnan päätöstä, jotka tiukentavat entisestään tämän testin sisältöä, niin mielestäni meillä
on tässä nimenomaan veronkierron estämiseen luotu hyvä järjestelmä, mutta kuitenkin
niin, että se tukee hyvää yritysrahoituksen hoitoa.

Sitä voisin nyt kysyä, kun tässä keskustellaan, että onko vielä entisellään sosiaalidemo-
kraattien esitys, jolla te olisitte kiristämässä näitä rajoja suhteessa hallituksen esitykseen,
jolloin valtiovarainministeriön laskelman mukaan te olisitte kiristämässä suomalaisten yri-
tysten verotusta 150 miljoonalla eurolla.

16.39 Timo Harakka sd (vastauspuheenvuoro): Arvoisa puhemies! Edustaja Tölli antoi
Helsingin Sanomiin haastattelun, [Eero Lehti: Vastaa kysymykseen!] jota on paljolti sitee-
rattu ja jossa hän pahoitteli tahallisen väärinymmärtämisen lisääntymistä tässäkin salissa.
Minusta on aika erikoinen suoritus, että kun aloitin yhden puheenvuoroni sanomalla, että
tätä tasevapautusta ei pääsääntöisesti, yleisesti ottaen, ole käytetty nimenomaan aggressii-
visen verosuunnittelun välineenä mutta siihen työkaluksi se sopii erinomaisesti, niin mi-
nisteri tällä tavalla pyrkii leimaamaan sanomisiani.

Se, mitä SDP:n laajassa aggressiivisen verosuunnittelun vastaisessa ja harmaan talou-
den torjumiseksi esitetyssä toimenpidekokonaisuudessa esitetään, tulee myöskin ministe-
rin luettavaksi vaihtoehtobudjettimme osalta, jossa jälleen kerran osoitamme, miksi voim-
me tehdä samaan aikaan sekä sosiaalisesti oikeudenmukaisempaa että valtiontaloudellises-
ti vastuullisempaa linjaa kuin hallitus.

Ensimmäinen varapuhemies Mauri Pekkarinen: Myönnän vielä puheenvuoron edusta-
ja Heinoselle ja hänen jälkeensä ministerille. Mikäli ministerin jälkeen vielä on puheen-
vuorotarpeita, tämän asian käsittely siinä vaiheessa joka tapauksessa keskeytetään ja sitä
jatketaan kaikkien muiden tämän päivän päiväjärjestyksen asioiden tultua käsitellyiksi.
Mutta nyt vielä edustaja Heinonen ensin ja sitten ministeri.

16.40 Timo Heinonen kok: Arvoisa herra puhemies! Oikeastaan kiinnitin huomiota mi-
nisteri Orpon viime puheenvuorossaan esille nostamaan asiaan, että sosiaalidemokraatit
olisivat esittäneet näitä euromäärärajoja huomattavan alas, 250 000 euroon. Voisitteko, ar-
voisa ministeri, arvioida sitä, minkälainen vaikutus tällä olisi suomalaisten yritysten vero-
tukseen ja sitä kautta mahdollisesti tähän hyvään työllisyyskehitykseen, mitä tällä hetkellä
on saatu aikaiseksi, jos meidän yritysten verotusta edelleen kiristettäisiin tällä tavalla kuin
esille tuli? [Timo Harakka: Ei se ole verotuksen kiristämistä!]

Pidän hyvänä sitä, että veronkiertodirektiivi laitetaan toimeen ja teemme toimenpiteitä
veronkierron suitsimiseksi. Nämä esitykset ovat hyviä ja kannatettavia.

Ensimmäinen varapuhemies Mauri Pekkarinen: Ministeri, olkaa hyvä. — Mielellään
minuutti.
9



Pöytäkirjan asiakohta PTK 94/2018 vp
16.41 Valtiovarainministeri Petteri Orpo (vastauspuheenvuoro): Arvoisa puhemies!
Edustaja Heinosen kysymykseen: Kyllä se VM:n arvio oli 150 miljoonaa käytännössä yri-
tysverotuksen kiristämistä. Me olemme arvioineet, että tällä esityksellä me puutumme ni-
menomaan veronkiertoon ja aggressiiviseen verosuunnitteluun ja tämä on riittävä ilman,
että me teemme tällaista kiristystä.

Mutta, edustaja Harakka, pakko kommentoida tähän väärin ymmärtämiseen, että en tie-
dä, oletteko te tahallanne ymmärtänyt väärin vai olenko ilmaissut — ja hallitus — jotenkin
huonosti, kun te täällä kerta toisensa jälkeen toistatte sitä, että hallitus ei välitä, ei halua teh-
dä toimia veronkierron estämiseksi, ei ole tosissaan, olemme ihan kuin me emme todella-
kaan välittäisi siitä, että Suomessa maksetaan ne verot, mitkä Suomeen kuuluvat. Me olem-
me jatkuvasti tehneet ja tuoneet lakiesityksiä tänne ja käsitelleet niitä muun muassa suu-
ressa valiokunnassa, koska monet näistä asioista pyörivät EU-pöydissä. On täysin selvää,
että me teemme kaikkemme, jotta Suomessa veronkiertoa, aggressiivista verosuunnittelua
ei saa tehdä. [Puhemies koputtaa] Ja jos on laittomuuksia, niihin puututaan.

Ensimmäinen varapuhemies Mauri Pekkarinen: Edustaja Harakka, vastauspuheenvuo-
ro, sitä ei voida kieltää. Muuten tämä keskustelu olisi jo päättynyt tältä erää.

16.42 Timo Harakka sd (vastauspuheenvuoro): Sopii mielestäni päättää tähän, arvoisa
puhemies, ellei jotain aivan välttämätöntä tule. — Oli kuitenkin ehkä vähän eri asia puhua
suuresta poliittisesta linjaeroavaisuudesta, joka liittyy harmaan talouden ja aggressiivisen
verosuunnittelun vastaisiin linjauksiin. Nyt näin lopuksi sanoisin, että se, että asetetaan
korkovähennyksen rajat johonkin kohtaan, ei ole sama asia kuin veron kiristäminen. Sil-
loinhan ainoastaan korkovähennyksen käyttöä rajoitetaan, niin kuin nyt tässäkin hetkessä
rajoitetaan. Sen ei tule olla terveen liiketoiminnan ydin, ihan niin kuin ei aggressiivisen ve-
rosuunnittelunkaan. Tässä oioitte hiukan mutkia.

Mutta haluaisin lopettaa tämän tämmöiseen sovinnolliseen nuottiin. Nimittäin tämän
kaiken moittimisen jälkeen — siis sen, että olen sitä mieltä, että hallituksen linja aggressii-
visen verosuunnittelun suitsimisessa on käsittämättömän lepsu — olemme ehdottomasti
olleet samaa mieltä Portugalin verosopimuksen peruuttamisen välttämättömyydestä, [Pu-
hemies koputtaa] ja siitä kiitän ministeri Orpoa.

Keskustelu päättyi.

Asia lähetettiin valtiovarainvaliokuntaan.
10


