















































DEMEB16.tmp.xml


Pöytäkirjan asiakohta PTK 15/2017 vp
Pöytäkirjan asiakohta 

PTK 15/2017 vp

Täysistunto

Keskiviikko 1.3.2017 klo 14.03—17.46

3. Euroopan neuvoston Suomen valtuuskunnan kertomus Euroopan neuvoston parlamen-
taarisen yleiskokouksen toiminnasta vuonna 2016

Kertomus K 5/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään ulkoasiainvalio-
kuntaan.

Keskustelu

16.30 Maria Guzenina sd (esittelypuheenvuoro): Arvoisa puhemies! Aivan alkuun on-
nittelut kaikille niille, jotka tänään solmivat avioliiton sukupuoleen ja suuntautumiseen
katsomatta. Vapaus rakastaa, perustaa perhe ja tulla kohdelluksi yhdenvertaisena on ihmis-
oikeuskysymys.

Ihmisoikeuksien edistämisestä on kysymys myös Euroopan neuvoston toiminnassa. Jär-
jestön lähtökohta on, että demokratia, oikeusvaltioperiaate, lehdistönvapaus ja sananvapa-
us yleensäkin sekä ihmisoikeuksien kunnioittaminen ovat niin valtavan suuria sivistynee-
seen yhteiskuntaan kuuluvia peruspilareita, että niistä pitää pitää kiinni kaikkina aikoina
kaikissa tilanteissa. Valitettavasti näistä tärkeistä lähtökohdista laistetaan kuitenkin tätä
nykyä aivan liian usein. Yleiskokouksen kannanottojen ja päätöslauselmien läpileikkaava,
toistuva viesti on hyvin selkeä: ihmisoikeuksien ja oikeusvaltioperiaatteiden kunnioittami-
nen on vakaan ja oikeudenmukaisen yhteiskunnan perusta. Eriarvoistumisen kasvu, syrjin-
tä ja epäoikeudenmukainen kohtelu vaikuttavat kielteisesti koko yhteiskuntaan ja erityisen
vahvasti lapsiin ja nuoriin ja yhteiskunnan heikoimmassa asemassa oleviin väestöryhmiin.

Pakolaisten ja turvapaikanhakijoiden ihmisoikeustilanne oli esillä jokaisessa täysistun-
nossa viime vuonna ja tulee varmasti olemaan myös tänä vuonna. Tässä yhteydessä on
hyvä todeta, että edustaja Huovinen valmistelee paraikaa raporttia pakolaisten kotouttami-
sesta ja toivottavasti täällä kertoo tänään omista havainnoistaan tähän liittyen. Yleisko-
kouksen kanta on ollut, että hätää kärsiviä tulee auttaa ja että jäsenmailla on velvollisuus
puuttua väärinkäytöksiin, kuten ihmissalakauppaan. Lisäksi yleiskokous on kritisoinut Eu-
roopan unionin toimintaa ja sitä, ettei EU:n päätöksiä, kuten uudelleensijoittamista koske-
vaa sopimusta, ole implementoitu kaikissa jäsenmaissa. Myös jäsenmaiden rajoitukset per-
heenyhdistämiseen on nähty esteenä varsinkin alaikäisten kotouttamiseen. Yksin tulleiden
alaikäisten tilanne on huolestuttava etenkin radikalisoitumisen näkökulmasta.

Eurooppaa koetelleet terrori-iskut, pakolaiskriisi, populismi ja lisääntynyt vihamieli-
syys koettelevat sananvapauden ymmärrystä. Yleiskokous on muistuttanut, että vaikka sa-
nanvapaus on yksi vapaan yhteiskunnan peruspilareista, ei sananvapauden nimissä voi sa-
 Tarkistettu
4.0



Pöytäkirjan asiakohta PTK 15/2017 vp
noa ihan mitä vain. Vihapuheen kitkemisessä yleiskokous on korostanut myös meidän po-
liitikkojen vastuuta. Euroopan neuvosto on perustanut vihapuheen vastaisen verkoston,
jonka Suomen edustajana toimin.

Arvoisa puhemies! Sananvapaus on oikeus, jota vastuullisesti käyttämällä vahvistetaan
demokratiaa ja ihmisoikeuksien toteutumista. Joissain Euroopan neuvoston maissa, kuten
Puolassa, Unkarissa ja Turkissa, on jo jonkin aikaa tapahtunut valtavan huolestuttavaa ke-
hitystä ja esimerkiksi toimittajat eivät ole saaneet tehdä työtään vapaasti. Aihetta on käsi-
telty Euroopan neuvoston yleiskokouksessa useaan otteeseen, ja nyt täytyy suruksi sanoa,
että viime aikoina olen myös joutunut vastaamaan Euroopan neuvoston kollegoiden kysy-
myksiin siitä, onko Suomessa, lehdistönvapauden ykkösmaassa, kaikki ihan hyvin. Esi-
merkiksi viimeaikaiset Ylen sisältä vuotaneet tiedot pakottavat miettimään tätä asiaa tar-
kemmin.

Yleiskokous seuraa tiiviisti kehitystä ja tapahtumia jäsenmaissa — tällä hetkellä jäsen-
maita on 47. Tämä työ tapahtuu erityisesti monitorointikomiteassa, poliittisessa komiteas-
sa, jossa tarkastellaan nimenomaan sitä, miten jäsenvaltiot panevat täytäntöön ne lupauk-
set ja sitoumukset, joista he ovat sopineet liittyessään Euroopan neuvostoon. Siellä on työ-
listalla Albania, Armenia, Azerbaidzhan, Bosnia ja Hertsegovina, Georgia, Moldova, Ser-
bia, Ukraina ja Venäjä. Näiden lisäksi neljä maata, Bulgaria, Makedonia, Montenegro ja
Turkki, on niin kutsutun jälkimonitoroinnin kohteena. On tärkeää todeta myös, että komi-
tea päätti viime vuonna ryhtyä tarkastelemaan kehitystä Puolassa. Eli Puola on joutunut
uudestaan tarkkailuluokalle, [Eduskunnasta: Ihan oikein!] ja tämä on hyvin huolestuttavaa
ja kertoo siitä, että demokraattinen yhteiskunta ei ole itsestäänselvyys vielä tänäkään päi-
vänä vaan demokraattisten periaatteiden vaaliminen on jatkuva prosessi.

Edellä mainittujen aiheiden lisäksi yleiskokouksen toimintaa on haastanut Venäjän ti-
lanne. Venäjä ei toimittanut valtakirjojaan viime vuoden eikä tämän vuoden tammikuun is-
tuntoon eikä ole osallistunut yleiskokouksen toimintaan huhtikuun 2014 jälkeen. Tästä
huolimatta monitorointikomitea katsoo, että maa on edelleen työlistalla, ja on useasti kes-
kustellut suhteesta Venäjän kanssa. Vuoropuhelua käydään tiiviisti, mutta yleiskokouksen
enemmistön kanta on, että Venäjän osallistuminen ja yleiskokouksen toiminnassa mukana
oleminen ei ole mahdollista ennen kuin Krim on palautettu Ukrainalle. Tilanne on siis ää-
rimmäisen vaikea. Venäjän suhteen Euroopan neuvoston Suomen valtuuskunta on koros-
tanut dialogia, vuoropuhelun tärkeyttä. Ilman keskustelua ja vuoropuhelua on vaikea ym-
märtää erilaisia näkökantoja ja myös vaikea saada oma viesti perille. Kesäkuussa Suomen
valtuuskunta vierailikin johdollani Moskovassa, ja tapasimme muun muassa duuman ulko-
asiainvaliokunnan puheenjohtaja Puškovin ja heidän muita jäseniään.

Myös Ukrainan tilanne on ollut esillä useasti. Yleiskokous on toistuvasti tuominnut Ve-
näjän toiminnan Krimillä ja Itä-Ukrainassa ja on kehottanut kaikkia osapuolia noudatta-
maan kansainvälistä oikeutta sekä muistuttanut Minskin sopimuksen täytäntöönpanon tär-
keydestä. Tässä tietysti olennaisena on myös Ukrainan oma oikeuslaitos sekä korruption
kitkeminen. 

Vielä, puhemies, mainitsen tässä Turkin. Turkin tilanne on heikentynyt huomattavasti
kertomusvuonna. Vallankaappausyrityksestä heinäkuussa 2016 ja sen jälkeisistä puhdis-
tuksista olemme joutuneet valitettavasti lukemaan, ja niiden osalta on selvää, että ihmisoi-
keudet eivät aina ole olleet päällimmäisinä siinä, kun on tätä jälkipyykkiä Turkissa pesty. 

Vielä lopuksi: Euroopan neuvoston Suomen valtuuskunta on johdonmukaisesti pyrki-
nyt nostamaan esille Suomelle tärkeitä asioita, kuten naisiin kohdistuvan väkivallan vas-
2



Pöytäkirjan asiakohta PTK 15/2017 vp
taisen yleissopimuksen eli Istanbulin sopimuksen. Tämä naisiin kohdistuva väkivalta, per-
heväkivalta on edelleen yksi Suomen vakavimpia ihmisoikeusongelmia. Olemme koko
valtuuskuntana tehneet myöskin kirjallisen kysymyksen ministeri Soinille ja ehdottaneet
pakkoavioliittojen kriminalisointia. Tähän meitä velvoittaa tämä samainen Istanbulin sopi-
mus.

Ja vielä lopuksi toivotan tervetulleeksi Suomen valtuuskuntaan erittäin hyvän vahvis-
tuksen, nimittäin suuren valiokunnan puheenjohtaja Anne-Mari Virolaisen, joka oli het-
ken aikaa poissa mutta nyt sitten palaa tuonne meidän riveihimme ja tuo varmasti sitten li-
sää omilla avauksillaan ja omilla keskusteluillaan siellä Euroopan neuvoston yleiskokouk-
sessa.

16.38 Anne-Mari Virolainen kok: Arvoisa herra puhemies! Euroopan neuvoston perus-
periaatteisiin kuuluu demokratian, ihmisoikeuksien ja oikeusvaltioperiaatteen puolustami-
nen. Menen jälleen kerran puolustamaan niitä suomalaisesta näkökulmasta.

Tässä keskustelussa otan esiin ainoastaan kertomuksen kohdan 3.6, Naiset ja tasa-arvo.
Euroopan neuvoston kärkiteemojahan on jo usean vuoden ajan ollut naisiin kohdistuva vä-
kivalta ja erityisesti naisten ympärileikkausten kieltäminen. Jokin aika sitten saimme lu-
kea Helsingin Sanomista reportaasin Keniassa asuvasta tytöstä, joka ympärileikattiin kak-
si vuotta sitten. Tiedämme, että toimenpiteessä tytölle aiheutetaan suunnatonta tuskaa.
Haastattelun tyttö kertoi kuitenkin kannattavansa myös omien lastensa ympärileikkausta
tradition takia.

Tyttöjen ympärileikkaus on yksi räikeimpiä esimerkkejä, kuinka naisten asema kehitty-
vissä maissa on edelleen katastrofaalinen. Erityisen heikossa asemassa ovat tytöt, sillä vuo-
sittain kaksi miljoonaa alle 15-vuotiasta tyttöä tulee äidiksi. Lapsuus päättyy äitiyteen ja
yleensä vastoin tyttöjen omaa tahtoa. On sanomattakin selvää, että kun lapsi saa lapsen, ei
hänen kehonsa eikä varsinkaan mielensä ole vielä valmis raskauteen ja synnytykseen.

Kehitysohjelmat, jotka auttavat aikuisia naisia, eivät välttämättä auta lapsiäitejä. Vaik-
ka ehkäisyllä on merkitystä, se ei yksinään riitä. On puututtava myös lapsiäitiyden pohjim-
maisiin syihin eli köyhyyteen ja tyttöjen heikkoon asemaan. Valtaosa lapsiäideistä on nai-
misissa, ja valitettavasti he eivät saa käydä koulua.

Euroopan neuvostossa useissa päätöslauselmissa korostetaan, että tyttöjen ympärileik-
kausten ja lapsiäitiyden vastustaminen on keskeisessä asemassa tyttöjen aseman paranta-
misessa. Tarvitaan laajaa vaikuttamista niin hallituksiin ja yhteiskuntiin kuin myös perhei-
siin ja yksilöihin. Vain niin voidaan poistaa köyhyyttä ja syrjintää ja lisätä tasa-arvoa, kou-
lutusta sekä pääsyä terveydenhoitoon.

Tyttöjen koulutuksella on valtava vaikutus. Sen tiedämme, sillä tämän Helsingin Sano-
mien haastatteleman kenialaisen ympärileikatun tytön sisko on päässyt opiskelemaan ja
kertoi haastattelussa oppineensa tyttöjen ympärileikkauksen vaaroista. Hän sanoo aikovan-
sa nousta vastustamaan ympärileikkauksia.

Arvoisa puhemies! Me tiedämme, että maailma ei ole valmis, vaikka maailmasta on vii-
meisen sadan vuoden aikana tullut aiempaa tasa-arvoisempi. Euroopassa ja Euroopan lähi-
alueilla on ongelmia, kuten puheenjohtaja Guzenina omassa avauspuheenvuorossaan ko-
rosti. Demokratia, ihmisoikeudet ja oikeusvaltioperiaate tarvitsevat puolustamista. Euroo-
pan neuvosto on siinä aivan oivallinen toimija.
3



Pöytäkirjan asiakohta PTK 15/2017 vp
16.41 Susanna Huovinen sd: Arvoisa herra puhemies! Voisi sanoa, että maanosamme ja
jopa koko maailman turvallisuuden kannalta keskinäinen yhteydenpito, dialogi, toistem-
me ymmärtäminen, toisiltamme oppiminen ovat koko ihmiskunnan elinehto. Tälle työlle
Euroopan neuvosto tarjoaa nähdäkseni todella hyvän areenan. Ei ole aivan se ja sama, mi-
ten parlamentaarikot pitävät yhteyttä toisiinsa. On hyvin tärkeää, että Euroopan unionin li-
säksi myös Euroopan neuvoston paljon laajempi kokoonpano pohtii maanosamme tätä päi-
vää ja tulevaisuutta.

Kuten täällä jo puheenjohtajamme Guzenina ja nykyinen jäsen edustaja Virolainen to-
tesivatkin, demokratia, ihmisoikeudet, oikeusvaltioperiaate ovat aivan keskeisessä roolis-
sa Euroopan neuvoston työssä. Mutta näiden isompien teemojen kautta pääsemme myös
moniin paljon käytännönläheisempiin asioihin käsiksi, kuten eriarvoisuuden, korruption,
veroparatiisien vastainen työ koko maanosamme alueella, tasa-arvo, ihmisoikeudet, vä-
hemmistöryhmät ja niin edelleen.

Arvoisa puhemies! Voisi sanoa melkein, että valitettavasti Euroopan neuvostossa ai-
heista ei ole viime vuosien aikana ollut pulaa, pikemminkin päinvastoin: monet niistä pe-
riaatteista, jotka ovat sisäänkirjoitettuina jo Euroopan neuvoston koko agendalle, ovat tul-
leet haastetuiksi eri jäsenmaiden toimesta mutta myös sen johdosta, että niin maailmassa
kuin myöskin Euroopan mantereella erilaiset turvallisuusasiat ovat nousseet aivan eri ta-
valla keskiöön. Voisi sanoa, että olemme eläneet hyvää aikaa tässä muurien välissä ja nyt
olemme tulleet ajanjaksoon, jossa jälleen rakennetaan muureja. En toivoisi tätä aikaa omil-
le lapsilleni, kun itse olen saanut elää aikaa, jolloin on muureja purettu, mahdollisuuksia ra-
kennettu. Nyt näyttää tilanne olevan aivan toinen.

Haluan mainita, puhemies, lyhyesti pakolaisuusteemasta, koska se täällä jo mainittiin,
että laadin parhaillaan raporttia parhaista kotoutumiskäytänteistä. Tuo raportti tullaan kä-
sittelemään komiteassa huhtikuun istuntoviikolla ja todennäköisesti sitten koko Euroopan
neuvoston suuressa salissa kesäkuussa. Näyttää siltä, että pakolaisuus on johtanut siihen,
että monissa maissa koetaan oikeaksi tavaksi reagoida pakolaisuuden ja maahanmuuton
kasvuun rajojen sulkemisella. Tämä valitettavasti on johtanut jo valmiiksi haavoittuvien
ihmisryhmien osalta siihen tilanteeseen, että he ovat vielä hankalammassa tilanteessa. Täs-
sä haluan erikseen mainita yksin tulleet alaikäiset lapset, vammaiset ja muut erityisryhmät.

Toivoisin todellakin, että kaikissa Euroopan maissa pohdittaisiin hyvin tarkkaan sitä,
millä tavoin nämä käytänteet, joita nyt on tässä ikään kuin paniikkireaktiona tehty, myös
valitettavasti Suomessa vaikkapa perheenyhdistämisen osalta, palvelevat sitä tarkoitusta,
että saisimme nämä ihmiset, jotka joka tapauksessa osittain tulevat jäämään Eurooppaan,
integroitua osaksi yhteiskuntiamme paremmin. Näitä keinoja siis tullaan nostamaan tuossa
raportissa, ja olen järjestänyt myös yhdessä valtuuskuntamme kanssa täällä Suomessa ti-
laisuuden, jossa olemme kuulleet tämän alan asiantuntijoita, suomalaisia asiantuntijoita.
Pyrin, totta kai, nostamaan myös näitä suomalaisia hyviä esimerkkejä tuossa raportissa
esille.

Puhemies! Turvapaikkapolitiikan ajurina ei saisi olla ennakkoluulo, pelko tai viha. Aju-
rin paikalla pitäisi olla ymmärrys, inhimillisyys ja kyky empatiaan. Näistä meidät ihmiset
on tehty, ja toivoisin, että tämä ajatus meidän Euroopan neuvoston Suomen valtuuskunnan
työstä myös koko eduskunnalle välittyisi.

16.47 Petri Honkonen kesk: Arvoisa herra puhemies! Yhdyn tähän edellä edustaja Huo-
visen ja Suomen valtuuskunnan puheenjohtaja Guzeninan esittämään näkemykseen siitä,
4



Pöytäkirjan asiakohta PTK 15/2017 vp
että Euroopan neuvosto on tällaisena aikana entistäkin tärkeämpi areena parlamentaarik-
kojen väliselle keskustelulle nyt, kun näitä muureja rakennetaan ja useissa maissa on ha-
vaittavissa väärän suuntaista kehitystä, oikeusvaltiokehityksen heikkenemistä ynnä muu-
ta. Nyt on mielenkiintoista nähdä, kun Euroopan unionin toimintakyky tiettyihin lähialu-
eilla, Euroopan neuvoston jäsenmaissa tapahtuviin kriiseihin nähden on heikentynyt —
esimerkkinä Turkki, muutamat muut maat — kuinka muun muassa Iso-Britannia brexitin
jälkeen tulee nyt sitten käyttämään Euroopan neuvostoa ja mitenkä Iso-Britannia kenties
tulee jatkossa suhtautumaan Euroopan neuvostoon sellaisena toimintakenttänä, jossa Eu-
roopan sisäistä yhteistyötä tehdään. Toivomme totta kai, että se yhteistyö säilyy tiiviinä.
Nämä uhkat eivät ole ollenkaan vähenemässä, vaan päinvastoin lisääntymässä.

Arvoisa puhemies! Kuten tuossa totesin, yleiskokous on tärkeä areena parlamentaarik-
kojen väliseen keskusteluun. Ja nyt varsinkin, kun tuonne idän suuntaan, Venäjän suun-
taan, on tiettyjä kansainvälisiä pakotteita edelleen voimassa, mielestäni on kuitenkin hyvä,
että Suomen valtuuskunta on pyrkinyt siihen parlamentaarikkojen väliseen dialogiin, mitä
meillä on mahdollisuus käydä. Näen tämän edelleenkin tärkeänä, että vaikka valtioiden
hallitukset ajautuvat tällaisen pakotepolitiikan suuntaan ja kärjistymisen tielle, niin kuiten-
kin parlamentaarikkojen välisellä dialogilla voitaisiin näitä [Puhemies koputtaa] kriisejä
ehkäistä ja sitten pyrkiä liennyttämään.

16.49 Maria Guzenina sd: Arvoisa puhemies! Dialogi on äärimmäisen tärkeää, aivan
niin kuin tässä sanottiin, ei ainoastaan maiden välillä vaan myöskin eri väestöryhmien vä-
lillä. Euroopan neuvostossa on kannettu valtavaa huolta siitä, millä tavalla terrorismi on
päästetty juurtumaan Euroopan maaperälle, ja siellä on haluttu myöskin korostaa sitä, että
me emme saa pelätä ja vihata, vaan meidän täytyy löytää keinot, joilla myöskin ehkäistä tu-
levia terroritekoja. Ja tässä tärkeässä työssä esimerkiksi radikalisoitumisen ehkäiseminen
huono-osaisuutta, vähäosaisuutta vähentämällä on äärimmäisen tärkeää.

On tärkeää, että myös meillä Suomessa vähennetään vihapuhetta ja ennen pitkää saa-
daan se kokonaan poistumaan niin, että myöskään se kantaväestön taholta maahanmuutta-
jiin kohdistuva vihapuhe ei aiheuttaisi näissä tänne muualta tulleissa sellaisia ajatuksia, jot-
ka ennen pitkää johtavat radikalisoitumiseen. Jos katsotaan, millä tavalla osattomuus on
vaikkapa Ranskassa saanut jalansijaa nimenomaan sieltä kaikkein köyhimmiltä alueilta,
joilta sitten se on lähtenyt leviämään, kun sitä ei ole otettu tarpeeksi vakavasti, niin meidän
pitää olla silmät avoimina muuhun Eurooppaan ja ottaa opiksi siitä, mitä muualla on tehty
väärin, ja pitää huolta siitä, että täällä Suomessa ei vastaavaa pääse tapahtumaan ja että he,
jotka tänne meidän keskuuteemme jäävät, kokevat, että tämä on myöskin heidän yhteis-
kuntansa, jota vastaan ei tarvitse taistella ja kapinoida, vaan että he haluavat tulla tänne ra-
kentamaan tätä meidän yhteistä maatamme, perustamaan perheen ja rakentamaan itselleen
hyvän tulevaisuuden tavallisten kantasuomalaisten rinnalla.

16.51 Susanna Huovinen sd: Puhemies! On helppo yhtyä tuohon puheenjohtajamme juu-
ri äsken sanomaan aiheeseen tästä radikalisoitumisesta. Todellakin sen maaperänä toimii
osattomuus ja näköalattomuus, se, että ei ole mitään näkymää siitä, miten esimerkiksi maa-
hanmuuttajana uudessa yhteiskunnassa pääsee mukaan niin koulutukseen, työelämään
kuin sitten kaikkeen muuhunkin yhteiskunnassa meneillään olevaan. Sen vuoksi tämä ko-
toutumisen integraatiotoiminnan hoitaminen kunnolla on kuin rahaa laittaisi pankkiin. Sii-
5



Pöytäkirjan asiakohta PTK 15/2017 vp
tä ei kannattaisi olla ensimmäisenä säästämässä, vaan siihen kannattaisi nimenomaan sat-
sata.

Tässä haluan vielä erikseen mainita nimenomaan tämän perheenyhdistämisen ja siihen
tehdyt valitettavat muutokset eri puolilla Eurooppaa. Perhehän on ihmisen turvasatama.
Jos ei siitä omasta lähipiiristään saa sitä tukea, jolla pystyy toimimaan, saa kannustusta ja
apua omilta lähimmiltään, niin on kyllä hyvin vaikea nähdä, miten esimerkiksi yksin tullut
alaikäinen, joka on voinut kokea hyvin vakavia asioita kriisin jalkoihin joutuessaan, pää-
see sitten osaksi yhteiskuntaa. Juuri tässä tulemme siihen erittäin kriittiseen kohtaan, jolla
pystyisimme radikalisoitumista ennalta ehkäisemään.

Puhemies! Tässä raportissani, joka kotoutumista koskee, tullaan esittämään monia ihan
konkreettisia tapoja. Haluan vain lyhyesti mainita, kun juuri viime viikolla sain vierailla
Portugalissa — missä nyt taloudellinen tilanne, kuten kaikki tiedämme, on pikkusen ver-
ran ollut huonompi kuin meillä Suomessa — että siellä on kuitenkin onnistuttu rakenta-
maan aivan saman katon alle kaikki palvelut, joita niin maahanmuuttajat, pakolaiset kuin
turvapaikanhakijatkin tarvitsevat. Mielestäni meillä on mahdollisuus oppia toisiltamme, ja
toivon, että voisimme eduskunnassakin tämän raportin valmistuttua esimerkiksi ensi syk-
synä käydä keskustelun [Puhemies koputtaa] tästä tärkeästä teemasta.

16.53 Maria Guzenina sd: Arvoisa puhemies! Tässä äsken salissa keskusteltiin valtio-
neuvoston selonteosta ruokapolitiikan osalta, ja osattomuus myös meillä täällä Suomessa
johtaa usein siihen, että joudutaan hakemaan ruokaa ruokajonoista, ja tämä samainen on-
gelma on jouduttu kohtaamaan monessa muussakin Euroopan maassa. Sitten kun täällä
käytiin läpi niitä valtaisia lukuja siitä, kuinka paljon meillä menee ruokaa hävikkiin, niin
minä nyt mietin vain, kun tämä on ihmisoikeuskysymys ja tämä tällä tavalla liittyy tähän
Euroopan neuvoston toimintakertomukseenkin, että jos kahden keskustelun välillä löytäi-
simme yhteisen rakentavan sillan, millä tavalla tätä ruokahävikkiä voitaisiin hyödyntää
niin, että me saisimme sen kohtaamaan heidät, joilla ei ole mitään, jotka saattavat jonottaa
tuntitolkulla ruokajonoissa. Tiedän, että on monia sellaisia kauppiaita, jotka esimerkiksi
hyvin ansiokkaasti omasta kaupastaan sitten niitä hävikkituotteita ovat valmiita jakamaan
niille vähäosaisille, joilla ei ole varaa hankkia riittävästi ruokaa sinne omaan perheensä
pöytään. Ehkä tätä kannattaisi kannustaa ja ottaa myöskin huomioon tuossa teidän ruoka-
keskustelussanne, joka aivan kohta pääsee varmasti jatkumaan.

16.55 Johanna Karimäki vihr: Arvoisa puhemies! On ollut hyvä kuulla Euroopan neu-
voston jäseniltä, mitä tärkeää työtä Euroopan neuvostossa tehdään ihmisoikeuksien puo-
lesta, hyvän pakolaispolitiikan puolesta ja kotouttamisen eteen. Toivon todellakin, että Eu-
roopassa yhä vahvemmin haetaan yhteisiä ratkaisuja pakolaiskriisiin, joka nyt on kohdan-
nut koko maailmaa hyvin valtavassa mittakaavassa. Ihmisillä on oikeus hakea turvaa sil-
loin, kun he ovat sodan tai vainon kohteina. Olisi tosi tärkeätä, että Euroopassa löydettäi-
siin yhteinen näkemys siitä, kuinka pakolaiset jaetaan maiden kesken ja kuinka luodaan
turvallisia reittejä varsinkin naisille ja lapsille päästä turvallisesti Eurooppaan.

Edustaja Huovinen puhui hyvin äsken kotouttamisen tärkeydestä ja siitä, kuinka tärkeää
on, että turvapaikanhakijoille löytyy työpaikkoja, että he oppivat nopeasti suomen tai ruot-
sin kieltä ja että he voivat integroitua tähän yhteiskuntaan. Myös se, että heidät otetaan tän-
ne hyvin vastaan, on sen kannalta tärkeää, miten hyvin selviämme pakolaisten vastaanot-
6



Pöytäkirjan asiakohta PTK 15/2017 vp
tamisvelvoitteesta, kun me kotoutamme heidät hyvin. Meillä on paljon täällä tekemätöntä
työtä. Itse asiassa tarvitsemmekin näitä pakolaisia tänne lisää.

Keskustelu päättyi.

Asia lähetettiin ulkoasiainvaliokuntaan.
7


