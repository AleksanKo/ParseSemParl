















































DEM6B43.tmp.xml


Pöytäkirjan asiakohta PTK 72/2019 vp
Pöytäkirjan asiakohta 

PTK 72/2019 vp

Täysistunto

Torstai 28.11.2019 klo 16.00

4.3. Suullinen kysymys valtion omistajaohjauksesta (Harry Harkimo liik) 
Suullinen kysymys SKT 70/2019 vp

Suullinen kyselytunti

Ensimmäinen varapuhemies Tuula Haatainen: Edustaja Harkimo.

Keskustelu

16.56 Harry Harkimo liik: Arvoisa rouva puhemies! Ensin osanottoni kansanedustaja
Maarit Feldt-Rannan poismenon johdosta.

Viime hallituskaudella kuultiin kymmeniä, jos ei satoja, kertoja, että asiat ovat huonosti
valmisteltuja. Sen takia ministereille hankittiin uusia avustajia. Tällä hetkellä teillä, minis-
teri Paatero, on valtiosihteeri Valtteri Aaltonen, joka on oikeustieteiden lakimies; Lauri
Finér, joka on veropoliittinen osaaja; Minna Salminen, joka on JHL:n neuvottelija ja laa-
jasti eri ay-liikkeiden tehtävissä ollut; teillä on Paavali Kukkonen, joka vastasi omistajaoh-
jauksesta ja omistajaohjausyksikössä on 15 ihmistä, kaksi semmoista [Eduskunnasta:
Oho!], jotka vastaavat Postista. Kuitenkin te olette saaneet aikaiseksi tämmöisen sotkun ja
yhtä päivämäärää ei ole löydetty näistä papereista. Miten on mahdollista? Mitä nämä avus-
tajat ja nämä muut ihmiset tekevät siellä, [Naurua] kun eivät avusta teitä ihan selvästi? [Pu-
hemies koputtaa] 

Toinen juttu on se, mitä myös pääministeri Rinteeltä kysyisin: onko tämä omistajaoh-
jausministerin tehtävä semmoinen, joka hoidetaan vasemmalla kädellä? Siinä on 66 yritys-
tä ja [Puhemies: Aika!] 52 000 ihmistä. Eikö se vaatisi vähän tehokkaampaa hoitoa?

16.57 Kunta- ja omistajaohjausministeri Sirpa Paatero (vastauspuheenvuoro): Arvoi-
sa rouva puhemies! Juuri niin kuin edustaja Harkimo totesi, yhtiöitä on varsin paljon. [Ti-
mo Heinonen: Myös avustajia!] Niistä 66 on se kokonaismäärä, joista siis noin puolet on
siellä omistajaohjausyksikön sisällä ja muissa ministeriöissä sitten osa.

Tehtävät, jotka sitten kuuluvat ministerille, ovat ensisijaisesti sen periaatepäätöksen,
elikkä sen koko linjauksen, tekeminen, mitä tämä hallitus haluaa omistajaohjaukselta ja
yhtiöiltä. Toinen iso tehtävä on tietysti sitten määrittää näitten linjausten lisäksi näitten yh-
tiöiden hallitukset. Nyt tässä ensimmäisen puolen vuoden aikana emme ole siis vielä ehti-
neet saamaan valmiiksi sitä periaatelinjausta — edellisellä kaudella taisi mennä vielä
kauemmin aikaa — ja toisaalta on tainnut muutamaan yhtiöön tulla muutamia vaihdoksia
yhtiöiden hallituksen jäseniin. [Puhemies koputtaa] Mutta se on se ensimmäinen ja suurin
keino, millä vaikuttaa näihin yhtiöihin.
 Hyväksytty
1.0



Pöytäkirjan asiakohta PTK 72/2019 vp
Ensimmäinen varapuhemies Tuula Haatainen: Ja tähän kysymykseen viimeinen kysy-
mys, edustaja Ikonen.

16.59 Anna-Kaisa Ikonen kok (vastauspuheenvuoro): Arvoisa puhemies! Todellakin on
hyvä, että sopu on löytynyt, mutta kyllä tähän vyyhteen on liittynyt paljon huolenaiheita.
Ihan siihen, että miten Suomi on saanut kärsiä tästä tilanteesta nyt viime viikkoina, minkä-
laista tietoa on annettu eduskunnalle, mikä hallituksen rooli on ollut näissä palkkaneuvot-
teluissa ja minkälaista omistajaohjaus on. 

Otankin tämän viimeisen kysymyksen liittyen tähän omistajaohjaukseen. Suomalaisten
kansallisomaisuus, joka on valtionyhtiöissä, ansaitsee laadukasta omistajaohjausta. Miljar-
dien omaisuutta ei voi hoitaa ihan miten vain, vaan omistajaohjauksen tulee olla kaiken
kaikkiaankin pitkäjänteistä. Kysynkin asianomaiselta ministeriltä: mitä aiotte nyt tässä ti-
lanteessa tehdä luottamuksen palauttamiseksi valtion omistajaohjaukseen?

17.00 Kunta- ja omistajaohjausministeri Sirpa Paatero (vastauspuheenvuoro): Arvoi-
sa rouva puhemies! Äsken jo hieman totesin, että se suurin linjaus on se omistajapoliitti-
nen periaatepäätös, [Kokoomuksen ryhmästä: Lisää avustajia!] missä linjataan kaikkia val-
tionyhtiöitä koskevat linjaukset. Seuraava on tietysti se, että nämä hallitusten valinnat tu-
levat ajankohtaiseksi pääasiassa siis ensi keväänä. Siinä kohtaa tarkastelemme niitä. Me
voimme koko eduskunnan ja kaikkien puolueiden kanssa yhdessä myöskin omistajaoh-
jausta käydä läpi. Edellisellä kaudella Juha Sipilän toimiessa tässä tehtävässä perustettiin
parlamentaarinen työryhmä, neuvottelukunta nimeltään. Ja olen ajatellut, että tämä ko-
koonpano, jossa eduskuntapuolueet ovat edustettuina, kootaan myös tällä kaudella, jolloin-
ka tätä yhteistä keskustelua koko tämän salin kanssa päästään omistajaohjauksesta käy-
mään.

Kysymyksen käsittely päättyi.

Kyselytunti päättyi.
2


	4.3
	16.56
	16.57
	16.59
	17.00


