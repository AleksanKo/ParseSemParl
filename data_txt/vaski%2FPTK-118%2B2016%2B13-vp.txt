















































DEM2112.tmp.xml


Pöytäkirjan asiakohta PTK 118/2016 vp
Pöytäkirjan asiakohta 

PTK 118/2016 vp

Täysistunto

Tiistai 22.11.2016 klo 14.03—21.48

13. Hallituksen esitys eduskunnalle laiksi lapsilisälain 7 §:n muuttamisesta
Hallituksen esitys HE 151/2016 vp
Lakialoite LA 93/2016 vp
Valiokunnan mietintö StVM 27/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 13. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

21.32 Sari Tanus kd: Arvoisa herra puhemies! Hallituksen esityksessä 151 hallitus pyr-
kii leikkaamaan lapsilisiä. Lapsilisien kohdalla leikkauksen kokonaismäärä on 11,7 mil-
joonaa euroa, vaikka lapsilisät eivät kategorisesti kuulu enää indeksisidonnaisiin etuuk-
siin. Hallitus on leikkaamassa lapsilisiä kolmella eri tavalla. Lapsilisien indeksikorotukset
lakkautettiin väliaikaisen jäädyttämisen sijasta kokonaan tämän vuoden alussa, ja arvion
mukaan jo indeksisidonnaisuuden lakkauttaminen leikkaa lapsilisiä 4,1 prosenttia vuoteen
2019 mennessä.

Leikkaustoimet ovat vahvassa ristiriidassa sen lupauksen kanssa, että lapsilisiä ei enää
leikata. Lapsilisät sidottiin indeksiin vuonna 2011 ja indeksikorotukset tehtiin vuosina
2011 ja 2012. Tätä ennen ja tämän jälkeen indeksikorotuksia ei ole tehty, minkä johdosta
lapsilisän reaaliarvo on laskenut 30 prosenttia vuodesta 94. Viime vuoden alussa lapsili-
sien määrää leikattiin 8,1 prosentilla, mitä kompensoitiin verotuksen lapsivähennyksellä.
Vuoden päästä hallitus lakkauttaa myös lapsivähennyksen, ja nyt hallitus on lisäksi leik-
kaamassa lapsilisiä 0,85 prosenttia.

Lapsilisäleikkaus kohdistuu juuri heikoimmassa asemassa oleviin ihmisiin. Erityisesti
vähävaraisten lapsiperheiden arkeen lapsilisäleikkaukset olisivat kohtuuton teko, joten tätä
hallituksen esitystä indeksisidonnaisina etuuksien leikkauksina, niin kuin esitys 151 ehdot-
taa, ei voi hyväksyä.

Täten edellä olevan perusteella ehdotan, että vastalauseen 3 mukaisesti lakiehdotus hy-
lätään.

21.33 Anneli Kiljunen sd: Arvoisa herra puhemies! Hallitus aikoo nyt leikata lapsilisiä
0,91 prosentilla saavuttaakseen säästöjä julkiseen talouteen. Leikkauksella on lyhyellä ai-
kavälillä keskimäärin vähäinen vaikutus käytettävissä oleviin tuloihin. Pidemmällä aika-
välillä hintojen noustessa ehdotettu lapsilisän tason alentaminen yhdessä vuoden 2016
alussa voimaan tulleen lapsilisäindeksisidonnaisuuden poistamisen kanssa kuitenkin pie-
 Tarkistettu
4.0



Pöytäkirjan asiakohta PTK 118/2016 vp
nentää lapsilisien ostovoimaa. Viimeisen reilun 20 vuoden aikana lapsilisien ostovoima on
laskenut noin 30 prosenttia.

Arvoisa puhemies! Lapsilisän alkuperäinen tarkoitus oli toimia tulontasauksena lapsi-
perheiden ja lapsettomien kotitalouksien välillä. Lapsilisä on universaali, kaikille lapsiper-
heille maksettava etuus, johon perheen tulot eivät vaikuta. Kun lapsilisä ei enää seuraa sen
enempää hinta- kuin tulokehitystäkään, olisi tarpeen arvioida, miten lapsilisää tulisi kehit-
tää, mutta sen pitää olla oikeudenmukainen ja nimenomaan lapsiperheitä tukeva.

Arvoisa puhemies! Emme voi hyväksyä lapsiperheisiin kohdistuvia eriarvoistavia pää-
töksiä. Hallituksen eri leikkausten seurauksena pienituloisten lasten elämäntilanne tulee
nyt entisestään vaikeutumaan. Lapsiperheköyhyys on kasvanut 1990-luvulta alkaen. Mei-
dän tulisi tehdä kaikkemme, ettei lapsiperheköyhyys vaikeutuisi maassamme ja näin las-
ten eriarvoisuus kasvaisi. Meidän tulisi pikemminkin suuntautua toiseen suuntaan, että eri-
arvoisuus lapsiperheittenkin välillä vähenisi.

Arvoisa puhemies! Me emme voi hyväksyä lapsilisän leikkausta osana tätä kokonaisuut-
ta, ja tästä syystä (Puhemies koputtaa) edellä olevan perusteella ehdotan, että lakiehdotus
hylätään vastalauseemme mukaisesti.

21.36 Sari Essayah kd: Arvoisa puhemies! Niin kuin edellä jo totesin, nimenomaan nämä
inhimillisyysvajeet kohdistuvat myös tähän ryhmään elikkä lapsiperheisiin. Tietysti tun-
tuu todella kummalliselta, kun muistelee viime hallituskauden aikaa, kun keskusta oli op-
positiossa, minkälaista arvostelua kohdistui silloin tähän vuoden 2015 lapsilisäleikkauk-
seen, jota kuitenkin kompensoitiin tällä verotuksen lapsivähennyksellä, jolla pidettiin
huolta, että nimenomaan pienituloisiin ja keskituloisiin tämä leikkaus ei kohdistu. Nyt sit-
ten keskusta hallituksessa ollessaan on viemässä läpi nämä. Ensin lapsilisien indeksikoro-
tukset lakkautettiin tämän väliaikaisen jäädyttämisen sijasta kokonaan tämän vuoden alus-
ta.

Siinä mielessä täytyy todeta, että ei voi muuta kuin tässä tilanteessa kannattaa edustaja
Tanuksen vastalauseen 3 mukaista hylkäysesitystä.

Ensimmäinen varapuhemies Mauri Pekkarinen: Keskustelu asiasta on päättynyt. — Ja-
ha, katsotaanpa nyt niin, että edustaja Kantola kerkesi.

21.37 Ilkka Kantola sd: Arvoisa puhemies! Jokin aika sitten painoin tuota nappia, yritin
olla vikkelä. — Asiani on se, arvoisa puhemies, että kannatan edustaja Kiljusen esitystä.

Keskustelu päättyi ja asian käsittely keskeytettiin.
2


