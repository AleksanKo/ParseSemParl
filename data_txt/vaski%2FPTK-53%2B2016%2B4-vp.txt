















































DEM359F.tmpSave.xml


Pöytäkirjan asiakohta PTK 53/2016 vp
Pöytäkirjan asiakohta 

PTK 53/2016 vp

Täysistunto

Tiistai 17.5.2016 klo 13.58—16.38

4. Hallituksen esitys eduskunnalle laiksi kemikaalilain muuttamisesta
Hallituksen esitys HE 75/2016 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 4. asia. Puhemiesneuvosto ehdottaa, että asia lähetetään ympäristövaliokuntaan.

Keskustelu

16.32 Juha Pylväs kesk:  Arvoisa rouva puhemies! Hallitusohjelman yhtenä keskeisenä
tavoitteena on turhan byrokratian karsiminen. Myös maatalouden ahdingon tukemiseksi on
ansiokkaasti traktorimarssin jälkeen luvattu tukea ja turhan hallinnon karsimista. Tämä
hallituksen esitys kemikaalilain muuttamisesta vastaa näihin molempiin tavoitteisiin.

Viljelijät ovat erittäin vastuullisia luonnon kasvukunnon turvaamisessa, sillä vain hyvin
hoidettu luontosuhde tuottaa hyvän sadon. Siksi onkin perusteltua, että ympäristötuen eh-
toihin kuuluva kasvinsuojeluaineiden käyttäjätutkinto onkin riittävä myös jyrsijätuholais-
ten ongelmien poistamiseksi viljelijän oman tilan kiinteistöiltä ja varastoista, kuten lakiesi-
tyksen 38 §:n muutoksessa esitetään. Onkin ollut hieman outoa lainsäätäjän logiikkaa, että
viljelijät levittäisivät kaiken varalta kilohinnaltaan varsin arvokkaita torjunta-aineita pel-
loille tai varastojensa nurkkiin.

Tarkkuutta sitä vastoin toivon Tukesin rekisterin tulevaankin käyttöön. Merkinnät tor-
junta-aineiden vaarallisuuteen ja Tukesin vaatiman käyttäjän luvanvaraisuuden kriteerei-
hin liittyen eivät saa tämän lakimuutoksen tulkinnan myötä kiristyä tästä lakiesityksen kir-
jauksesta.

Toinen varapuhemies Paula Risikko: Edustaja Viljanen. — Ja jos saan pyytää, kaikki
kokoukset salin ulkopuolelle, kiitos.

16.33 Eerikki Viljanen kesk: Arvoisa puhemies! Tällä esityksellä ehdotetaan muutetta-
vaksi kemikaalilakia sen toimeenpanosta saatujen käytännön kokemusten perusteella ja
Euroopan parlamentin ja neuvoston biosidiasetuksen takia. Kemikaalien markkinoille
saattamista ja käyttöä säädellään Suomessa pitkälti EU-asetuksilla, mutta näitä biosidejä
voidaan nyt säädellä kansallisilla säädöksillä kansallisen siirtymäkauden ajan, joka päät-
tyy 2024.

Tämä nyt käsittelyssä oleva esitys on osa hallituksen byrokratiankarsimisen hanketta ja
siksikin erittäin kannatettava. On selvää, että kemikaalin käsittelylle tulee asettaa selkeitä
ehtoja ja menettelytapoja, mutta yhtä lailla on selvää, ettei näillä ehdoilla ja kriteereillä
pidä kohtuuttomasti hankaloittaa kansalaisten ja yrittäjien toimintaa, varsinkaan sellaista
 Tarkistettu
4.0



Pöytäkirjan asiakohta PTK 53/2016 vp
toimintaa, jota jo ohjataan ja jossa ei ole ollut ongelmia. Tällaista toimintaa on näiden bio-
sidien käyttäminen maataloudessa. Tämä ehdotus helpottaa osaltaan sitä, ettei viljelijä
kohtaa kohtuutonta byrokratiaa, vaan hallinnollista taakkaa tältä osin kevennetään. Tämä
on hyvä asia, hyvä esitys, ja esitys paranee entisestään, kun valiokuntakäsittelyssä huomi-
oidaan se, ettei maatiloilla urakointipalveluja tarjoavien yritystenkään sääntely tule tämän
myötä kasvamaan. 

Keskustelu päättyi.

Asia lähetettiin ympäristövaliokuntaan.
2


