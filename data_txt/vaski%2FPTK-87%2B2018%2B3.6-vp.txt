















































DEM3EA0.tmp.xml


Pöytäkirjan asiakohta PTK 87/2018 vp
Pöytäkirjan asiakohta 

PTK 87/2018 vp

Täysistunto

Torstai 20.9.2018 klo 10.01—21.44

3.6. Suullinen kysymys päiväkotien henkilöstömitoituksesta (Antero Laukkanen kd)
Suullinen kysymys SKT 139/2018 vp

Suullinen kyselytunti

Puhemies Paula Risikko: Ensiksi kristillisdemokraattisen eduskuntaryhmän kysymys,
edustaja Laukkanen.

Keskustelu

16.39 Antero Laukkanen kd: Arvoisa rouva puhemies! Jokunen ajatus päiväkotien työ-
tilanteesta.

Svenska Yle uutisoi tällä viikolla helsinkiläisestä päiväkodista, jossa pahimmillaan kak-
si työntekijää on joutunut vastaamaan 63 lapsesta ja heidän hoidostaan. Se rikkoo jo reip-
paasti lain asettamat vaatimukset. Päivähoito elää juuri nyt vaikeita aikoja: virkoja ei saada
täytettyä, henkilökuntaa on sairauslomalla, ja sijaisten saaminen on kiven alla. Tämä ta-
paus ei ole yksittäinen, vaan kyse on yleisestä ongelmasta. Lasten turvallisuus on uhattuna
jokaisena päivänä tässä maassa. Hallitus on huolissaan alhaisesta syntyvyydestä, mutta sii-
tä huolimatta hallituskaudella leikkaukset päiväkoteihin ja niiden henkilömitoituksiin ovat
mittavat. Kysynkin asianomaiselta ministeriltä: miten varmistetaan, että päiväkodeissa on
riittävästi työntekijöitä, jotta lapsille voidaan luoda turvallinen [Puhemies koputtaa] ympä-
ristö? Uusi varhaiskasvatuslaki [Puhemies: Aika!] tulee vielä heikentämään tätä tilannetta.

16.40 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Päiväkotien henkilöstömitoituksesta eli siitä, kuinka paljon aikuisia päiväkodeissa
pitää olla, säädellään tarkasti lainsäädännössä, ja sitä on luonnollisestikin ehdottomasti
noudatettava.

Samoin sitten tällä hallituskaudella on viety eteenpäin varhaiskasvatusta merkittävästi
uuden varhaiskasvatuslainsäädännön myötä, joka parantaa lapsen asemaa, siis vahvistaa
lapsen etua varhaiskasvatuksessa ja nostaa myöskin henkilöstön koulutustasoa pitkällä
siirtymäajalla. Eli kun tänä päivänä yksi kolmesta on korkeasti koulutettu päiväkodeissa,
niin jatkossa on, vuonna 2030, kaksi kolmesta päiväkodin aikuisesta, ja tällä on tietysti päi-
väkotien ja varhaiskasvatuksen laatua parantava vaikutus.

Tämän hallituksen aikana on myöskin merkittävästi lisätty varhaiskasvatuksen opetta-
jien koulutusmääriä yliopistoissa. Siihen on panostettu erittäin voimakkaasti, ja se on tie-
tysti todella tärkeää tulevaisuudessa, jotta meillä voisi olla tilanne, jossa myöskin varhais-
kasvatuksen osallistumisaste entisestään kasvaisi, koska haluamme, että meidän lapsem-
me tässä maassa saavat laadukasta varhaiskasvatusta, ihan jokainen. 
 Tarkistettu
4.0



Pöytäkirjan asiakohta PTK 87/2018 vp
2


