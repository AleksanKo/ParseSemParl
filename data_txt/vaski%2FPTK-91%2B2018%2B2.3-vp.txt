















































DEM4857.tmp.xml


Pöytäkirjan asiakohta PTK 91/2018 vp
Pöytäkirjan asiakohta 

PTK 91/2018 vp

Täysistunto

Torstai 27.9.2018 klo 16.00—18.29

2.3. Suullinen kysymys osakesäästötileistä (Paavo Arhinmäki vas)
Suullinen kysymys SKT 145/2018 vp

Suullinen kyselytunti

Puhemies Paula Risikko: Seuraava kysymys, edustaja Arhinmäki.

Keskustelu

16.31 Paavo Arhinmäki vas: Arvoisa rouva puhemies! Viime kyselytunnilla aloitimme
hiukan keskustelua osakesäästötileistä. Silloin ihmettelin sitä, että miten samaan aikaan,
kun eläkeläisten ja työttömien indeksejä jäädytetään, ollaan ottamassa käyttöön jälleen
yksi varakkaita suosiva veroetu. Hinnaksi valtiovarainministeriö on arvioinut 160 miljoo-
naa euroa.

Ministeri Orpo, te vastauksessa sanoitte, ettei osakesäästötili aiheuta veromenetyksiä,
koska verot vain lykkääntyvät ja ne maksetaan kyllä sitten, kun rahat nostetaan tililtä. Kui-
tenkin valtiovarainministeriön omista selvityksistä käy ilmi, että huomattava osa verotu-
loista jäisi pysyvästi saamatta. Pelkästään ulkomaalaisten osinkojen lähdeverojen kohdal-
la valtiovarainministeriö on puhunut 56 miljoonan euron mahdollisista menetyksistä. Ky-
synkin, ministeri Orpo, uudelleen: miten voitte perustella tällaista sijoitustiliä, jonka hyö-
dyt menevät varakkaimmille suomalaisille, sijoituspalveluita tarjoaville finanssitaloille
sekä ulkomaalaisille sijoittajille, ja samaan aikaan köyhiltä leikataan edelleen?

16.33 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Ensinnäkin lähdetään siitä liikkeelle, että Suomessa on noin 800 000 osakesäästäjää
ja piensijoittajaa ja noin 400 000:lla heistä vuotuiset osinkotulot ovat alle 500 euroa. Eli
tämä on todellakin tavallisten suomalaisten tapa säästää, ja tällä osakesäästötilillä me ha-
luamme tuoda sen yhä lähemmäksi ja helpommaksi tavalliselle suomalaiselle säästämis- ja
sijoitusmuotona. Suomalaisilla pankkitileillä makaa noin 85 miljardia euroa rahaa. Jos me
osankin näistä saisimme suunnattua näille osakesäästötileille, niin sillä voisi olla erittäin
suuri sekä säästämiseen että kansantalouteen tuleva positiivinen vaikutus.

No, sitten tähän veromenetykseen, johon edustaja Arhinmäki viittaa. Tosiaankin siinä
valtiovarainministeriön työryhmäselvityksessä pohdittiin tätä mahdollisuutta, että jos täl-
lainen vastaava sijoitustili olisi ulkomailla, niin silloin näitä veromenetyksiä tulisi. Mutta
nyt kun me olemme sen jälkeen tehneet tämän esityksen, niin valtiovarainministeriön kä-
sitys on, [Puhemies koputtaa] että ei ole olemassa ulkolaisia sijoitustilejä, jotka tulisi vero-
tuksessa rinnastaa suomalaiseen tiliin. Eli tämä teidän huolenne näyttäisi olevan turha.
 Tarkistettu
4.0



Pöytäkirjan asiakohta PTK 91/2018 vp
Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan.

16.34 Paavo Arhinmäki vas (vastauspuheenvuoro): Arvoisa rouva puhemies! Te, minis-
teri Orpo, olette puhunut kansankapitalismista, että tällä autetaan tavallisia suomalaisia
palkansaajia sijoittamaan, käymään osakekauppaa. Mietin, että sijoittavatko nyt esimer-
kiksi ne lastenhoitajat, sairaanhoitajat, joilta te olette leikanneet lomarahoja, 50 000 euroa
pörssiosakkeisiin. [Välihuutoja] Osakesäästötilin on myös sanottu antavan kaikille samat
edut, jotka rikkaimmat saavat vakuutuskuoristaan. Todellisuus on kuitenkin se, ettei valta-
osalla kansasta ole varaa sijoittaa osakkeisiin. Eikö nyt olisi syytä päinvastoin kokonaan
luopua näistä vakuutuskuorista ja erilaisista kapitalisaatiosopimuksista, jotka suosivat rik-
kaimpia, auttavat verosuunnittelussa, ja laittaa kaikki suomalaiset samalle viivalle eikä
tehdä niin, että laajentaa, että entistä useampi pystyy välttämään veroja — ne, joilla on va-
roja sijoittaa pörssiosakkeisiin?

16.35 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Nämä kapitalisaatiosopimukset ja sijoituskuoret, joihin viittaatte ja jotka ovat ennen
kaikkea rikkaiden ja varakkaiden ihmisten sijoitus- ja säästämistapa olleet, menevät nyt
tässä samassa yhteydessä verolle. Sieltä on käytännössä voinut verottomasti nostaa tuotto-
ja, ja nyt nämä muutetaan tässä samassa yhteydessä. Eli nyt se piensijoittaja pääsee käyt-
tämään samaa intrumenttia, joka tänään on ollut vain rikkaiden ja varakkaiden käytössä.
Minusta tämä on iso tasa-arvokysymys.

Mielestäni meidän pitää miettiä myöskin niitä 700 000—800 000:ta suomalaista, ja toi-
vottavasti nyt satojatuhansia lisää, jotka haluavat pienemmistäkin tuloista lähteä säästä-
mään osakkeisiin. Voi yksinkertaisesti käydä sen osakesäästötilin sisällä kauppaa, ja siitä
ei tule veroseuraamuksia. Vasta kun ottaa sieltä ulos, pitää maksaa verot. Minusta tämä on
erinomainen asia. Meidän pitää ajatella kokonaisuutta ja löytää tällaisia elementtejä, millä
autetaan kaikkia suomalaisia.

16.36 Paavo Arhinmäki vas (vastauspuheenvuoro): Arvoisa rouva puhemies! Nämä va-
kuutuskuoret ja kapitalisaatiosopimukset eivät ole ainoastaan olleet keino kiertää verotus-
ta, ne ovat olleet myös keino piilottaa omaisuutta, ja niitä on epäilty käytettävän myös si-
säpiirikauppoihin. Miksi tällaisten annetaan edelleen jatkua? Miksi niitä ei kielletä koko-
naan?

Toinen kysymys on se, että kun Ruotsissa on ollut vastaava järjestely, tosin siinä ei ole
tätä 50 000 euron ylärajaa, niin katsotaan, mitä Ruotsissa on tapahtunut. Siellä ei ole li-
sääntynyt tavallisten ihmisten osakkeisiin sijoittaminen. Ruotsissa on ainoastaan lisäänty-
nyt niiden sijoittaminen, joilla on jo valmiiksi ollut iso varallisuus. He ovat alkaneet käyt-
tää tätä verohyötyä hyväkseen. Ja nyt tämä perustavanlaatuinen kysymys on: On hyvä, että
ihmiset säästävät, on hyvä, että ihmiset sijoittavat osakkeisiin. Mutta miksi hallitus haluaa
tässä tilanteessa, jossa leikataan kaikkein köyhimmiltä, [Puhemies koputtaa] antaa näille
varakkaimmille lisää veroetuuksia?

16.37 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Kyllä te nyt annatte, edustaja Arhinmäki, väärää kuvaa, koska me pistämme nimen-
omaan nämä kapitalisaatiosopimukset, sijoituskuoret verolle. Ja ne ovat suomalaisen pank-
2



Pöytäkirjan asiakohta PTK 91/2018 vp
kijärjestelmän piirissä, niitä valvotaan hyvin tiukasti suomalaisten valvontaviranomaisten
voimin. Eli nyt me tuomme palkansaajan, tavallisen suomalaisen ulottuville vastaavanlai-
sen instrumentin, joka on helppo, yksinkertainen käyttää. Minusta se on erittäin arvokas
asia, että suomalainen talous voi yksinkertaisella tavalla lähteä säästämään, keräämään va-
rallisuutta, miettimään sitä tulevaisuuttaan. Ajatelkaa sitä 85:tä miljardia, joka makaa niil-
lä tavallisilla tileillä. Nyt meillä on antaa näille tavallisten tilien omistajille tällainen instru-
mentti.

Ja mitä tulee Ruotsiin, niin minun käsitykseni mukaan Ruotsissa on syntynyt kuitenkin
tämän SP-tilin myötä satojatuhansia uusia tilejä ja kansan kapitalismi on lisääntynyt, mut-
ta Ruotsissa on ero: siellä ei ole ylärajaa, [Puhemies koputtaa] toisin kuin me säädämme tä-
män 50 000.

16.38 Timo Harakka sd (vastauspuheenvuoro): Arvoisa puhemies! Kyllä tässä nyt oli
semmoinen hiukan harhaanjohtava tieto ministeriltä, että vakuutuskuorien on tarkoitus
mennä osittain verolle, vain silloin, kun varoja nostetaan. Niitä voidaan kuitenkin kerryt-
tää lähes loputtomiin ja jakaa sitten edullisesti verotettuna perintönä eteenpäin tai nostaa
nykysääntöjen mukaan ulkomailla nollaveron taikka matalan veron maissa, ja tätähän ta-
pahtuu. Jokainen tv-katsoja voi kotona miettiä, että onko minulla se 50 000 euroa sijoittaa
tähän. Tosiasia on, [Välihuutoja oikealta] että 4 prosenttia suomalaisista omistaa useam-
man kuin yhden osakkeen, ja vaikka se mielellään kaksinkertaistuu, niin se on silti 8 pro-
sentin hupia. Eikö teitä, ministeri Orpo, todellakaan hirvitä tämä verotuottomenetys? Eikö
vastuullisempi vaihtoehto olisi sen sijaan, että koko kansan huviksi tarjoatte tätä verovält-
telyä, että nykyisin nollaverotetut ulkomaiset rahastot ja säätiöt maksaisivat pienen veron,
mukaan lukien yhdistykset ja ammattiliitot, ja että vakuutuskuoria kohdeltaisiin samalla ta-
valla kuin suoria sijoituksia, niin kuin tehdään Yhdysvalloissa? Valtio saisi lisää verotulo-
ja, joita voitaisiin antaa [Puhemies koputtaa] alennettuna osinkoverona, eikä [Puhemies:
Kysymys!] menettäisi rahaa niin kuin teidän mallissanne. [Ben Zyskowicz: Eikö teitä hir-
vitä antaa väärää tietoa ihmisille!]

16.40 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Kuultiin taas totuutta, mutta ensinnäkin lähdetään liikkeelle siitä, että kapitalisaati-
osopimuksia ja sijoituskuoria ei laitettu viime kaudella verolle. Ja mistäs puolueesta silloin
olikaan valtiovarainministeri? [Eduskunnasta: Oi oi oi!] Nythän me teimme tämän muu-
toksen, eli kun sijoituskuoresta tai kapitalisaatiosopimuksesta nostaa varoja, niin silloin
sitä verotetaan pääoman ja tuoton suhteessa. Minusta tämä on erittäin oikeudenmukaista.
Mitä pahaa siinä on, edustaja Harakka, jos 700 000—800 000 suomalaista säästää, varau-
tuu tulevaan ja me annamme heille hyvän instrumentin tähän? Ja kyse on silloin myöskin
siitä ahkerasta suomalaisesta keskiluokasta. Ahkerasta suomalaisesta keskiluokasta, joka
ansaitsee tämänkaltaisia välineitä sen oman varallisuutensa hoitoon, sellaisia välineitä, joi-
ta on tänä päivänä varakkaimmilla. Ja jos tämä maa säästää ja käyttää ne pääomat järke-
västi, niin se on pääomaa, joka tuottaa investointeja, joka tuottaa työpaikkoja ja tuo vau-
rautta.

Puhemies Paula Risikko:  Edustaja Kankaanniemi, lisäkysymys. Sen jälkeen siirrymme
vauvoihin.
3



Pöytäkirjan asiakohta PTK 91/2018 vp
16.41 Toimi Kankaanniemi ps (vastauspuheenvuoro): Arvoisa rouva puhemies! Perus-
suomalaiset suhtautuvat tähän osakesäästötiliajatukseen ja -malliin sinänsä ihan positiivi-
sesti. Uskon, että hyväksymme sen, mutta yksityiskohtia tietysti joudutaan sitten punnitse-
maan, niin kuin aina. Sekin on erinomainen asia, että ikään kuin laiskoja varoja, jotka ovat
nollakoroilla tuolla tileillä, saadaan aktivoitua — se on hyvä tavoite.

Kysymys herää siitä, menevätkö nämä osakesäästötilille tulevat varat vain suurten pörs-
siyhtiöitten hyväksi vai onko löydettävissä malli, jonka mukaan niitä voitaisiin saada uu-
siin startup-yrityksiin ja innovatiivisiin uusin kohteisiin.

16.42 Valtiovarainministeri Petteri Orpo (vastauspuheenvuoro): Arvoisa puhemies!
Tämä lähtee liikkeelle, ja lakiesitys tulee pitämään sisällään esityksen liittyen nimen-
omaan listattujen yritysten osakkeisiin kohdistuvaan sijoittamistoimintaan. Minä ajatteli-
sin tämän laajemmin niin, kuten kuvasin aikaisemmin, että tällä me saamme sitä laiskaa
pääomaa liikkeelle — käytitte hyvää termiä — eli laiskaa pääomaa liikkeelle tulemaan
suomalaisten yritysten käyttöön. Toivottavasti tästä löytyisi potkua myöskin siihen, että
suomalaiset yritykset lähtisivät listautumaan. Esimerkiksi Ruotsissa yrityksiä listautuu
joka vuosi moninkertainen määrä Suomeen verrattuna. Se, että sitä pääomaa löytyisi sil-
loin nimenomaan suomalaisilta, tukee sitä suomalaista omistajuutta, kansankapitalismia.
Uskon, että näillä instrumenteilla syntyy enemmän tuottoja, joita voidaan sitten taas kana-
voida näihin listaamattomiin, pieniin ja kasvuyrityksiin.

Kysymyksen käsittely päättyi.
4


