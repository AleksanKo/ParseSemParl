















































DEM9650.tmp.xml


Pöytäkirjan asiakohta PTK 54/2019 vp

 Tarkistettu
4.0

Pöytäkirjan asiakohta 

PTK 54/2019 vp

Täysistunto

Tiistai 22.10.2019 klo 14.00—16.55

11. Hallituksen esitys eduskunnalle vuoden 2019 kolmanneksi lisätalousarvioksi 
Hallituksen esitys HE 28/2019 vp
Lisätalousarvioaloite LTA 10/2019 vp
Valiokunnan mietintö VaVM 5/2019 vp

Mietinnön pöydällepano

Toinen varapuhemies Juho Eerola: Pöydällepanoa varten esitellään päiväjärjestyksen
11. asia. Puhemiesneuvosto ehdottaa, että mietintö pannaan pöydälle 23.10.2019 pidettä-
vään täysistuntoon.

Puhemiesneuvosto ehdottaa, että lisätalousarvioehdotuksen ainoassa käsittelyssä nou-
datetaan seuraavaa menettelytapaa:

Edustajan, joka aikoo ehdottaa muutoksia valtiovarainvaliokunnan mietintöön, on jätet-
tävä muutosehdotuksensa keskuskansliaan. Muutosehdotukset on jätettävä keskuskans-
liaan viimeistään keskiviikkona 23.10.2019 kello 14.

Asian käsittely alkaa keskiviikkona 23.10.2019 kello 14 pidettävässä täysistunnossa
yleiskeskustelulla, jossa on nopeatahtinen osuus, jolloin etukäteen varatut puheenvuorot
saavat kestää enintään 5 minuuttia. Puhemiesneuvosto suosittaa, että myös nopeatahtisen
keskusteluosuuden jälkeen pidettävät puheenvuorot kestävät enintään 5 minuuttia. Lisäksi
puhemies voi myöntää harkitsemassaan järjestyksessä vastauspuheenvuoroja.

Äänestykset toimitetaan perjantaina 25.10.2019 kello 13 pidettävän täysistunnon yksi-
tyiskohtaisessa käsittelyssä. Äänestyksen pohjana on edustajille jaettava äänestysvihko,
johon on koottu ja numeroitu kaikki määräaikaan mennessä jätetyt muutosehdotukset. Pu-
hemies myöntää puheenvuoron ehdotuksen tekemistä varten ja kannatuspuheenvuoro käy-
tetään välittömästi ehdotuksen tekemisen jälkeen. Edustaja voi tehdä kerralla kaikki ehdo-
tuksensa. Ehdotusta tehdessä pelkkä muutosehdotuksen numeroon viittaaminen riittää. Pu-
heenvuoropainiketta ei ole tarpeen käyttää. Kun kaikki ehdotukset ja kannatukset on tehty,
ehdotuksista äänestetään äänestysvihkon mukaisessa järjestyksessä. 

Siltä osin kuin lisätalousarvioehdotukseen ei ole ehdotettu muutoksia, se katsotaan hy-
väksytyksi valtiovarainvaliokunnan mietinnön mukaisena.

Menettelytapa hyväksyttiin. 

Mietintö pantiin pöydälle 23.10.2019 pidettävään täysistuntoon.


	11

