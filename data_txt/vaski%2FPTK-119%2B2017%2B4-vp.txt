















































DEMC302.tmp.xml


Pöytäkirjan asiakohta PTK 119/2017 vp
Pöytäkirjan asiakohta 

PTK 119/2017 vp

Täysistunto

Torstai 16.11.2017 klo 15.59—18.49

4. Hallituksen esitys eduskunnalle laiksi vaalilain muuttamisesta
Hallituksen esitys HE 101/2017 vp
Valiokunnan mietintö PeVM 3/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 4. asia. Käsittelyn pohjana on perustuslakivaliokunnan mietintö PeVM 3/2017 vp.
Nyt päätetään lakiehdotuksen sisällöstä.

Yleiskeskustelu alkaa: edustaja, perustuslakivaliokunnan puheenjohtaja Lapintie.

Keskustelu

17.00 Annika Lapintie vas (esittelypuheenvuoro): Arvoisa puhemies! Esityksessä ehdo-
tetaan muutettavaksi vaalilakia siten, että ulkomailla pysyvästi asuvat äänioikeutetut ja
vaalien ajan ulkomailla tilapäisesti asuvat tai oleskelevat muut äänioikeutetut saisivat oi-
keuden äänestää yleisissä vaaleissa kirjeitse ulkomailta käsin. Hallituksen esityksen perus-
teluna on, että kirjeäänestyksen käyttöönotto parantaisi merkittävästi monien ulkosuoma-
laisten ja ulkomailla muuten oleskelevien äänioikeutettujen mahdollisuutta äänestää. Kir-
jeäänestyksen käyttöönotto ei poistaisi voimassa olevan lain mukaista mahdollisuutta ää-
nestää ennakkoon ulkomailla valtioneuvoston asetuksella määrätyissä edustustoissa ja nii-
den toimipaikoissa. Ulkomailla oleva äänioikeutettu voisi siten vapaasti päättää, äänestää-
kö hän vaaleissa kirjeitse vai menemällä ennakkoäänestyspaikkaan.

Käytännössä tämä järjestelmä toteutettaisiin niin, että lisätään säännös uudesta äänestä-
mismenettelystä, kirjeäänestyksestä. Äänioikeutettu, jolla ei ole kotikuntaa Suomessa, ja
muu äänioikeutettu, joka asuu tai oleskelee ulkomailla koko ennakkoäänestysajanjakson ja
vaalipäivän, saa äänestää kirjeitse ulkomailta.

Sinänsä tämä esitys voi tuntua pieneltä ja rajatulta, mutta siitä huolimatta perustuslaki-
valiokunta mietinnössään katsoo, että muutos on periaatteellisesti hyvin merkittävä ja eri-
tyisesti sen vuoksi, että sillä voi olla vaikutuksia vaalisalaisuuden kannalta. Vaalisalaisuus
koskee vakiintuneesti kaikkia vaaleja, ja vaalilaissa säädetään useista vaalisalaisuuden säi-
lymistä turvaamista toimenpiteistä. Vaalisalaisuudella on merkitystä paitsi äänestäjälle
kuuluvana oikeutena myös valtion intressille saada vaaleissa esiin oikea ja painostuksesta
riippumaton kansan tahto.

Vaalisalaisuuden käytännön toteutuminen on nykyisin merkittävästi vaaliviranomaisen
vastuulla. Tässä uudessa kirjeäänestyksessä vaaliviranomainen ei ole läsnä äänestyksessä
eikä siten voi valvoa äänestystä. Hallituksen esityksessäkin itsessään arvioidaan, että vaa-
lisalaisuuteen voi kirjeäänestyksessä kohdistua erilaisia riskejä, esimerkiksi äänestäjän
painostamisesta, äänestysmerkinnän näyttämisestä toiselle tai äänestysmerkinnän tekemi-
 Tarkistettu
4.1



Pöytäkirjan asiakohta PTK 119/2017 vp
sestä toisen henkilön sijasta. Perustuslakivaliokunta pitääkin näitä vaalisalaisuuteen koh-
distuvia riskejä huomionarvoisina ja haluaa korostaa tässä mietinnössään vaalisalaisuuden
keskeistä merkitystä.

Kuitenkin tässä samassa yhteydessä, hallituksen esityksessä, ehdotetaan lisättäväksi
vaalisalaisuuden ylläpitämiseksi ja epäasiallisen vaikuttamisen estämiseksi sääntelyä, jota
on pidettävä merkityksellisenä. Nämä säännökset ovat seuraavanlaisia: Äänestystilantees-
sa tulee olla paikalla kaksi ulkopuolista henkilöä, jotka todistavat lähetekirjeeseen teke-
mällään allekirjoituksella, että äänestys on tapahtunut vaalisalaisuutta ja vaalivapautta
kunnioittaen. Tämä on asianmukaista vaalisalaisuuden turvaamisen kannalta, vaikkei me-
nettely takaakaan samanlaista vaalisalaisuutta kuin äänestyspaikalla tapahtuva äänestämi-
nen. Ulkomailla äänestävällä on mahdollisuus edelleenkin valita ennakkoäänestyspaikas-
sa äänestämisen ja kirjeäänestyksen välillä.

Sinänsä äänestämisen tekninen hankaluus, kuten lähimmän äänestyspaikan kaukainen
sijainti, on yksi keskeisimpiä syitä ulkomailla asuvien alhaiselle äänestysaktiivisuudelle.
Kirjeäänestyksen arvioidaan helpottavan merkittävästi niiden ulkomailla asuvien ja oles-
kelevien äänioikeutettujen äänestämistä, jotka haluavat äänestää Suomen yleisissä vaaleis-
sa mutta joilla on pitkä matka lähimpään ennakkoäänestyspaikkana toimivaan edustus-
toon. Tämä ehdotus edistäisi siten kyseisten henkilöiden vaali- ja osallistumisoikeuksien
tosiasiallista toteutumista.

Ulkomailla asuvien ja oleskelevien kirjeäänestys on käytössä varsin laajasti oikeusjär-
jestelmältään Suomeen rinnastuvissa maissa. Kirjeäänestystä voidaan siten pitää yleisesti
hyväksyttynä ja varsin laajasti käytettynä äänestysmenettelynä, eikä siihen mahdollisesti
liittyviä riskejä ole pidetty yleensä esteenä kirjeäänestyksen käyttämiselle.

Perustuslakivaliokunta pitää tärkeänä lakiehdotuksen vaali- ja osallistumisoikeuksien
edistämiseen kytkeytyvää tavoitetta ja sitä, että kirjeäänestyksen mahdollistaminen paran-
taisi ulkomailla asuvien tai oleskelevien yhdenvertaista asemaa äänioikeuden käyttäjinä.
Vaalisalaisuuden säilymiseen liittyvät riskit eivät muodostu sellaisiksi, että ne estäisivät
ehdotetun kaltaisen sääntelyn.

Perustuslakivaliokunta pitääkin hallituksen esitystä tarpeellisena ja tarkoituksenmukai-
sena ja sen vuoksi esittää tätä hallituksen esitystä hyväksyttäväksi. Kuitenkin valiokunta
pitää tärkeänä, että kirjeäänestyksen toteutumista seurataan ja arvioidaan ja silloin erityi-
sesti arvioidaan tätä vaalisalaisuuden kannalta.

17.07 Timo Heinonen kok:  Arvoisa herra puhemies, hyvät edustajakollegat ja hyvät
muut paikallaolijat! Äänestämisen aktiivisuus, äänestysaktiivisuus, on asia, josta minun
mielestäni jokaisen kansanedustajan mutta myös jokaisen suomalaisen täytyy olla huolis-
saan ja kantaa huolta, ja se koskee myös äänestämistä Suomessa. Itse toivon, että äänestä-
mistä helpotetaan. Olen aikanaan kannattanut sähköistä äänestystä, jopa internetissä tapah-
tuvaa äänestystä, mutta viimeaikaisten tapahtumien myötä olen muuttanut oman käsityk-
seni tästä näin pitkälle menevästä helpottamisesta enkä tällä hetkellä kannata sähköistä ää-
nestämistä enkä myöskään internetissä tapahtuvaa äänestämistä. Niistä olen joskus salissa
puhunut ja ollut silloin toista mieltä, ja nyt nostan käteni ylös ja totean, että olen ollut sil-
loin väärässä ja maailma on muuttunut [Kimmo Kivelä: Takinkääntö on joskus viisautta!]
ja sellaiseen suuntaan, että en kannata edes sitä, että äänestyskopissa olisi sähköinen jär-
jestelmä, jota käytettäisiin äänestämisessä. Se ei itse asiassa mitään muuta helpota kuin
ehkä ääntenlaskun nopeutta, ja kun katsotaan, millä tavalla meillä tällä hetkellä Suomessa
2



Pöytäkirjan asiakohta PTK 119/2017 vp
ääntenlasku etenee ja miten nopeasti meillä on tieto kaikissa vaaleissa kunnallisvaaleista
eurovaaleihin, eduskuntavaaleihin ja presidentinvaaleihin asti — jo hyvissä ajoin illalla on
meillä tieto — niin tämä ääntenlaskun nopeus ei minun mielestäni vaadi edes sähköiseen
äänestämiseen menemistä, ainakaan toistaiseksi.

Tässä esityksessä siis vaalilakia muutetaan ja halutaan helpottaa ulkomailla asuvien ää-
nestämistä, ja tämä on erittäin perusteltu esitys. On alueita, missä äänestäminen vaatii mat-
kustamista, ja silloin on kohtuutonta vaatia esimerkiksi pitkää lentomatkaa tai pitkää, jopa
päivien matkaa äänestyspisteeseen, missä se olisi mahdollista, ja silloin kannattaa antaa
kirjeitse tämä äänestämisen mahdollisuus.

Perustuslakivaliokunta on asiaa käynyt läpi, ja valiokunnan puheenjohtaja Lapintie pe-
rusteellisesti kävi läpi näitä huolia, mitä tähän mahdollisesti sisältyy vaalisalaisuuden nä-
kökulmasta, ja toi esille tämän keinon, mikä tässä laissa on, että äänestystilanteessa tulee
olla paikalla kaksi ulkopuolista henkilöä, jotka todistavat lähetekirjeeseen tekemällään al-
lekirjoituksella, että äänestys on tapahtunut vaalisalaisuutta ja vaalivapautta kunnioittaen.
Nyt en löytänyt tuosta tarkempaa määritelmää, riittääkö tässä siis esimerkiksi toisen val-
tion kansalainen tähän vahvistukseen ja pelkästään tuo allekirjoitus. Toivottavasti se on
näin, sillä aika monet, joilla nämä etäisyydet ovat pitkiä, asuvat sellaisissa paikoissa, että
sieltä ei välttämättä kolmea Suomen kansalaista löydy näihin äänestystilanteisiin. Toivon,
että tähän saamme vielä vahvistuksen valiokunnan puheenjohtajalta. Kyllä samantyyppi-
siä vaalisalaisuuden riskejä, mihin tässä viitataan, tällä hetkellä on minun mielestäni myös
vaikkapa meillä käytössä olevassa laitosäänestämisessä, siellä on hyvin lähelle tämäntyyp-
piset riskit siinä, mihin tässä esityksessä viitataan, ja sen takia pidän kyllä ihan perusteltu-
na tätä perustuslakivaliokunnan kantaa, että tämä voidaan hyväksyä vaalisalaisuudenkin
näkökulmasta. Äänestämisen tekninen hankaluus, kuten lähimmän äänestyspaikan kaukai-
nen sijainti, on hallituksen esityksen mukaan yksi keskeisimpiä syitä ulkomailla asuvien
alhaiselle äänestysaktiivisuudelle, ja siihen tällä kirjeäänestämisellä nyt vastataan hyvin.

Arvoisa puhemies! Toinen asia, jota meidän pitäisi kyllä vakavasti vielä pohtia, on tämä
tuleva vaaliruuhka. Meillä on tulossa presidentinvaalit, maakuntavaalit, eduskuntavaalit ja
europarlamenttivaalit ja kaikki hyvin lähekkäin toisiaan, erityisesti maakuntavaalit, edus-
kuntavaalit ja EU-vaalit, ja olisi kaikkien kannalta järkevää siirtää maakuntavaalit esimer-
kiksi eduskuntavaalien yhteyteen. Kun tässäkin salissa aika usein kysytään, että ettekö te
kuuntele asiantuntijoita, ja toisaalta sitten, ettekö te kunnioita yhdessä sovittua, niin minun
mielestäni tässä olisi syytä kunnioittaa Euroopan neuvostonkin suositusta siitä, että lain-
säädännön pitää olla kunnossa puoli vuotta, ennen kuin vaaleihin mennään. Sen takia toi-
von, että vielä kerran harkitaan vakavasti maakuntavaalien ja eduskuntavaalien yhdistä-
mistä, ja jos tämä ei toteudu, niin silloin vähintään eduskuntavaalien ja europarlamentti-
vaalien yhdistäminen olisi järkevää. Ne taitavat olla nyt seuraavassa kalenterissa niin, että
onko siinä kaksi viikkoa väliä näillä kaksilla vaaleilla, ja tiedän muutamia kansanedustajia
ja ei-vielä-kansanedustajia, jotka ovat varmasti mukana näissä molemmissa vaaleissa. Oli-
si varsin perusteltua, että ne vaalit olisivat yhtä aikaa, silloin äänestäjät pystyisivät teke-
mään valinnan, että kannatanko esimerkiksi edustaja Kivelää europarlamenttiin vai edus-
kuntaan vai en kumpaankaan, tai molempiinkin todennäköisesti voisi silloin äänestää. Toi-
von, että näitä vaaleja voitaisiin tarkastella yhteiskunnan järkevyyden näkökulmasta valta-
ajattelun sijaan.
3



Pöytäkirjan asiakohta PTK 119/2017 vp
17.13 Annika Lapintie vas (vastauspuheenvuoro): Arvoisa puhemies! Vastaan heti edus-
taja Heinoselle, että näiden todistajien, joiden pitää todistaa, että on vaalisalaisuutta nou-
datettu, ainoa vaatimus on, että he ovat 18 vuotta täyttäneitä henkilöitä. Heidän ei tarvitse
olla Suomen kansalaisia eikä myöskään äänioikeutettuja Suomessa. Ainoa poissulkeva
asia on se, että todistajana ei voi toimia äänestäjän puoliso, lapsi tai vanhempi eikä myös-
kään kyseisissä vaaleissa ehdokkaana oleva henkilö, hänen puolisonsa, lapsensa, sisaruk-
sensa tai vanhempansa. [Timo Heinonen: Kiitos!] Sen sijaan siellä ulkomailla asuva naa-
puri, ulkomaan kansalainen, voi kyllä toimia todistajana.

17.14 Antti Kurvinen kesk (vastauspuheenvuoro):  Herra puhemies! Tuohon edustaja
Heinosen sinänsä ansiokkaaseen puheenvuoroon oli päässyt vähän semmoisia outoja piir-
teitä. Ihmettelenkin nyt sitä, onko edustaja Heinonen eri mieltä maakuntavaalien ajankoh-
dasta kuin kokoomuslainen valtiovarainministeri Petteri Orpo, joka on kyllä ainakin tähän
asti ollut kokoomuksen puheenjohtajana sitä mieltä, että maakuntavaalit ovat lokakuussa
2018 eikä Euroopan neuvosto, Euroopan unioni eikä edes Donald Trump sitä estä. Tuntuu
hassulta. Sinänsä olen kyllä samaa mieltä edustaja Heinosen kanssa siitä, että eurovaalit
olisi järkevää suomalaisen kansanvallan ja suomalaisten puolueiden ja puoluedemokratian
kannalta pitää [Olli-Poika Parviainen: Kyllä!] keväällä 2019 samaan aikaan kuin eduskun-
tavaalit.

Arvoisa puhemies! Edustaja Heinonen otti esille myös nettiäänestyksen ja sen tulevai-
suuden. Olen saanut toimia nettiäänestysselvityksen parlamentaarisen seurantaryhmän pu-
heenjohtajana, ja näyttää siltä, että sille ei tällä hetkellä ole edellytyksiä monista syistä,
mutta katsotaan, miten teknologia kehittyy.

17.15 Kimmo Kivelä sin (vastauspuheenvuoro):  Puhemies! Edustaja Heinonen ihan oi-
kein sohaisi muurahaispesää puhuessaan näistä vaalien ajankohdista. Itse olen aidosti huo-
lissani siitä, jos aikataulun mukaan toteutetaan maakuntavaalit lokakuussa 18. Kun nämä
ovat uudet vaalit ja ihmiset ovat epätietoisia, mitä oikeasti ollaan valitsemassa, niin näistä
saattaa alhaisen äänestysprosentin vuoksi muodostua edustuksellisen demokratian irviku-
va. [Maria Guzenina: Siihen ei edes kirjeäänestys auta!] — Näin on, siinä mielessä edus-
taja Heinonen pikkuisen nyt kirjoitti ainettaan otsikon ulkopuolelta. — Mutta kyllä tätä
pohdintaa on hyvä käydä, kuten myös sitä, onko viisasta pitää eduskunta- ja EU-vaaleja
kuukauden välein. Kyllä toivoisin, että tästä käytäisiin enemmän keskustelua.

17.16 Timo Heinonen kok (vastauspuheenvuoro): Arvoisa herra puhemies! Olen ymmär-
tänyt, että silloin kun maakuntavaalit sovittiin lokakuuhun 2018, aikataulu oli sellainen,
että lainsäädäntö olisi valmis Euroopan neuvoston suosituksen mukaisesti puoli vuotta en-
nen. Nyt näyttää siltä, että lainsäädäntö ei tule valmistumaan niin. Kysyn edustaja Kurvi-
selta: ettekö te halua noudattaa Euroopan neuvoston suositusta vai haluatteko? Jos lainsää-
däntö ei valmistu puolta vuotta ennen tuota sovittua maakuntavaalipäivää, niin oletteko te,
edustaja Kurvinen, valmis silloin siirtämään maakuntavaaleja eteenpäin, vai onko niin, että
valtapoliittisesti ei tarvitse kunnioittaa tällaisia yhteisiä sopimuksia? Me kuitenkin Suo-
messa aika yleisesti arvostelemme ja seuraamme tarkasti, mitä tapahtuu muiden maiden
vaaleissa.

On yksi aika oleellinen kysymys, että niillä, ketkä lähtevät vaaleihin, asettuvat ehdok-
kaiksi, ja myös kansalaisilla pitää olla tiedossa tämä puoli vuotta ennen, [Puhemies koput-
4



Pöytäkirjan asiakohta PTK 119/2017 vp
taa] mihin vaaleihin, minkälaiseen organisaatioon ja mihin he äänensä sitten lopulta anta-
vat.

17.17 Olli-Poika Parviainen vihr (vastauspuheenvuoro):  Arvoisa herra puhemies! Me
olemme ehkä jo vähän kaukana kirjeäänestyksestä, mutta vaalitematiikka on kuitenkin ky-
seessä, ja tämä on hyvä puhua läpi. Olen samaa mieltä siitä, mitä edustaja Heinonen nosti
puheenvuorossaan esiin ja muutkin ovat täällä nostaneet, eli meidän kannattaisi vakavis-
samme edelleen miettiä tätä vaalisumaa, sitä mikä olisi kansanvallan kannalta parasta. Eu-
roopan neuvoston suosituksia yleisestikin ottaen kannattaa kuunnella, ja toivon, että näin
tehtäisiin toki myös maakuntavaalien osalta. Ja kun puhutaan eduskuntavaalien ja eurovaa-
lien ajoituksesta, olen ymmärtänyt, että myös puoluesihteerit ovat tätä keskustelua käyneet
ja puolueiden välillä on yritetty muodostaa jonkinlaista sopua asiassa, mutta näin ei ole tie-
tääkseni käynyt kuitenkaan sitten lopulta, eli sopua ei ole saatu muodostettua. Toivoisin,
että me kaikki nyt välittäisimme vielä puolueisiimme sen viestin, että jos ja kun teknisiä es-
teitä esimerkiksi eduskuntavaalien ja eurovaalien yhdistämiselle ei ole, niin olisi vain yk-
sinkertaista taajamajärkeä tehdä niin. Se olisi varmasti äänestäjille selkeämpää ja myös po-
liitikoille järkevämpää.

17.19 Antti Kurvinen kesk (vastauspuheenvuoro): Arvoisa puhemies! Minä edelleenkin
hämmästelen tätä hämmennyksen tilaa tuolla kokoomuksen eduskuntaryhmässä. En tiedä,
täytyykö tästä keskustella sitten vielä meidän hyvien hallituskumppaneittemme puoluejoh-
tojen ja eduskuntaryhmien johtojen välillä, kun tuntuu, että kokeneillakin edustajilla on vä-
hän epäselvyyttä. Minä en ainakaan tiennyt, että kokoomus on nyt sitä mieltä, että loka-
kuussa 2018 ei pidettäisi maakuntavaaleja, ja kyllä pitää erittäin vakavasti ottaa nämä Eu-
roopan neuvoston suositukset. Katsotaan, miten edetään valinnanvapauslakiesityksen kor-
jailun kohdalla ja mitenkä sitten tämän lakipaketin käsittely keväällä etenee.

Minun käsitykseni mukaan kaikki kolme hyvää hallituspuoluetta ovat olleet samaa miel-
tä, että vaalit ovat lokakuussa 2018. On painavia perusteita sille, että vaalit pidetään mah-
dollisimman aikaisessa vaiheessa, sillä silloin kansan valitsemilla maakuntavaltuutetuilla
on mahdollisuus osallistua siihen valmistelun loppuun saattamiseen. Muuten se on sitä vir-
kamiesvalmistelua, ja tällä hetkellähän siellä [Puhemies koputtaa] tästä Länsi-Pohjan sai-
raanhoitopiiristä ja muistakin sairaanhoitopiireistä päättävät ei-vaaleilla-valitut päättäjät.
[Puhemies koputtaa] Me haluamme demokratiaa lisätä.

17.20 Sari Multala kok (vastauspuheenvuoro):  Arvoisa puhemies! On tietenkin hyvä,
että tästäkin aiheesta käydään keskustelua, vaikka kaikki me tiedämme, että mehän emme
tästä asiasta päätä. Mutta kuten täällä edustaja Parviainen totesi, on varmaan hyvä, että
voimme viedä viestiä omiin puolueisiimme ja puoluesihteerit keskenään sitten tästä neu-
vottelevat. Olen aivan samaa mieltä siitä, että erityisesti, kun puhutaan eduskuntavaaleista
ja eurovaaleista, niiden yhdistäminen olisi järkevää. Eurovaalien äänestysprosentti on jää-
nyt alhaiseksi, ja näin varmasti sitä äänestyskiinnostusta saisimme lisättyä. Mitä taas tulee
maakuntavaaleihin, kyllä varmasti kaikkien ensisijainen prioriteetti on nyt se, että me
saamme ne lait tänne eduskuntaan ja täällä hyväksyttyä [Antti Kurvinen: Juuri näin!] ja toi-
vottavasti siinä aikataulussa, että pystymme pysymään tässä aikaisemmin sovitussa aika-
taulussa. Mutta toki, jos hankaluuksia matkan varrelle ilmenee, näistäkin asioista ja vaa-
lien ajankohdasta pitää siinä tapauksessa varmasti sitten keskustella uudestaan.
5



Pöytäkirjan asiakohta PTK 119/2017 vp
17.21 Jani Mäkelä ps (vastauspuheenvuoro):  Arvoisa puhemies! Sinänsä kaikki toimet,
joilla Suomen kansalaisten äänestysintoa saataisiin kasvatettua, olisivat hyväksi, sillä
eduskuntavaaleissa suurin puolue ja pääministeripuolue on nukkuvien puolue. En kuiten-
kaan usko, että tätä intoa kasvattaa yhtään tällainen nokittelu vaalien ajankohdasta poliit-
tisin tarkoitusperin. Tämä keskustelu tässä perustuu siihen, että tietyillä puolueilla on val-
tapoliittisia intressejä saada ajettua maassamme läpi hallintouudistuksia. Ihmettelen, mi-
ten täällä voidaan vielä sanoa, että me emme päätä näiden vaalien ajankohdasta. Kuka siitä
päättää, ellei eduskunta?

Toinen varapuhemies Arto Satonen:  Vielä debatin käynnistänyt edustaja Heinonen, ja
sen jälkeen puhujalistaan.

17.22 Timo Heinonen kok (vastauspuheenvuoro):  Arvoisa puhemies! Vaikka se kuinka
hivelee, että keskustan varapuheenjohtaja Kurvinen kertoo edustaja Heinosen olevan yhtä
suuri kuin kokoomus, niin näin se ei suinkaan ole, vaan puhun tässä kyllä [Antti Kurvinen:
Arvostan teitä!] Suomen kansan valitsemana kansanedustajana ja kansan minulle antamal-
la valtakirjalla [Antti Kurvisen välihuuto] ja äänioikeudella, en puhu tässä kokoomuksen
äänellä. Ja ymmärtääkseni tästä asiasta ovat puoluesihteerit käyneet keskustelua — ei ai-
nakaan meidän eduskuntaryhmä. Itse pidän tärkeänä sitä, että kun me olemme tarkkoja
myös muiden maiden vaaleista ja demokratiasta ja olemme myös ansioituneita seuraa-
maan, että demokratia toimii, niin me myös Suomessa noudattaisimme esimerkiksi Euroo-
pan neuvoston ohjeistusta siitä, että puoli vuotta aiemmin pitää lainsäädännön olla valmis,
jotta kaikki tietävät, keitä valitaan, mihin valitaan, minkälaiseen hallintoon. Tästä tässä on
kyse.

Toinen varapuhemies Arto Satonen:  Ja nyt palaamme puhujalistaan.

17.23 Jani Mäkelä ps: Arvoisa puhemies! Hallitus esittää vallankin muutoksia ulkomail-
la äänestämisen helpottamiseksi, mikä on sinänsä ihan kannatettava ja tärkeä päämäärä,
mutta itselleni jää tästä esityksestä kuitenkin päälle huoli vaalisalaisuuden säilymisestä.
Aiemmin jo käytiin keskustelua näistä allekirjoitusmenettelyissä mukana olevista henki-
löistä ja siitä, onko heillä mitään virkavastuuta toimistaan, kuten nykyisin vaalilautakun-
nalla on virkavastuu tarkistaa henkilöllisyys ja varmistaa, että juuri äänestäjä itse laittaa ää-
nensä kuoreen. Muutos tähän nykyiseen käytäntöön on tässä kuitenkin periaatteellisesti
hyvin merkittävä. Jään tästä asiasta huolestuneeksi perustuslakivaliokunnan mietinnöstä
huolimatta, senkin hyvin tiedostaen, että tässä on kysymys varsin rajallisesta joukosta ää-
nestäjiä.

17.23 Olli-Poika Parviainen vihr:  Arvoisa herra puhemies! Ulkomailla pysyvästi asu-
vien ja ulkomailla tilapäisesti oleskelevien mahdollisuus äänestää nykyistä joustavammin
on tervetullut, ja perustuslakivaliokunta on tehnyt hyvää työtä huomioidessaan mietinnös-
sään sen, että me saamme hoidettua tämän asian mahdollisimman tietoturvallisesti ja käy-
tännöllisesti. Pienetkin askeleet demokratialle ovat hyviä, joskin tässä sitten tietenkin pe-
riaatetasolla askel on vähän suurempikin.

Jaan edustaja Mäkelän huolen vaalisalaisuudesta. Nähdäkseni vaalisalaisuus on sen mit-
taluokan kysymys, että siihen tulee kaikissa tilanteissa suhtautua hyvin suurella vakavuu-
6



Pöytäkirjan asiakohta PTK 119/2017 vp
della, ja tässäkin tapauksessa herättää kysymyksiä esimerkiksi se, keitä nämä ulkopuoliset
todistajat, jotka sitten tulevat todistamaan äänestystilanteen, sitten käytännössä ovat ja kei-
tä he voivat edustaa. En ole aivan varma siitä, onko tämä mitenkään aukoton malli, mutta
luotan perustuslakivaliokunnan arviointiin siinä, että he ovat kuitenkin katsoneet, että tä-
män esitetyn mallin riskit ovat pienemmät kuin hyödyt, joita saadaan. Näin ollen pystyn
hyvin elämään tämän muutoksen kanssa, ja toivon, että se on positiivinen.

Yleisesti tällä hetkellä meillä on kuitenkin todellinen riski siitä, että esimerkiksi erilaista
hybridivaikuttamista voidaan vaaleissa tehdä, ja kyllä myös ulkosuomalaiset voivat olla
tällaisen toiminnan kohteena. Sikälikin on hyvä seurata jatkossa, miten tämä asia tulee käy-
tännössä toteutumaan ja a) kuinka suuressa mittakaavassa kirjeäänestys tulee toteutumaan
ja b) liittyykö siihen joitakin komplikaatioita jatkossa.

Ja vielä aiempaan edustaja Heinosen puheenvuoroon viitaten minäkin suhtaudun hyvin
kriittisesti nettiäänestyksiin ja sähköisiin äänestyksiin. Olen niitä joskus kannattanut, mut-
ta maailma on muuttunut ja osoittanut, että se, mikä voidaan hakkeroida, kyllä varmasti
hakkeroidaan, ja vaalien kanssa ei pidä ottaa mitään riskejä.

17.25 Kimmo Kivelä sin: Puhemies! Tällä lailla on hyvät ja kannatettavat tavoitteet, joi-
hin valiokunnan puheenjohtaja tuossa viittasi. Me perustuslakivalokunnassa olemme teh-
neet todella huolellista työtä tämän asian kanssa. Tämä on, niin kuin valiokunnan puheen-
johtaja totesi, merkittävä asia ja muutos, vaikka se näyttäytyisikin vähäisenä asiana. Ni-
menomaan näihin kysymyksenalaisiin kohtiin on kiinnitetty huomiota, mihin täällä on vii-
tattukin, eli vaalisalaisuuden säilymiseen, siihen liittyviin riskeihin, mahdolliseen painos-
tukseen.

Valiokunnassa käytiin keskustelua erityisesti erään asiantuntijan lausunnon pohjalta
myös siitä, olisiko viisasta kuntavaalit rajata tämän ulkopuolelle. Koska kuntavaaleissa
verrattain suurissakin kunnissa tulee samoja äänimääriä ja arvontoja, niin tällaisissa tilan-
teissa jokin ulkomailla tapahtunut äänestys ja siellä ollut väärinkäytös muuttaa vaalitulos-
ta.

Sinänsä edustaja Heinonen vähän eksyi, kun vertasi laitosäänestystä ja tätä ulkomailla
tapahtuvaa äänestystä. Laitoksissa on kuitenkin virkavastuulla toimivat vaalivirkailijat,
niin että tässä ei kyllä ole samasta asiasta kyse.

17.27 Outi Mäkelä kok: Arvoisa puhemies! Tämä vaalilain muutosesitys on erittäin tar-
peellinen, ja tiedän, että myös toivottu, että ulkomailla pysyvästi asuvat äänioikeutetut ja
väliaikaisesti vaalien aikana asuvat tai oleskelevat saavat oikeuden äänestää myös kirjeit-
se. Näitä äänestyspaikkoja ei nimittäin kaikin paikoin ole kovin lähellä, ja äänestystoimi-
tus on kuitenkin merkittävä osa demokratiaa, ja on tärkeää, että äänestys voidaan suorittaa
siellä, missä ollaan, varsinkin jos pidempiä aikoja oleskellaan ulkomailla.

Suomessa käytössä ollut ennakkoäänestyskäytäntöhän on jo lisännyt mahdollisuutta ää-
nestää laajemmin kuin vain yhtenä päivänä, ja on huomattu, että sitä on myös todella pal-
jon hyödynnetty. Nykyään tuntuukin, että monet haluavat antaa äänensä nimenomaan en-
nakkoäänestyksen aikana siihen aikaan, kun heille itselle sopii. Siinä mielessä kannatan to-
della lämpimästi näitä erilaisia joustavampia tapoja hoitaa tämä kansalaisvelvollisuus.

Nettiäänestyksestä olen itse hieman toisella linjalla kuin täällä aikaisemmat puheenvuo-
rot. Kannatan sitä, että nettiäänestystä edelleen kehitetään ja selvitetään. Kannatan, että se
olisi osa tämmöistä sähköisen asioinnin kehittämistä, mitä yhteiskuntamme myös kaipaa.
7



Pöytäkirjan asiakohta PTK 119/2017 vp
Veroilmoitukset voidaan tällä hetkellä tehdä netissä, mutta muuten meidän kansalaisten
asiointipalvelut ovat vielä hieman lapsenkengissä. Sähköinen asiointi, on se sitten äänes-
tyksen muodossa tai muutoin, olisi kyllä tätä päivää ja helpottaisi monien, näin isossa
maassa kun ollaan, päivittäistä toimintaa yhteiskunnan ja eri viranomaisten kanssa.

Sitten näistä vaalien yhdistämisistä. Itse olen myös sitä mieltä, että olisi kannattanut yh-
distää sekä maakuntavaalit, eduskuntavaalit että europarlamenttivaalit. Mutta nyt kun ol-
laan tässä tilanteessa, [Puhemies koputtaa] niin todella siinä vaiheessa, kun puoli vuotta on
aikaa jäljellä vaaleihin, kannattaisi tätä asiaa vielä harkita, jotta mennään sitten kaikkien
taiteen sääntöjen mukaan, [Puhemies koputtaa] saadaan äänestysaktiivisuus ylös ja kustan-
nuksia alas.

17.30 Maria Guzenina sd: Arvoisa puhemies! Tämä kirjeäänestysasia on niin hieno, että
tulin ihan täältä pöntöstä puhumaan.

Kun asuin 90-luvulla kahdeksan vuotta Englannissa, pyysin aina Suomesta vierailevia
ystäviäni tuomaan mukanaan Reissumiestä, Turun Sinappia ja HK:n Sinistä. Kyse ei ollut
ainoastaan siitä, että pidän niiden mausta, vaan siitä, että ne jollain tavalla vetosivat mi-
nuun suomalaisena — siihen liittyi tällaista ylpeyttä ja identiteettiä. Reissari, sinappi ja
lenkkimakkara ovat Suomen makuja, ja harva osaa niitä arvostaa samalla rakkaudella kuin
suomalainen, joka asuu ulkomailla. [Kimmo Kivelä: HK:n blöö!] Ja ulkomailla asuessani
halusin aina, joka ikinen kerta, kun vaalit olivat, myös käydä äänestämässä. Koin, että se
oli paitsi kansalaisvelvollisuus myös etuoikeus.

Kun Suomea katsoo ulkomailta, on helppo nähdä tämän meidän kansakuntamme erityi-
syys. Me kuulumme viisimiljoonaiseen kansaan, valtakieltä ei puhuta missään muussa
maassa, mutta maan kansalaiset taas puhuvat yleensä äidinkielensä lisäksi ainakin kahta
muuta kieltä. Me emme tee maailmalla liikkuessamme ja asuessamme varsinaisesti nume-
roa itsestämme, mutta meihin luotetaan ja meistä pidetään, ja meidän yhteiskuntarakennet-
ta pidetään myös aivan ylivertona. Vähäistä ei ole todellakaan se, että Suomi on yksi niistä
maista, joiden kohdalla puhutaan vahvan demokratian, oikeusvaltioperiaatteen ja ihmisoi-
keuksien esimerkillisyydestä. Me olemme kansana lukumääräisesti pieni mutta olemme
vaikuttaneet monessa kokoamme suurempina.

Meillä on aina pyritty saamaan kaikkien kyvyt käyttöön, ja sama pätee kestävän demo-
kratian turvaamiseen. On kauan toivottu uudistus, että yleisen ja yhtäläisen äänioikeuden
uranuurtajamaa nyt vihdoin helpottaisi ulkosuomalaisten mahdollisuutta antaa oma panok-
sensa demokratian toteutumisen eteen. Ja uskon, että tämä Suomi 100 -juhlavuosi myöskin
valveuttaa ulkosuomalaisia entistä vahvemmin vaikuttamaan tämän meidän rakkaan koti-
maamme asioihin. Siksikin ulkosuomalaisten äänet ovat arvokkaita ja meidän on mahdol-
listettava niiden kuuluminen myös kirjeäänestyksen kautta.

Ja edellä mainituista huolista, jotka liittyvät tähän meidän vaalisumaan, täytyy sanoa,
että en aina ole edustaja Heinosen kanssa samaa mieltä mutta tässä asiassa kyllä olen.
[Kimmo Kivelä: Juhlavuoden puhe!]

17.33 Antti Kurvinen kesk: Herra puhemies! Käsittelemme tänään täällä eduskunnassa
vaalilain muuttamista. Vaalilakiin ja oikeastaan koko suomalaiseen vaalijärjestelmään tuo-
daan uudenlainen tapa ottaa kantaa ja valita päättäjiä paikalliselle, valtakunnalliselle ja eu-
rooppalaiselle tasolle ja käyttää sitä meille kaikille kuuluvaa niin arvokasta yleistä ja yhtä-
8



Pöytäkirjan asiakohta PTK 119/2017 vp
läistä äänioikeutta. Suomeen luodaan uusi kirjeäänestämisen järjestelmä, joka kuitenkin on
mahdollinen vain ulkomailla asuville suomalaisille äänioikeutetuille.

Perustuslakivaliokunnan varsinaisena jäsenenä minulla on ollut mahdollisuus olla käsit-
telemässä ja tekemässä tätä mietintöä. Olemme sillä vakaudella, hartaudella, arvokkuudel-
la ja osaamisella, millä käsittelemme kaikkia muitakin asioita, tämän mietinnön tehneet
puheenjohtajamme, edustaja Annika Lapintien, johdolla. Mietintöhän on täysin yksituu-
mainen, ja esitämme, että kirjeäänestystä viedään eteenpäin niin kuin hallituksen esityk-
sessäkin on esitetty ja toivottu.

Tätä kirjeäänestystä on pohdittu ja toivottu pitkän aikaa. Erityisesti ulkomailla asuvat
suomalaiset, ulkosuomalaiset, ja heidän erilaiset etujärjestönsä ja kansalaisjärjestönsä ovat
toivoneet tätä kirjeäänestysmahdollisuutta jo pitkään. Kirjeäänestämisessä hyvin olennai-
nen tekijä on se, että se varsinainen äänestystoimenpide täytyy ikään kuin varmistaa kah-
den esteettömän todistajan merkinnöillä.

Kirjeäänestys ei ole täysin ongelmaton uusi vaalitapa. Perustuslakivaliokunnan käsitte-
lyssä ja asiantuntijakuulemisissa saimme myös kritiikkiä tästä kirjeäänestämisestä. On var-
masti ihan reilua ja avointa todeta se, että tietysti tämä kirjeäänestäminen omaa tiettyjä ris-
kejä vaalisalaisuuden osalta, joka on toki aivan sitä äänioikeuden ja vaaleissa äänestämi-
sen oikeuden syvintä ydintä. Mutta kuitenkin, kun teimme perustuslakivaliokunnassa pun-
nintaa täydellisen, ihanteellisen vaalisalaisuuden ja toisaalta sitten mahdollisimman laajo-
jen Suomen kansalaisten osallistumismahdollisuuksien välillä, valinta oli aika selkeä. 

Totesimme selkeästi, että kuitenkin vaalisalaisuuden vaarantumisen riskit ovat hyvin
pieniä ulkomailla asuvien kirjeäänestämisessä, ja taas toisaalta on erityisen painavat perus-
teet sille, että me saisimme paremmat mahdollisuudet entistä useammalle ulkomailla asu-
valle suomalaiselle osallistua meidän vaaleihimme ja ottaa sitä kautta kantaa oman koti-
maansa ja isänmaansa asioihin. Toivottavasti tämä mahdollisuus äänestää helpommin ul-
komailta pitäisi myös yllä niitä vahvoja suhteita ja mahdollisuuksia, niin että nämä usein
hyvinkin osaavat ja työteliäät Suomen kansalaiset tai heidän läheisensä palaisivat Suo-
meenkin jossakin kohtaa rakentamaan meidän yhteiskuntaamme.

Ainahan voi sanoa — kun maailmassa on satoja erilaisia postijärjestelmiä ja postin kul-
jetettavaksi jätetään se oma ääni — mitä riskejä siinä postin kuljetuksessa on. Mutta toi-
saalta sitten, kun taas pohdimme niitä ongelmia, mitä jopa meidän kotoisessa Suomessam-
mekin on ollut postinjakelun kohdalla, voidaan todeta, että ne ongelmat, mitä postin kul-
kemiseen voi liittyä, eivät ole ylitsepääsemättömiä, sillä Suomessakin ihan meidän omat
kotoiset kansalliset ennakkoäänemmekin — ennakkoäänestyshän on hyvin suosittua —
liikkuvat postin välityksellä, ja tämäkin pitää tietysti sisällään tiettyjä teoreettisia riskejä.
Lisäksi ulkomailla asuva henkilö, joka päättää kirjeäänestystä käyttää, silloin harkitsee itse
myös sitä, kokeeko siinä olevan jotakin riskiä, että juuri sen asuinvaltionsa postin kuljetet-
tavaksi oman äänensä antaa.

Arvoisa puhemies! Täällä on puhuttu tänään paljon siitä, miten äänioikeuden käyttämis-
tä saataisiin paljon helpommaksi. Moni suomalainen pohtii sitä, että kun me hoidamme
pankkiasioitamme internetissä, me hoidamme Kansaneläkelaitokseen meidän etuusasioi-
tamme internetissä ynnä muuta asiointia ja netissä tapahtuu verkkokauppaa, niin eikö
myös ääntään voisi käyttää siellä verkossa.

Itselläni on ollut erittäin mieluinen ja mielenkiintoinen tehtävä toimia nettiäänestyksen
parlamentaarisen seurantaryhmän puheenjohtajana vuonna 2017. Olemme seuranneet hal-
9



Pöytäkirjan asiakohta PTK 119/2017 vp
lituksen nettiäänestysselvityksen etenemistä, ja siitä selvityksestä tulee nyt sitten valmista
materiaalia marraskuussa.

Nettiäänestys tuntuu näin yhtäkkiä hirveän tekniseltä seikalta, mutta kun saimme pereh-
tyä siinä parlamentaarisessa, kaikkien eduskuntaryhmien yhteisessä, seurantaryhmässä tä-
hän aihepiiriin, niin totesimme, että se on kaikkea muuta kuin tekniikkaa. Siinä tavassa,
millä me äänestämme, on viime kädessä kysymys siitä, ovatko suomalaiset vaalit luotetta-
via ja voivatko kaikki poliittiset liikkeet ja kaikki suomalaiset luottaa siihen, että meidän
vaalimme ovat vapaita ja että tulokset ovat oikeita.

Tällä hetkellä nettiäänestykseen liittyy sellaisia ongelmia ja riskejä, jotka todennäköi-
sesti ovat ylitsepääsemättömiä tämänhetkisellä teknologialla. Paljon puhutaan hakkeroin-
nista ja vieraitten valtojen agenteista, mutta itse sanoisin, että on kysymys paljon arkisem-
mista ongelmista, jotka nettiäänestystä vaivaavat. Erityisesti paikallisissa vaaleissa, kun-
nallisvaaleissa ja tulevissa maakuntavaaleissa, valtuutetun paikka voi ratketa ihan muuta-
malla äänellä. Silloin ne riskit, että halutaan ostaa ja myydä ääniä tai jotenkin epäasialli-
sesti esimerkiksi painostaa omia perheenjäseniään äänestämään tietyllä tavalla, ovat pal-
jon isommat niissä paikallisvaaleissa kuin vaikkapa tasavallan presidentin vaaleissa, joita
pian käydään.

Myös sellainen asia on erittäin mielenkiintoinen, että tällä hetkellä nettiäänestyksen tek-
nologioissa käytännössä häviää mahdollisuus suorittaa vaalien tarkastuslaskenta, mikä on
itse asiassa erittäin iso tekijä tässä meidän nykyisessä fyysisessä paperilippuäänestämises-
sä, sillä tällä hetkellä on se tilanne, että jos vaikkapa kunnallisvaaleissa jokin puolue tai
vaaliliitto epäilee, että onko vaalitulos laskettu väärin, niin on mahdollista, että keskusvaa-
lilautakunnalta saa ne vaalilipukkeet ja voidaan suorittaa vaikkapa kymmenen tarkistuslas-
kentaa ja voidaan ikään kuin idioottivarmasti saada selville, mikä on ollut se salaisten ja
vapaiden vaalien lopputulos. Tarkistuslaskentamahdollisuuden menettäminen on aika iso
asia, ja siihenkin pitää suhtautua erittäin suurella vakavuudella.

Arvoisa puhemies! Itse suhtaudun yleensä tieteeseen, kehitykseen ja edistykseen hyvin
myönteisesti, ja siksi en halua mitenkään ikuisesti torpata sitä mahdollisuutta, ettemmekö
joskus voisi äänestää verkossa, voisi äänestää jotenkin sähköisesti. Toivon, että seuraam-
me aktiivisesti teknologioiden kehitystä, ja kyllä myös äänestämisen ja vaalien pitää seu-
rata maailman muutosta. Toivoisin, että harkitsisimme Suomessa sitä, että ehkäpä tällaisis-
sa meidän lainsäädäntömme mahdollistamissa kunnallisissa kansanäänestyksissä voitai-
siin joskus kokeilla nettiäänestämistä. Silloin voitaisiin saada kokemuksia siitä, miten se
meidän kulttuurissamme ja meidän äänioikeutetuillamme oikein voisi toimia. 

Lisäksi, puhemies, puhutaan tämmöisistä lohkotekniikoista, aivan uudenlaisista tekno-
logioista, jotka ovat samaan aikaan ikään kuin hakkeroinnille varmoja, mutta niissä kuiten-
kin säilyy se eheys, jolloinka tarkastuslaskentojakin voisi tehdä. Jos tällaista teknologiaa
jossain vaiheessa saadaan järkevään hintaan tarjolle, niin en pidä ollenkaan mahdottomana
sitä, ettemmekö joskus voisi nähdä Suomessakin nettivaaleja.

Tällä hetkellä oltuani puolisen vuotta tämän parlamentaarisen seurantaryhmän puheen-
johtajana en voi kyllä suositella nettiäänestyksen käyttöönottoa Suomessa, valitettavasti,
mutta lähdetään nyt näillä kirjeillä liikkeelle. 

17.41 Jani Mäkelä ps:  Arvoisa puhemies! Tässä nettiäänestyksen parlamentaarisessa
seurantaryhmässä itsekin jäsenenä olleena voin vahvistaa suurelta osin edustaja Kurvisen
äsken lausuman. Haluan tuoda esiin sen, että äänestämisen vertaaminen, nettiäänestyksen
10



Pöytäkirjan asiakohta PTK 119/2017 vp
vertaaminen, vero- tai pankkiasioiden hoitamiseen osoittaa valitettavasti hieman sitä, ettei
ole perehdytty siihen, millaisia tapahtumia nämä ovat. Veroasioiden hoitamisesta tai pank-
kiasioiden hoitamisesta täytyy jäädä jälki pankin tai Verohallinnon järjestelmiin, kun taas
äänestämisessä se jälki on jossain kohtaa täysin hävitettävä, että voidaan säilyttää vaalisa-
laisuus. Tämä on se rakenteellinen, fundamentaalinen ero tässä asiassa.

Nettiäänestyksen ongelmat eivät suinkaan rajoitu tähän ajankohtaiseen kyberturvalli-
suus- ja hakkerointiteemaan, vaikka nekin toki vaikuttavat äänestyksen arviointiin nyky-
ajassa. Taustalla on myös muita, rakenteellisia, vaikeasti tai ei ollenkaan ratkaistavissa ole-
via ongelmia vaalisalaisuuden ja ääntenlaskennan uusittavuuden suhteen. Täytyy muistaa,
että äänestysjärjestelmään on voitava luottaa kaikissa oloissa, myös sisäisissä tai ulkoisis-
sa poikkeusoloissa.

17.42 Petri Honkonen kesk: Arvoisa herra puhemies! Pidän todella hyvänä tätä kirjeää-
nestyksen mahdollistamista ulkomailla oleskeleville Suomen kansalaisille. Nyt kun olen
viime aikoina aika useinkin tavannut ulkosuomalaisia, Suomen kansalaisia, jotka asuvat
pysyvästi ulkomailla, usein kysyn heiltä, että oletteko käyneet äänestämässä, johtuen tästä
omasta poliittisesta roolistani, ja usein ovat käyneet, toisinaan eivät ole käyneet. Mielestä-
ni, kuten tässä keskustelussa aiemminkin todettiin, äänestäminen on sellainen kansalais-
velvollisuus, että se todella sitoo siihen yhteiskuntaan, jossa on jäsenenä. Se on itse asiassa
aika hyvä mittari siinä, kuinka hyvin on yhteiskunnassa kiinni, onko valveutunut, seuraako
ajankohtaisia asioita, luottaako siihen järjestelmän kykyyn hoitaa niitä asioita, ja tästä
syystä mielestäni on erittäin tärkeää, että ulkosuomalaisille tämän kautta tarjoutuu entistä
parempi mahdollisuus säilyttää se tietynlainen kytkentä, sellaiset tietynlaiset juuret seurata
sitä oman kotimaan yhteiskunnallista keskustelua, poliittista elämää ja olla ikään kuin ak-
tiivinen kansalainen sen kautta.

Tässä edellä edustaja Kurvinen erittäin hyvin kuvasi tätä perustuslakivaliokunnan har-
kintaa liittyen vaalisalaisuuteen ja sitten toisaalta taas osallisuuteen äänestämisen oikeute-
na. Mielestäni on erittäin hyvä, että tässä aktiivisen kansalaisuuden idea meni edelle, ja ha-
luan siitä valiokuntaa todella kiittää. Kun olen itse taustaltani historian ja yhteiskuntaopin
opettaja, niin olen usein tätä aktiivisen kansalaisuuden teemaa pohtinut, ja kyllä se pieni-
kin kehitys hyvään suuntaan siinä vahvistaa pohjimmiltaan demokratian ja kansanvallan
toteutumista, ja uskon, että tällä on siinä suhteessa pieniä mutta kuitenkin positiivisia vai-
kutuksia.

17.44 Juho Eerola ps: Arvoisa puhemies! Tämä hallituksen esitys vaalilain muuttamises-
ta on suurimmaksi osaksi kaikin puolin oikein hyvä esitys. Alun alkaen olen joskus itse
suhtautunut skeptisesti, konservatiivi kun olen, näihin ulkomailla asuvien suomalaisten ää-
nestysmahdollisuuksiin, mutta sen jälkeen kun huomasin, että sain itsekin ääniä perussuo-
malaisille hyvin epätyypillisistä paikoista, [Naurua] muun muassa Istanbulista ja Brysse-
listä, olen sitä kannattanut. On hyvä, että tätä helpotetaan entisestään.

Heräsin tosiaan siinä kohtaa, kun edustaja Outi Mäkelä piti puheenvuoron tästä nettiää-
nestämisestä. Onneksi täällä edustajat Kurvinen ja Jani Mäkelä sitten paikkasivat. Minä
olen itse tosi huolissani tästä vaalisalaisuuden säilymisestä nettiäänestyksessä. Vaikka
omat tunnukset jokaiselle jaettaisiinkin, niin siinä on todellinen vaara olemassa, että isove-
li tai isoisä tai kuka tahansa valvoo, miten perheenjäsenet kenties äänestävät. Juuri kunnal-
lisvaaleissa, missä yksi ääni saattaa ratkaista nämä paikat, joku vahva henkilö perheessä tai
11



Pöytäkirjan asiakohta PTK 119/2017 vp
muuten siinä yhteisössä saattaa helpostikin päästä määrittämään, miten kukakin äänestää.
Tämä perinteinen käytäntö, miten meillä vaaleissa äänestetään — sinne koppiin ei mene
kuin se äänestäjä itse tai korkeintaan henkilökohtainen avustaja, jos on sillä lailla ehkä va-
jaakykyisestä henkilöstä kyse, jolloin pääsee vaaliavustaja mukaan — on erittäin hyvä ja
luotettava tapa äänestää.

17.46 Jari Myllykoski vas: Arvoisa herra puhemies! Oikeastaan edustaja Eerola provo-
soi tässä minua vielä käyttämään myös tähän puheenvuoron, vaikka ajattelin, että pidättäy-
dyn.

Täällä on ollut hyviä puheenvuoroja niin valiokunnan puheenjohtajalta, joka sen esitte-
li, kuin edustaja Kivelältä, joka otti esiin juuri sen, että vaikka onkin pienestä asiasta kysy-
mys, niin tämä on aika iso ja hyvä ja harkittu ja varmasti hyvin puntaroitu. On erittäin ter-
vetullutta, että ne, jotka haluavat olla sidoksissa omaan kotimaahansa, vaikka asuvat ulko-
mailla, pitävät itsensä kiinni siinä suomalaisuudessa, kun heille turvataan äänioikeus ja se
mahdollistetaan. Se on hyvää suomalaista kansalaisuutta ja pitää ne ihmiset aktiivisena. Se
on omalla tavallaan vaalimainostusta.

Toisena, vai oliko nyt kolmantena, asiana: Tähän on liitetty tässä salissa keskustelussa
nettiäänestys. Toivotaan, että tämä nyt viimeistään heittää ne kevyet mullat sen päälle, niin
että ei Suomessakaan minkäänlaisissa vaaleissa pohdita sitä, että voidaan nettiäänestystä
harjoittaa, ennen kuin se on sellaista, että se on kuin nykyisessä vaalijärjestelmässä yksin
tehtynä sillä tavoin valvotuissa olosuhteissa. Jos me haluamme digitalisaatiota ja sähköistä
äänestystä edistää, niin henkilön yksityisyys pitää siinä äänestystilanteessa turvata.

Yleiskeskustelu päättyi.

Eduskunta hyväksyi hallituksen esitykseen HE 101/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
12


