















































DEM339B.tmp.xml


Pöytäkirjan asiakohta PTK 162/2018 vp
Pöytäkirjan asiakohta 

PTK 162/2018 vp

Täysistunto

Keskiviikko 20.2.2019 klo 14.00—17.01

6. Hallituksen esitys eduskunnalle laeiksi hiilen energiakäytön kieltämisestä ja oikeuden-
käynnistä markkinaoikeudessa annetun lain 1 luvun 2 §:n muuttamisesta

Hallituksen esitys HE 200/2018 vp
Valiokunnan mietintö TaVM 33/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 6. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

14.53 Satu Hassi vihr: Arvoisa puhemies! Esitän eduskunnan hyväksyttäväksi kaksi
pontta, joista ensimmäinen kuuluu näin: ”Eduskunta edellyttää, että hallitus valmistelee la-
kiehdotuksen turpeen ja fossiilisten polttoaineiden käytöstä luopumiseksi sähkön ja läm-
mön tuotannossa siten, että vuoteen 2030 mennessä Suomen ilmastonmuutosta aiheuttavat
päästöt laskevat samalle tasolle kuin hiilinielut ja että tämän jälkeen Suomesta tulee hiili-
negatiivinen eli nielut kasvavat päästöjä suuremmiksi.” Ja toinen lausumaehdotus kuuluu
näin: ”Eduskunta edellyttää, että suljettaessa kivihiiltä polttavia laitoksia samalla mitätöi-
dään vastaava määrä päästöoikeuksia EU:n päästökauppamarkkinoilla.”

Arvoisa puhemies! Tämä hallituksen esitys on sinänsä kannatettava, mutta siihen jää
kuitenkin tärkeitä aukkoja. Kivihiili muodosti Tilastokeskuksen mukaan viime vuoden yh-
deksänä ensimmäisenä kuukautena Suomen energiankulutuksesta 8 prosenttia. On hyvä,
että nyt ollaan lain voimalla ajamassa kivihiilen energiakäyttöä alas. Mutta samana aikana
Tilastokeskuksen mukaan turpeesta, joka on vähintään yhtä saastuttava ilmaston kannalta
ja lisäksi ongelma myös vesistöille ja suoluonnolle, Suomi otti 5 prosenttia primääriener-
giastaan. Tilastokeskuksen mukaan viime vuoden tammi—syyskuussa Suomen päästöt
kasvoivat 4 prosenttia, ja pääsyy siihen oli turpeen polton kasvu 30 prosentilla.

On siis todellakin aika puuttua myös turpeen polttoon samalla päättäväisyydellä kuin ki-
vihiilen polttoon. Me kaikki tiedämme, että kivihiilen poltto ei olisi loppunut itsestään. On
hyvä, että Helsingin kaupunki teki oma-aloitteisesti päätöksen ensimmäisen hiilivoimalan
sulkemisesta vuonna 2024, mutta me kaikki tiedämme, että tätä lakia on tarvittu kivihiiles-
tä luopumiseen kokonaan energiakäytössä. Vastaavaa tarvitaan myös turpeelle.

 Pidän erittäin myönteisenä sitä, että eduskunnan talousvaliokunta nosti ympäristövalio-
kunnan lausunnosta esille kohdan, jossa todetaan, että on tärkeää näiden ilmastotavoittei-
den toteutumiselle, että kivihiiltä korvaavat investoinnit suuntautuvat oikein ja että kivihii-
li korvautuisi muilla kuin polttoon perustuvilla järjestelmillä ja että tämä tulisi huomioida
myös energiatukipäätöksissä tulevilla hallituskausilla. Myöskin se, [Puhemies koputtaa]
 Tarkistettu
4.0



Pöytäkirjan asiakohta PTK 162/2018 vp
että jotta ilmastotavoitteet toteutuisivat, päästökaupassa vastaava määrä päästöoikeuksia
tulisi mitätöidä, on todettu ympäristövaliokunnan lausunnossa.

14.56 Eeva-Maria Maijala kesk (vastauspuheenvuoro): Arvoisa puhemies! Tähän halli-
tuksen esitykseen emme laittaneet turvetta matkaan, ja sen paikka ei siinä todellakaan ole.
Kivihiilestä luopuminen on todella erittäin tärkeä, hyväksyttävä asia, ja onneksi on meillä
kaikilla yhteinen mieliala siitä.

Mutta turve. Olemme suon maassa, Suomessa. Mikä on turpeen merkitys Suomessa?
Turpeen käyttö on vähenemässä joka tapauksessa koko ajan, koska meidän puupolttolai-
toksemme kehittyvät sillä tyylillä, että toivon mukaan meillä ei jatkossa enää turvetta tar-
vita niin paljon, ja se määrä tulee vähenemäänkin koko ajan, kehitystä tapahtuu. Mutta tur-
vetta tarvitaan, jotta me voimme käyttää suomalaista puupolttoainetta järkevästi hyväksi.
Meillä säät vaihtelevat, olosuhteet vaihtelevat, puumateriaali vaihtelee. Turpeen avulla me
pystymme tuottamaan, saamaan siitä aikaiseksi, erittäin korkealaatuista, vähähiilistä puu-
polttoainetta. Eli ehdottomasti turveasioiden meillä Suomessa tulee pysyä matkassa.

14.58 Silvia Modig vas: Arvoisa herra puhemies! Kannatan molempia edustaja Hassin te-
kemiä lausumia. Ne mielestäni täydentävät hyvin tätä hallituksen muuten hyvää esitystä.
Esitys kieltää kivihiili on hyvin kannatettava, mutta se ei vielä itsessänsä vie meitä mihin-
kään. Kysymys on siitä, millä me korvaamme kivihiilen. On mahdollista korvata kivihiili
yhtä saastuttavilla, ilmaston kannalta yhtä negatiivisilla polttoaineilla, kuten esimerkiksi
turpeella. Siksi edustaja Hassin lausuma 1 on erittäin tärkeä lisä hallituksen esitykseen.

Turpeen ilmastovaikutukset ovat yksiselitteiset. Sen ympäristövaikutukset ovat selvät,
siitä me emme pääse yli emmekä ympäri. Se, että se on kotimainen, tai se, että me olemme
sitä aina käyttäneet, ei muuta sitä tosiasiaa, että jos me haluamme selvitä ilmastonmuutok-
sen haasteesta, meidän on päästävä eroon turpeesta.

Hyvin tärkeää tässä meidän ilmastohaasteessamme on myös luoda tarpeeksi pitkälle me-
nevä, ennustettava polku toimijoille, jotta ei synny harhainvestointeja, jotta toimijat tietä-
vät, mihin suuntaan me olemme menossa, ja tehdyt investoinnit silloin tukevat meidän ha-
luamaamme ilmastovaikutusta ja päämäärää.

Edustaja Hassin toinen lausuma myös on erittäin tärkeä, koska kun me nytten tämän hy-
vän päätöksen perusteella ja muutenkin pääsemme tilanteeseen, jossa meidän päästömme
vähenevät, niin meidän on samassa vauhdissa mitätöitävä päästöoikeuksia EU:n päästö-
kauppamarkkinoilta. Se on aivan keskeistä ja edellytys sille, että me saamme päästökau-
pan toimimaan ja päästöoikeuksien hinnan sille tasolle, että saastuttaminen oikeasti mak-
saa ja saastuttaminen ei enää ole kannattavaa. Päästökauppa on se meidän yhteinen vaikut-
tava keinomme pystyä ohjaamaan markkinoita auttamaan meitä ilmastohaasteessa.

Mitä tulee meidän energiantuotantoomme, meidän on pakko päästä kokonaan pois polt-
toon perustuvista elementeistä. On varmasti nähtävissä, että ennen kuin me pääsemme ko-
konaan uusiutuviin, puhtaisiin energiamuotoihin, tulee siirtymävaihe, jossa me käytämme
muun muassa biomassaa. Mutta kaikki bio-alkuinen ei ole ympäristöystävällistä. Sen bio-
massankin tulee olla kestävästi tuotettua, ja ylipäätänsä investoinnit tulee ohjata pois polt-
toon perustuvista tekniikoista.
2



Pöytäkirjan asiakohta PTK 162/2018 vp
15.00 Olli Immonen ps: Arvoisa puhemies! Ensinnäkin haluan edustaja Maijalalle tode-
ta, ettemme taida kuitenkaan olla aivan täysin yksimielisiä tästä kivihiilikiellosta, aina-
kaan nykyisin esitetyllä tavalla.

Perussuomalaiset ovatkin suhtautuneet varsin kriittisesti tähän kyseiseen hallituksen esi-
tykseen. Näemme esityksen ongelmallisena erityisesti huoltovarmuuden turvaamisen nä-
kökulmasta. Ongelmallista on myös se, että paikallisten energiayhtiöiden tekemät kalliit
investoinnit lämmityskattiloihin uhkaavat nyt mennä tämän uudistuksen myötä täysin huk-
kaan. Lisäksi esityksen vaikutukset asumiskustannusten nousuun sekä yritysten ja teolli-
suuden kilpailukykyyn olisi pitänyt selvittää paremmin. Perussuomalaiset pitävät yleensä-
kin järkevänä, että Suomessa sähköenergia tuotetaan jatkossakin monipuolisella ydinvoi-
ma, vesivoima-, kivihiili-, turve- sekä biovoimatuotannolla.

Arvoisa puhemies! Näihin perusteluihin viitaten esitänkin, että tämä kyseinen hallituk-
sen esitys hylätään.

15.01 Toimi Kankaanniemi ps: Arvoisa herra puhemies! Ilmastonmuutosta on sinänsä
syytä vastustaa, mutta vastustamisessakin on pidettävä järki ja harkinta mukana. Esimer-
kiksi uusiutuvan kotimaisen energian käyttöä pitää edistää fossiilisten tuontipolttoainei-
den kustannuksella. Näin saadaan työtä ja yrittäjyyttä kotimaahan ja myös teknologian
osalta vientimahdollisuuksia.

Hallituksen esitys hiilen energiakäytön kieltämiseksi pakkolailla ei ole järkevää. Niin
kuin edustaja Immonen totesi, sillä on moniakin haitallisia vaikutuksia.

Käytännössä tämä kielto koskee vain Helsinkiä ja Vaasaa. Muut kaupungit ja kaupunki-
seudut ovat tekemässä tämän hiilestä luopumisen jo aikaisemmin. Helsinki ja Vaasa ovat
omissa ilmastostrategioissaan sitoutuneet hiilineutraalisuuteen vuoteen 2035 mennessä,
siis vain viisi vuotta pitemmässä ajassa kuin mitä tämä laki tulee näiltä kaupungeilta vaa-
timaan. Onkin häpeä sinänsä muun muassa Helsingille, että se ei ole luopunut tai luopu-
massa nopeammin kivihiilen polttamisesta ja että vuoteen 2035 asti se sitä aikoo tehdä. Sitä
ihmettelen, kun tiedän, että kokoomus, vihreät ja sosiaalidemokraatit pitävät valtaa täällä
Helsingissä. Vaasassa puolestaan RKP on lähes yksinvaltiaan asemassa, ja Vaasa polttaa
edelleen myös hiiltä runsaasti. Eli tämä on aika erikoista. Mutta kun nämä kaupungit ovat
siis sitoutuneet vuoteen 2035 mennessä luopumaan hiilen poltosta, niin ei tarvita tällaista
lakia, vaan teidän täytyy siellä paikallisesti tehdä nopeampia päätöksiä.

Sitten kysyn, miksi hallitus puuttuu kuntien itsehallintoon ja lupaa vielä näille varakkail-
le kaupungeille 90 miljoonaa euroa valtion eli veronmaksajien varoja tähän toimenpitee-
seen. En pidä tätä järkevänä valtion varojen käyttönä. Siksi katson, että näin ei tule tehdä.
Subsidiariteettiperiaate on tässä parempi.

Arvoisa puhemies! Sitten vaikutuksena on myös se, että tämä pakkolaki nostaa asumis-
kustannuksia muun muassa Helsingissä, jossa ne muutoinkin ovat jo maan korkeimmat.

Siksi ensinnäkin kannatan edustaja Immosen tekemää hylkäysesitystä, ja sitten ehdotan,
että jos kuitenkin eduskunta hyväksyy lait, niin hyväksytään seuraava lausuma: ”Eduskun-
ta edellyttää, että koska hiilen energiakäytön kielto nostaa asumiskustannuksia erityisesti
niillä paikkakunnilla, joilla asuminen jo nyt on kohtuuttoman kallista, hallitus ryhtyy toi-
menpiteisiin asumisen kustannusten halpuuttamiseksi esimerkiksi sähkön siirtohintoja
alentamalla.”
3



Pöytäkirjan asiakohta PTK 162/2018 vp
15.04 Silvia Modig vas (vastauspuheenvuoro): Arvoisa puhemies! Helsinkiläisenä kau-
punginvaltuutettuna haluan vastata edustaja Kankaanniemelle.

Teidän puheenvuoronne oli hyvin hämmentävä. Te sanoitte, että on häpeällistä, että Hel-
sinki ei ole jo sulkenut kahta kivihiilivoimalaansa, mutta samaan aikaan vastustatte tätä
hallituksen esitystä, joka kieltää kivihiilen polton.

No, mehän olemme siis aloittaneet omassa energiayhtiössämme Helenissä jo vuosia sit-
ten polun pois fossiilisista. Toinen kivihiilivoimalan sulkemispäätös tehtiin muistaakseni
vuonna 15. Se syy, minkä takia me emme niitä kerralla ole rysäyttäneet, on se, että totta kai
täytyy luoda kestävä, maltillinen investointipolku, jotta se asumisen hinta, josta te kannoit-
te huolta, ei nousisi kohtuuttomasti.

Tämä teidän huolenne asumisen hinnasta on aina tarpeen pitää mielessä, kun puhutaan
Helsingistä. Se on Helsingin keskeisiä ongelmia. Mutta meidän oma yhtiömme Helen,
Helsingin Energia, on vastannut tähän huoleen sanomalla, että eivät he näe tällaista ongel-
maa, eivät he ennakoi, että lämmityskustannukset asunnoissa siinä määrin nousisivat, että
se vaikuttaisi asumisen hintaan. Mietin vain, mikä on se tieto, mikä perussuomalaisilla [Pu-
hemies koputtaa] on, mitä Helsingin Energialla ei ole.

15.06 Eero Heinäluoma sd (vastauspuheenvuoro): Arvoisa puhemies! Edustaja Kan-
kaanniemi onnistui kyllä istumaan yhtä aikaa vähintään kahdella, ellei kolmella tai neljäl-
lä, jakkaralla hyvin lyhyessä puheenvuorossaan yhtä aikaa vastustamassa sitä, että asumis-
kustannukset nousevat, ja sitten vaatimassa sitä, että Helsingin pitää nopeassa aikataulussa
luopua kivihiilen poltosta, jolla tietenkin on vaikutusta myös asumiskustannuksiin lämmi-
tyskustannusten kautta, ja sitten vielä olemalla sitä mieltä, että tämä lakiesitys pitää hylätä,
koska siinä asetetaan uusia takarajoja kivihiilen polttamiselle. Pidän sitä jonglöörimäisenä
taituruutena, että tuon pystyy tekemään 2 minuutin puheenvuorossa.

Jos edustaja Kankaanniemi todella haluaa tutustua asiaan, niin kehottaisin häntä keskus-
telemaan perussuomalaisten puheenjohtajan, Helsingin kaupunginvaltuutetun Jussi Halla-
ahon kanssa. Hän saattaisi hyvinkin antaa hyvät perusteet sille, miksi hän on Helsingissä
ollut esittämässä näitä Helsingin tekemiä päätöksiä.

15.07 Toimi Kankaanniemi ps (vastauspuheenvuoro): Arvoisa herra puhemies! Ymmär-
rän kovin hyvin, että edustaja Modig ja edustaja Heinäluoma helsinkiläisinä vahvoina pai-
kallispoliitikkoina kaupungin päättävissä elimissä joutuvat tässä puolustusasetelmaan, kun
edelleen polttavat kivihiiltä, vaikka muun muassa edustaja Heinäluoma jo kauan sitten sa-
noi, että pitää päästä hiilineutraalisuuteen. [Välihuuto] Mutta nuo tekijät, jotka mainitsin,
ovat täysin samansuuntaisia.

Minä kunnioitan subsidiariteettiperiaatetta ja sitä, että kunnallista päätösvaltaa kunnioi-
tetaan. Ja vetoan, että te teette ne päätökset, ettei Suomen keskustajohtoisen hallituksen tar-
vitse määrätä Helsingin kaupunkia ja Vaasan kaupunkia niitä tekemään, niin kuin te ha-
luatte. Miksi te ette tee sitä päätöstä? Te joudutte tämän lain mukaan sen tekemään nyt kui-
tenkin.

Minulla oli täysin johdonmukainen linja. Asumiskustannukset nousevat, ja sitten vielä
valtio antaa 90 miljoonaa turhaan rahaa.

Ensimmäinen varapuhemies Mauri Pekkarinen:  Vielä vastauspuheenvuoro Modigille
ja hänen jälkeensä edustaja Hassille, ja sitten puhujalistaan.
4



Pöytäkirjan asiakohta PTK 162/2018 vp
15.08 Silvia Modig vas (vastauspuheenvuoro): Kiitos, herra puhemies! En kyllä nyt vie-
läkään saa kiinni edustaja Kankaanniemen ajattelusta. Pitääkö se kivihiili kieltää vai ei?
Samaan aikaan sanotte, että meidän pitää hävetä, kun meillä vielä poltetaan kivihiiltä, siitä
olen samaa mieltä teidän kanssanne, mutta sitten te vastustatte sen kieltämistä, siitä olen eri
mieltä teidän kanssanne. [Toimi Kankaanniemen välihuuto] Kuten jo aiemmin puheenvuo-
rossani kerroin, kun kannatte huolta Helsingin asumisen hinnan nousemisesta tämän pää-
töksen mukana, niin kehotan teitä olemaan yhteydessä Helsingin energiayhtiö Heleniin,
jossa tämä polku kohti päästötöntä on aloitettu jo vuosikausia sitten. Yhden voimalan sul-
kemispäätös on tehty jo useampi vuosi sitten ja seuraavaa valmistellaan. Haluan kyllä sen-
kin nostaa esiin, että perussuomalaiset ovat olleet Helsingin kaupunginvaltuustossa muka-
na sopimassa meidän yhteisestä strategiastamme. Helsingin kaupunki valmistelee strategi-
aa, jota voi verrata jossain määrin hallitusohjelmaan. Se on yhteinen sopimus siitä, mihin
valtuusto sitoutuu, ja te olette meidän mukanamme sitoutuneet hiilineutraaliuteen, mikä
tarkoittaa kivihiilivoimaloiden sulkemista, enkä nyt [Puhemies koputtaa] vieläkään ym-
märrä, kannatatteko vai ettekö kannata niiden sulkemista.

15.09 Satu Hassi vihr (vastauspuheenvuoro): Arvoisa puhemies! Minun on todella vai-
kea ymmärtää edustaja Kankaanniemen logiikkaa, kun hän tätä lakia vastustaa sillä perus-
teella, että se nostaisi asumiskustannuksia, mutta sitten toisaalta moittii Helsingin kaupun-
kia siitä, että Helsingin kaupunki ei ole omatoimisesti jo aikaisemmin tehnyt päätöksiä
kaikkien hiilivoimaloiden sulkemisesta. Millä perusteella osana valtiovallan politiikkaa to-
teutettava päätös hiilivoimaloiden sulkemisesta nostaisi asumiskustannuksia mutta kau-
pungin omana yksittäisenä paikallisena toimena tehtävä hiilivoimaloiden sulkeminen ei
sitä tekisi? Ja todella, edustaja Modig toi esille sen, perussuomalaiset ovat Helsingissä ol-
leet hyväksymässä näitä hiilineutraalisuustavoitteita. En nyt tähän hätään löytänyt äänes-
tyskarttaa siitä Helsingin päätöksestä sulkea Hanasaaren hiilivoimala, mutta löysin helsin-
kiläisestä julkaisusta perussuomalaisten arvostelua sitä päätöstä vastaan. Eli tässä on todel-
la nyt epäselvää se, pitäisikö perussuomalaisten [Puhemies koputtaa] mielestä Helsingin
kaupunkina toimia [Puhemies koputtaa] tässä asiassa vai ei.

Ensimmäinen varapuhemies Mauri Pekkarinen: Myönnän vielä vastauspuheenvuorot
edustajille Viitanen ja Ala-Nissilä. [Toimi Kankaanniemen välihuuto] — Anteeksi, Kan-
kaanniemi ilman muuta, totta kai. — Vielä järjestyskin tämä, varmistan: edustajat Viita-
nen, Kankaanniemi, Ala-Nissilä. Pyyntöjärjestyksessä otetaan. — Edustaja Viitanen.

15.11 Pia Viitanen sd (vastauspuheenvuoro): Arvoisa puhemies! Valitettavasti minun nyt
täytyy sanoa jo yhdennentoista kerran edustaja Kankaanniemen nimi, nimittäin minä me-
nin kyllä nyt tamperelaisena päättäjänäkin ihan hämilleni, kun kuuntelin tätä keskustelua:
ei tästä nyt kyllä kukaan enää ota selvää, mikä tämä perussuomalaisten linja on. Edustaja
Kankaanniemi kyllä puhui paljon, mutta en kuullut hänen vastaavan edustaja Heinäluo-
man kysymykseen siitä, voisiko hän kenties keskustella perussuomalaisten puheenjohtaja
Halla-ahon kanssa. Ja, puhemies, tuli nyt mieleeni tässä, että kun tästä jonglöörimäisestä
suorituksesta ei kukaan selvää ota, niin voisivatko perussuomalaiset oman puheenjohtajan-
sa kutsua esimerkiksi teidän eduskuntaryhmänne kokouksiin, että päästäisiin vähän kan-
noistanne selville. Minusta se olisi hyvin mielenkiintoista tietää, ehkä valotatte tätä asiaa.
[Eero Heinäluoma: Kannatetaan!] 
5



Pöytäkirjan asiakohta PTK 162/2018 vp
15.11 Toimi Kankaanniemi ps (vastauspuheenvuoro): Arvoisa herra puhemies! Kyllä
perussuomalaisten kanta tuli aivan selkeästi esille, kun edustaja Immonen esitti, että tämä
hallituksen esitys hylätään, ja minä sitä kannatin. Se on aivan selvä. Ja se lähtökohta on sii-
nä, että me katsomme, että päätösvalta kuuluu paikalliselle tasolle, jolla ollaan vastuussa
siitä, miten siellä toimitaan. Jos siellä joku perussuomalainen on kannattamassa tai vastus-
tamassa, niin se on hänen ratkaisunsa. Meillä ei ole sellaista ryhmäkuria, että minä voisin
sanoa helsinkiläisille valtuutetuille, että teidän täytyy äänestää näin. Mutta minulla ja pe-
russuomalaisilla on äänioikeus tässä salissa, ja käyn keskustelua teidän kanssanne, en ar-
vostamani puheenjohtaja Halla-ahon kanssa, joka ei ole eduskunnan jäsen. Tältä pohjalta
täällä nyt päätöstä tehdään, ja minä vastustan tässäkin vaiheessa pakkolakia, joka johtaa
asumiskustannusten nousuun ja jonka yhteydessä on luvattu Helsingille kymmeniä miljoo-
nia rahaa siihen, että se muutoinkin tekee tämmöisen päätöksen. Ihmettelen hallitusta, että
se on perusteluihin tämmöisiä kirjoittanut.

15.13 Olavi Ala-Nissilä kesk (vastauspuheenvuoro): Arvoisa herra puhemies! Kyllähän
tässä vastauspuheenvuoroihin liittyen pitäisi todeta, että pitää hallitukselle, ministeri Tiili-
kaiselle, antaa tunnustus määrätietoisesta työstä. Onneksi hän on tulossa helsinkiläiseksi
kansanedustajaksi, sillä todella Helsinki ei ole hoitanut tehtäväänsä riittävällä ponnella.
[Eero Heinäluoman välihuuto] Havaitsin, että nyt tuli viime vuonnakin ylijäämää 390 mil-
joonaa euroa. Eikö sitä nyt voisi käyttää näihin ympäristöinvestointeihin eikä vain puhua
täällä?

Minä kiinnitin myöskin huomiota siihen, että Helsingin kaupunginvaltuusto olisi kieltä-
mässä — osa porukkaa ilmeisesti — puolet kotimaisesta ruoasta, mutta lunta kyllä kipa-
taan mereen ja hiiltä poltetaan iloisesti. Että jotain logiikkaa meidän nyt pitää tässä pääkau-
punkiseudullekin saada.

Ensimmäinen varapuhemies Mauri Pekkarinen: Olen näkevinäni, että on aika siirtyä
puhujalistaan.

15.14 Krista Mikkonen vihr: Arvoisa puhemies! Ilmastonmuutos on vakavin globaali
uhka, ja meidän täytyy tehdä yhdessä työtä sen eteen, että pystymme hillitsemään sen 1,5
asteeseen. On selvää, että meidän on sekä päästävä eroon fossiilisista että lisättävä hiilen-
sidontaa elikkä otettava ilmakehästä hiiltä pois. Nuoret ovat tämän hyvin ymmärtäneet, ja
nuorilta tulee valtavasti meille päättäjille viestiä siitä, että tehkää kunnianhimoista ilmas-
topolitiikkaa, tehkää niitä päätöksiä, kun me tiedämme, mitä tapahtuu, jos emme siihen ky-
kene. On erinomaista, että hallitus tuo tämän kivihiilikiellon tänne eduskuntaan. Kivihii-
len polttaminen tulee kieltää niin Helsingissä, Vaasassa, Suomessa, EU:ssa kuin globaalis-
tikin, ja tässä salissa me puhumme nimenomaan siitä, millainen lainsäädäntö on Suomes-
sa, ja tämä kivihiilen kielto Suomessa on erinomainen asia.

Mutta aivan samalla tavalla meidän täytyy tehdä myös päätös ja aikataulu siitä, miten
me pääsemme eroon muista fossiilisista polttoaineista, niin turpeesta kuin maakaasusta-
kin, ja tähän täytyy luoda tiekartta ja aikataulu, ja sen takia nämä edustaja Hassin tekemät
lausumaehdotukset ovat äärimmäisen kannatettavia. Mitä aikaisemmassa vaiheessa pys-
tymme aikataulun luomaan, sitä paremmin myös erilaiset toimijat — on se yritysmaailma
tai muu — tietävät, mihin varautua, ja sen takia tämmöinen tiekartta on äärimmäisen tär-
keä.
6



Pöytäkirjan asiakohta PTK 162/2018 vp
Tämä lausumassa oleva toinen ehdotus siitä, että samalla kun kivihiiltä polttavia laitok-
sia suljetaan, mitätöidään vastaava määrä päästöoikeuksia EU:n päästökauppamarkkinoil-
la, on myös äärimmäisen tärkeä, sillä jotta se kivihiilestä luopuminen ei johda muiden fos-
siilisten käyttöön, todellakin on poistettava vastaava määrä näitä päästöoikeuksia markki-
noilta, jotta saamme aitoa vaikutusta siihen, että hiilipäästöt vähenevät.

15.16 Sami Savio ps: Arvoisa puhemies! Kannatan edustaja Kankaanniemen tekemää
lausumaehdotusta, jossa vaaditaan hallitusta ryhtymään toimenpiteisiin asumiskustannus-
ten pienentämiseksi esimerkiksi sähkön siirtohintoja alentavilla toimilla.

Muistutan, että perussuomalaiset ovat kiinnittäneet muun muassa syksyn vaihtoehto-
budjetissaan vakavaa huomiota asumisen kalleuteen ja asumiskulujen jatkuvaan kohoami-
seen. Tästä asiasta on tullut runsaasti palautetta lukuisilta kansalaisilta, muun muassa yk-
sin asuvilta eläkeläisiltä, joilla käteenjäävät tulot eivät tahdo riittää edes asumisen ja ruoan
kaltaisiin välttämättömiin menoihin muista elinkustannuksista puhumattakaan. Ja todetta-
koon nyt tässä, että tämä ei koske vain pääkaupunkiseutua vaan koko maata.

Arvoisa puhemies! Merkittävä osa asumiskustannuksista muodostuu sähkölaskusta ja
erityisesti sähkönsiirrosta, jonka osuutta kuluttajalla ei ole edes mahdollisuuksia kilpailut-
taa. Tilannetta ovat edelleen pahentaneet edellisen hallituksen tekemät surullisenkuuluisat
Caruna-kaupat, joilla kansallisesti tärkeää infrastruktuuria myytiin hyvin lyhytnäköisesti
pääosin ulkomaisessa omistuksessa olleelle yhtiölle. Siirtohintoja eivät ole alentaneet
myöskään kovalla kiireellä tehdyt maakaapeloinnit, joihin eduskunta on yhtiöitä omalla
päätöksellään velvoittanut. Ne ovat nostaneet sähköverkkoyhtiöiden taseeseen sidottua
pääomaa, jolle laskettava tuottovaade määrittelee yhtiöiden enimmäisvoitot. Tämä säh-
könsiirtoyhtiöiden tuottovaade on nykyisin hyvin korkea, varsinkin matalien korkojen val-
litessa. Lisäksi on otettava huomioon, että kyseessä on alueellinen monopoli välttämättö-
myyshyödykkeelle, jota kaikki kansalaiset tarvitsevat.

Perussuomalaiset vaativat, että tätä sähkönsiirtoyhtiöiden tuottovaadetta alennetaan
lainsäädännöllisesti huomattavasti nykyistä alemmalle tasolle. Se alentaisi käytännössä
kaikkien suomalaisten asumiskustannuksia.

15.18 Lauri Ihalainen sd: Arvoisa puhemies! Tämä nyt toisessa käsittelyssä oleva laki-
esitys kivihiilen energiakäytön kieltämisestä alkaen vuodesta 2029 on tietysti osa laajem-
paa energia- ja ilmastopolitiikan kokonaisuutta, pyrkimyksenä päästä fossiilisista polttoai-
neista eroon ilmastotavoitteiden saavuttamiseksi. Esityshän on myös hyvin sopusoinnussa
voimassa olevan energia- ja ilmastostrategian kanssa.

Talousvaliokunta, joka oli mietintöä valmisteleva valiokunta, oli esityksessään yksimie-
linen, joskin perussuomalaisten edustaja ei ollut paikalla, ja olen nyt huomannut, että pe-
russuomalaiset ovat sitten kuitenkin lähteneet tekemään omia esityksiään. Se on tietysti
sallittua. Tähän talousvaliokunnan esitykseen ei liittynyt mitään lausuntoja, ei vihreiltä
eikä vasemmistoliitolta, tai ponsia. Tämän vuoksi me demarit olemme sitä mieltä, että jos
me tuolla valiokunnassa olemme yhtä mieltä, niin me olemme samaa mieltä myös täällä sa-
lissa eli puolustamme tätä ehdotuskokonaisuutta sellaisenaan.

Mietintöön liittyi myös merkittävä kannanotto siitä, että se noteerasi kahdeksan edus-
kuntapuolueen yhteiset näkemykset meidän energia-, ilmasto- ja päästökauppaa koskevis-
ta tavoitteistamme. Ja tähän mietintöön liittyy maininta siitä, että tämä kielto tulee koske-
maan lähes kokonaan kivihiiltä, paitsi että on selvää, että huoltovarmuussyistä kivihiiltä
7



Pöytäkirjan asiakohta PTK 162/2018 vp
tullaan Suomessa vielä varastoimaan, ja se on ihan itsesuojelusyistä tärkeää. Näin ollen
meidän ryhmämme on tukemassa tätä yksimielistä mietintöä emmekä ole esittämässä tä-
hän näistä, sanotaan, menettelytapasyistäkään mitään lausuntoja sen ohella.

15.20 Anders Adlercreutz r: Ärade talman! On hyvä asia, että tämä laki nyt säädetään,
että osaamme tehdä oikeita päätöksiä oikeaan aikaan, että Suomi uskaltaa olla tässä asiassa
edelläkävijä. Tietenkään koko ilmasto-ongelma ei tällä päätöksellä ratkea, vaan on paljon
muutakin tehtävissä. Mutta se, että nyt esimerkiksi kivihiilestä luovutaan, tarjoaa suoma-
laisille yrityksille hyvät sisämarkkinat, joilla kehittää puhtaita tuotteita, tai tarjoaa koko
cleantech-sektorille hyvät sisämarkkinat, joilla kasvaa ja joilta sitten on hyvä ponnistaa ul-
komaille ja käynnistää vientiä. Cleantech-sektori, puhtaan energian sektori, puhtaiden rat-
kaisujen sektori, on pomminvarmasti kasvava markkina tulevaisuudessa, ja olisi suoras-
taan tyhmää olla rakentamatta sellaisia olosuhteita Suomessa, että näillä olisi parhaat mah-
dolliset edellytykset toimia.

No, mitä haasteita tämä luo? Tämä tarkoittaa, että Helsingin pitää tietenkin panostaa
lämpöpumppuihin, pitää panostaa varastointiratkaisuihin, mutta näille kaikille toimille on
tiekartta olemassa, ja ne haasteet varmaan ratkeavat.

Kokonaisuudessaan kun katsoo Suomen hiilijalanjälkeä, niin iso osa siitä on tietenkin
se, mitä me teemme täällä, mutta se, mikä usein unohtuu, on, että vaikutusta on myöskin
sillä, mitä me tuomme muualta. Ruotsi on ryhtymässä siihen, että maahan tuotujenkin tar-
vikkeiden hiilijalanjälkeä arvioidaan ja sitä seurataan, se kirjataan ylös, ja tähän olisi syytä
ryhtyä Suomessakin. Yleisellä tasolla Pohjoismaissa nyt, kun me luovumme kivihiilestä,
olisi syytä perustaa pohjoismainen ympäristömerkki, joka ottaisi tämän huomioon. Jos val-
mistat tuotteen, jota haluat myydä Pohjoismaissa, saat siihen kivihiilivapaan merkin, ja sil-
lä tavalla luodaan kannustimia myös muille maille luopua kivihiilen käytöstä.

15.23 Eeva-Maria Maijala kesk: Arvoisa puhemies! Tämä hiilen energiakäytön kieltä-
minen vuodesta 2029 tulee olemaan tämän vaalikauden yksi merkittävimmistä päätöksis-
tä. Tämä tullaan jatkossakin muistamaan aivan varmasti, sillä tämä on niin merkittävä as-
kel, mitä saadaan aikaiseksi ilmastoasioiden parantamiseksi ja yleensä ottaen kotimaisen
toiminnan ja tuotannon kunnioittamisessa.

Tänä päivänä on alettu jo keskustelemaan ja vastalauseitakin näyttää olevan siitä, että
myöskin turpeen käyttö pitäisi lopettaa. Turve on kuitenkin kotimainen raaka-aine. Nytten
ollaan jo monessa polttolaitoksessa siirtymässä siihen, että olisi yhä enemmän ja enemmän
puuta käyttäviä polttolaitoksia, joissa tarvitaan turvetta vähemmän ja vähemmän. Mutta
meidän on turpeen osalta kuitenkin muistettava se, että se on kotimaista raaka-ainetta, se
on lähellä ja se on meillä varmuusvarastoa, huoltovarmuustekijä.

Meillä on erilaisia vuosia, on märkiä, on kuivia, ja on erilaisia systeemejä olemassa. Tär-
keintä on se, että meidän polttolaitokset tuottavat semmoista energiaa, että se päästäisi hiil-
tä ja päästöjä mahdollisimman vähän ilmaan, ja välillä turve on jopa hyvä asia siinä puun
seassa, että saataisiin korkealaatuista, hyvää lämpöä ja energiaa siinä tuotettua. Eli todel-
lakin, jos me nyt kieltäisimme myöskin turpeen käyttämisen energiantuotannossa, se voisi
olla Suomelle aika traaginenkin asia, jos me tarvitsemmekin sitä joku päivä energiatoimin-
nassa, jos meidän huoltovarmuus tarvitsee sitä. Meidän pitää muistaa kuitenkin tämmöi-
setkin, hyvin olennaiset asiat Suomen kehittämisessä.
8



Pöytäkirjan asiakohta PTK 162/2018 vp
Arvoisa puhemies! Energia-asioissa meidän tulee tänä päivänä muistaa, että laitetaan ra-
haa tutkimukseen. Siihen on varattava määrärahoja ja resursseja koko ajan enemmän ja
enemmän. Suomessa on jo kehitelty hyvin paljon erilaisia energiantuotantomenetelmiä,
hyvin uudenlaisiakin. Niitä tulisi vain kehittää enemmän ja enemmän. Uskonpa niin, että
parinkymmenen vuoden päästä Suomessa energiantuotanto on jo kehittynyt valtavasti
eteenpäin ja me nauramme tämän päivän polttomoottoreille ja tämmöisille asioille, mitkä
meistä ovat tänä päivänä ihan ehdottomia asioita. Nykyisestä tietotaidosta, mitä meillä on
jo olemassa ja työn alla esimerkiksi Lappeenrannan korkeakoulussa, tulee varmasti Suo-
melle uusi Nokia. Meidän täytyy vain satsata näihin hyvin paljon resursseja ja rahaa yksin-
kertaisesti.

Sain mahdollisuuden tutustua Helsingissä Helenin energiatoimintoihin vähän enem-
mänkin. Olin ihan yllättänytkin siitä, kuinka paljon Helsingissä on mahdollisuuksia. Hel-
singissä on valtavasti kehittämismahdollisuuksia energian keräämisessä ja kierrätyksessä
erityisesti kesällä. [Silvia Modig: Ja varastoinnissa!] Kuinka paljon täällä tuleekaan huk-
kalämpöä. — Täällä on valtavasti tehtävää varastoinnissa. — Täällä on hirveästi vielä teh-
tävissä asioita, ja on todellakin hyvä ja vähintä, että kivihiilen käytöstä nyt luovutaan tääl-
lä, kun kerran täällä on niin valtavasti mahdollisuuksia tuottaa energiaa ihan uusillakin me-
netelmillä. Loppujen lopuksi asumiseenhan kuluu meillä energiasta suurin osa, mutta tar-
vitseeko siihen niin paljon täällä pääkaupunkiseudulla enää jatkossa käyttää, kun kerran
täällä on niin paljon monenlaisia mahdollisuuksia? Tuolla pohjoisessa me varmaan tulem-
me jatkossakin puulla lämmittämään ja tarvittaessa käytämme vähän turvetta siihen kave-
rina, mutta Suomessa on erilaisia alueita.

Kokonaisuudessaan: käytetään kotimaisia raaka-aineita ja sidotaan se hiili, mitä me
päästämme ilmaan omalla toiminnallamme, eli lisätään metsien kasvatusta, kasvua ja käy-
tetään puuta.

15.28 Satu Hassi vihr: Arvoisa puhemies! Muutama täydennys siihen, mitä jo edellä sa-
noin. Ensinnäkin: turpeen polttohan ei vähene itsestään, viime vuoden kehitys sen osoittaa
tai on siitä esimerkki. Minähän ensimmäisessä puheenvuorossani kerroin, että viime vuo-
den yhdeksänä ensimmäisenä kuukautena turpeen poltto kasvoi 30 prosenttia, ja Tilasto-
keskuksen mukaan tämä oli pääsyy siihen, että Suomen ilmastopäästöt niinä kuukausina
kasvoivat nelisen prosenttia edellisvuoteen verrattuna. Mutta minun mielestäni tärkein syy
siihen, että turpeen osalta tällainen linjaus eduskunnasta tarvitaan, on itse ilmasto: se, että
Suomi kantaa oman osuutensa sen eteen, että ilmastonmuutos ei nouse yli puolentoista as-
teen. Edustaja Ihalainen viittasi tähän kahdeksan puolueen ilmastokannanottoon. Siinä
kohta 8 kuuluu näin: ”Suomessa sähkön ja lämmön tuotannon tulee olla lähes päästötöntä
2030-luvun loppuun mennessä huolto- ja toimitusvarmuusnäkökulmat huomioon ottaen.”
Tämähän ei toteudu, jos me jatkamme turpeen polttoa.

Lisäksi ottaisin esille sen, että kun Suomen ilmastopaneeli on arvioinut sitä, mihin men-
nessä Suomen pitää olla hiilineutraali, jotta Suomi kantaisi sille kuuluvan osuuden ilmas-
tonmuutoksen hillinnästä puoleentoista asteeseen, niin ilmastopaneeli — meidän oma kan-
sallinen, tieteellinen ilmastoasiantuntija-, neuvonantajaelimemme — on todennut, että jos
katsottaisiin vain väkilukua, Suomen pitää olla hiilineutraali 2040, mutta jos otetaan huo-
mioon se, että Suomi on yksi maailman vauraimmista maista, niin silloin hiilineutraali-
suusvuosi on 2035, jonka esimerkiksi SDP on valinnut omaksi tavoitteekseen hiilineutraa-
lisuusvuodeksi. Mutta jos otetaan huomioon vielä meidän historialliset päästöt, se että Suo-
9



Pöytäkirjan asiakohta PTK 162/2018 vp
mi on muiden perinteisten teollisuusmaiden tavoin aloittanut päästöt, suuret päästöt hen-
keä kohti, paljon aikaisemmin kuin ne kehitysmaat, jotka nyt ovat nousseet suurten pääs-
täjien joukkoon — kuten Kiina ja Intia — niin silloin sen tavoitevuoden pitäisi olla 2030,
jonka muun muassa vihreät ja vasemmistoliitto ovat valinneet omaksi tavoitteekseen Suo-
men hiilineutraalisuusvuodeksi.

Ja lisäksi, puhemies, haluaisin vielä korostaa sitä, että Aalto-yliopiston Smart Energy
Transition -hankkeessa on laadittu malli siitä, miten kivihiili voitaisiin korvata pääosin
muilla asioilla kuin poltolla, kuten suurilla lämpöpumpuilla, hukkalämmön hyödyntämi-
sellä ja niin pois päin. [Puhemies koputtaa] Nämä ovat Suomen kaikissa kunnissa, myös
pienissä kunnissa, soveltuvia ratkaisuja.

15.31 Riitta Myller sd: Arvoisa puhemies! On äärimmäisen tärkeätä, että meillä on nyt
tämä lakiesitys, eli lakiesitys hiilen polton lopettamisesta. Mutta on myöskin erittäin tär-
keätä, että keskustelu ilmastonmuutoksesta ja sen torjumisesta on vahvistunut Suomessa ja
koko Euroopassa, koska todellakin elämme nyt niitä hetkiä, jolloin päätöksiä on tehtävä
esimerkiksi siitä — mikä nyt kahdeksan puolueen yhteisessä julistuksessakin on todettu,
— että 2040 Suomessa päästään tilanteeseen, jossa päästöt ovat selvästi negatiivisia eli
meillä nielut ovat isommat kuin mitä ilmaan päästetään hiilidioksidipäästöjä.

Yhtä lailla on tärkeää, että me toimimme yhteistyössä, koska kysymyksessä on todella
laaja ja iso kysymys. Sen takia on ollut kyllä erittäin hyvä, että valiokunnissa on löydetty
yhteinen näkemys siitä, miten näitä isoja kysymyksiä viedään eteenpäin.

Mielestäni on hyvä, että talousvaliokunta otti yksimielisesti tärkeimmät asiat ympäris-
tövaliokunnan mietinnöstä, joka siis tähtää nimenomaan siihen, että tuo kahdeksan edus-
kuntapuolueen tavoite saavutetaan. On toki ihan selvää — ja molemmissa mietinnöissä on
sanottu se — että jos hiilen poltto korvautuu turpeella tai muulla biomassalla, niin silloin
näihin tavoitteisiin ei päästä. On myös tärkeää, että ymmärretään se, että tässä on todella-
kin päästävä eteenpäin. Tällainen tiekartta on hyvä saada sille, että myös turpeesta ja muis-
ta fossiilisista polttoaineista päästään eroon. Nämä asiat on mielestäni otettu tässä lausun-
nossa ja mietinnössä esille. On erittäin hyvä myös, että talousvaliokunta on todennut hy-
vinkin selvästi sen tosiasian, että päästökaupan vuoksi on toimittava niin, että päästöoi-
keuksia mitätöidään samassa yhteydessä kuin hiilen käytöstä luovutaan. Pidän todellakin
tärkeänä sitä, että mahdollisimman suurella yksimielisyydellä näitä tärkeitä ilmastoasioita
pystytään hoitamaan.

15.34 Silvia Modig vas: Arvoisa herra puhemies! Minua vähän hämmästyttää keskusta-
laisten edustajien puheenvuorot täällä. Haluaisin muistuttaa, että te olitte mukana kahdek-
san eduskuntapuolueen yhteisesti sopimissa ilmastotavoitteissa. Se lähti keskustalaisen
pääministerin pyöreän pöydän aloitteesta, työryhmää puheenjohti keskustalainen ministeri
Tiilikainen, ja lopputulemana me kaikki kahdeksan puoluetta sitouduimme tavoitteisiin,
jotka pitävät sisällänsä muun muassa sen, että pyrimme hiilinegatiivisuuteen 2040-luvulla,
ja sen, että sähkön- ja lämmöntuotanto on lähes päästötöntä 2030-luvun loppuun mennes-
sä. Nyt täällä salissa tänään esitetyt mielipiteet ja näkemykset ovat täysin ristiriidassa näit-
ten yhteisesti sovittujen tavoitteiden kanssa. Jos turpeesta ei olla valmiita luopumaan ja jos
biomassaa halutaan käyttää enenevissä määrin, me emme tule pääsemään näihin tavoittei-
siin. Nämä tavoitteet tarkoittavat implisiittisesti sitä, että turpeesta tulee luopua, ja biomas-
sa voi olla ainoastaan lyhyen ajan siirtymäkauden ratkaisu meille. Eli onko keskusta nyt
10



Pöytäkirjan asiakohta PTK 162/2018 vp
siis irtisanoutumassa näistä yhteisistä tavoitteista, koska niin ristiriitaisia puheenvuoroja
täällä esitetään?

Se on vain tosiasia, että turve saastuttaa yhtä paljon kuin kivihiili, siitä me emme pääse
yli emmekä ympäri, vaan nyt pitää rohkeasti katsoa eteenpäin. Me olemme ympäristöva-
liokunnassa saaneet innostavia asiantuntijalausuntoja siitä, miten olisi mahdollista luoda
esimerkiksi täysin puhdas kaukolämpöverkko — aivan niin kuin edustaja Maijala aiem-
massa puheenvuorossaan kuvasi, Helsingin kaltaisella paikkakunnalla on paljon mahdolli-
suuksia tehdä se, ja se on täysin mahdollista. Tämä on nyt se suunta, mihin meidän pitää
mennä. Me tarvitsemme siis systeemisen muutoksen. Nyt ei riitä, että me viilaamme vähän
sieltä ja täältä meidän energiajärjestelmäämme, vaan meidän täytyy saada systeeminen,
kokonainen muutos ja oikeasti perustaa energia puhtaalle pohjalle. 

15.36 Eeva-Maria Maijala kesk (vastauspuheenvuoro): Arvoisa puhemies! Edustaja
Modig, toivoisin, että voisitte perehtyä hieman enemmän näihin biomassa-asioihin. Sen
verran ensin kertauksena, että 50 vuodessa on puun kasvu Suomessa kaksinkertaistunut,
samoin hiilensidonta on kaksinkertaistunut. Nyt me olemme työstäneet pääministerin joh-
dolla esityksen siitä, miten me saamme puun kasvua yhä lisättyä Suomessa. Osahan siitä
biomassasta ilman muuta pitää myöskin käyttää, ja jos me käytämme sitä, niin silloin
saamme myöskin mahdollisuuden, että sitä puuta kasvaa lisää ja hiilensidonta lisääntyy.
Eli kyllä me eteenpäin menemme ehdottomasti sillä tyylillä. Biomassan käyttäminen ei tar-
koita todellakaan sitä, että tässä nyt oltaisiin luopumassa tästä hiilensidonnasta, vaan eteen-
päin mennään koko ajan. Ja kyllä me olemme sitoutuneet täysin siihen, mitä on puhuttu,
mutta meille on olennaista se, että me huomioimme myöskin sen, että kotimaassa toimi-
taan ja mennään eteenpäin vastuullisesti näitten asioiden kanssa.

Ensimmäinen varapuhemies Mauri Pekkarinen: Ja vielä vastauspuheenvuorot edusta-
jille Modig, Suutari ja Eestilä, ja sitten mennään puhujalistaan.

15.37 Silvia Modig vas (vastauspuheenvuoro): Arvoisa puhemies! Kuten edustaja Maija-
la tietää, yhteisessä valiokunnassa istumme ja siellä perehdymme näihin kysymyksiin joka
viikko. Muun muassa Helsingin Energia on todennut, että mikäli kivihiilestä luovuttaessa
se korvataan kokonaan biomassalla, biomassa ei tule riittämään tässä maassa. Se on se en-
simmäinen lähtökohtainen ongelma — tai itse se lähtökohtainen ongelma on se, ettei kan-
nata siirtyä toiseen polttoa vaativaan tekniikkaan. Toinen on se, että esitetty biomassa ei
tule riittämään tässä määrin. Kolmas on se, että jotta sitä biomassaa syntyy, niin vaikka se
olisi metsäteollisuuden sivuvirtoja, se vaatii metsähakkuita. Mitä enemmän sitä vaaditaan,
sitä enemmän sivuvirtoja vaaditaan, sitä enemmän hakkuita vaaditaan. Näissä yhteisissä
tavoitteissa kahdeksan puoluetta on sitoutunut siihen — niissä me toteamme sen — että
nieluja on vahvistettava. Ja nythän me saimme juuri tällä viikolla viimeisimmän ilmasto-
paneelin arvion metsien hiilinielujen kehityksestä, ja siinä oli arvioitu erilaisia skenaarioi-
ta, joissa pystyttiin näkemään ne muuttujat, kuinka paljon metsät kasvavat, ja ne voivat
muuttua aika paljon. Mutta kaikissa malleissa oli täsmälleen sama viesti: metsähakkuut
heikentävät hiilinielua.
11



Pöytäkirjan asiakohta PTK 162/2018 vp
Ensimmäinen varapuhemies Mauri Pekkarinen: Edustaja Modigin ja Maijalan väli-
seen debattiin vielä edustaja Maijalalle vastauspuheenvuoro, ja sen jälkeen mennään täällä
pyydettyihin muihin vastauspuheenvuoroihin.

15.39 Eeva-Maria Maijala kesk (vastauspuheenvuoro): Arvoisa puhemies! Edustaja
Modig, tiedätte oikein hyvin sen, että en minä tarkoita sitä, että pelkällä biomassalla oltai-
siin nyt korvaamassa kivihiilen käytön vähentämistä, vaan todellakin, niin kuin aikaisem-
min puheenvuorossani sanoin, esitämme monenlaista uutta energiantuotannon kehittämis-
tä. 

Se, mitä eilen viimeksi ympäristövaliokunnassa kerrottiin näistä hiilensidonta-asioista:
Se on vain jännä, että meillä on Suomessa erilaisia faktoja, [Silvia Modig: Ei se nyt ihan
niin mene!] on erilaisia faktoja siitä, minkä verran puun kasvu sitoo hiiltä, eikö se sido ja
miten on puun kasvun kanssa. Se on jännä homma, miksi meillä on vaihtoehtoisia faktoja
olemassa. Kyllä minä ainakin uskon nyt täysin niitä Luken virallisia tutkijoita, jotka ovat
tuoneet hyvin selvästi sen esille, että hiilensidonta lisääntyy koko ajan, sillä Suomessa ai-
na, kun yksi puu kaadetaan, neljä puuta istutetaan tilalle. Hiilensidonta lisääntyy Suomes-
sa koko ajan tämän puunkasvatuksen ansiosta.

15.40 Eero Suutari kok (vastauspuheenvuoro): Arvoisa puhemies! Suomalainen metsän-
hoito on maailman huippua. Jos me valitsemme linjan, jossa metsänhoitoa ei suoriteta, se
tarkoittaa sitä, että tietysti ensiksi hiilinielu pysyy samana, mutta aikaa myöten sitten met-
sä rupeaa vanhenemaan ja lahoamaan, ja siitä syntyy kyllä emissiota. Tämä on nähtävissä
esimerkiksi Kanadan metsissä. Siellä nimenomaan on suuret metsät, mutta siellä on hiilie-
missiota sen takia, koska metsiä ei ole hoidettu.

Meidän on syytä jatkaa tätä suomalaista metsänhoitoa sillä tavalla, että meillä metsän-
kasvu on suurempaa joka vuosi edellisiin vuosiin nähden, ja näin on tapahtunut viime ai-
koina. Jos puu kaadetaan, niin eihän se tietysti siltä kohdalta sido hiiltä, ja 30 seuraavana
vuonna sille alueellekaan ei synny hiilinielua, mutta kokonaisuutena suomalainen metsän-
hoito yhä enemmän on hiilinielu.

15.41 Markku Eestilä kok (vastauspuheenvuoro): Arvoisa puhemies! Poliittisia päätök-
siä on helppo tehdä, niinhän Saksassakin tehtiin. Fukushiman onnettomuuden jälkeen pää-
tettiin lakkauttaa 11 ydinvoimalaa, nyt niitä haikaillaan takaisin, eli monta kertaa ympyrä
sulkeutuu sitten, kun realismi tulee mukaan peliin.

Itse pidän tätä hallituksen esitystä hyvänä. Siinä on selvä tavoite, että me vähennämme
fossiilisia polttoaineita, mutta erityisen hyvää siinä on se, että tämä on kuitenkin ehdollis-
ta. Täällä selvästi lukee, että huoltovarmuus ja toimitusvarmuus pitää ottaa huomioon.
Meidän täytyy säilyttää realismi maakunnissa, missä lämmitetään tietyillä polttoaineilla, ja
tällä hetkellä ne ovat turve, kivihiili ja puu. Siellä on venäläistä puuta ja näin poispäin. Jos
me heittäydymme yhden polttoaineen varaan, niin kuin nyt helposti saattaisi käydä, jos
ihan puhdasoppisesti mentäisiin eteenpäin, niin mitähän mahtaa se polttoaine maksaa? Mi-
tähän mahtavat ne ihmiset tykätä, kun kaukolämmön hinta nousee merkittävästi ja sitä
kautta tietysti energian ja asumisen hinta? En tiedä, kuinka hyvillään nämä pieneläkeläiset
tästä sitten mahtavat olla. Se, mitä haluan sanoa, on se, että täytyy kuitenkin aina olla se
realismi ja ehdollisuus näissä papereissa, että kovin helppoa se siirtyminen ja esimerkiksi
turpeen taklaaminen ei tule olemaan yhteistuotannossa.
12



Pöytäkirjan asiakohta PTK 162/2018 vp
Ensimmäinen varapuhemies Mauri Pekkarinen: Puhujalistaan.

15.42 Eero Heinäluoma sd: Arvoisa puhemies! Tämä puolueiden yhteiskannanotto oli
tärkeä asiakirja. Sen ajatushan oli antaa näköalaa pidemmäksi aikaa eteenpäin, antaa sig-
naalit yhteiskunnassa eri toimijoille siitä, mihin suuntaan puolueet yli hallitus—oppositio-
rajan haluavat energia- ja ilmastoratkaisuja tehtäväksi. Ikävä kyllä perussuomalaiset jät-
täytyivät siitä välittömästi pois, ja kun sen jälkeen keskustelu on edennyt, niin tulee kyllä
yhä suurempi kysymysmerkki siitä, mistähän puolueet loppujen lopuksi olivat yhtä mieltä.
Kuitenkin tämä vaade, että katsotaan pidemmälle, jotta kaikilla toimijoilla on aikaa sopeu-
tua ja tehdä järkeviä investointiratkaisuja, pieniä ja suuria, on välttämätön.

Esitin itse 2006, että Suomi asettaisi tavoitteen siitä, että luopuisimme öljynkäytöstä
vuoteen 2030 mennessä. No, siitä ei suurta keskustelua seurannut. Tuli vaivaantunutta hil-
jaisuutta, eikä kovin paljoa tehty, ja missään tapauksessa ei tehty riittävästi. Nyt tänä päi-
vänä kaikki puhuvat tästä mutta aikayksikkö, joka on jäljellä, on entistä lyhyempi.

Eli on perusteltua hakea iso suuntaviitta, niin kuin tässä puolueiden yhteiskannanotossa
tehtiin, mutta yhtä tärkeää olisi, että kun puolueet jotain yhdessä sopivat, niin ne myös si-
toutuvat siihen, mitä yhdessä sopivat. Jos tämä keskustelu koko ajan elää, niin kyllä tässä
tavallinen toimija, on hän sitten tekemässä energiayhtiössä investointipäätöksiä tai auto-
hankinnoissa, menee aika lailla ymmälleen.

Ei ole kovin kauan aikaa siitä, kun sanottiin, että ympäristön kannalta dieselvaihtoehto
on parempi, ja sitä pidettiin erittäin hyvänä suorituksena. Mutta nyt sanotaan, että se onkin
se kaikkein kauhein, että oikeastaan sitä ei saisi käyttää ollenkaan — bensiinistä nyt on tie-
detty koko ajan, että päästöjä tulee. Mutta sitten pitäisi siirtyä sähköautoihin — no, ei sitä-
kään nyt tehdä kertaheitolla. Dieselissäkin täytyy muistaa, että uudet dieselautot uusine
normistoineen ovat aivan eri luokassa kuin mitä ovat olleet vielä viisi vuotta sitten tehdyt
päästöjen osalta, ovat suhteessa näihin hiilidioksidipäästöihin hyvin lähellä nollaluokkaa.

Eli nyt täytyisi tämä koko katsanta mielestäni palauttaa siihen, onko meillä kykyä halli-
tus—oppositio-rajat ylittävään pitkäaikaiseen sopimiseen. Se on ihan välttämätöntä, jotta
Suomessa tehdään järkeviä päätöksiä eikä niin, että rakennetaan uusia energialaitoksia ja
tehdään ne tämän hetken tiedon pohjalta ja huomenna tuleekin uusi porukka, joka sanoo,
että tuo nyt oli aivan metsään ja nyt teette kokonaan uudet. Tämä liittyy kaikkien näiden
polttoaineiden käyttöön, koska sitä helppoa tietä uusiutuviin energialähteisiin ja päästöttö-
miin uusiutuviin energialähteisiin kokonaisuudessaan ei ole olemassa. On vain olemassa
erilaisia eri tavoin vajaita, [Puhemies koputtaa] eri tavoin toimivia ratkaisuja. Joten perään-
kuuluttaisin puolueilta sitä, [Puhemies koputtaa] että ne päättäisivät, millä kannalla ne nyt
loppujen lopuksi ovat.

15.45 Hanna Sarkkinen vas: Arvoisa puhemies! Kuten lakiesityksen ykköskäsittelyssä
totesin, lakiesitys on tarpeellinen ja tervetullut. Se antaa kivihiilelle selvän parasta ennen
-päiväyksen, ja se antaa myös tärkeän kansainvälisen viestin. Kivihiiltä alasajetaan muual-
lakin, ja vaihtoehdoille on maailmalla kysyntää.

Selvää on, että kivihiiltä ei tule korvata turpeella, joka on yhtä saastuttava, ja että kivi-
hiili tulee kaikista mieluiten korvata ei- polttoon perustuvilla uusilla energiajärjestelmillä,
kuten myös valiokunnan mietinnössä todetaan. Kivihiilen korvaaminen tai sen käytön lo-
pettaminen ei vielä yksistään vähennä päästöjä, vaan se pitää korvata vähäpäästöisellä tuo-
13



Pöytäkirjan asiakohta PTK 162/2018 vp
tannolla ja vapautuneet päästöoikeudet tulee mitätöidä. Tästä asiasta puhuttiin ja äänestet-
tiin jo päästökauppalain uudistamisen yhteydessä.

Arvoisa puhemies! Edustaja Hassin esittämät lausumat eivät ole ristiriidassa hyvän mie-
tinnön kanssa. Toki hygieniasyistä olisi ollut perusteltua ja hyvä, että ne olisivat jo valio-
kuntavaiheessa tulleet, mutta sinänsä sisältö on hyvä.

Arvoisa puhemies! Kuten täällä joku jo totesi ja ehkä korjasikin keskustelussa esiinty-
nyttä näkökulmaa, niin kivihiiltä voidaan edelleen varastoida huoltovarmuuspolttoainee-
na, eli siinä mielessä poikkeustilanteiden varalta huolta ei ole. Sitä voidaan pitää huolto-
varmuuspolttoainevarastona.

Arvoisa puhemies! Laajemmin ajateltuna olisi tärkeää, että päästöohjaus toteutuisi ve-
rotuksen ja päästökaupan kautta riittävällä tavalla siten, että hiilen hinta olisi tarpeeksi kor-
kea ja että päästöoikeuksia olisi tarjolla riittävän vähän suhteessa päästövähennystarpei-
siin ja -aikatauluihin. Näin me emme välttämättä tarvitsisi erillisiä polttoaineiden vuosie-
rilliskieltoja, jotka pahimmillaan eivät toteuta päästövähennyksiä, mikäli ne korvataan toi-
sella saastuttavalla polttoaineella. Eli ensisijaisen fokuksen tulisi olla päästöoikeuksien
hinnassa, päästöverotuksessa, päästökaupan korjaamisessa. Toki ehdottomiakin kieltopäi-
viä voidaan asettaa, mutta kuten todettu, ne eivät yksistään tai yksiselitteisesti vie meitä
riittävälle ja riittävän nopealle päästövähennyspolulle, jos kokonaisuuden ohjaus ei ole
kunnossa.

Arvoisa puhemies! Siihen keskusteluun, mitä täällä on käyty turpeesta. Selvää on, että
turpeen energiakäytön parasta ennen -päiväys tulee sitten hiilen jälkeen, ja kyllä se var-
maan edessä on silloin 2030-luvulla, jos me todella haluamme päästä, [Puhemies koput-
taa] kuten meidän tulee päästä, tälle meidän päästövähennyspolullemme. Ja tähän on jo nyt
asennoiduttava ja varauduttava. Se ei jarrutuksella tästä muuksi muutu.

15.48 Markku Eestilä kok: Arvoisa puhemies! Meidän vientituloistamme taitaa noin 20
prosenttia eli viidennes tulla puusta. Nyt jos tämä malli toteutuu, niin kuin hyvä on, että
fossiilisia polttoaineita taklataan pois — ja varmaan turvekin sitten on siellä syntilistalla —
niin se saattaa johtaa siihen, että joudutaan entistä enemmän polttamaan puuta. Toki sitä
voidaan Venäjältä tuoda, jos näin halutaan, lisätä sitä tuontia. Olen itse samaa mieltä, mitä
täällä edustaja Modig sanoi, että se saattaa olla edessä, jos me oikein tiukasti kansallisesti
lähdemme rajoittamaan polttoaineiden käyttöä, että biomassoja tuodaan myös meritse,
sekä Venäjältä että meritse. Kuinka paljon tämä tuonnin lisääminen on sitten tarkoituksel-
lista, sitä en tiedä, mutta oma näkemykseni on, ja siihen myös edustaja Heinäluoma kiin-
nitti huomiota, että meidän täytyy pyrkiä parempiin ja puhtaampiin energiajärjestelmiin
mutta kuitenkin huomioida se, että välttämättä kaikki ei oikeassa elämässä suju niin kuin
poliittisessa päätöksenteossa. Ne ovat hienoja asioita, nämä geotermiset lämmöt ja kysyn-
täjoustot, mutta kun niitä lähdetään ajamaan oikeasti jokaisessa maakunnassa ja kaikissa
niissä kaupungeissa, missä tuotetaan lämpöä ja sähköä yhteisvoimalaitoksissa, niin se ei
välttämättä onnistu, ja sen takia kannattaa käyttää tästä puheenvuoroja.

On erityisen hyvä, että täällä on ehdollisuus kivihiilelle, mutta minä haluan, että turvea-
lallekin annetaan jonkunmoinen arvo, koska jos me oikeasti lähdemme antamaan turve-
tuottajille ja siellä koneyrittäjille viestiä, että turvetta ei tarvita, niin se saattaa johtaa mer-
kittävään kaukolämmön hinnannousuun. Kuka tässä haluaa sitä merkittävää hinnannou-
sua? Yleisesti ottaen on erittäin harvinaista, kun me haluamme, että on monta polttoainet-
ta, jotka kilpailevat hinnalla ja joita voidaan vähän vertailla, missä määrin mitäkin käyte-
14



Pöytäkirjan asiakohta PTK 162/2018 vp
tään, että tuottaja haluaa itse kaventaa polttoainevalikoimaa. Siitä tässä on kysymys. Ei ku-
kaan täällä turvetta pidä niin kuin ympäristöystävällisenä, mutta kun turvetta kuitenkin
tullaan tarvitsemaan — Kuopiossa sitä käytetään tällä hetkellä 40—45 prosentissa kauko-
lämpöliiketoiminnasta — niin silloin pitää entistä enemmän kiinnittää huomiota niihin toi-
menpiteisiin, mitä turvetuotannossa tehdään ja millä tavalla niitä päästöjä vähennetään ja
pystytään jollakin tavalla hoitamaan se, että ympäristö ei kuormitu niin pahasti. Eli minun
mielestäni Vapo on tässä suhteessa tehnyt hyvää työtä, eikä pidä liikaa mustamaalata tur-
vetta. Se on kuitenkin kotimainen polttoaine, ja kaikista näistä ketjuista, jotka liittyvät tur-
peeseen, se raha jää maakuntiin. Sillä tavalla itse menisin jalat maassa eteenpäin. Pannaan
tavoite hyväksi ja kauas, mutta me emme voi poliittisilla päätöksillä muuttaa sitä realis-
mia, mikä polttolaitoksilla on.

15.51 Eero Suutari kok: Arvoisa puhemies! Tavoite fossiilisten polttoaineiden lopetta-
miseksi on kannatettava ja tervetullut. Kivihiilen korvaaminen puhtaammilla polttoaineil-
la on erittäin kova haaste, mutta uskon, että meillä teknologia riittää siihen.

Kun täällä turpeesta on tänä iltana puhuttu osittain, niin sanon oman kantani siihen. Sil-
loin kun luontoarvot ovat jo suosta tuhoutuneet, niin on syytä kyllä kuoria siitä pois tämä
energiapitoinen turve ja istuttaa siihen sitten puuta, joka tulevaisuudessa muuttuu hiilinie-
luksi. Jos se jätetään sillä tavalla ennalleen, niin se on sitten emissio siltä kohtaa, elikkä se
on niin kuin ilmaston lämpenemisen kannalta huonompi asia jättää silleen.

Siirtyminen näihin uusiin polttoaineisiin on minusta kannatettavaa, nimenomaan puu-
pohjaisiin polttoaineisiin, siinä mielessä, että kun puu kaadetaan, niin meillä on siinä mon-
ta erilaista jaetta. Ensiksikin on tämä tukkiosa, jota tietysti rakennusteollisuus ja muukin
teollisuus voivat käyttää materiaaliksi mihin vain, se on soveltuvaa kaikkeen. Se on noin
puolet, 35—60 prosenttia, yleensä siitä puusta kaadettuna, ja se hiili jää siihen sisälle, eikä
se siitä lähde pois. Elikkä se on eräänlainen hiilivarasto, ja se on tietysti hyvä asia tässä.
Toiseksi sitten on olemassa tämä kuituosa, josta nykyisellään valmistetaan enimmäkseen
selluloosaa, mutta meillä on paljon hyviä malleja tällä hetkellä valmistaa siitä selluloosas-
ta mitä vain muuta, lähimpänä ovat esimerkiksi tekstiiliteollisuuden materiaalit, joissa se
hiilivarasto jatkaa varastona ainakin jonkun aikaa, ennen kuin se sitten energiaksi menee.
Ja sitten tämä loppuosa, mikä siellä on, sahan pintajätteet, sahanpuru ja kaikki muut jakeet,
mitä siellä on, on syytä kyllä käyttää sitten energiaksi, koska joka tapauksessa se mätänee
ja maatuu ja saman emission tuottaa kuin sen polttamisen kautta.

Elikkä tässä halusin vain kertoa sen, että järkevää on siirtyä ainakin puuhun ja sitten näi-
hin uusiutuviin polttoaineisiin. En missään tapauksessa vastusta esimerkiksi aurinkoener-
giaa tai tuulienergiaa, ydinvoimasta puhumattakaan.

15.53 Eeva-Maria Maijala kesk: Arvoisa puhemies! On todella mukava jatkaa edustaja
Suutarin puheenvuoron jälkeen, sillä olen hänen kanssaan näistä asioista samaa mieltä.
Meillä taitaa jonkun verran olla myöskin tietoa näistä asioista.

Turpeen käyttö vähenee koko ajan, ja se on koko ajan myöskin tarkoitus, että se vähe-
nee. Kaikki me tiedostamme sen, että on olemassa puhtaampia menetelmiä tuottaa energi-
aa, ja siihenhän meidän on koko ajan pyrittävä tietenkin. Turve meidän tietojemme mu-
kaan, mitä on tällä hetkellä käytettävissä, luovuttaa hiiltä yhtä paljon ja on yhtä paljon ym-
päristöä saastuttavaa kuin kivihiili, ja sen takia, jos vaihtoehtoina ovat kivihiili ja turve, ei
kumpikaan ole hyvä, mutta jos jompikumpi pitää ottaa, niin tietenkin turve.
15



Pöytäkirjan asiakohta PTK 162/2018 vp
Onko turve sitten uusiutuva energiamuoto vai ei? Se on muuten äänestyksen tulos, että
se on ei-uusiutuva energiamuoto, että se on fossiilinen polttoaine. [Riitta Myllerin välihuu-
to] Se on äänestystulos, että se on fossiilinen polttoaine. Siis totuushan on se, että turve uu-
siutuu koko ajan, hitaasti mutta uusiutuu joka tapauksessa, ja tätä me emme saa kuitenkaan
Suomessa unohtaa. [Välihuutoja] Elikkä se uusiutuu joka tapauksessa. Sen takia meillä on
oikeus jonkun verran myös käyttää turvetta, kun kerran koko ajan Suomessa tulee turvetta
myöskin uutta lisää.

Sen verran nyt kuitenkin puhun vielä metsistä ennen kuin annan muille puheenvuoron,
että 50 vuodessa on tosiaan metsien kasvu Suomessa kaksinkertaistunut ja hiilensidonta on
lisääntynyt Suomessa sinä aikana todella paljon elikkä vähintään kaksinkertaistunut. Ja nyt
sitten tämä hiilensidonta ja metsien käsittely: Metsien käsittely on tärkeää sen takia, että
me saamme ennen kaikkea harvennettua puustoa ja harvennetun puuston tuloksena tulee
sitten energiakäyttöön menevää puuta, mutta sitten jos me emme sitä puuta käsittele vaan
se pannaan maahan, se saman tien maatuu ja mätänee ja hiili pääsee ilmaan siitä. Ei todel-
lakaan hyvä vaihtoehto. Parempi on se, että me poltamme ja otamme energian sitä kautta
käyttöön, vaikka hiiltä sitten vapautuukin. Mutta nyt olennaisin asia on se, että kun me sitä
metsää harvennamme, me saamme puut kasvamaan, ja kun puut kasvavat, sen jälkeen me
saamme puun käytettyä sillä tavalla, että me saamme sidottua hiiltä. Mehän sidomme py-
syvästi hiiltä, kun niistä puista tehdään sitten rakennuksia, paperia ja monia muita hyvin
pitkäaikaisesti pysyviä muotoja. Eli kyllähän me tällä metsän käsittelyllä lisäämme hiilen-
sidontaa ja sidomme hiiltä pysyvällä aikavälillä monella tavalla.

15.56 Lauri Ihalainen sd: Arvoisa puhemies! Sen ohella, mitä tuli tästä mietinnöstä lau-
suttua, haluaisin vain todeta, että meidän voimassa oleva energia- ja ilmastostrategia vaatii
kyllä näiden uusimpien tietojen ja haasteiden pohjalta päivityksen. Se on varmaan seuraa-
van hallituksen ja hallitusohjelman isoja kysymyksiä, mutta on paljon uusia tarpeita pohtia
sitä linjausta — joka sinänsä on aika tuore ja edelleenkin kestävä.

Toiseksi meidän ilmastopolitiikan haasteet ovat ennen kaikkea rakentamisessa, liiken-
teessä ja teollisuudessa. Itse asiassa sähköntuotannossa me olemme nyt 80-prosenttisesti
puhtaassa tuotannossa, ja kun Olkiluoto valmistuu, 90-prosenttisesti. Sähköntuotannossa
nämä haasteet eivät ole samanlaisia kuin rakentamisessa, liikenteessä ja teollisuudessa.

Lopuksi kiinnittäisin huomiota siihen, että meillä 190 000 kotitaloutta on öljylämmityk-
sen varassa. Usein ne ovat pienituloisia ihmisiä, mummoja, vaareja, joiden kodit lämpiävät
öljyllä. Kun olisi myös saatava muutosta uusiin energialähteisiin tai tapoihin, niin se tie-
tysti vaatii jotain ohjelmaa ja semmoista niin kuin sosiaalista tukea, jotta näissä kotitalouk-
sissa voidaan siirtyä uusiin energiamuotoihin, pois öljystä, ja tämäkin ehkä tässä meidän
keskustelussamme pitäisi ottaa huomioon.

Sitten päätän siihen, että tähän talousvaliokunnan mietintöön sisältyi kannanotto siitä,
että se tukee tätä kahdeksan puolueen yhteistä linjausta koskien energiaa, ilmastotavoittei-
ta ja päästökauppakysymyksiä. Se on jo siellä sisällä.

15.58 Satu Hassi vihr: Arvoisa puhemies! Edustaja Ihalainen on täysin oikeassa siinä,
että nyt voimassa oleva Suomen keskipitkän aikavälin ilmastostrategia kaipaa päivitystä
— muun muassa siksi, että viime syksynä ilmestyi IPCC:n raportti, joka osoittaa, että ero
niissä vahingoissa, joita syntyy 1,5 asteen ilmastonmuutoksesta verrattuna 2 asteeseen, on
16



Pöytäkirjan asiakohta PTK 162/2018 vp
todella suuri näiden kahden vaihtoehdon välillä. Eli Suomen on tärkeää tehdä oma osuu-
tensa, jotta ilmastonmuutos saataisiin hillittyä 1,5 asteeseen.

Mutta haluaisin tuoda tässä esille sen seikan, mikä ympäristövaliokunnassa aika mones-
sa asiantuntijakuulemisessa ja varmaan monissa muissakin valiokunnissa juuri teollisuu-
den puolelta on tuotu esille, että investointien aikajänne on pitkä: kestää monta vuotta
suunnitella investointi ja sitten tehdä se päätös rakentaa, ja sitten oletus on, että se inves-
tointi on käytössä kauan. Sen takia on tärkeää, että on ajoissa tehty poliittiset päätökset, jot-
ka ohjaavat energiantuotantoinvestointeja puhtaampiin vaihtoehtoihin. Mitä myöhempään
vitkutamme sitä hetkeä, jolloin sanomme selvästi sen, että myös turpeen energiakäytöstä
on luovuttava, sitä hankalammaksi teemme ratkaisujen toteuttamisen kaikille niille toimi-
joille, jotka tänä päivänä käyttävät turvetta.

Viittasin jo Smart Energy Transition -hankkeen, Aalto-yliopiston hankkeen, hahmotel-
maan siitä, miten esimerkiksi Helsingin kaukolämpö voisi toimia ilman kivihiiltä. Todella
siinä suuret lämpöpumput, erilaisten hukkalämpöjen hyödyntäminen, aurinkolämpö ja
lämpövarastot ovat pääosassa, ja vain sitten tällaisena varavoimanlähteenä käytettäisiin
biomassan polttoa. Samantyyppiset ratkaisut ovat käyttökelpoisia kaikilla niillä paikka-
kunnilla, joilla tuotetaan kaukolämpöä. Ja aivan jokaisen tällaisen kaukolämpöpaikkakun-
nan, myös oman kotikaupunkini Tampereen, kannalta on ihan relevantti tämä, minkä edus-
taja Eestilä toi esille, että jos nyt sitten kivihiilestä luopuminen nostaa biomassan polttoa
kovasti, niin siitä voi aiheutua muun muassa teollisuuden puunkäytölle haittaa. Se on yksi
niistä syistä, miksi meidän kaukolämmön tuotannossa muuallakin kuin niissä kaupungeis-
sa, joissa poltetaan kivihiiltä, tulisi ryhtyä investoimaan ratkaisuihin, jotka perustuvat
muuhun kuin polttoon. Nämä ovat hyviä esimerkkejä sellaisista asioista, joissa suomalai-
nen osaaminen ja suomalaiset ratkaisut voivat sitten olla hyviä vientituotteita myös koko
maailmalle.

16.01 Silvia Modig vas: Arvoisa rouva puhemies! Niin, tosiasia kun on, että turve on yhtä
saastuttavaa kuin kivihiili, niin meidän on päästävä irti myös turpeesta. Ja kysymys on ni-
menomaan siitä, että meillä on tällä hetkellä energiayhtiöitä, jotka harkitsevat, mikä on se
seuraava investointi, mihin ne nojaavat. Meillä on energiayhtiöitä, jotka tällä hetkellä har-
kitsevat investointia, joka olisi turvekattila, ja tämmöisen investoinnin elinkaari on 20—30
vuotta, ja jos tämmöinen investointi nyt tehdään, niin se tarkoittaa, että vielä 40—50-lu-
vuilla poltettaisiin turvetta, vaikka me olemme sitoutuneet siihen, että me olemme hiiline-
gatiivisia 40-luvulla ja sähkön- ja lämmöntuotannossa lähes päästöttömiä 2030-luvun lop-
puun mennessä. Tämä on se syy, minkä takia olisi tärkeää, että eduskunta antaisi sen vies-
tin, että suunta, mihin me olemme menossa, on se, että turpeesta luovutaan. Tämä on myös
reilua näitä alan toimijoita kohtaan.

Ja se iso kysymys, miksi me tästä keskustelemme, on tietysti se, että meillä on iso on-
gelma ja haaste edessämme, ilmastonmuutos — ongelma, jonka ratkaisussa me emme voi
epäonnistua. 1,5 asteen tavoite vaatii meiltä selvää polkua kohti hiilinegatiivisuutta, ja se ei
ole mahdollista, ellemme me samaan aikaan vahvista metsien ja maaperän hiilinielua. Se ei
tarkoita, etteikö metsiä saisi käyttää, mutta metsien käyttö on mitoitettava myös ilmaston
kannalta kestävälle tasolle, ei ainoastaan puutuotannollisesti kestävälle tasolle. Ministeri
Tiilikainen on useita kertoja itse sanonut, että nykyisen politiikan määräämät hakkuumää-
rät tarkoittavat sitä, että nielut pienenevät mutta palaavat ennalleen joskus 50-luvun tienoil-
la. Tämän hän on toistanut lukuisia kertoja. Tästä ovat tutkijat samaa mieltä. Tämä on se
17



Pöytäkirjan asiakohta PTK 162/2018 vp
kaava, mikä tulee toteutumaan. Ongelma — se, mistä tutkijat ja minä olemme eri mieltä
Tiilikaisen kanssa — on se, että meillä ei ole sitä aikajännettä. Se meidän aikajänteemme
tehdä päätökset, jotka vievät meidät 40-luvulla hiilinegatiiviseksi, ei salli sitä, että me
odottaisimme sinne vuosisadan puoliväliin, että nielu palautuu ennalleen. Ja siinä nielun
palautumisessakin täytyy muistaa se, että se jättää pysyvän loven varastoon, varasto jää
vielä 50-luvulla matalammalle tasolle kuin mitä se olisi ilman, että se nielu on väliaikai-
sesti madaltunut. Meillä aikajänne tehdä näitä päätöksiä on hyvin, hyvin lyhyt, 10—15
vuotta maksimissaan. Sen takia meillä ei ole varaa tähän nielun pienenemiseen, johon ny-
kypolitiikka on johtamassa.

16.04 Katri Kulmuni kesk: Arvoisa rouva puhemies! Tästä edellisestä puheenvuorosta
onkin hyvä jatkaa, koska vastakysymys tietenkin tähän on se, miten se tehdään, jos sitä ei
tehdä sillä linjalla, millä vaikkapa keskusta on nyt tämän kivihiilen kieltolain tänne tuonut.
Kun me käytämme suomalaisia metsiä, emme me käytä niitä energiateollisuuden tarpei-
siin, me käytämme niitä metsäteollisuuden tarpeisiin, siihen, että saadaan korvattua fossii-
lisia päästölähteitä, missä erinäköisissä muodoissa ne sitten ovatkaan. Kun puukerrostalo-
ja rakennetaan, tehdään uusia vientituotteita, korvataan fossiilisia sitten niistä sivuvirroista
ja jämistä, jotka joka tapauksessa siellä sahan pihalla olisivat. Emme me halua, että ne pu-
rukasat jäävät päästämään sinne ilmaan päästöjä.

Sikäli on kyllä erittäin tärkeää, että tämä kivihiilenkieltolaki on nyt vihdoin on tullut tä-
hän saliin. Toki monet Suomen kunnista ovat tämän asian jo hoitaneet päiväjärjestykseen.
Valitettavasti meillä on ollut muutama kaupunki, ketkä ovat sitten hangoitelleet tätä todel-
lisuutta vastaan jo pidemmän aikaa, ja mitenkään mairittelevaa ei tietenkään ole se, että
yksi näistä kaupungeista on meidän pääkaupunkimme, kun käydään tästä neuvotteluja
pohjoismaisilla kentillä ja sanotaan, että miksi se on niin pitkään vienyt aikaa Suomessa ja
Helsingissä. Tukholmassa, joka sijaitsee ihan samalla tavalla rannikolla, tämä on hoidettu
jo aikaa sitten kuntoon, ja olen iloinen, että se tulee nyt tämän lain myötä hoidettua myös
Suomen pääkaupungissa kuntoon.

On tietenkin tärkeää, että näistä ilmastoon liittyvistä asioista meillä olisi erittäin laaja
parlamentaarinen yhteisymmärrys, ja sellaistahan haettiin vaikkapa viime vaalikaudella-
kin, kun oli parlamentaarinen ilmasto- ja energiakomitea, jossa käytiin myös läpi sitä, mis-
sä järjestyksessä meidän on järkevää luopua erilaisista fossiilisista päästölähteistä. On ihan
selvää minun mielestäni, että myös sen parlamentaarisen työn tulosta noudatellen järkevin-
tä on luopua ensin ulkomaisista saastuttavista fossiilisista polttolähteistä ja sitten tulla nii-
hin kotimaisiin lähteisiin.

Se ainutlaatuisuus, mikä Suomessa on ollut, liittyen tietenkin meidän pohjoiseen, arkti-
seen, kylmään sijaintiimme, on kuitenkin erittäin kehittynyt, energiatehokas järjestelmä
liittyen CHP-laitoksiin ja kaukolämpöverkkoon. Jos tällaisia kaukolämpöverkkojärjestel-
miä olisi olemassa vaikkapa Keski-Euroopassa tai muualla kylmillä, pohjoisilla alueilla,
Pohjois-Amerikassa tai Venäjällä samoilla leveyspiireillä kuin meillä, ei tarvitsisi käyttää
fossiilisia polttoaineita. Ja tässähän tullaan siihen energiaviennin, uusiutuvan energian
mahdollisuuksien viennin, potentiaaliin, mitä Suomella on, kylmäteknologiaan ja siihen,
miten pystymme samalla pääsemään irti fossiilisista polttoaineista ja tekemään sillä tähän
maahan myös varsin ison bisneksen, josta on hyötyä ja apua meidän kansantaloudellemme
mutta tietenkin ennen kaikkea hyötyä ja apua meidän yhteiselle ilmastollemme. [Silvia
Modig pyytää vastauspuheenvuoroa]
18



Pöytäkirjan asiakohta PTK 162/2018 vp
Puhemies Paula Risikko: Ja vastauspuheenvuoro, edustaja Modig.

16.07 Silvia Modig vas (vastauspuheenvuoro): Kiitos, arvoisa rouva puhemies! Niin,
edustaja Kulmuni, niistä keinoista, mitä te peräänkuulutatte, me olemme keskustelleet juu-
ri äsken tunnin. Säästän nyt muita sillä, että en rupea toistamaan tätä keskustelua, joka on
polveillut ja jossa on hyviä puheenvuoroja käytetty. Kerron teille vain sen, että se, mistä
me täällä olemme keskustelleet, on se, että kivihiiltä ei voi korvata kokonaan biomassalla,
koska yksinkertaisesti se biomassa ei siihen riitä, ja olemme keskustelleet siitä, että me tar-
vitsemme systeemisen muutoksen meidän energiajärjestelmässämme. Meille ei riitä se,
että me viilaamme tätä järjestelmää sillä, että poltetaankin jotain muuta ainetta, vaan mei-
dän pitää päästä kokonaan eroon poltosta. Ja muun muassa viittasitte, ymmärsin rivien vä-
listä, myös Helsinkiin, jossa kyllä on häpeällisesti vielä hiilikasoja jäljellä, mutta sitä me-
kin täällä pohdimme, että ei meidän energiayhtiömme näe parhaana mahdollisena tapana
siirtyä polttamaan biomassaa, vaan me haluaisimme mennä suoraan askeleen eteenpäin
kohti sitä ratkaisua, kohti niitä aidosti uusiutuvia ratkaisuja. Tästä me olemme täällä vii-
meisen tunnin keskustelleet, edustaja Kulmuni. [Vastauspuheenvuoropyyntöjä]

Puhemies Paula Risikko:  Mennään puhujalistalle siitä syystä, että niiltä henkilöiltä, jot-
ka pyysivät vastauspuheenvuoroa, on tulossa myöskin varsinainen puheenvuoro. Koska
me lopetamme kello 17, me joudumme poistamaan listalta aika monta asiakohtaa.

16.08 Teuvo Hakkarainen ps: Arvoisa rouva puhemies! Silloin kun tämä IPCC:n raport-
ti tuli, niin kaikki puolueet lähtivät mukaan tähän ilmastohumppaan. Mennäänpäs histo-
riassa vähän taaksepäin: 70-luvulla oli energiakriisi. Silloin kaikki puhuivat siitä, että öljy
loppuu, ja hädissään vaihdettiin öljylämmityksiä sähkölämmityksiin ja niin edelleen. Täs-
sä on samanlainen ilmiö tulossa nyt. Tämän raportin jälkeen kaikki lähtivät siihen, että nyt
tämä maapallo parka tästä tuhoutuu. Me suomalaiset olemme kyllä pienimpiä syyllisiä sii-
nä promillen päästöillämme.

Sitten vielä semmoinen — Heinäluoma piti hyvän puheenvuoron siitä, että täällä ele-
tään näin hektisesti — että dieselautot ovat tällä hetkellä, uusimmat, jo lähes päästöttömiä.
Jos ajatellaan, mitä sosiaalidemokraatit ovat puhuneet, että 2035 sähköistetään tämä autoi-
lu, niin siihen mennessä todennäköisesti dieselautot ovat päästöttömiä, ja ovatkin, ja se di-
esel on varmasti tuotettu jo täällä kotimaisin voimin suurelta osin. Muun muassa Neste
tuottaa tällä hetkellä uusiutuvaa dieseliä aika paljon tuotannostaan. Elikkä ei tässä kannata
ravata tuommoisen raportin perässä. No, tietysti ymmärrän sen, että vaalit ovat tulossa ja
halutaan ääniä, mutta järki käteen tähän hommaan. Tuotekehittelyä ei meillä Suomessa ole
esimerkiksi autojen osalta, mutta Keski-Euroopassa sitä on, ja siellä mennään edellä, ja
meidän pitää lainsäädäntö tehdä sen jälkeen, kun rupeaa syntymään tämmöisiä tuotteita,
jotka ovat käyttökelpoisia täällä. — Kiitoksia. 

16.10 Petri Honkonen kesk: Arvoisa rouva puhemies! Mitä tulee tähän esitykseen ja ki-
vihiilen käytöstä luopumiseen, varmaan koko 2000-luvun ajan on ollut aivan selvää, että
kivihiili on sellainen polttoaine, josta tullaan isossa mittakaavassa luopumaan. Hyvä, että
hallitus on nyt sen tuonut, ja myöskin sitä olemme tuolla talousvaliokunnassa käsitelleet ja
erittäin hyvän mietinnön siitä valmistaneet, ja täysi tuki sille.
19



Pöytäkirjan asiakohta PTK 162/2018 vp
Mutta tässä edustaja Modig — poistui jo salista — ja muut edellä viittasivat tähän Suo-
men metsänkäyttöön ja metsänkäyttötasoon. Hän antoi yksiselitteisesti ymmärtää, että
hakkuiden tasoa tulisi laskea ja ne eivät ole riittävällä tasolla nimenomaan Suomessa. No,
tässä keskustelussahan on nimenomaan kyse poliittisesta päätöksestä, tässä on kyse poliit-
tisesta nielusta. Todellisuudessahan, jos Suomessa jollakin tavalla — kukaan ei ole ottanut
vielä kantaa, mikä se keino olisi — metsänkäyttöä vähennettäisiin, hakkuita rajattaisiin, on
aivan selvää, että puun tuonti ulkomailta tulisi lisääntymään. Kuuntelin tuolla työhuonees-
sa tätä keskustelua, ja siihen tässä edellä jo hyvin edustaja Eestilä viittasi. Vuonna 2018,
siis viime vuonna, Suomeen tuotiin 9 miljoonaa kuutiota puuta lähinnä Venäjältä jalostuk-
seen. Vuonna 2007, joka oli huippuvuosi, tuotiin 21 miljoonaa kuutiota. On aivan selvää,
että jos meillä metsänkäyttöä merkittävästi rajattaisiin, niin se vaikutus siirtyisi vain Suo-
men rajojen ulkopuolelle, mutta sitähän tässä ei oteta huomioon, kun mehän koko ajan kes-
kustelemme nyt EU:n sisäisestä maankäyttösektorin nielulaskennasta, joka ei ota ollen-
kaan huomioon sitä, mikä vaikutus sillä on Venäjällä sikäläisessä metsäpolitiikassa sikä-
läisiin hiilinieluihin ja ennen kaikkea hiilivarastoihin, kun siellä on erittäin paljon vanhoja
metsiä. 

No, mitä sitten taas tulee turpeenpolttoon ja turpeenkäyttöön, niin on aivan selvää jo nyt,
että päästökauppa tulee hinnoittelemaan turpeen käytön ikään kuin ulos energiakäytössä
pitkällä aikavälillä. Ja minulla on se käsitys, että isoilla turpeenkäyttäjillä, kuten Vapolla,
on jo nyt sellainen käsitys asiasta, että se energiakäyttö tulee varsin nopeasti seuraavan
kahden vuosikymmenen kuluessa kyllä loppumaan, toki muita käyttökohteita heillä sitten
siihen tilalle on suunnitteilla. Minulla on kyllä se käsitys, että nämä nykyiset politiikkatoi-
met tulevat jo tähän tulokseen tämän viemään.

16.13 Eeva-Maria Maijala kesk: Arvoisa puhemies! Suomi on EU:n seuraava puheen-
johtajamaa, ja on todella tärkeää, että Suomi on esimerkki monessa asiassa ja mallissa. Me
pystymme varmasti ohjaamaan energia- ja ilmastostrategiaa koko EU:n tasolla seuraavana
puheenjohtajakautena. Meidän täytyy siis todellakin tehdä sen eteen paljon töitä.

Ympäristö on meille kaikille tärkeä asia, ja ihan ykkösasia tänään salikeskustelussakin,
mitä nyt on kuunnellut, oli se, että jo kouluihin pitäisi antaa tietoa luonnostamme, ihan yk-
sinkertaisesti tietoa metsän kasvusta, siitä, mitä metsä ja luonto ovat ja miten hiili todelli-
suudessa kiertää ympäristössä ja luonnossa, ja siitä, että hiilen päästöjä on aina. Se on sel-
vä asia, että niin kauan kuin on elämää, on hiilen päästöjä, mutta olennaista on, miten me
saamme myöskin sidottua hiiltä ja miten me saamme hiilineutraalin tasapainon aikaiseksi
tässä kokonaisuudessa. Tärkeintä on se, että me kasvatamme metsää ja me kasvatamme
pelloilla vihreää ja me jatkamme tutkimusta myös siitä, millä tavalla hiiltä voidaan jatkos-
sa sitoa maahan. On todennäköistä, että 50 vuoden päästä meille nauretaan, että ettekö te
silloin tajunneet, mikä todellisuudessa sitoo hiiltä. Me elämme tämänhetkisen tietotaidon
perusteella, ja toivon mukaan jatkossa me tiedämme paljon enempi. Mutta meillä on maata
joka puolella, meillä on muun muassa metsää, ja meillä on paljon enemmän puutarhoissa ja
kaikkialla muualla kuin voi käsittääkään.

Ihan uskomaton tieto oli se, että jotkut esittivät viime päivinä sitäkin, että pensaita pitäi-
si lisätä. Pensaat ja puskat kuitenkin aiheuttavat vain hiilen päästöjä, elikkä jos on tuom-
moinen tavallinen puska, niin sehän nopeasti maatuu ja sitten se luovuttaa kaiken hiilen il-
maan. 
20



Pöytäkirjan asiakohta PTK 162/2018 vp
Kyllähän meidän metsien kasvua on todellakin lisättävä ja kehitettävä oikeanlaista met-
sien kasvua, jolloin me saamme sidottua sitä hiiltä pitkäaikaisesti kokonaisuudessaan.

Vielä lopuksi mietin tätä Suomen sähköasiaa: Suomi ostaa muistaakseni 20 prosenttia
sähköstä ulkomailta, eli kyllä meidän on kehitettävä yhä lisää näitä omia energiantuotan-
toasioita. Jatkossa pitäisi olla sähköautoja joka paikka täynnä, mutta ei nykykehityksellä
saada kyllä tätä toimintaa aikaiseksi, jos me emme saa energiatoiminnassa kotimaista tuo-
tantoa lisättyä ja kehitettyä oikealla tavalla. 

16.15 Markku Eestilä kok: Arvoisa rouva puhemies! Meillä kaikilla varmaan on tavoit-
teena puhtaampi ilma ja vähemmän pienhiukkasia, ja varmaan aivan keskeistä täällä Hel-
singissä on se, että nuo dieselbussit pitäisi mahdollisimman nopeasti muuttaa sähköbus-
seiksi. Se on kyllä ilmasto- ja ekoteko.

Tuosta suomalaisesta yhdistetystä lämmön ja sähkön tuotannosta: Sen hyötysuhde on
selvästi yli 90 prosenttia, ja sitä on pidetty maailmalla erinomaisena innovaationa. Olen sa-
maa mieltä, että meidän täytyy hakea uusia geotermisiä muotoja muodostaa lämpöä, mut-
ta, edustaja Hassi, niin kauan kuin ei ole oikeasti esittää vaihtoehtoa esimerkiksi turpeelle,
miten se oikeasti toteutuu tuolla maakunnissa, missä turve ja puu tällä hetkellä muodosta-
vat lämmön ja sähkön tuotantoon peruspolttoaineet, siinä on tämä epävarmuustekijä, että
millä se turve korvataan. Se ei korvaudu sillä, että puhutaan, että se korvautuu jollakin.

Toinen juttu, mikä on tietenkin riski ihan Suomen viennin ja puunkäytön ja bruttokan-
santuotteen muodostumisen kannalta, on se, että jos me itse omaehtoisesti taklaamme polt-
toaineita pois ja käytämme vain puuta ja nojaamme puuhun, niin kyllä nämä laitokset pys-
tyvät teknisesti sen tekemään, että puuta poltetaan enemmän, mutta jos samanaikaisesti
meillä poliittisesti päätetään vähentää hakkuita ja sitä kautta alkaa biomassaa tulla vähem-
män, niin sitä minä vain arvioin, mikä mahtaa sen kaukolämmön hinta olla sitten asiakkail-
le, jotka jo tänä päivänä tuskastelevat näitten laskujen kanssa. Että jonkunmoinen hintas-
kenaario ja realismi pitäisi olla. Edelleen olen sitä mieltä, että jos me lähdemme väärälle
linjalle ja annamme näille erilaisille toimijoille väärän signaalin, niin että he pistävät pillit
pussiin, niin se vähentää suomalaista työtä ja se saattaa pahimmillaan johtaa siihen, että
puun tuonti Venäjältä lisääntyy ja erilaisten biomassojen tuonti maailmalta meren kautta
Suomeen lisääntyy, ja meidän vaihtotase ei kyllä sillä parane. Tavoitteet ovat hyviä, mutta
kuitenkin sen talouden realismin ja teknologisen realismin, kaikkien näiden, pitää mennä
käsi kädessä yhtä aikaa eteenpäin. Pelkillä hyvillä puheilla tämä maailma ei muutu.

16.18 Hannu Hoskonen kesk: Arvoisa rouva puhemies! Kuuntelin osan tästä keskuste-
lusta työhuoneeni näytöltä ja ajattelin tässä muutaman ajatuksen sanoa. Täällä on hyviä pu-
heenvuoroja käytetty, mutta toivoisin, että oltaisiin hieman realistisempia.

Ensinnäkin olen saanut sen kuvan tästä keskustelusta, että kaikki on mennyt päin seiniä
ja varsinkin nykyhallituksen aikana. Katsotaanpas vähän tosiasioita:

Sotien jälkeen Suomen puumäärä on yli kaksinkertaistunut, samoin hiilinielu, eli puun,
metsien kasvu on yli kaksinkertaistunut. Elikkä olemme menossa oikeaan suuntaan. Puu-
määrä kasvaa koko ajan. Tänäkin vuonna kokonaishakkuumäärä jäänee jonnekin 78—80
miljoonan motin paikkeille, kokonaispoistuma — siinä on huomioitu kotitarvepuut, luon-
nonpoistuma ynnä muu. Kasvu on 110 miljoonaa, elikkä 30 miljoonaa mottia jää metsiin
lisää puuta, eli hiilinielu kasvaa koko ajan. Teidän opposition edustajien puheet siitä, että
hiilinielu pieneni, on pelkkää höpöhöpöä. Minkä tautta te ette usko Metsäntutkimuslaitok-
21



Pöytäkirjan asiakohta PTK 162/2018 vp
sen eli Luken pitkiä tilastoja? Ne kestävät päivänvalon milloin vain: yli sata vuotta suoma-
laista metsäntutkimusta huipputasolla. Uskokaa nyt edes lukuja. Teillä on täysi oikeus
omiin mielipiteisiin, mutta ei omiin totuuksiin. Sen me kaikki varmaan opimme.

Toinen asia. Kun katsotaan päästöjä, kokonaispäästöjä, Suomen kokonaispäästöt vuo-
den 1990 jälkeen ovat puolittuneet — viime vuonnakin oli 5,7 prosenttia, muistaakseni se
oli tarkka luku, reilu 5 kuitenkin. Elikkä ne kokonaispäästöt laskevat koko ajan, ja te an-
natte koko ajan kuvan, että kaikki menee väärään suuntaan. Näinhän ei onneksi ole.

Sitten yksi asia. Jos me nyt lähdemme kieltämään... Te perustelette, arvoisat opposition
edustajat, sitä, miten vaikea on kivihiilestä luopua. Helsingin kaupungin ja Etelä-Suomen
kaupunkien päättäjät, käykää vaikka ekskursiolla Tukholmassa. Siellä voitte saada opin,
miten miljoonakaupunki hoitaa oman kaupunkinsa lämmittämisen ilman minkäännäköisiä
kivihiiliä. Ei kivihiilestäkään meidän pidä luopua, eikä mistään energiamuodosta, sillä kei-
noin, että jätämme tontin auki emmekä tiedä, mitä teemme. Jos me lähdemme sen pöljyy-
den tekemään, niin totta kai markkinoilla älytään heti, että kun on pakko ostaa sitä puuta,
niin pannaan hinta sitten semmoiseksi, että se on aivan käsittämättömän iso. Oletteko, ar-
voisat helsinkiläiset päättäjät tai eteläsuomalaiset päättäjät, valmiita maksamaan vuokris-
sanne valtavan kalliita asumisvuokria, kun jo tänä päivänäkin kuuluu valituksia, miten
liian kalliita ne ovat? Ei varmaan kannata mitään pöljyyksiä tehdä. Ajetaan rauhallisesti
eteenpäin omilla suomalaisilla vaihtoehdoilla. Poltetaan edelleen puuta sen verran, minkä
poltamme, vähäarvoista puuta. Harvennetaan metsiä, kehitetään metsäteollisuutta, jota
kautta saadaan tätä kuuluisaa CHP-voimaa lisää. Elikkä meidän ei pidä tehdä vääriä pää-
töksiä. Me teemme oikeita päätöksiä suomalaisista lähtökohdista. Turvetta me tarvitsem-
me jatkovuosinakin ihan varmasti puun seospolttoaineena. Kun poltetaan vähäarvoisia
puujakeita, se tarkoittaa sitä, että turvetta pitää panna mukaan, että saadaan se puu pala-
maan, kun on semmoistakin jaetta, mikä ei kunnolla pala. — Jos puhemies sallii, niin jat-
kan hetken aikaa vielä puhujakorokkeelta. [Puhuja siirtyy puhujakorokkeelle]

Arvoisa puhemies! Vielä lisää siitä, että jos me lähdemme sammuttamaan näitä hiilikat-
tiloita niin kuin sormia napsauttamalla, niin se on kamala virhe. Mistään ei löydy sitä puu-
ta eikä sitä biomassaa, jolla pystyttäisiin tällainen kaupunki lämmittämään noin vain. Se ei
ole mahdollista. Kyllä tämmöisenkin kaupungin pitää huoli siitä pitää, että ihmisten kodit
pysyvät lämpimänä, ja yli miljoonan ihmisen koti lämpiää tänä päivänä seospolttoaineella,
puulla ja turpeella.

Ymmärrän minä, arvoisat pääkaupunkiseudun edustajat, että teillä on tämmöinen myö-
täsyntyinen viha syntynyt turpeeseen. Se johtuu ihan siitä, että se on Suomessa aivan yli-
voimainen polttoaine, ja se pitää saada kieltää, että maaseudulla olisi hieman hankalampaa
se elämä. Johtuisiko se siitä? Veikkaan, että johtuu. Tämän takia, arvoisat edustajat, mei-
dän pitää ajatella suomalaisilla aivoilla. Minkä takia me käymme osan kansasta kimppuun
sen takia, että te poltatte tänä päivänä kivihiiltä? Te haluatte lopettaa turpeen sen tautta, että
seospolttoaine ei onnistu.

Meillä poltetaan sahojen jätteitä, märkää puunkuorta, erilaisia tasauspätkiä, sahanpu-
rua, erittäin heikkolaatuista puuta, joka on märkää. Se välttämättä tarvitsee leijukerroskat-
tilan turpeen kaveriksi, että palaa hyvin, täysin puhtaasti tuottaa sähköä ja lämpöä ihmisten
koteihin, laitoksiin ja teollisuuden prosessikaasun höyrynä, jota myös tarvitaan paljon —
esimerkiksi metsäteollisuus tarvitsee, samoin moni muu teollisuus. Näitä me tarvitsemme,
mutta täällä me puhumme nyt siitä, voimmeko me panna tämän jonkun kiinni ja lopettaa
22



Pöytäkirjan asiakohta PTK 162/2018 vp
vaikka turpeen käytön. Eihän hullumpaa tekoa ole kuin jos se lopetettaisiin kerta kaik-
kiaan.

Mitenkäs me hoidamme sitten huoltovarmuuden? Katsokaapa, arvoisat kansanedustaja-
kollegat ympärillenne, mitä maailmassa tapahtuu. Epävarmuus lisääntyy hullun lailla ja sa-
peleita kalistellaan joka puolella. Kuvitteleeko joku vielä tänä päivänä tässä talossa, että se
ei sitten johtaisi energiamarkkinoilla vaikeuksiin? Sinä päivänä, kun joku kriisi alkaa, se
varmasti vaikuttaa energiatoimituksiin, aivan varmasti vaikuttaa, ja siinä tilanteessa olem-
me me Suomessa housut kintuissa, kun omat tuotantolähteet on pantu kiinni.

En jaksa ymmärtää tällaista toivioajattelua, jonka tähtäimenä on kapea-alainen oman
edun tai jonkun pienen kansanryhmän tavoittelu tai peräti niin sanottu luonnonsuojelu, jos-
ta siitäkään ei ole tässä asiassa yhtään kysymys. Jos luonnonsuojelusta olisi kysymys, niin
minkä tautta Helsinki edelleen polttaa kivihiiltä, kun se kerran Tukholmassa ei ole mikään
pakko? Tukholma hoitaa hommansa tyylikkäästi, ja suomalainen Fortum investoi valtion
rahoja tukholmalaisten kotien lämmittämiseen, jotta biokattilat voisivat siellä hyvin. Mitä-
hän tässä meidän järjestelmässämme on vikana, kun suomalaiset firmat investoivat sinne
Tukholmaan eivätkä Suomeen?

Edustaja Myller näyttää hieman tympääntyneeltä, mutta ymmärrän sen, että tämä sattuu
teihin, kun te olette siellä EU:ssa ollut näitä päätöksiä tekemässä. Mutta toivoisin, että ym-
märrätte, että pitäähän tässä nyt eteenpäin mennä. Ei tässä auta se, että... [Riitta Myllerin
välihuuto] — Pitäähän tässä eteenpäin mennä, arvoisa edustajakollega, että me lämmitäm-
me näitä maita suomalaisilla aineilla edelleen. Jos kodit kylmenevät, niin mihin se sitten
johtaa?

Sen takia kivihiilen kattiloiden sammuttamisessakin pitää olla järki päässä. Totta kai me
tarvitsemme korvaavat polttoaineet, mutta jos me sen lopetamme, niin että 2029 loppuu ki-
vihiilen poltto, niin tiedättekö, miten sinä päivänä markkinataloudessa sitten toimitaan?
Aivan varmasti ostajat tietävät. Sinä päivänä pannaan kolmin—nelinkertainen hinta hak-
keelle. Oletteko te valmiita maksamaan kymmenen euroa tai viisi euroa enemmän neliöltä
vuokraa sen jälkeen, kun rakennetaan valtavan kalliita korvausjärjestelmiä? Vai pannaan-
ko ydinvoimala Helsingin kaupungin viereen Helsingin kaupunkia lämmittämään? Veik-
kaisin, että vihreille se ainakin on pikkasen vaikea homma ja osalle vasemmistoa muuten-
kin.

Kannattaa niin kuin pikkuhiljaa ruveta ajattelemaan järjellä, jos meinataan täällä Suo-
men niemellä elää vielä. Meillä on kaikki mahdollisuudet edessämme tässä elämässä ja
teollisuudessa ja ihmisten hyvinvoinnissa, mutta yksi asia pitää meidän unohtaa, kateus ja
kaikennäköinen kauna toisiamme kohtaan, ja arvostaa sitä, että meillä on kaikki mahdolli-
suudet, minkä jälkeen käytämme kaikki ne hyväksemme. Se, että joku turveurakoitsija me-
nestyy tai bioenergiaa toimittava hakeyrittäjä menestyy, on minun mielestäni suuri rik-
kaus. Se on suuri rikkaus, jolla tämä Suomi on ennenkin lämmitetty. Ja CHP-voimaloita
kannatan lämpimästi, mutta älkäämme senkään asian tiimoilta menkö älyttömyyksiin, että
panemme nekin kiinni, [Puhemies koputtaa] koska silloin meillä se 4 000 megaa, mikä vii-
mekin kuussa [Puhemies koputtaa] tuotiin sähköä naapurista, menee taas rikki, ja milläs
sitten lämmitetään koteja? En tiedä.

Puhemies Paula Risikko:  No niin, 3 minuuttia sieltä ja 4 minuuttia täältä on yhtä kuin 7.
— Sitten seuraavaksi edustaja Hassi.
23



Pöytäkirjan asiakohta PTK 162/2018 vp
16.26 Satu Hassi vihr: Arvoisa puhemies! Tässä edellisessä puheenvuorossa ei oikein
käynyt ilmi, kannattaako edellinen puhuja hallituksen esitystä vai ei. [Hannu Hoskonen:
Totta kai kannattaa!] Mutta ymmärrän sen, että monet edustajat tuntevat tiettyä epämuka-
vuutta sen tosiasian edessä, että myös turve kuuluu niihin polttoaineisiin, joista pitää luo-
pua, jotta ilmastotavoitteet saavutettaisiin. Ja se johtuu siitä, minkä täällä jo moni kollega
on maininnut, että monet ihmiset ovat töissä tässä turvebisneksessä, esimerkiksi koneyrit-
täjinä kaivamassa turvetta soilta, ja juuri sen takia tarvitaan mahdollisimman pitkä aikatau-
lu siihen, että tehdään turpeestakin luopumispäätös, jotta voidaan sitten laatia toimenpide-
ohjelmat siitä, miten nämä ihmiset saadaan töihin. Esimerkiksi Saksassa sen komission,
joka istuu miettimässä, miten Saksa luopuu kivi- ja ruskohiilestä — ja jonka pitäisi tässä
kuussa itse asiassa antaa ehdotuksensa — päätehtävä on juuri miettiä, miten saadaan hiili-
kaivostyöläisille töitä. Samoin Espanjassa on laadittu toimenpidepaketti siitä, miten niille
noin tuhannelle ihmiselle, jotka ovat hiilikaivoksissa töissä, saadaan töitä. Se, että muutok-
set tehdään tarpeeksi pitkällä aikavälillä suunnitellen, jotta ihmisille voidaan löytää kor-
vaavia työpaikkoja, on yksi tausta-ajatus tämän meidän ehdotuksemme takana.

Edustaja Eestilän mainitsemat sähköbussit ovat hyvä esimerkki siitä, miten tekniikka
kehittyy. Nythän joitakin viikkoja sitten uutisoitiin, että kun Helsingin seudun liikennelai-
tos on kilpailuttanut bussilinjoja, niin bussiyhtiöt tarjosivat useammalle bussilinjalle säh-
köbusseja kuin Helsingin seutu oli tilannut. Tämä johtuu siitä, että sähköbussit ovat käyt-
tökustannuksiltaan niin edullisia ja niiden hintakin on jo laskenut niin paljon, että ne todel-
la ihan markkinaehtoisesti alkavat jo päihittää dieselbussit, mikä on hieno asia.

Arvoisa puhemies! Viimeisenä asiana vielä kommenttia tähän metsien hiilinielu -keskus-
teluun. Ympäristövaliokunta on kuullut asiantuntijoita moneen otteeseen, ja viimeksi
olemme kuulleet selostusta Suomen ilmastopaneelin kokoamasta yhteenvedosta siitä, mi-
ten hakkuut vaikuttavat hiilinieluihin, jossa myös Luke on ollut mukana. Ja yksiselitteinen
tulos on se, että hiilinielut ovat sitä suuremmat, mitä pienemmät ovat hakkuut, ja vastaa-
vasti nielut ovat sitä pienemmät, mitä suurempia hakkuut ovat. Me nyt vain emme pääse yli
emmekä ympäri siitä, että hiilinieluista pitää pitää huolta, ja tämä vaikuttaa myöskin sii-
hen, mikä on ilmastovastuullisesti mahdollinen hakkuumäärä.

16.29 Petri Honkonen kesk: Arvoisa rouva puhemies! Vielä tähän hiilinieluasiaan. Nyt-
hän näissä viimeaikaisissa keskusteluissa ei — kuten ei tässäkään keskustelussa, mitä me
olemme täällä salissa käyneet — ole otettu huomioon metsänkäyttötavan muutosten vai-
kutuksia hiilinieluihin. Jos Suomessa nyt lähdettäisiin sille tielle, että meillä merkittävästi
hakkuutasoa laskettaisiin, niin on olemassa kyllä se vaara, että meidän metsämme alkavat
niin sanotusti ränsistymään, vähän samalla tavalla kuin Luken tietojen mukaan Kanadassa
on käynyt. Kanadassahan on sellainen tilanne, että vaikka siellä metsäpinta-ala on Suomea
merkittävästi isompi, niin Suomen hiilinielu on itse asiassa isompi kuin Kanadan hiilinielu
johtuen siitä, että siellä on niin merkittäviä metsätuhoja johtuen vähäisestä metsänkäytös-
tä, vanhojen metsien suuresta määrästä. Verrattuna suomalaisiin tai ruotsalaisiin hyvinhoi-
dettuihin talousmetsiin ne ovat huomattavasti alttiimpia erilaisille tuholaisille ja ne ovat
huomattavasti alttiimpia sen seurauksena metsäpaloille, mikä saa aikaan sen, että hiilinielu
kärsii merkittävästi näistä tuhoista, koska ne metsät yksinkertaisesti palavat savuna il-
maan. Tämä näkökulma on tupannut unohtumaan viime aikoina tässä hiilinielu-, metsän-
käyttökeskustelussa.
24



Pöytäkirjan asiakohta PTK 162/2018 vp
No sitten aivan tähän lopuksi haluan sen nostaa esille, että mielestäni tässä edustaja Iha-
lainen käytti edellä erittäin hyvän puheenvuoron, jossa hän sanoi, että tässä meidän ener-
giapolitiikassa ja myöskin liittyen metsänkäyttöön puolueiden on pystyttävä löytämään yh-
teinen poliittinen yksimielisyys siitä, mihinkä suuntaan kokonaisuudessaan meidän ilmas-
to- ja energiapolitiikkaa viedään. Olen todellakin samaa mieltä, että sellainen yhteisym-
märrys pitää löytyä, koska uskon, että kuitenkin sieltä jostakin väliltä on löydettävissä sel-
lainen tasapaino, että me voimme jatkossakin metsien metsätalouskäyttöä jatkaa, mutta sil-
lä tavalla, että huolehdimme biodiversiteetistä ja näistä ilmastonäkökohdista entistä
tasapainoisemmin ilman, että meiltä sitten lähtee hakkuuvuotoa tapahtumaan toisiin mai-
hin.

16.31 Satu Hassi vihr: Arvoisa puhemies! Näissä metsä- ja hiilinielukeskusteluissa hel-
posti sekoaa moni asia, esimerkiksi kaupallisesti hyödynnettävissä olevan puun määrä ja
kasvu ja sitten hiilinielu. Hiilinieluhan sisältää myöskin maaperän hiilinielun.

Se, mitä edustaja Honkonen totesi, että metsän käsittely on syytä tehdä sellaisella taval-
la, että metsäpalot eivät helposti lähde syttymään ja leviämään, on varmasti totta. Mutta
toisaalta se asiantuntijatieto, mitä ympäristövaliokunnalle on kerrottu, kyllä myöskin sel-
keästi tuo esille sen, että ei pidä paikkaansa se väite, että hakkuiden pienentäminen johtaisi
jotenkin nopeasti siihen, että se hiilinielu rupeaisi pienentymään. Sellainen mahdollisuus
on kenties sadan vuoden päässä, ja kuitenkin, kun me keskustelemme metsäpolitiikasta ja
hiilinieluista, olennaista on se, mitä tapahtuu lähivuosikymmeninä. Jos nyt toimimme si-
ten, että hiilinielut pienenevät, niin ilmastonmuutoksen hillinnän kannalta ei auta, jos ne
hiilinielut sitten taas myöhemmin lähtevät kasvuun, ja aivan vastaavasti, jos nyt tekisimme
sen valinnan, että jonkun verran pienentäisimme hakkuita, jotta hiilinielut kasvaisivat, niin
sitten tämä pienentäisi kenties hiilinieluja joskus ensi vuosisadalla.

Nämä asiat ovat monimutkaisia, mutta olisi tosi mukavaa, jos eduskunnan täysistunnon
keskusteluissa ei kovin paljon yksinkertaistettaisi sitä viestiä, mitä asiantuntijoilta ja tutki-
joilta tulee.

16.33 Krista Mikkonen vihr: Arvoisa puhemies! Suomi elää metsistä, ja metsät ovat
meidän vihreää kultaamme. Ei kukaan ymmärtääkseni ole, ei tässä eikä yleisestikään il-
mastokeskustelussa ja metsien hiilinielujen merkityksestä puhuttaessa, ehdottanut, että
metsänkäyttö pitäisi lopettaa tai metsänhoitoa ei enää tehtäisi. Kyllä me tiedämme, että
suomalaisella metsänhoidolla on omat ansionsa, ja etenkin se, että meillä on lakiin perus-
tuva velvoite hakkuun jälkeen aina istuttaa uudet taimet, on erittäin hyvä asia, mutta tietys-
ti on se, miten niitä metsiä käsitellään. Me tiedämme myös, että hakkuukierto on lyhenty-
nyt, ja jo sillä, että me hakkaisimme metsämme kymmenen vuotta vanhempana kuin mitä
nyt teemme, olisi iso merkitys sille, missä koossa meidän hiilinielumme pysyisi. Kun mie-
titään nimenomaan näitä lähivuosikymmeniä, niin sehän tässä on kaikkein kriittisintä, että
saamme ilmastonmuutoksen torjuttua tai että se pysyy siinä 1,5—2 asteessa. Me tiedämme
myös sen, että nyt kun tätä asiaa on ruvettu tutkimaan, niin tulee erilaisia tutkimustuloksia,
ja jo sen vuoksi varovaisuusperiaate mielessä pitäen olisi syytä huolehtia siitä, että emme
nyt lisää hakkuita vaan pikemminkin niitä jopa hieman nyt vähennämme siitä, mihin ne
ovat tänä vuonna — 80 miljoonaan kuutioon ilmeisesti — nousemassa.

Ja sitten jos mietitään muita vaikutuksia kuin pelkästään metsien ilmastovaikutuksia,
monimuotoisuusvaikutukset ovat äärimmäisen suuret. Me tiedämme, että kolme neljäs-
25



Pöytäkirjan asiakohta PTK 162/2018 vp
osaa meidän metsätyypeistämme on uhanalaisia. Me tiedämme myös, että metsien virkis-
tyskäytöllä on iso arvo. Metsillä on paljon terveysvaikutuksia, ihmiset haluavat liikkua
metsissä. Meillä on nyt lisääntyneiden hakkuiden vuoksi ollut paljon myös paikallisia kiis-
toja siitä, että esimerkiksi Metsähallitus on hakannut sellaisia alueita, mitkä paikalliset ih-
miset ovat kokeneet erittäin tärkeiksi virkistysalueiksi. Jo nämä ovat niitä syitä, että kun
metsänhakkuumäärää mietitään, niin ei sitä voida katsoa pelkästään puuntuotannollisesta
näkökulmasta. Täytyy aina myös huomioida niin ilmastonäkökulma, monimuotoisuusnä-
kökulma kuin myös sosiaaliset vaikutukset.

16.36 Teuvo Hakkarainen ps: Arvoisa rouva puhemies! Nämä vihervasemmistolaiset
teoriat — minä olen katsonut, että eivät ne ole missään maailmankolkassa vielä toimineet.
Niitä kyllä täällä heitellään ja annetaan arvioita, mutta eivät ne toimi missään, eivät aina-
kaan vielä ole toimineet. Jospa ne sitten täällä joskus alkavat toimimaan.

Ja sitten tuohon 1,5 asteeseen. Se on ihan sama, jos me vaikka pyyhkäisemme tämän
Suomen pois tuosta kartalta, se ei vaikuta siihen 1,5 asteeseen. Ne ovat niitä juttuja täällä
vain, saadaan poliittisia juttuja pelata.

Sitten metsän kasvuun. Jos meillä nyt metsät kasvavat lähes 30 prosenttia enempi kuin
mitä niitä käytetään, niin hiilinieluhan silloin kasvaa, me saamme sitä hiilinielua enem-
män. Minä sanon esimerkin metsänkäytöstä: Muistan ihan lapsuudesta, kun naapurissa oli
avohakkuu. Toissa vuonna tehtiin uudestaan avohakkuu. Sitä metsää oli hoidettu, ja siellä
oli tukin osuus huomattavan suuri siinä päätehakkuussa. Miten voi olla, että kun oli täm-
möinen hiilinielu, joka oli valtava hiilinielu, niin todennäköisesti siihen tulee nyt uusi hii-
linielu? Eikä se siihen lopu.

Ja sitten lisäksi, lopuksi, semmoinen asia, että todennäköisesti se lamakin tulee tässä —
ainakin sitä kovasti tuolla on uumoiltu. Silloinhan metsän käyttö luontaisesti vähenee, eli ei
tarvitse pelätä, että nyt sitä ollaan tuhoamassa. Luontaisesti lama-aikana sitä käytetään vä-
hempi. Sitten kun tulee nousukausi, sitä käytetään enempi. Mutta se jaksotus pitkällä juok-
sulla kuitenkin on koko ajan semmoinen, että hiilinielu kasvaa.

16.38 Katri Kulmuni kesk: Arvoisa rouva puhemies! Tämä keskusteluhan laajenee yli-
päänsä ajankohtaiseen metsäpoliittiseen debattiin ja energiamuotojen käyttöön laajemmin-
kin, vaikka alkuperäinen esitys tietenkin liittyy tähän kivihiilikieltoon. Toki niillä on yhte-
yksiä jonkin verran olemassa. Mutta vielä muistutuksena se, että on todella merkittävää,
että Suomi pystyy ensimmäisten maiden joukossa maailmassa tekemään tällaista lainsää-
däntöä ja itse asiassa muutenkin tällä kaudella, vaikkapa kun viime viikolla tässä salissa
käsiteltiin biopolttoaineiden sekoitevelvoitetta ja sen triplaamista. Nämähän ovat lainsää-
däntöasioita, jotka tulevat vaikuttamaan meidän päästöjemme vähenemiseen heti, kun me
vaihdamme autoja vaikka kaasulle tai biopolttoaineille.

On erittäin tärkeää tietenkin käydä myös laajempaa energiapoliittista keskustelua. Asia,
mihin viittasin omassa puheenvuorossani aikaisemmin, liittyy siihen suomalaiseen, tehok-
kaaseen järjestelmään, mikä meillä on ollut CHP-laitosten osalta ja kaukolämpöverkkojen
osalta. Suomessa kuitenkin näillä arktisilla ja pohjoisilla leveyspiireillä energiatehokkuus
on varsin hyvissä kantimissa — toki siellä on aina sellaista, mitä voidaan edelleenkin teh-
dä — verrattuna vaikkapa moniin keskieurooppalaisiin kaupunkeihin, joissa ei suinkaan
ole vastaavanlaisia ratkaisuja ollenkaan olemassa, ja ne ovat asuntokohtaisia lämmitysjär-
jestelmiä pääasiallisesti.
26



Pöytäkirjan asiakohta PTK 162/2018 vp
Sitten tietenkin tärkeää on muistaa tässä metsäkeskustelussa, mitä niillä tuotteilla teh-
dään, jos lähtee metsästä puu. Ei se puu mene yhteen paikkaan, vaan — niin kuin täällä on
aikaisemmin puheenvuoroissa tullut esille — se menee useampaan eri kohteeseen: Siitä
tehdään taloja, siitä tehdään huonekaluja, siitä tehdään mitä tahansa sahan repertuaarissa
on. Sitten siitä jää aina jonkinlaisia sivuvirtoja, latvoja oksista, joista ei voi tehdä kerrosta-
loa tai huonekaluja. On järkevää, että nämä sivuvirratkin saadaan käytettyä siitä puusta,
koska ne ihan samalla lailla jättäisivät päästöjä meidän ilmakehäämme, jos ne jäisivät ho-
mehtumaan sinne sahojen pihoille. Siksi on tärkeää, että meillä on olemassa vaikkapa bio-
massan kestävää käyttöä.

Ja toivottavasti Suomen pääkaupunkikin siirtyy nyt tämän lainsäädännön myötä pois ki-
vihiilestä ja olisi voinut jo vaikka vuosikymmeniä sitten ottaa mallia naapurimaastaan Tuk-
holmasta, joka on lämmennyt biomassalla varsin pitkään.

Kun täällä oli keskustelua, mikä liittyi myös siihen, mitä osassa vasemmistopuolueita on
esitetty, että täytyisi rajoittaa metsien käyttöä, niin ihan vain tämmöinen tekninen kysy-
mys: meinaatteko te yksityismetsien käyttöä vai kenen metsiä te meinaatte rajoittaa? Me
kuitenkin olemme täällä yhdessä sopineet, minkälainen on Metsähallituksen tuloutustavoi-
te. Ja täytyy muistaa, että esimerkiksi pääministerikin tällä viikolla totesi, että sitä voisi
kyllä hyvinkin tarkistaa, vaikkapa sitä politiikkaa, minkälaisilla hinnoilla Metsähallitus
myy kiinteistöjä tuolla Pohjois-Suomessa.

16.41 Eero Suutari kok: Arvoisa puhemies! Edustajat Hassi ja Mikkonen toivoivat täällä
hakkuiden pienentämistä, ja vaikka Hassi puhuikin siitä, että kun tehdään suuria päätöksiä
elinkeinoissa, siinä tulee vaikeuksia jollekin, niin haluaisin kuitenkin oman näkemykseni
tuoda tässä.

Jos me esimerkiksi pienennämme hakkuita, sehän johtaa siihen, että jalostusyksiköitä
pitää harventaa, koska hyvin harvoin nämä jalostusyksiköt tulevat sillä tavalla suunnitel-
leeksi omaa toimintaansa, että ne pienentäisivät sitä omaa yksikköään. Tämä tietysti on
markkinalähtöistä, koska me emme voi tässä salissa päättää, että tämä yksikkö tuolla lo-
pettaa toimintansa ja tämä yksikkö tuolla, vaan markkinoilla joudutaan toimimaan sopeut-
tamisen — se on konkurssin tarkoitus — eli konkurssien tai muun huonon toiminnan kaut-
ta. Elikkä me ajaisimme tahallamme jalostusyksiköt Suomessa mierontielle. Tämä ei to-
dellisuudessa ole tällaista, mutta esitän vain vaihtoehdon, miten voisi käydä, jos tämä teh-
dään radikaalisti.

Sitten minä otan esimerkin tuolta Kainuusta, josta loppui UPM:n metsänjalostusyksik-
kö vuonna 2009, tai vuonna 2008 se päätettiin. Mitä tapahtui silloin? Kuidun hinta tipahti
20 eurosta noin 3—7 euroon. Se tapahtui sen takia, että kuljetusmatkat kasvoivat noin 150
kilometristä 350 kilometriin, ja se kuljetuskustannus on 7 euroa per motti. Markkinatalou-
dessa maksetaan vain se tehdashinta, ja sen takia meidän hinta laski ja meillä hakkuut pie-
nentyivät puoleen. Ainoastaan Metsähallitus, jolla on 40 prosenttia meidän metsistä, jatkoi
omaa toimintaansa, tosin pienemmillä katteilla. Se tarkoitti myös sitä, että metsänhoitoräs-
tit kasvoivat. Laskettiin, että yksityisen ihmisen ei kannata eikä ole varaa hoitaa, koska sii-
tä puusta ei saa juuri mitään.

Elikkä tässä on todellisia vaikeuksia, niin kuin edustaja Hassi sanoi, koska jos me teem-
me joitakin ratkaisuja, meidän pitää sitten miettiä, mitkä ovat sen seuraukset, ja nämä seu-
raukset tapahtuvat tuolla maakunnissa.
27



Pöytäkirjan asiakohta PTK 162/2018 vp
Sitten täällä oli puhetta myös uhanalaisista lajeista ja niistä huolehtimisesta. Itsekin olen
sitä mieltä, että niistä pitää huolehtia. Minulla itsellänikin on metsiä, ja minulla itsellänikin
on vapaaehtoisesti suojeltuja alueita siellä metsässä, ja kannatan niitä. Luken mukaan meil-
lä on suojeltu Suomessa 12 prosenttia, ja toivoisin, että vielä vapaaehtoisesti tämä lisään-
tyisi, mutta hakkuun rajoittaminen ei varmasti ole näistä kiinni.

Puhemies Paula Risikko: Tässä vaiheessa jo sanon, että näyttää siltä, että poistamme lis-
talta asiat 7, 9, 10, 15 ja 16. Tämä vain teille, jotka ehkä olette juuri niitä odottamassa täällä. 

16.44 Petri Honkonen kesk: Arvoisa puhemies! Halusin tuossa edellisessä puheenvuo-
rossani vain viitata niihin Luken tutkimustuloksiin, että vanhojen metsien suuri määrä al-
tistaa ilmastonmuutoksen edetessä yhä suuremmille metsätuhoille. Tämä on ymmärtääk-
seni ihan kiistaton tieteellinen fakta, ja se näkyy jo tietyssä päin maailmaa niinä metsätu-
hoina, mitä siellä tapahtuu. Sinänsä se, mitä tässä edellä esitettiin, että meillä hakkuut ikään
kuin aikaistuvat, on ihan aiheellinen huoli, ja jos katsotaan pelkästään taloudelliselta kan-
nalta asiaa, niin se ei myöskään siltä kannalta ole hyvä, koska silloinhan se metsänomista-
jan saama tuotto myös jää pienemmäksi. Eli tässä olisi syytä löytää sellainen ohjausmeka-
nismi, että pystyttäisiin ohjaamaan puunkäyttöä siihen suuntaan, että puustoa käytettäisiin
entistä järeämpänä, hakattaisiin entistä järeämpänä.

Mutta tähän taustaan. Käytännössähän tämä meidän nykyinen hiilinielutaso, mikä mei-
dän metsissä on, on sen ansiota, että meillä on hoidettu metsää hyvin menneinä vuosikym-
meninä. Silloin 1950-luvulla, kun meillä käytännössä aloitettiin tämä avohakkuisiin perus-
tuva metsänkäsittelytapa, meillä oli varsin pienet hiilinielut. Silloin oli valloillaan tämä
niin sanottu jatkuvan kasvatuksen menettelytapa, ja sen jälkeen meillä järeän puuston mää-
rä meidän metsissämme on lähes kolminkertaistunut, siis 60 vuodessa, kun tämä metsän-
käsittelytapa on muuttunut. Tämäkin fakta on syytä tässä muistaa, kun mietitään sitä met-
sissä tällä hetkellä olevaa hiilivarastoa.

No, toinen asia sitten, mihinkä en ole kuullut minkäänlaista kommenttia tässä keskuste-
lussa enkä aikaisemminkaan, on todellakin se — toistan vielä sen — että hakkuuvuodon
riski kasvaa. Eli jos me Suomessa teemme toimenpiteitä, jos me tuijotamme pelkästään
meidän rajojen sisällä tapahtuvaa metsätaloustoimintaa, metsien metsätalouskäyttöä, ja jos
sitä olennaisesti lähdetään vähentämään, on aivan selvää, että puuntuonti Venäjältä kasvaa. 

Nythän VR uutisoi tänään, että he investoivat kuljetuskalustoon, niin että Venäjän puun-
tuontia voidaan kasvattaa. Mikä vaikutus sillä sitten on tähän ilmastoon? Minun ymmär-
tääkseni kuitenkin maapallon ilmasto on yhteinen — nyt kuulostan ehkä vähän populisti-
selta, annettakoon se minulle anteeksi — eli jos se on yhteinen, niin mitä me sitten tässä ti-
lanteessa välitämme näistä meidän kansallisvaltioidemme rajoista, kun ne vaikutukset kui-
tenkin ovat samat, jos ne hakkuut vain siirtyvät Suomesta pois, ja menetämme samalla
myöskin sen kansantaloudellisen hyödyn, mitä tästä on saatavissa?

16.47 Riitta Myller sd: Arvoisa puhemies! Täällä jälleen kerran nostetaan esille niitä eri-
laisia väitteitä, mitä tässä nyt kuukausien varrella on nostettu tästä metsänkäytön rajoitta-
misesta ja muusta puunkäytöstä ja siitä, mitä mieltä mitkäkin puolueet ovat näistä kysy-
myksistä. Haluan edelleenkin muistuttaa siitä, että meillä on tämä kahdeksan eduskunta-
puolueen yhteinen kanta, jossa lähdetään siitä, että 2040-luvulla meidän hiilipäästöjemme
täytyy olla selvästi negatiiviset, ja tämän täytyy olla se ohjenuora, jolla me esimerkiksi kä-
28



Pöytäkirjan asiakohta PTK 162/2018 vp
sittelemme sitä tietoa, jota me saamme metsien kehityksestä, metsien kasvusta, siitä, miten
käytämme puutuotteita ja mihin puuta käytämme. Eli kysymys on siitä, miten nämä met-
sien hiilinielut saadaan toimimaan parhaalla mahdollisella tavalla, ja luonnollisesti sitten
siitä riippuu paljon myöskin se, paljonko meillä on mahdollista käyttää metsiä erilaisiin hy-
viin tarkoituksiin.

Suoranaisesti Kanadan ja Suomen metsiä ei voi verrata toisiinsa. Tästä olemme myös-
kin ympäristövaliokunnassa saaneet tietoa. Ne ovat hyvin erilaisia, ja Kanadassa metsiä to-
dellakin käytetään huomattavasti vähemmän. Eli Suomen metsiä ei voi sillä tavalla verrata
niihin, ja tässäkin suhteessa mielestäni tutkijoiden tietoa olisi hyvä meidän sisäistää ja
myöskin käyttää silloin, kun näitä päätöksiä teemme.

Kaiken kaikkiaan minusta on tärkeää se, että me olemme saaneet tässäkin eduskunnassa
hyvää yhteistyötä aikaan ilmastonsuojelussa ja lämpenemisen estämisessä. Suomalaisina
meidän täytyy olla edelläkävijöitä. Se tuo meille myöskin mahdollisuuksia luoda työpaik-
koja, mutta se luo meille myöskin mahdollisuuden käyttää ääntämme kansainvälisillä ken-
tillä, ja tästä meidän pitää pitää kiinni. Uskon, että se, että meillä on yhteinen näkemys
asioista, antaa suuremman äänen.

16.50 Lea Mäkipää sin: Arvoisa puhemies! Täällä on varmaan kaikki viisaus sanottu,
mutta kun sanottiin, että 2040 pitäisi olla miinusmerkkinen kivihiilenkin suhteen, niin to-
tean, että näitä linjauksia eduskunnassa on tehty: esimerkiksi sotea on värvätty toistakym-
mentä vuotta ja siitä ei ole tullut mitään, aina on tehty uusia linjauksia.

Tämä esitys nyt puhuu yksistään kivihiilen lopettamisesta, mutta tässä yhteydessä kyllä
pitäisi meidän kaikkien puhua siitä, mikä on Suomen energiateollisuuden tulevaisuus. Ja
täällä sanotaan, että metsänkäyttöä pitäisi vähentää rutkasti — no, sitten sitä tuodaan tuolta
Venäjältä. Nyt kivihiili lopetetaan runsaan kymmenen vuoden päästä, sitten seuraavana on
turve. Eli jos meillä olisi hiukan semmoista maalaisjärkiajattelua, niin kyllä tässä täytyy
nyt mennä tilanteen mukaan eikä tällaisia vuosilukuja tehdä.

Minä tuolla maaseudun korvessa asuneena tulen monta kertaa miettineeksi, kun on tal-
vipakkasia 30 astetta, että jos pannaan esimerkiksi sähköhanat kiinni jostain suunnasta,
niin meidän tulee vilu. Eli kyllä meidän täytyy näitä kaikkia energiamuotoja käyttää, eikä
voi sanoa, että se loppuu silloin ja se loppuu silloin. Ja sitten yksi suuri asia on, että kun ol-
laan tässä turvattomassa tilanteessa huoltovarmuuden osalta, jos kaikki pannaan stoppiin,
niin kyllä varmaan meidän jokaisen kansanedustajan järki sanoo jotain muuta.

Ja mitä tulee turpeeseen, Suomessa on yksi kolmasosa maasta turpeesta, ja turve kasvaa
paljon enempi kuin mitä sitä käytetään. Turve ei ole yksin polttamiseen, vaan pitää myös
muistaa, että turpeesta on tehty mitättömän vähän erilaisia tutkimuksia, mihin käyttötar-
koituksiin sitä voidaan käyttää. Turpeella esimerkiksi on hyvä homeensietokyky, sitä voi-
daan käyttää erilaisiin kuituihin ja kaikkeen, eli ei nyt pitäisi panna kaikkea pannaan, vaan
pitäisi ajatella, mikä Suomen kohdalta on parasta. Että kyllä me tälle ilmastonmuutokselle
täällä omassa maassa olemme tehneet ja varmaan olemme etunenässä, mutta mennään jär-
keä käyttäen, eikä vain niihin lukuihin aina luottaen ja puhuen näistä nieluista sun muista.

16.52 Markku Eestilä kok: Arvoisa rouva puhemies! Suomalainen metsäteollisuusinfra
on rakentunut vuosikymmenien saatossa ja olettama on, että me käytämme hyödyksi lähes
sen kasvun, mitä metsä kasvaa. Ja eihän sitä nyt käytetä läheskään: viime vuonna minun
käsittääkseni hakkuumäärä oli 77 miljoonaa kuutiota ja vuotuinen kasvu ehkä 107 miljoo-
29



Pöytäkirjan asiakohta PTK 162/2018 vp
naa kuutiota. Luke on arvioinut, että hyvällä metsänhoidolla — uusilla taimilla, joiden kas-
vupotentiaali saattaa olla 20—30 prosenttia parempi kuin entisten — Suomessa saatetaan
päästä jopa 150 miljoonan kuution vuotuiseen kasvuun.

Olisi jotenkin väärin lähteä tässä tilanteessa, missä meidän vienti vetää hyvin ja metsä-
teollisuus vastaa noin 20:tä prosenttia viennistä, ajamaan meidän hakkuita alas — koska
näköpiirissä kuitenkin on aivan toisenlainen tulevaisuus. Ja jos me katsomme historiaa
taaksepäin 50 vuotta — niin kuin täällä jo oli aikaisemmin puhetta — niin kyllähän tämä
metsän pinta-ala, tavallaan puuston tilavuus, on kasvanut yli 60 prosenttia 50 vuodessa. Jo-
ten Suomi on tehnyt aivan oikein: se on hakannut metsiä, hoitanut metsiä aivan oikein.

Siellä on joitakin ongelmia — jotka kohdistuvat suometsien ojituksiin, mikä on aiheut-
tanut rasitusta vesistölle — se täytyy myöntää. Näitä pitää tulevaisuudessa ottaa paremmin
huomioon, mutta suuren metsäpoliittisen ja metsätalouspoliittisen linjan täytyy minun
mielestäni olla sama, mikä se on tähän saakka ollut. Koska jos me lähtisimme tekemään ra-
dikaaleja muutoksia — niin kun ilmastosyistä on esitetty — se heikentäisi meidän teolli-
suuden toimintaedellytyksiä ja se aiheuttaisi myös sen, että investointihalukkuutta uusiin
metsäteollisuuskombilaitoksiin ei enää olisi.

Joten minun mielestäni pitää hakata lisää, kuitenkin niin, että metsää hoidetaan parem-
min kuin tähän saakka ja hoidetaan rästit. Silloin me pääsemme tilanteeseen, jossa kansan-
talous voittaa, ilmasto voittaa ja Suomen talous voittaa.

16.54 Eeva-Maria Maijala kesk: Arvoisa puhemies! Suomi on ehdottomasti metsänhoi-
don ykkösmaa. Meillä tiedetään ja tunnetaan metsänhoito ja metsänkasvatus paremmin
kuin missään muualla maailmassa.

Riittääkö puu? Tätä kysymystä on käsitelty viime aikoina todella paljon. Meillä pohjoi-
sessa on työn alla suuria metsätalouspuolen investointeja. Suunnitelmat ovat liikkeellä. On
käyty paljon keskusteluja, on selvitetty, riittääkö puu varmasti. Minä olen ainakin ihan täy-
sin vakuuttunut siitä, että puu riittää aivan varmasti. Ja ne puuteollisuuspuolen suunnitel-
mathan, mitkä siellä ovat työn alla, ovat lähinnä sellu-, kuitupuulle tarkoitettuja. Niiden an-
siosta saamme kehitettyä meidän metsiämme sillä tavalla, että me pääsemme raivaamaan,
harventamaan metsiä. Me päästämme sahapuun sitten paremmin kasvamaan, minkä jäl-
keen hiilinielut vain lisääntyvät, eli meillä tulee aivan varmasti riittämään puu.

Vuonna 2040 pitäisi meidän hiilipäästömme olla negatiiviset. Tässä salissa on kysytty,
keskustalaisten puheenvuorojen perusteella, että no, onnistuuko se. Kyllä todellakin se on
tarkoituksena, että se onnistuu, ja siihen me pyrimme. Kaikkien niiden puheenvuorojen
osalta, mitä me olemme täällä pitäneet, niiden avulla me varmasti pääsemme siihen tavoit-
teeseen.

Me maatalous- ja metsäpuolen ihmiset olemme ilmastosankareita. Nostetaan hattua, ol-
laan ylpeitä siitä, mitä me olemme tehneet Suomessa ja koko maailman ilmaston hyväksi.
Olemme esimerkkejä koko maailmalle meidän toiminnallamme. Ei anneta periksi, teh-
dään parhaamme, otetaan asianmukainen tutkimustieto hyväksemme ja toimitaan sen mu-
kaisesti. Santeri Alkiokin sanoi aikoinaan jo sen, että jättäkää maa lapsille paremmassa
kunnossa kuin missä olette sen saaneet, ja kyllä me sen mukaan yritämme toimia.

Tässä salissa on tuotu esille se, että metsien hakkuu vähentää hiilensidontaa, mutta tut-
kimustietojen mukaan 20 vuoden päästä siitä, kun tietty paikka hakataan, se sitoo hiiltä vä-
hintään saman verran kuin aikaisemmin. Elikkä ilman muuta hakata pitää, jotta voidaan
saada jälleen niitä hiilensidontoja aikaiseksi. Millä tavalla saamme sitten lisättyä tätä met-
30



Pöytäkirjan asiakohta PTK 162/2018 vp
sien hiilensidonta-aluetta? Esimerkiksi Lapissa voitaisiin lisätä vajaatuottoisten metsien
uudistamista, tuottamattomia peltoja saataisiin paremmin kasvamaan metsää, ojitettuja
soita paremmin kasvamaan metsää.

Elikkä tehdään täällä nyt vastuullisia päätöksiä, ollaan edelläkävijöitä. Me lähdimme
tässä keskustelussa liikkeelle kivihiilestä. Toivon mukaan me pääsemme nyt sitten meidän
puujaloillamme hyvin eteenpäin, ehdottomasti ilman kivihiiltä.

16.57 Eero Suutari kok: Arvoisa puhemies! Suomessa hakataan noin 67 prosenttia vuo-
tuisesta kasvusta, kaksi kolmasosaa. Jos sitä verrataan esimerkiksi Ruotsiin, jossa haka-
taan noin 80 prosenttia, niin siellä tämä asia ei ole sillä tavalla kipeä kuin meillä, mitä teh-
dään siinä.

Ja asia on niin kuin edustaja Eestilä juuri sanoi, että meillä kasvu on vuosi vuodelta suu-
rempaa kuin aikaisemmin. 60-luvulla viimeksi Suomi hakkasi enemmän kuin mitä metsät
kasvoivat, ja siitä meidän metsämme ovat suurin piirtein kaksinkertaistuneet. Todella mei-
dän kannattaa ajatella tulevaisuutta pitkälle eteenpäin ja miettiä, kun nämä investoinnit
ovat todella pitkäaikaisia — niitä suunnitellaan useita vuosia, voi olla, että kymmenenkin
vuotta — sitä, miten metsä kasvaa silloin 20-luvulla, sen pitää olla näköpiirissä. Saattaa hy-
vinkin olla, että se silloin kasvaa jo 120 miljoonaa kuutiota, siitä on olemassa ennusteita. 

Keskustelu päättyi ja asian käsittely keskeytettiin.
31


