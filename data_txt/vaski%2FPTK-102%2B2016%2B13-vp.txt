















































DEMBB60.tmp.xml


Pöytäkirjan asiakohta PTK 102/2016 vp
Pöytäkirjan asiakohta 

PTK 102/2016 vp

Täysistunto

Tiistai 18.10.2016 klo 13.59—17.23

13. Hallituksen esitys eduskunnalle laiksi sotilasvammalain 6 ja 6 e §:n muuttamisesta
Hallituksen esitys HE 154/2016 vp
Valiokunnan mietintö StVM 18/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 13. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

17.12 Ritva Elomaa ps: Arvoisa puhemies! Vuosien 1939—45 sodat olivat maamme it-
senäisyyden kohtalonkysymys. Onkin tärkeää, että kohta 100 vuotta täyttävä valtiomme
muistaa näissä sodissa vammautuneita. Hallituksen päätös alentaa sotainvalidien haitta-as-
teikkoa 15 prosentista 10 prosenttiin tuo noin 600 sotainvalidia kunnallisten avopalvelui-
den piiriin. Tämän varmasti kaikki täällä salissa olevat oikeaksi kokevat. Henkilökohtai-
sesti olisin valmis alentamaan haitta-astetason nollaan, sillä kaikki ne, jotka maksoivat ter-
veydellään kotimaansa puolustamisesta, ansaitsevat parhaan mahdollisen tuen. 

Sotainvalidien ja veteraanien joukko harvenee nopeasti. Heidän keski-ikänsä on jo yli
90 vuotta. Sotiemme veteraaneja on jäljellä enää noin 22 000, heistä sotainvalideja 3 170.
Nyt meillä todella on käsillä viimeiset hetket maksaa kunniavelkaa niille, jotka maksoivat
kovan hinnan puolustaessaan Suomea. Sen vuoksi olen tyytyväinen siihen, että hallitus on
päättänyt sotainvalidien haitta-asteen alentamisen lisäksi lisätä veteraaneille suunnattuja
kuntoutusrahoja. 

Hallituksen tavoitteena on itsenäisyyden juhlavuoden kunniaksi laajentaa veteraanien
maksuttomien kotipalvelujen saajajoukkoa. Päämääränä on saada kaikki kotona asuvat ja
avopalveluita tarvitsevat veteraanit maksuttomien palveluiden piiriin. Tällä hetkellä rinta-
maveteraanien kotiin annettaviin avopalveluihin käytetään 10 miljoonaa euroa, vuonna
2017 lisärahoitusta avopalveluihin on luvassa yhteensä 20 miljoonaa euroa, vuonna 2018
yhteensä 15 miljoonaa euroa ja vuonna 2019 yhteensä 5 miljoonaa euroa eli kaikkiaan 40
miljoonaa euroa. Lisäys on huomattava. Lisäksi pyritään varmistamaan, että kaikki koti-
palveluita tarvitsevat veteraanit saavat tuen. Hallitus kehottaa kuntia pitämään jatkossa ak-
tiivisesti yhteyttä veteraaneihin ja huolehtimaan, että kotona asuvat saavat riittävän ja tar-
koituksenmukaisen tuen. He voivat asua silloin kotonaan mahdollisimman pitkään turval-
lisesti ja toimintakykyisenä. Kuntien välillä on vieläkin eroja tämän aktiivisuuden suhteen. 

Näin ollen vielä pari asiaa:
 Tarkistettu
4.0



Pöytäkirjan asiakohta PTK 102/2016 vp
Rintamalisään kohdistuva 0,85 prosentin leikkaus on valitettava. Rintamalisä on sidottu
kansaneläkeindeksiin, joka sattuu ensi vuonna olemaan miinusmerkkinen. Odotan, että
hallitus poistaa rintamalisäleikkauksen. 

Ja koska Suomi viettää ensi vuonna 100-vuotisitsenäisyysjuhlaansa, haluan myös lau-
sua seuraavaa: Kun poliitikot kirjoittavat tai lausuvat asioita, jotka ovat törkeitä tai louk-
kaavia, on aiheellista huomauttaa asiasta tai puuttua siihen. Kun Itsenäinen Suomi 100
vuotta -juhlatoimikunnan jäsen julkisesti lausuu marsalkka Mannerheimin patsaasta, että
se pitäisi siirtää ja että hän on sotarikollinen, pitäisi miettiä, onko henkilö juhlatoimikun-
nan jäsenyyden arvoinen. Tämä on hyvin tärkeä asia. Viime aikoina itsekin olen nostanut
monissa yhteyksissä esille sanoja kuten herkkähipiäisyys ja hyssyttely, mutta nyt voisin ot-
taa esille sellaisen sanan kuin herjaaminen, elikkä kolmannen H:n, ja se tulee kyllä tässä
asiayhteydessä esille, onko tapahtunut herjaamista. 

Mutta kuitenkin ensi vuonna juhlistamme Suomen itsenäisyyden 100-vuotisjuhlaa. Se
on kaikille kansalaisille tosi tärkeä ja arvokas asia, ja meidän pitää sitä kunnioittaa. — Kii-
tos. 

17.17 Sami Savio ps: Arvoisa puhemies! Meidän jälkipolvien on tosiaankin syytä kiittää
nöyrästi maatamme henkensä kaupalla puolustaneita ihmisiä, ja pienimuotoinen kiitolli-
suudenosoitus on myös tämä lakimuutos sotainvalidien maksuttomiin sosiaali- ja tervey-
denhuollon palveluihin oikeuttavan haitta-asterajan alentamiseksi 10 prosenttiin. Kuten
edustaja Elomaa edellä totesi, myös minun mielestäni tämän rajan voisi tosin jo poistaa ko-
konaan ja tarjota kyseisiä palveluita kaikille veteraaneille.

Arvoisa puhemies! Ajat ovat onneksi muuttuneet radikaalisti sitten 1960-luvun, jolloin
sotiemme veteraaneja valitettavasti jopa pilkattiin ja väitettiin heidän itse halunneen lähteä
sotaan, mikä ei tietenkään pitänyt paikkaansa. Yhteiskunnallinen ilmapiiri oli 60-luvulla
täysin toinen kuin nykyään, ja olemmekin onneksi menneet paljon parempaan suuntaan.
Sotaveteraanit ovat kertomansa mukaan tunteneet saaneensa kokea laajaa arvostusta vasta
90-luvulta lähtien, käytännössä Neuvostoliiton vuonna 91 tapahtuneen hajoamisen jäl-
keen. Suomettuneisuuden ilmapiirissä heitä kohtaan tunnettua arvostusta ei ainakaan ää-
neen juuri julkilausuttu, koska ilmeisesti tässäkin asiassa pelättiin itänaapurin reaktioita.
Toisaalta suomalaista sotilasta olivat arvostaneet myös Neuvostoliiton kommunistijohta-
jat, kuten historiankirjoitus nykyään kertoo. Se on osoitus veteraanien merkityksestä
maamme itsenäisyyden säilymisessä.

Arvoisa puhemies! Kiitän puheenvuoroni lopuksi valiokuntaa asian ripeästä käsittelystä
ja yksimielisestä mietinnöstä, joka puoltaa hyvän lakiesityksen hyväksymistä, mikä tämän
käsittelyn jälkeen myös tapahtuu. (Puhemies koputtaa) Tämäkin osoittaa vuosikymmeni-
en saatossa tapahtunutta yhteiskunnallisen ilmapiirin tervehtymistä.

17.19 Lea Mäkipää ps: Arvoisa puhemies! Näin lyhyesti. Kun tätä asiaa on täällä edus-
kunnassa käsitelty, tässäkin salissa, niin kaikki ovat suhtautuneet myönteisesti. Aivan oi-
kein onkin, että tämä sotilasvammalain mukainen työkyvyttömyysaste laskee 15:stä
10:een, ja niin kuin edustaja Elomaa sanoo, niin sen olisi nyt jo tarvinnut olla nollassa, kun
tiedetään, että on niin harva joukko, ketkä tätä enää tulevina vuosina tulevat saamaan. Mut-
ta parempi, että tämä pienempikin lasku tähän prosenttiin tuli.
2



Pöytäkirjan asiakohta PTK 102/2016 vp
Sitten on todettava, että myös Ruotsissa asuu vakituisesti näitä henkilöitä, jotka ovat
taistelleet vuosina 39—45. Heitä elää sielläkin noin parikymmentä, joilleka tulee sitten
tämä muutos, parannusehdotus.

Mutta sitten minä olen muutamalta saanut viestin, kun tätä asiaa on näin julkisesti käsi-
telty, että monet niin sanotut rintamaveteraanit ovat katkeria siitä, että kun aina vain puhu-
taan sotaveteraaneista eikä mainita koskaan rintamaveteraaneja. Hehän olivat niitä henki-
löitä, jotka taistelivat siellä etulinjassa, ja juuri näistä suuri joukko menetti henkensä. Että
tietysti pitäisi näitäkin muistaa. Ja sitten henkilöt mainitsevat, että he eivät välttämättä saa
niitä asioita, mitä heille on luvattu. Mutta ne ovat varmaan niin yksityiskohtaisia, että aina
pitää miettiä, mikä sitten on vialla, kun nämä rintamaveteraanitkaan eivät niitä avustuksia
saa.

Mutta kiitos tästä nyt, että on tämmöinen korjaus tullut näihin sotaveteraanienkin avus-
tuksiin, ja toivottavasti sitten ensi vuonna pääsemme siihen nollaprosenttiin, että kaikki
saavat.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 154/2016 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
3


