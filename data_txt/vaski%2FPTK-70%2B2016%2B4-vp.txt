















































DEMBF19.tmpSave.xml


Pöytäkirjan asiakohta PTK 70/2016 vp
Pöytäkirjan asiakohta 

PTK 70/2016 vp

Täysistunto

Torstai 16.6.2016 klo 16.00—22.44

4. Hallituksen esitys eduskunnalle laiksi vuokratalojen rakentamislainojen lyhytaikaisesta 
korkotuesta

Hallituksen esitys HE 76/2016 vp
Valiokunnan mietintö YmVM 9/2016 vp

Toinen käsittely

Toinen varapuhemies Paula Risikko: Toiseen käsittelyyn esitellään päiväjärjestyksen 4.
asia. Nyt voidaan hyväksyä tai hylätä lakiehdotus, jonka sisällöstä päätettiin ensimmäises-
sä käsittelyssä.

Keskustelu käynnistyy, äänestyksiä ei siis enää ole. (Ben Zyskowicz: Tarkoittaakos tä-
mä, että pitää lähteä? — Naurua, hälinää) — Kiitos kuuliaisuudestanne!

Keskustelu

17.06 Timo Heinonen kok: Arvoisa rouva puhemies! (Hälinää — Puhemies koputtaa) —
Tästä voi tulla ihan hyvä puhe, vaikka yleisö lähteekin. — Asuminen, asunto ja oma koti
ovat yksi elämän perusasioita. Vanha sanonta sanoo "oma koti kullan kallis", mutta välillä
tuntuu siltä, että monelle oma koti on turhan kallis. Maamme on itse asiassa erilaisten haas-
teiden edessä asumisen näkökulmasta. Meidän murroksesta kertoo se, että viimeisten 20
vuoden aikana 14 suurimman kaupunkiseudun väestö on kasvanut 685 000 henkilöllä eli
yli 22 prosentilla. Muu Manner-Suomi on menettänyt väestöään 203 000 henkilöllä eli
10,6 prosentilla. Manner-Suomen sisäisen muuttoliikkeen lisäksi maahanmuutto on suun-
tautunut suurille kaupunkiseuduille.

Erityisesti pääkaupunkiseutua vaivaa jopa krooniseksi kuvattu asuntopula. Helsingissä
on tällä hetkellä 150 000 yhden hengen taloutta mutta vain 65 000 yksiötä. Tällainen tilan-
ne on aiheuttanut monissa kaupungeissa niin sanottua hotellistumista, eli asunnot ovat
työasumiskäytössä eivätkä aktiiviväestön vakinaisina asuntoina, ja sellainen kehitys ei ole
millekään kaupungille suotavaa. Myös rakentamisen hinta on toinen, joka nostaa asumisen
hintoja asuntopulan rinnalla eli sen rinnalla, että meillä on kaikenlaisia asuntoja liian vä-
hän ja ihmiset asuvat elämäntilanteeseensa nähden vääränlaisissa asunnoissa eli perheet
liian pienissä asunnoissa ja toisaalta yksin elävät taikka lapsettomat pariskunnat taas tur-
han suurissa asunnoissa. Helsingissä asuntojen hintoja nostavat muun muassa erityisen
paljon väestönsuoja- ja autopaikkavaatimukset, varsinkin jos niitä varten joudutaan teke-
mään louhintaa, niin kuin Helsingissä usein joudutaan. Vastaavaa väestönsuojavaatimusta
ei itse asiassa ole muissa EU-maissa. Autopaikkavaatimuskin on kyllä usein tällaisissa
kaupunkikeskuksissa aivan turha. Kysynnän pitäisi antaa ratkaista esimerkiksi myös auto-
paikkojen toteuttamistarpeen.
 Tarkistettu
4.0



Pöytäkirjan asiakohta PTK 70/2016 vp
Merkittävä syy nouseviin asumiskustannuksiin on myös tonttimaalla ja kaavoituksella.
On sanottu, että yksityiskohtaisilla kaavamääräyksillä voi olla asuntojen hintaan jopa
1 500 euron korottava vaikutus neliömetriltä. Kun vielä tonttimaata on kaavoitettuna aivan
liian vähän ja sekin on kallista ja asuntojen hinnasta veroja yli 40 prosenttia, niin kokonai-
suutena tilanne on kestämätön. Pääkaupunkiseudun talous ei kasva sen takia, että meillä on
asuntopula, jos työvoimaa tarvitsevien pienten asuntojen hinnat pysyvät pilvissä ja kohtuu-
hintaista vuokra-asuntotuotantoa ja vuokra-asuntoja ei ole riittävästi. Asumisen hintaa nos-
tavat asuntopulan rinnalla siis myös monet muut tekijät.

Helsingin seudulta puuttuu jopa 20 000 asuntoa, ilmeni tuoreesta VTT:n tutkimuksesta.
Jos kaupungistuminen kiihtyy, mikä on todennäköistä, joka vuosi pitäisi rakentaa 14 000
uutta asuntoa. Helsingin kaupunginhallituksen puheenjohtaja Tatu Rauhamäki totesikin,
että jos pääkaupunkiseudun asuntotuotantoa ei saada lisättyä, on riski, että koko maan ta-
louskasvulle syntyy tulppa.

Vuosi 2004 oli tässä tilanteessa aika merkittävä. Silloin itse asiassa meillä lähti asunto-
tuotanto vähenemään ja samaan aikaan kaupungistuminen vahvistumaan. Syntyi tällainen
tietynlainen saksi—haarukka-liike, joka ei ole kuroutunut umpeen näinä vuosina eli yli
kymmeneen vuoteen. Uusi ennuste osoittaa, että Manner-Suomeen tulisi rakentaa vuosit-
tain 25 000—30 000 asuntoa kehityskulusta riippuen. Tämä tarkoittaisi kaikkiaan siis noin
620 000—760 000:ta uutta asuntoa vuoteen 2040 mennessä.

Meillä on MAL-sopimuksia tehty juuri asuntotuotannon lisäämiseksi, mutta niissäkin
olemme jääneet merkittävästi tavoitteista. Helsingin seudulla vuositason asuntotuotantota-
voitteeksi on asetettu 12 000—13 000 uutta asuntoa, ja tavoitteen alarajaa ei ole saavutettu
viime vuosina, vuosina 2012—2015, vaan tuotanto on jäänyt jälkeen lähes 5 000 asuntoa.
Tavoitteista on jääty erityisesti pääkaupunkiseutua ympäröivissä Kuuma-kunnissa. Sa-
manlaisia merkkejä on myös Tampereen seudulla, missä asuntovaje on noin 3 000 asun-
toa. Turun seudulla ei sen sijaan tällä hetkellä asuntovajetta ole. Olen tyytyväinen siihen,
että hallitus on nyt kohtuuhintaisen asumisen lisäämiseksi tehnyt myös MAL-sopimukset
eli maankäytön, asumisen ja liikenteen sopimukset kasvukäytäville Helsinki—Hämeenlin-
na—Tampere, Turku sekä Lahti, ja näin olemme ottamassa hyötykäyttöön tuota maata,
joka on edullisempaa kuin täällä pääkaupunkiseudulla.

Tässä esityksessä, mitä nyt olemme käsittelemässä, tavoitteena on lisätä vuokra-asunto-
tuotantoa pääkaupunkiseudulle erityisesti. Ympäristövaliokunta, joka asiaa käsitteli, tote-
aa, että kasvukeskuksissa ja erityisesti pääkaupunkiseudulla on pulaa kohtuuhintaisista
vuokra-asunnoista. Puute kohtuuvuokraisista asunnoista erityisesti Helsingin seudulla
haittaa jo työllistymisasteen nousua, talouskasvua, elinkeinoelämän kilpailukyvyn paran-
tamista ja myös maahanmuuttajien asumista. Sen takia on perusteltua, että nyt otetaan uu-
sia keinoja rakentamisen ja vuokra-asuntotuotannon lisäämiseksi. Meillä tällä hetkellä
joka kolmas kaikista vuokra-asujista asuu itse asiassa yksityisiltä vuokratuissa asunnoissa,
ja yli puolet yleisen asumistuen saajistakin asuu vapaarahoitteisissa asunnoissa. Me siis
tarvitsemme lisää vuokra-asuntotuotantoa ja nimenomaan kohtuuhintaista vuokra-asunto-
tuotantoa. Mitä sitten kohtuuhintainen vuokra-asuntotuotanto on, niin yksi aika hyvä mää-
ritelmä siihen on se, että ihmiseltä ei saisi mennä yli neljännestä käteentulevista tuloista
asumiskustannuksiin. Ehkä tuota on viime aikoina korotettu noin 30 prosenttiin eli vajaa-
seen kolmannekseen, ja tämäkin raja kyllä Helsingissä valitettavan usein menee rikki.

Arvoisa puhemies! Tämä uusi Ara-välimalli toivottavasti tulee tuomaan lisää vuokra-
asuntoja — olen itse asiassa siitä aika vakuuttunut — ja viime päivien tiedot kertovat siitä,
2



Pöytäkirjan asiakohta PTK 70/2016 vp
että rakentamista on tulossa. Toivotaan, että pystymme saamaan myös tontteja asuntora-
kentamisen käyttöön, niin että voisimme tuohon krooniseen asuntopulaan myös tällä työ-
kalulla tehokkaasti puuttua.

17.16 Silvia Modig vas: Arvoisa rouva puhemies! Helsinkiläisenä kansanedustajana on
sanottava, että asumisen kalleus on Helsingin suurin haaste tällä hetkellä. Asumisen hinta-
kehitys on kaikkien kasvavien kaupunkiseutujen haaste mutta varsinkin pääkaupunkiseu-
dun ja erityisesti Helsingin. Se on jo talouskasvulle este ja sen kautta koko maan talouskas-
vulle, kun me tiedämme, että Helsingin seutu on meidän talouden veturi ja vastaa
25 prosentista koko maan bruttokansantuotteesta. Se on myös jo työllisyyden ja työllisty-
misen este, kun pienipalkkaisilla aloilla työskentelevillä ei ole mahdollisuutta enää elää
Helsingissä.

Mutta minä väitän, että se hokema siitä, että tämä kaikki johtuu asuntopulasta, ei ole
koko totuus. Jos on rahaa tilillä riittävästi, niin asunnon saa saman tien. Meillä on pulaa
kohtuuhintaisesta asuntotuotannosta ja nimenomaan kohtuuhintaisista vuokra-asunnoista.
Sen takia tervehdin ilolla, kun hallitusohjelma tunnusti ja tunnisti tämän pääkaupunkiseu-
dun asumisongelman ja kirjasi, että tulee pyrkiä kohtuuhintaisen asuntotuotannon lisäämi-
seen. Tämä esitys edessämme on hallituksen esitys yrittää tarttua tähän tilanteeseen ja tar-
jota lisää kohtuuhintaisia vuokra-asuntoja. Valitettavasti se ei siihen vastaa. Jopa ministe-
riön omien laskelmien mukaan tämä korkotukimalli tulee tuottamaan noin 17—20 euron
neliöitä. Tämä on sama haarukka, missä vapaarahoitteiset markkinahinnat tällä hetkellä
Helsingissä ovat. Onko 1 000 euroa kuussa 50 neliön kaksiosta kohtuullista vai ei? Se riip-
puu jokaisen omasta tulotasosta, mutta yksi tapa tarkastella sitä, mikä on kohtuuhintaista
asumista, on se, kuinka iso osa ihmisen tuloista menee asumiseen. Helsinkiläisellä menee
yli puolet tuloista asumismenoihin, kun vertailun vuoksi Euroopan suurissa kaupungeissa,
esimerkiksi Berliinissä, menee 25 prosenttia asumiskuluihin. Kun tähän lisätään se tosi-
asia, että 60 prosenttia helsinkiläisistä on yksin eläviä, yhden aikuisen talouksia, niin tie-
dämme, että 1 000 euroa kuussa on kohtuuton vaatimus.

On aivan totta, että kasvattamalla asuntotuotannon määrää me pystymme vaikuttamaan
kysyntään ja tarjontaan ja sitä kautta sen vaikutuksiin hintakehityksissä, mutta se ei ole
koko totuus. Siihen vaikuttaa kaavatalous, siihen vaikuttavat tontit, siihen vaikuttavat kaa-
vamääräykset pysäköintipaikoista väestönsuojiin. Kaikkiin niihin keinoihin, joihin Helsin-
gin kaupunki voi itse ryhtyä, olemme Helsingissä yli puoluerajojen tarttuneet. Mutta tämä
ongelma on se, että tämä ei poistu pelkästään määrää lisäämällä, jos ne neliöhinnat eli se
laatu pysyvät samana ja se, miten me saamme niitä kohtuuhintaisia tuottajia lisää markki-
noille. Se, miten tämä esitys pyrkii siihen, mitä pidän hyvänä tässä ja mihin uskon, on se,
että tämä houkuttaisi uusia toimijoita alalle, ja tämä voisi tuoda semmoista tervehdyttämis-
tä koko sille markkinalle ja sen kautta myös hintakehitykselle. Ja toivon mukaan se voisi
myös houkutella mukanansa uusia aidosti yleishyödyllisiä toimijoita, koska oman pää-
oman vaatimus on tässä mallissa pienempi. Tämä on tämän mallin hyvä puoli, jonka va-
raan minä toivoni laitan.

Yksi iso ongelma Helsingin kannalta — vahvasti, kovaa vauhtia kasvavan kaupungin
kannalta — on haaste segregaatiosta eli eri asuinalueiden eriytymisestä toisistansa. Me
olemme Helsingissä päättäneet vastata siihen haasteeseen siten, että olemme päättäneet tie-
tyn asuntotuotantojakauman, jonka tulee toteutua ympäri kaupungin, kaikilla alueilla, kun
kaupunki rakentaa uutta. Eli osa on Ara-tuotantoa, kaupungin omia vuokrataloja, osa on
3



Pöytäkirjan asiakohta PTK 70/2016 vp
välimallia ja osa on täysin vapaan rahan asuntoja. Tämä sen takia, että jokaisesta alueesta
kasvaisi tasapainoinen, monenlaisia ihmisiä, asukkaita, sisältävä kokonaisuus. Nyt meiltä
viedään tällä korkotukimallilla mahdollisuus tähän segregaation vastaisen työkalun käyt-
töön. Tämä tulee asettumaan välimalliin, mutta 10 vuodessa tämä on mahdollista lyödä li-
hoiksi. Tämä on gryndereiden lottovoitto siinä mielessä ja asettaa Helsingin todella suuren
haasteen eteen.

Toinen hyvä puoli tässä on se, että uskon tämän houkuttelevan täydennysrakentami-
seen. Ja täydennysrakentaminen on ekologista, se on kaupungin tiivistämistä. Silloin asuk-
kaita tuodaan sinne, missä jo on palvelut, missä jo on joukkoliikenne, ja se on hyvää, laa-
dukasta kaupungin koon kasvamista.

Minä en voi kannattaa tätä esitystä, koska, kuten sanoin, tämä on lottovoitto gryndereil-
le, ja kyllä minä mietin, miten me pystymme Helsinkinä nytten vastaamaan meidän MAL-
sopimuksessa valtion kanssa tekemäämme sopimukseen siitä valtavasta 40 vuoden korko-
tuella toteutettavasta asuntokannasta. Tämän mallin tultua voimaan ketään muuta kuin
kuntaa itseään ei kiinnosta 40 vuoden korkotukimalli. Siksi olisi erittäin tärkeää nyt saman
tien aloittaa valmistelut siitä, miten 40 vuoden korkotukimallista tehtäisiin houkuttelevam-
pi. Sen pitäisi olla jossain määrin ei niin etupainotteinen kuin se on nytten ja ottaa huo-
mioon se, että inflaatio on meillä tällä hetkellä niin pieni. Mutta ainakin ympäristövalio-
kunnan kuulemisessa tuli paljon näkemyksiä niin valiokunnan jäseniltä kuin asiantuntijoil-
ta, hyviä keinoja, ja uskon, että löytyisi poliittinen yhteisymmärrys, miten 40 vuoden kor-
kotukimallista voitaisiin kehittää entistä houkuttelevampi.

17.21 Outi Mäkelä kok (vastauspuheenvuoro):  Arvoisa puhemies! On hyvä, että täällä
on tuotu esiin tämä akuutti asuntopulaongelma. Tässä on tuotu esiin myös tämä haaste, että
asuntotuotanto on varsin monipuolista. Näin kehyskunnan näkökulmasta haluaisin myös
tuoda tämän kysyntänäkökulman esiin.

Monesti erityisesti niillä seuduilla, joita täällä edustaja Timo Heinosenkin puheenvuo-
rossa hieman moitittiin, eli Kuuma-seudulla kysyntä on enemmän juuri omakotitalopuolel-
le, rivitalopuolelle, ehkä enemmän sinne vapaarahoitteiselle puolelle kuin tänne vuokra-
asuntotuotannon puolelle. Haluaisin myös oikaista sen, että täällä moitittiin Kuuma-kuntia
asuntotuotannosta. Nyt kun katson näitä tilastoja, niin Kuuma-kunnat kuitenkin pääsevät
paremmin tavoitteisiinsa kuin pääkaupunkiseudun kunnat, elikkä ei voi varsin moittia.

Olen myös erittäin tyytyväinen siitä, että hallitus on nyt panostanut esimerkiksi Klauk-
kalan ohikulkutiehen, joka tulee osaltaan parantamaan sitä, että MAL-sopimuksen solmi-
neet kehyskunnat pystyvät omalta osaltaan kasvattamaan tätä tonttitarjontaa ja myös asun-
totuotantoa. On aivan olennaista, että liikennejärjestelmät toimivat ja meillä toimii yhteys
myöskin työpaikoille.

Toinen varapuhemies Paula Risikko: Vielä kaksi vastauspuheenvuoroa, edustajat Kal-
mari ja Myller. 

17.23 Anne Kalmari kesk (vastauspuheenvuoro):  Arvoisa rouva puhemies! Minusta on
tärkeää, että hallitus monipuolistaa asuntotuotantovaihtoehtoja ja hakee välimalleja. Kaik-
ki se, millä saadaan uutta asuntotuotantoa käyntiin, on hyväksi. Ja täytyy muistaa myöskin
ne toimet, joita on jo tehty esim. kohtuuhintaisten asuntojen saamiseksi, esimerkiksi se, et-
tei enää sisäisellä lainakeinottelulla omien säätiöiden rahoittamiseksi voida nostaa koh-
4



Pöytäkirjan asiakohta PTK 70/2016 vp
tuuttomasti vuokrahintoja. Kaikki tämäntyyppiset toimet ovat tervetulleita, ja luulen, että
koko ajan asuntoministerin johdolla haetaan vielä lisää keinoja. Mutta kyllä meidän on saa-
tava katkaisu tähän asumistukiautomaattiin ja siihen automaatioon, että pienillä tuloilla ei
nykyään tahdo esimerkiksi pääkaupunkiseudulla enää pärjätä asuntojen nousevien hinto-
jen vuoksi. Meidän on saatava katkaisu tälle tielle.

Toinen varapuhemies Paula Risikko: Ja vielä vastauspuheenvuoro, edustaja Myller.

17.24 Riitta Myller sd (vastauspuheenvuoro): Arvoisa puhemies! Juuri tästähän on kysy-
mys, kun me oppositiosta kritisoimme näitä hallituksen esityksiä: niillä ei tule kohtuuhin-
taista asumista. Meillä on varmasti nyt ja vielä erityisesti pidemmällä tähtäimellä myöskin
asuntopula, mutta tällä hetkellä meillä on erityisesti akuutti kohtuuhintaisten asuntojen pu-
la. Tällä mallilla luodaan lähelle markkinavuokraa olevia asuntoja, ja se tulee lisäämään
asumistukikustannuksia, ei suinkaan vähentämään. Tämä on eräs suuri ongelma nyt tämän
hallituksen asuntopolitiikassa.

Toinen varapuhemies Paula Risikko: Sitten mennään puhujalistaan.

17.25 Antero Laukkanen kd: Arvoisa rouva puhemies! Tämä hallituksen esitys on pyr-
kinyt hyvään, ja sillä on ollut hyvä päämäärä, ja sitä haluamme tietysti kunnioittaa. Vali-
tettavasti se on jäänyt keskeneräiseksi, ja kun lukee tämän esityksen ja lukee sitten nämä
vastalauseet, niin niissä on varsin hyvin tämä itse ongelma kuvattu. Se, että pääkaupunki-
seudulle syntyisi kohtuuhintaista asumista, ei ole enää mahdollista sikäli, kun se perustuu
uudistuotantoon. Olen vähän kyyninen tässä. Nämä erilaiset ratkaisut, joita pääkaupunki-
seudulla tehdään liikenteen suhteen, ovat osoittaneet, että sen sijaan, että ne laskisivat
asuntojen hintoja, ne nostavat asuntojen hintoja. 

Tässä esityksessä viitataan muun muassa kasvukeskusseutujen kuntien ja valtion yhteis-
työssä laadittaviin aiesopimuksiin ja siihen, että ne ovat edistäneet tonttien saatavuutta ja
vuokra-asuntotuotannon käynnistymistä, mutta kehitys ei ole ollut tarpeisiin nähden riittä-
vää. Valiokunta on myös korostanut MAL-sopimusten merkitystä ja niiden vaikutusta.
Nämä MAL-sopimukset ovat olleet hyviä, mutta nekään eivät tuota kohtuuhintaista asu-
mista. Jos me katsomme esimerkiksi Espoossa tällä hetkellä raideratkaisuja ja nyt uutta
Raide-Jokeria, josta juuri on tehty päätökset, niin Länsimetro on nostanut kaikkien asunto-
jen hintoja Espoossa. Koko sillä alueella, mihin Länsimetron varsinainen raideliikenne tu-
lee, esimerkiksi 45 neliön kaksio voi maksaa 270 000 euroa. 

Toinen merkittävä syy on se, että vaikka kuntia velvoitetaan nyt lisäämään tonttien luo-
vutusta vuokra-asuntotuotantoon, niin siinäkin he tekevät vain aivan välttämättömimmän
sen tähden, että näistä maista, jotka myydään sitten kovanrahan asuntotuotantoon, näiden
raiteiden maksamiseen tarvitaan nämä maan myyntitulot. Tämä näkyy esimerkiksi Espoon
kaupungin talousarviossa sillä tavalla, että siellä on aivan erikseen nyt tehty maan myynti-
suunnitelmat näille alueille ja sitten sitä verrataan metrosta syntyneisiin lainanhoito- ja
käyttökuluihin. Tavoite on, että saadaan niin korkea hinta maasta, että sitten, kun nämä
asunnot valmistuvat, niin — en tiedä, kuinka moni huomasi, mutta jokunen aika sitten Hel-
singin Sanomissakin todettiin — Espoossa yksiön neliöhinta on jo 7 000 euroa. Eli tässä on
iso vääristymä, jota tämäkään hyvä pyrkimys, tämä lakiesitys ei tule poistamaan.
5



Pöytäkirjan asiakohta PTK 70/2016 vp
Sitten tässä on havaittavissa kyllä sellainen mahdollisuus keinotteluun, minkä minusta
edustaja Modig tässä erittäin hyvin kuvasi. Tämä on aivan ilmiselvä tässä laissa, ja en sitä
ihan ymmärrä, että miksi se on tähän jätetty, kun sen olisi voinut helposti muutamalla lau-
seella poistaa, niin kuin minun mielestäni vasemmistoliiton lausumassa se on myös hyvin
esitetty. 

Rakentamista tulee kyllä paljon, mutta ei kohtuuhintaista, näin se vaan nyt tässä menee.
(Timo Heinonen: Mikä on kohtuuhintaista?) — Kohtuuhintainen on juuri niin kuin täällä
Modig kuvasi: Jos minun tuloni ovat 1 800 euroa ja siitä jää 1 400 euroa, niin jos siitä me-
nee 900 euroa vuokraan, niin se ei ole enää kohtuuhintaista. Sen kohtuuhintaisen määrä
täytyy olla jossakin siellä 10—11 euron neliöhinnoilla. Silloin me puhuisimme kohtuuhin-
taisesta asumisesta. Tämä kierre alkoi silloin, kun Ahon hallitus poisti laista vuokrasään-
nöstelyn. Tämä on aika monen pitkän jatkumon seurausta. Tällä hetkellä meillä ei löydy ai-
toja vastauksia tähän, ja sen takia tämä vaatisi kyllä todella laajaa yhteistyötä kaikilta ta-
hoilta. Tietenkin on hankala palata taaksepäin, koska on luotu nämä markkinavetoiset
asuntomarkkinat. Sen takia tämä kohtuuhintaisen asuntotuotannon järjestäminen on erityi-
sen vaikea ja hankala asia.

Arvoisa puheenjohtaja! Tässä on meillä semmoinen savotta, että vaikka arvostan tätä
hallituksen esitystä ja pyrkimystä, niin näillä edellä kuvatuilla asioilla varmaan, kun lisää
tulee puheenvuoroja, niin voimme yhdessä todeta, tämä lakiesitys ei tule siihen johtamaan.
Se on hyvä, että se saattaa käynnistää, niin kuin Modig totesi täällä, aivan uudenlaista ja
ehkä pienempääkin rakentajaa, joka sitten pystyisi ehkä vähän matalampiin rakentamis-
kustannuksiin. — Kiitoksia. 

17.30 Silvia Modig vas (vastauspuheenvuoro): Arvoisa rouva puhemies! Edustaja Lauk-
kanen oli puheenvuorossaan skeptinen siitä, että uudistuotannolla ei enää olisi mahdollista
saada aikaan kohtuuhintaista tuotantoa. Kyllä minä uskon, että on, jos me toteutamme sen
aidosti yleishyödyllisenä. Itselleni ei ole vieras ajatus se, että tässä maailmassa voi tehdä
jotain ilman rahallisen voiton tavoittelua. Monissa Euroopan maissa, monissa isoissa pää-
kaupungeissa — Saksassa, Irlannissa — säädellään yksityistä asuntotuotantoa paljon, pal-
jon voimakkaammin kuin meillä täällä Suomessa. Olisiko aika ottaa askel siihen suuntaan
ja katsoa, toisiko se meille kohtuuhintaisuutta? Yksi asia, mihin toivon, että te, edustaja
Laukkanen, tutustutte, on ryhmärakentaminen. Siinä on myös yksi keino, jolla oikeasti voi-
daan luoda semmoisia asuntoja, mitä ihmiset aidosti itsellensä toivovat. Itse asiassa minä
olen nähnyt monta semmoista projektia, jossa asukkaat itse suunnittelemalla, yhdistämällä
voimansa, tekemällä yhden yhteisen saunan sen sijaan, että jokaisella on oma, ovat saaneet
neliöhintoja alas. Siinä on myös meille hieno mahdollisuus.

17.31 Antero Laukkanen kd (vastauspuheenvuoro): Arvoisa rouva puhemies! Mikään ei
ole niin suuri ilo kuin luopua omasta kyynisyydestään. Heti kun tällaisia hyviä esityksiä tu-
lee ja löydetään — vaikka yhdessä kaavoitetaan tontteja nimenomaan ryhmärakentami-
seen ja yhteisörakentamiseen, mitä Kanadassa on todella paljon kokeiltu hyvillä tuloksilla
— niin tällaiseen keskusteluun olen valmis lähtemään mukaan ja luopumaan kyynisyydes-
täni ja lisäämään sinne vähän positiivisia piiruja.

Toinen varapuhemies Paula Risikko:  Sitten mennään puhujalistaan.
6



Pöytäkirjan asiakohta PTK 70/2016 vp
17.32 Riitta Myller sd: Arvoisa rouva puhemies! Aivan aluksi tässä esitän, että tämä hal-
lituksen esitys hylätään, ja kun teen tämän hylkäysesityksen, teen myös lausumaehdotuk-
sen, ja se lausumaehdotus kuuluu: "Eduskunta edellyttää, että kohtuuhintaisen ja pitkäjän-
teisen vuokra-asuntorakentamisen lisäämiseksi hallitus aloittaa välittömästi 40 vuoden
korkotukijärjestelmän uudistamisen niin, että tuki on ehdoiltaan kilpailukykyinen. Uudis-
tuksessa on huomioitava mm. pysyvästi kilpailukykyinen korkotaso, korkotuen keston pi-
dentäminen ja lainojen lyhennysohjelman takapainoisuuden vähentäminen."

Tässä yhteydessä haluan kiittää koko ympäristövaliokuntaa siitä, että tähän ongelmaan,
nykyiseen pitkän koron eli pitkään vuokra-asuntokäytössä olevaan asuntorakentamiseen,
kiinnitettiin huomiota ja yksimielisesti esitettiin pontena, että tätä 40 vuoden korkotukijär-
jestelmää uudistetaan. Tässä ei kuitenkaan annettu niitä keinoja, millä tämä uudistaminen
voi tapahtua. Se on lisäyksenä nyt tässä tekemässäni lausumaehdotuksessa.

Kun täällä on jo tätä keskustelua käyty, niin sanallisesti hallitus ikään kuin esittää, että
ollaan ratkaisemassa sitä koko pääkaupunkiseudun mutta myös muiden kasvukeskusten
ongelmaa kohtuuhintaisesta asumisesta ja tässä erityisesti kohtuuhintaisesta vuokra-asu-
misesta. Edellisen hallituksen toimilla pääkaupunkiseudulla on voitu rakentaa asuntoja,
joiden keskineliövuokra on noin 10 euroa. Tämä esitys, jota hallitus nyt esittää ja sanoo,
että tällä rakennetaan kohtuuhintaista vuokra-asuntotuotantoa, merkitsee juuri sitä, mitä
täällä on puhuttu, että mennään lähelle markkinavuokria, 17—20 euroa neliöltä. Ei voida
millään sanoa, että tämä on kohtuuhintaista, ja näinpä onkin sitten niin, että yli 40 prosen-
tilla pienituloisista asumisen hinta ylittää kaiken kohtuuden. Nyt todellakin tarvitsisimme
nimenomaan tätä kohtuuhintaista, ja sen vuoksi tämän nykyisen pitkään vuokra-asunto-
käytössä olevan järjestelmän korjaaminen on tärkeää. Sitä ei korjata sillä, että tuodaan rin-
nalle tällainen vain lyhyen aikaa vuokra-asuntokäytössä oleva malli, joka ei myöskään
edes sinä aikana ole kohtuuhintaista.

Olen ymmärtänyt, että hallitus on ollut kovin huolissaan siitä, että asumistukimenot
nousevat, ja muun muassa siitä syystä viime syksynä korjattiin tätä nykyistä 40 vuoden
mallia niin, että sen ehdot tehtiin heikommiksi kuin mitä nyt sitten tämän uuden kymmen-
vuotisen mallin ehdot ovat. Tämä tulee merkitsemään sitä, että jos tätä korjausta tähän 40
vuoden korkotukeen ei tehdä, niin meillä pysyvästi kroonistuu se, että asumisen hinta nou-
see, koska tullaan rakentamaan vain näitä lähellä markkinavuokraa olevia asuntoja.

Sosialidemokraattien näkemyksen mukaan, kun meillä on tällä hetkellä pulaa erityisesti
rahasta valtion budjetissa, ei missään tapauksessa rahaa voi eikä saa ohjata sellaiseen toi-
mintaan, joka ei mene suoraan siihen tarkoitukseen, johon se on tarkoitettu, tässä tapauk-
sessa vuokran hinnan alentamiseen ja suoraan vuokralaisen tukeen. Tässä on todellakin se
erittäin suuri pelko, että raha valuu rakennuttajille viimeistään sen 10 vuoden jälkeen, kun
nämä rajoitukset ovat loppu, ja se järjestelmähän toimii erityisesti sitä kautta, että jos kun-
nilta saadaan näitä Ara-tontteja, niin sitä kautta sitten saadaan ikään kuin tätä kapitaalia täl-
le rakentajataholle.

Tilanteessa, jossa me joudumme leikkaamaan kaikesta, koulutuksesta, sosiaaliturvasta,
perheiltä, ei voida todellakaan ymmärtää sitä, että voidaan sitten tällä rakentamisen osalla
ikään kuin antaa ilmaista rahaa. Tämän vuoksi sosialidemokraatit esittävät, että tämä hal-
lituksen esitys hylätään ja sen sijaan ryhdytään vakavasti korjaamaan tätä 40 vuoden kor-
kotukimallia.
7



Pöytäkirjan asiakohta PTK 70/2016 vp
17.38 Hanna Halmeenpää vihr: Arvoisa rouva puhemies! Teen tähän hallituksen laki-
esitykseen lausumaehdotuksen. 

Esitän hyväksyttäväksi edustaja Hassin lausumaehdotusta siinä muodossa kuin se on
vastalauseessa 2 eli seuraavasti: "Eduskunta edellyttää, että hallitus valmistelee lakiin eh-
don, että tontin markkinahinnan ja Ara-hinnan välinen erotus on maksettava kunnalle kor-
kotukilaina-ajan päätyttyä takaisin tai että tonttivuokra nousee tällöin markkinavuokraa
vastaavaksi."

17.39 Olli-Poika Parviainen vihr:  Arvoisa rouva puhemies! Kannatan edustaja Hal-
meenpään tekemiä esityksiä.

17.39 Katja Taimela sd: Arvoisa rouva puhemies! Täällä käsitellään todellakin nyt halli-
tuksen esitystä, jossa ollaan luomassa 10 vuoden korkotukimallia vuokra-asuntorakenta-
miseen. Me kuulimme ympäristövaliokunnassa laajasti eri asiantuntijoita, ja heidän sano-
mansa oli, niin kuin yleensä asiantuntijoilta, puolesta ja vastaan, mutta selkeästi suurempi
osa näki esityksessä duubioita.

Asuntopolitiikka kaipaa Suomessa uudistamista, mutta rohkenen epäillä, onko tämä nyt
se oikea suunta. Itse koen, että pitkää, 40 vuoden korkotukea pitää voida kehittää muun
muassa sen vuoksi, että asuntojen vuokratasot pysyvät kohtuullisina. Onneksi tästä kehit-
tämisestä saatiin maininta yksimielisesti valiokunnan mietintöön, mutta se vaatii hallituk-
selta jatkossa myös käytännön toimenpiteitä. Tästä nykyisestä, jo voimassa olevasta mal-
lista pitää voida tehdä niin houkutteleva, että se kiinnostaa eri toimijoita ja rakennuttajia
laajemmin kuin tällä hetkellä. Meillä on tiedossa, että kun nyt voimassa olevan pitkän kor-
kotuen mallissa vuokrat jäävät 10 ja 12 euroon per neliö, lähtövuokra tässä hallituksen luo-
massa lyhyen korkotuen mallissa on jopa 20 euroa per neliö. Valituille asukkaille hallitus
on esittämässä tulojen ylärajaa, joka on 3 540 euroa. Itseäni tuo tuloraja epäilyttää, ja mie-
tin, onko se raja, joka ratkaisee näitä olemassa olevia haasteista, joita meillä on.

Vähintä, mitä tämän esityksen toteutumisen jälkeen voidaan tehdä, on se, että tarkoin
seurataan esityksen toimivuutta. Elämme aikaa, jossa kaikesta säästetään ja leikataan, ja se
velvoittaa meitä siihen, että olemme entistä tarkempia siinä, mihin julkinen tuki suunna-
taan. Minusta meillä on yksi iso puute vuokra-asuntotuotannossa. Se ei ole puute asunnois-
ta, se ei ole myöskään joka seudulla puute vuokra-asuntotuotannosta, vaan se on puute niis-
tä asunnoista, joissa pienituloinen ihminen, pienituloiset perheet pystyvät asumaan.

Kannatan edustaja Myllerin tekemään hylkäysesitystä kuten myös hänen tekemäänsä
lausumaehdotusta.

17.41 Timo Heinonen kok:  Arvoisa rouva puhemies! Tuossa aiemmin edustaja Mäkelä
viittasi minun ensimmäisen puheenvuorooni ja kyseenalaisti toteamukseni, että näistä
MAL-sopimusten tavoitteista on jääty erityisesti pääkaupunkiseutua ympäröivissä Kuu-
ma-kunnissa. Edustaja Mäkelä tarkasteli määriä, ja toki määrissä katsottuna on totta, että
pääkaupunkiseutu ja Helsingin seutu ovat jääneet Kuuma-kuntien määristä, mutta kun kat-
sotaan sitä, mitkä ovat olleet tavoitteet, niin pääkaupunkiseudulla tavoite on ollut 38 000
uutta asuntoa ja syntynyt on 35 000, eli 94 prosenttia on toteuma. Kuuma-kunnissa tavoite
oli vain 11 760 asuntoa ja toteutuma 9 476 eli 81 prosenttia, ja Helsingin seudulla toteutu-
ma on ollut 91 prosenttia. Eli pääkaupunkiseudulla ja Helsingin seudulla on jääty tuo kym-
menesosa tavoitteesta, mutta Kuuma-kunnat ovat jääneet siis viidesosan.
8



Pöytäkirjan asiakohta PTK 70/2016 vp
Keskustelu päättyi ja asian käsittely keskeytettiin.
9


