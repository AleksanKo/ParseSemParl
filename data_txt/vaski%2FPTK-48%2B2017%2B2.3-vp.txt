















































DEM8895.tmp.xml


Pöytäkirjan asiakohta PTK 48/2017 vp
Pöytäkirjan asiakohta 

PTK 48/2017 vp

Täysistunto

Torstai 4.5.2017 klo 16.00—17.31

2.3. Suullinen kysymys asumistuen leikkauksesta (Silvia Modig vas)
Suullinen kysymys SKT 65/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Modig.

Keskustelu

16.37 Silvia Modig vas: Arvoisa puhemies! Hallitus ilmoitti kehysriihen yhteydessä, että
te aiotte leikata asumistuesta. Yhdeksi syyksi ilmoitettiin se, että tällä pystytään alenta-
maan vuokria. Asumistuen vaikutuksesta vuokrien kehitykseen ei voi vetää näin yksinker-
taisia päätelmiä. Muun muassa Kelan tutkijoiden analyysit ja tilastot osoittavat, että vuok-
rat ovat nousseet myös niinä vuosina, kun asumistukea ei ole korotettu, tai silloin, kun in-
deksit ovat olleet jäädytettynä. Tämä leikkaus osuu kaikkein koviten pääkaupunkiseudulla
korkeita vuokria pienistä asunnoista maksaviin eli niihin, joilla on jo nyt kaikkein vaikein-
ta taloudellisesti. Asumistuen leikkaus ei johda automaattiseen vuokrien laskuun, mutta
siihen se johtaa varmasti, että yhä useampi joutuu turvautumaan toimeentulotukeen selvi-
täkseen asumiskustannuksistansa. Mihin perustuu, arvon hallitus, ajatus siitä, että tämä
leikkaus automaattisesti alentaisi vuokria, ja kuinka tällä on ajateltu säästää rahaa, kun yhä
useampi [Puhemies koputtaa] joutuu toimeentulotuen piiriin?

16.38 Perhe- ja peruspalveluministeri Juha Rehula (vastauspuheenvuoro):  Arvoisa
herra puhemies! Siihen on varauduttu, että yhä useampi joutuu toimeentulotuen varaan.
Siihen on varauduttu tässä päätöksessä, jonka hallitus kehysriihessä linjasi. [Kari Uotila:
Sekin on julkista rahaa!] 

Asia 2: Meidän asumistukimenomme ovat voimaan tulleen, viime vaalikaudella uudis-
tetun asumistukilain jälkeen kasvaneet; jos ne eivät nyt ihan eksponenttiin ole kasvaneet,
niin kasvukäyrä on ollut kohtuullisen jyrkkä. On etsittävä toimenpiteitä, joilla tuota asu-
mistukimenojen kasvukulmaa saadaan tyrehdytettyä. Se valmistelu, jota hallituksen piiris-
sä on tehty, on päätynyt tähän ratkaisuun, että tulee toimintatapa — joka on muuten ollut
Suomessa käytössä aikaisemminkin, tämä ei ole mikään uusi innovaatio eikä keksintö —
jossa on tavoitteena osaltaan hillitä asumistukimenojen ihan liian jyrkkää kasvukulmaa.

Ensimmäinen varapuhemies Mauri Pekkarinen: Pyydän niitä edustajia, jotka haluavat
esittää lisäkysymyksiä, nousemaan ylös ja painamaan V-painiketta.

16.39 Silvia Modig vas (vastauspuheenvuoro): Arvoisa puhemies! Minä pidän aivan kä-
sittämättömänä, että hallitus pitää hyväksyttävänä ja suunnitelmanaan sitä, että yhä useam-
 Tarkistettu
4.1



Pöytäkirjan asiakohta PTK 48/2017 vp
pi joutuu toimeentulotuen varaan. Se on erittäin passivoiva tuen muoto, joka on tarkoitettu
väliaikaiseksi, mutta tällä hetkellä monet joutuvat pysyvästi sitä käyttämään kattaakseen
asumiskustannuksia. Ainoa kestävä tapa vähentää asumistukimenoja on vähentää asumis-
tuen tarvetta. Se, että ihmiset joutuvat turvautumaan asumistukeen, johtuu kohtuuttoman
suurista vuokrista ja liian pienistä tuloista. Asumistukea joutuvat hakemaan niin työttömät
kuin lapsiperheet mutta myös moni työssä käyvä ja eläkeläinen. Hallitus on perustellut tätä
leikkausta myös sillä, että nykyisellään asumistuki muodostaa kannustinloukun työssä-
käynnille. No, tämä leikkaus kyllä tällaisena osuu myös eläkeläisiin, joista monet ovat pie-
nituloisia ja nyt jo monella tapaa joutuneet hallituksen politiikan maksumiehiksi. Eli kan-
nustaako hallitus siis nyt myös eläkeläisiä töihin, vai eikö tämä leikkaus koske eläkeläisten
asumistukea?

16.40 Perhe- ja peruspalveluministeri Juha Rehula (vastauspuheenvuoro):  Arvoisa
herra puhemies! Eläkeläisten asumistukea tämä ratkaisu ei koske [Paavo Arhinmäki: Ei
myöskään tämä indeksi!] — eläkeläisten asumistukeen tällä ratkaisulla, kun määritetään se
vuokrakatto, ei olla koskemassa.

Toisekseen, te ensimmäisessä kysymyksessänne asetitte kysymyksen niin, että ollaan
rajaamassa sitä asumistuen määrää, ja te kysyitte, miten pienituloinen niissä tilanteissa sel-
viää. Meillä on toimeentulotukimalli, toimeentulotukijärjestelmä, joka huolehtii muun
muassa siitä, että kukaan suomalainen ei tule joutumaan taivasalle. Ei se tietenkään ole yk-
köstavoite, ei kakkostavoite eikä kolmas eikä neljäs eikä viides eikä kahdeksaskaan, että
joutuu toimeentulotuen varaan. Mutta tämä tavoite, joka on asetettu tähän muutokseen...
Jotta kukaan suomalainen ei joutuisi kohtuuttomaan tilanteeseen, niin meillä on onneksi
edelleen toimiva järjestelmä, [Puhemies koputtaa] jolla kaikkein pienituloisimpia ja köy-
himpiä tuetaan.

16.41 Ben Zyskowicz kok (vastauspuheenvuoro): Arvoisa herra puhemies! Työnteon tu-
lee aina kannattaa. Sen, joka nousee aamukuudelta ja menee Alepan kassalle, pitää tienata
enemmän kuin sen, joka ei nouse eikä mene, vaikka tämä työttömyys ei olisikaan
asianomaisen oma syy. Kannustinloukulla tarkoitetaan tilannetta, jossa työnteko ei kanna-
ta. Kannustinloukkujen purkamisessa eräs keskeinen tekijä on asumistuki. Nyt täällä edel-
lä on arvosteltu sitä, että hallitus pyrkii rajaamaan asumistukea tavoitteenaan kannustin-
loukkujen lieventäminen. Kukaan, edustaja Modig, ei ole väittänyt, että vuokrat automaat-
tisesti laskevat, kun asumistukea vähennetään, [Välihuutoja vasemmalta] vaan hallitus on
todennut, että tavoitteena on estää vuokrien nykyisenkaltainen nousuvauhti. Mutta kysy-
mys kuuluu: kun meillä yli 2 miljardia maksetaan sekä asumistuen että toimeentulotuen
kautta asumiseen, niin uskooko hallitus tai joku muu, [Puhemies koputtaa] että jos leika-
taan asumistukea reilusti, etteikö tämä vaikuttaisi vuokrien [Puhemies koputtaa] nousu-
vauhtiin?

16.42 Perhe- ja peruspalveluministeri Juha Rehula (vastauspuheenvuoro):  Arvoisa
herra puhemies! Kukaan ei ole sanonut tässä salissa, aivan niin kuin edustaja Zyskowicz
totesi, että tällä ratkaisulla automaattisesti laskettaisiin vuokratasoa — ei kukaan. Mutta
silläkin on merkitystä, ja on näyttöjä siitä, vaikka esimerkiksi te, edustaja Modig, kiistitte
sen, että asumistuen nousu valuu suoraan vuokriin — valuu suoraan vuokriin. Siitä on
näyttöjä.
2



Pöytäkirjan asiakohta PTK 48/2017 vp
Kolmas näkökulma, joka osin kuuluu ministeri Tiilikaisen tontille, on se, millaista asu-
mista tässä maassa on. Meillä on yhä useammin yhä pienempiä asuntoja, joitten vuokrata-
so jo lähtökohtaisesti on sellainen, että henkilöllä, joka muuttaa uuteen, pieneen asuntoon,
vuokrataso on täysin kohtuuton. Meidän pitää löytää keinoja, joilla tähän tilanteeseen vai-
kutetaan niin, että esimerkiksi työssä käyminen olisi jatkossa mahdollisempaa kuin tänä
päivänä.

16.44 Tuula Haatainen sd (vastauspuheenvuoro):  Arvoisa herra puhemies! Edustaja
Zyskowicz otti täällä Alepan kassan esimerkiksi. Kannattaa perehtyä siihen, mitä Alepan
kassalla ja palveluammateissa saadaan palkkaa. Siellä ei kokoaikaista työtä voida edes teh-
dä, koska työtä tarjotaan noin 30 tuntia viikossa. Nämä työtätekevät, ahkerat nuoret ihmi-
set ovat niitä, jotka maksavat kohtuuttoman kalliita vuokria pienistä asunnoista täällä Hel-
singin kaupungissa, missä ei ole riittävästi asuntoja ja markkinat nostavat hintoja. Ja nämä
pientä palkkaa saavat ihmiset ovat niitä, jotka joutuvat täydentämään tulojaan Kelan asu-
mistuella, jotta pärjäisivät ja saisivat leipää ja leivän päälle edes voita. Kannattaa ensin pe-
rehtyä siihen, mikä on ihmisten arkitodellisuus suurissa kaupungeissa. Ettekö, arvoisa mi-
nisteri, siitä syystä voisi vielä tarkistaa tätä leikkausta, koska se kohdistuu suoraan näihin
nuoriin, työmarkkinoille tuleviin, [Puhemies koputtaa] pientä palkkaa saaviin ihmisiin?

16.44 Perhe- ja peruspalveluministeri Juha Rehula (vastauspuheenvuoro):  Arvoisa
puhemies! Tämä opposition ja hallituksen välinen keskustelu on aika ajoin mielenkiintois-
ta siksi, että teillä on näköjään täysin varma tieto esimerkiksi siitä, keihin tämä muutos juu-
ri kohdistuu. [Outi Alanko-Kahiluoto: Teillä sitä ei ainakaan ole!] Ykköstavoite tässä on
ollut se, että meidän pitää löytää keinoja yhtäältä huolehtia ihmisen asumisesta, siitä, että
on katto pään päällä, huolehtia siitä, että se turvallisuus, joka omaan kotiin liittyy, on taattu
kaikille suomalaisille. Ja toisaalta me olemme tilanteessa, jossa asumistukimenojen kasvu-
kulma on kohtuuton, kiitos näiltä osin sen viime vaalikaudella säädetyn lain, jonka seu-
rauksena on pääteltävissä, että tähän asumistuen tasoon on pystyttävä puuttumaan. [Ben
Zyskowicz: Ja vuokrayhtiöt hyötyy tästä!]

Sitten mitkä ovat ne keinot? On asetettu se tavoite, 30 miljoonaa euroa, on määritelty se
tapa, jolla tätä 30:tä miljoonaa euroa tavoitellaan, ja ennen kaikkea tavoitellaan sitä viestiä
kentälle, että ei asumistuen nousu ole automaatti, joka on valutettavissa [Puhemies koput-
taa] vuokrien määriin.

16.46 Li Andersson vas (vastauspuheenvuoro):  Arvoisa puhemies! Kyllä on tämä kes-
kustelu mielenkiintoista. Me nimittäin luulimme, että hallituksen tavoitteena oli purkaa
kannustinloukkuja. Nyt me kuulimme ministeri Rehulan vastauksesta, että hallitus onkin
varautunut siihen, että tämä meno siirtyy paikasta toiseen, asumistuesta toimeentulotuen
puolelle. Nimenomaan kannustinloukkujen purkamisen näkökulmasta tässä ei ole mitään
järkeä. Ne pahenevat sillä, että yhä useampi tuensaaja siirtyy asumistuen piiristä toimeen-
tulotuelle. Sitten saimme myöskin kuulla, että myöskään ministeriaitiossa ei täysin uskota
siihen, että tämä toimenpide alentaa vuokria, niin kuin tätä myöskin on perusteltu aikai-
semmin. Herää kysymys: mikä järki tässä koko muutoksessa on?

16.47 Valtiovarainministeri Petteri Orpo (vastauspuheenvuoro):  Arvoisa puhemies!
Lähdetään liikkeelle kahdesta ongelmasta, jotka tässä on:
3



Pöytäkirjan asiakohta PTK 48/2017 vp
Ensimmäinen on se, että asumistukijärjestelmä nykymuodossaan maksaa 2 miljardia
vuodessa, ja väitän, että me pystyisimme kohdistamaan tämän ihmisten auttamiseen pal-
jon tehokkaammallakin tavalla, koska se tällä hetkellä valuu vuokrien korotusten myötä
vuokra-asuntojen omistajille, vuokrayhtiöille, erilaisille yleishyödyllisille yhteisöille, jot-
ka omistavat näitä taloja.

Toinen ongelma on se, että mitä korkeammaksi vuokrat nousevat, sitä pahemmaksi kan-
nustinloukku muodostuu. Ja jos me korvaamme käytännössä sataprosenttisesti vuokran,
niin se johtaa vääjäämättömästi vuokrien kasvuun, [Paavo Arhinmäki: Mutta ei korvata
nytkään!] mikä on nähtävissä käyristä, tilastoista. Nyt me haluamme katkaista tämän, että
vuokrat eivät nouse eivätkä kannustinloukut pahene, jotta työtä kannattaa ottaa vastaan.
Tämä on aivan selkeä asia.

16.48 Olavi Ala-Nissilä kesk (vastauspuheenvuoro): Arvoisa puhemies! Todellakin, ku-
ten ministeri Orpo sanoi, asuntopolitiikan vaikuttavuutta pitää tarkastella, jotta voimme ra-
haa käyttää tehokkaammin. Myöskin eduskunnan tarkastusvaliokunta tekee selvitystä täs-
sä suhteessa. Tässä todella myöskin käy niin, että sitä rahaa valuu sijoittajayhtiöille, niin
kuin joku sanoi, sijoittajaporvareille, ja jopa sijoittajatovereille [Eduskunnasta: Ohhoh! —
Hälinää] tiettyjen yleishyödyllisten yhteisöjen kautta, kun katsoo näitä [Puhemies koput-
taa] hulppeita osingonjakoja. Arvoisa asuntoministeri, onko tarkoitus laajemmin tarkastel-
la nyt lähiaikoina asuntopolitiikan vaikuttavuutta, jotta saamme paremmin rahan kohdistu-
maan niille, jotka sitä tarvitsevat?

16.48 Maatalous- ja ympäristöministeri  Kimmo  Tiilikainen (vastauspuheenvuo-
ro): Arvoisa puhemies! Asumisen hintaan vaikuttaa moni seikka. Tietenkin perusjuttu on,
onko markkinoilla pulaa asunnoista vai tasapainoinen markkina. Tällä hetkellä siellä, mis-
sä on pulaa asunnoista, pyrimme lisäämään rakentamista. Hallitus on siinä onnistunut val-
lan mainiosti. Asuntoaloitusten määrä on kasvanut 50 prosentilla tämän hallituksen aika-
na. Myös kohtuuhintaisen asuntotuotannon eli tuetun vuokra-asuntotuotannon tuotanto-
määrät kasvavat kaiken aikaa.

Mutta tähän kysymykseen kokonaisuuden arvioinnista, siihen mikä asuntopolitiikan
lohko vaikuttaisi parhaiten siihen, että asuntojen hinnannousu talttuu. Totta kai hallituksen
täytyy tätä arviointia tehdä, ja hallituksen täytyy myös pitää tämä asumispuoli mielessä,
kun se tekee sosiaaliturvan kokonaisarviointia nyt vaalikauden jälkipuoliskolla.

Ensimmäinen varapuhemies Mauri Pekkarinen: Ja vielä kaksi lisäkysymystä, ensin
edustaja Alanko-Kahiluoto ja sen jälkeen kysyvästä ryhmästä yksi puheenvuoro.

16.50 Outi Alanko-Kahiluoto vihr (vastauspuheenvuoro):  Arvoisa puhemies! On sel-
västikin hyvä, että hallitus teettää selvityksen sosiaaliturvan kannustinloukuista, koska teil-
lä selvästikin on siinä nimenomaan opiskeltavaa. Nyt ministeri Rehula tosiaan kertoi, että
hallitus varautuu asumistuen leikkaamiseen sillä tavalla, että oletetaan, että ihmiset saavat
sen vastaavan rahan toimeentulotuen puolelta. Nimenomaan tässä on se ongelma. Ei ole
mitään järkeä työntää ihmisiä toimeentulotukiriippuvaisiksi, koska toimeentulotuki on tar-
koitettu lyhytaikaiseksi tuen muodoksi, jossa ei ole vastaavaa suojaosaa kuin asumistuessa
ja työttömyysturvassa. Sen vuoksi viisas päättäjä tekee kaikkensa, että ihminen ei joudu
turvautumaan toimeentulotukeen.
4



Pöytäkirjan asiakohta PTK 48/2017 vp
Olen esittänyt täällä monta kertaa sen kysymyksen, miksi hallitus erilaisilla toimillaan
[Puhemies koputtaa] työntää yhä uusia ihmisryhmiä toimeentulotuen puolelle. Se ei tue
sitä työllisyyspolitiikkaa, [Puhemies koputtaa] jota te sanotte ajavanne. Miksi te teette
näin? 

16.51 Perhe- ja peruspalveluministeri Juha Rehula (vastauspuheenvuoro):  Arvoisa
herra puhemies! On jouduttu tekemään ratkaisuja sosiaaliturvan puolella ja tässä kohtaa
asumistuen puolella, ja siinä nyt näyttää olevan selkeää, joko tahallista tai tahatonta, vää-
rinymmärrystäkin, mitä tässä ollaan tekemässä. Me olemme tehneet ratkaisuja, mutta toi-
saalta meillä on toimeentulotukijärjestelmä, joka turvaa sen kaikkein heikoimmassa ase-
massa olevan ihmisen tilanteen silloinkin, kun ei muuten pärjää. Jos te nyt yritätte väittää,
että se tavoite, 30 miljoonaa, kompensoidaan yksi yhteen, ei niin ole tarkoitus tehdä. Mutta
apua annetaan niille ihmisille, joitten asumisen edellytykset heikkenevät tilanteessa, jossa
tämä muutos [Puhemies koputtaa] tuo ongelmia. Toimeentulotuki tulee silloin auttamaan.
Onko tämä oikein vai väärin, [Puhemies koputtaa] sitä voi pohtia.

16.52 Silvia Modig vas (vastauspuheenvuoro): Arvoisa puhemies! Tämä on todella häm-
mentävää, nyt on kyllä hallituksella faktat hakusessa. [Ben Zyskowiczin välihuuto] Orpo,
te sanoitte, että jos me korvaamme asumisen sataprosenttisesti, se valuu vuokriin. Mutta
emmehän me korvaa, 80 prosenttia hyväksytyistä vuokran enimmäismenoista me kor-
vaamme. Toimeentulotuen kautta voidaan päästä 100 prosenttiin, mutta siihenhän te ajatte
ihmisiä. Te sanoitte, että teidän mielestänne nämä kasvavat asumistukimenot voisi koh-
dentaa paremmin ihmisten hyvinvoinnin kannalta, mutta ettehän te korjanneet niitä parem-
min. Te siirrätte asumistukimenoja toimeentulotukimenoihin. Ja tässä edustaja Alanko-
Kahiluoto juuri hyvin kuvaili, minkä takia toimeentulotuki on se vihoviimeinen tuen muo-
to, jolle meidän pitää ketään puskea. Mihin te perustatte nämä väitteet siitä, että tämä suo-
raan valuu vuokriin? Kelan johtavat tutkijat kyseenalaistavat tämän teidän väitteenne. [Pu-
hemies koputtaa] Mihin te perustatte sen? [Eduskunnasta: Vaihtoehtoisia faktoja!]

16.53 Valtiovarainministeri Petteri Orpo (vastauspuheenvuoro):  Arvoisa puhemies!
On niin, että meillä on kaksi ongelmaa. Toinen on se, että meillä vuokrat nousevat tällä het-
kellä todella nopeasti ja siinä [Paavo Arhinmäki: Siitä ollaan samaa mieltä! — Välihuuto-
ja] — jos saisin puhua — samassa myöskin nämä asumistukimenot kasvavat aivan valta-
vasti, ja nämä tuottavat sen, että ihmisen ei kannata ottaa työtä vastaan. Hallituksen velvol-
lisuus on tehdä tälle asialle jotain. Sillä, että me sidomme tämän asumistuen vuokraindek-
sistä elinkustannusindeksiin, haetaan sitä — ja uskomme siihen, että sillä saadaan se vai-
kutus — että vuokrat eivät nouse [Paavo Arhinmäki: Uskomatonta, onko mitään näyttöä?]
eivätkä asumistukimenot sitä myöten nouse eikä kannustinloukku pahene. Meidän tehtä-
vämme täällä hallituksessa on tehdä ratkaisuja, joilla me ratkomme näitä ongelmia, ja me
uskomme, että nämä toimenpiteet ovat oikeansuuntaisia. Mitä tulee kannustinloukkutyö-
hön laajemmin, niin me jatkamme sitä työtä. [Paavo Arhinmäen välihuuto] Siinä valtiova-
rainministeriön ja sosiaali- ja terveysministeriön virkamiehet ovat tehneet erinomaista
pohjatyötä. [Puhemies koputtaa] Heidän näkemyksiinsä myös nämä päätökset osin perus-
tuvat.

Kysymyksen käsittely päättyi.
5


