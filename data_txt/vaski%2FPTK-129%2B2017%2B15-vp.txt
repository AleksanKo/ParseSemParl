















































DEMFF25.tmp.xml


Pöytäkirjan asiakohta PTK 129/2017 vp
Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

15. Hallituksen esitys eduskunnalle laiksi opintotukilain muuttamisesta sekä eräiksi siihen 
liittyviksi laeiksi

Hallituksen esitys HE 139/2017 vp
Valiokunnan mietintö SiVM 11/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 15. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

20.55 Li Andersson vas: Arvoisa puhemies! Tässä on illan istunnon aikana keskusteltu
niin sosiaaliturvaan ja pienituloisten toimeentuloon tehtävistä leikkauksista kuin koulutus-
leikkauksista, ja tämä nyt käsittelyssä oleva esitys liittyy oikeastaan molempiin aiheisiin.

Opiskelijat kuuluvat niihin ihmisiin, jotka ovat kärsineet eniten hallituksen harjoitta-
masta talouspolitiikasta ja leikkauksista. Suurin yksittäiseen etuuteen kohdistunut leik-
kaus tällä vaalikaudella oli opintorahaan kohdistunut 112 miljoonan leikkaus, jonka lisäk-
si koulutuksesta on leikattu kaikilla asteilla varhaiskasvatuksesta korkeakoulutukseen.
Tätä jättileikkausta ikään kuin paikkaamaan hallitus on esittänyt opiskelijoiden siirtämistä
yleisen asumistuen piiriin sekä tätä nyt käsittelyssä olevaa huoltajakorotuksen tuomista
opintotukeen.

Huoltajakorotus on itsessään uudistuksena todella tervetullut rakenteellinen uudistus
opintotukeen, mutta keskeisin ongelma on, että perheellisten opiskelijoiden toimeentulo
tästä huolimatta jää huonommaksi kuin tämän hallituksen aloittaessa toimintansa. Se joh-
tuu siitä, että perheellisten opiskelijoiden taloudelliseen asemaan vaikuttaa niin opintora-
haleikkaus, joka siis leikkasi 86 euroa kuussa opintorahasta, kuin myöskin yleisen asumis-
tuen laskentatavan muutos, joka toteutettiin siinä yhteydessä, kun opiskelijat siirrettiin
yleisen asumistuen piiriin. Perheelliset opiskelijat olivat siis yleisen asumistuen piirissä jo
ennestään, ja heidän taloudellinen tilanteensa siis heikkeni tämän laskentatavan muutok-
sen seurauksena. Huoltajakorotukseen yhteensä asetettu määräraha on myös paljon pie-
nempi kuin opintorahaan kohdistettu leikkaus.

No, opiskelijoiden siirtäminen yleisen asumistuen piiriin parantaa joidenkin opiskelijoi-
den taloudellista tilannetta mutta jättää edelleen suuren osan opiskelijoista heikompaan
asemaan kuin ennen tämän hallituksen aloittamista. Opiskelijoiden siirtäminen yleisen
asumistuen piiriin astui voimaan elokuun alussa tänä vuonna, ja tänään käsittelyssä on jo
hallituksen tuomia uusia esityksiä, jotka heikentävät ja leikkaavat yleistä asumistukea.
 Tarkistettu
4.1



Pöytäkirjan asiakohta PTK 129/2017 vp
Nyt esitetty huoltajakorotus on siis sinänsä tervetullut rakenteellinen uudistus, joka ei
kuitenkaan muuta hallituksen linjaa opiskelija- tai koulutusmyönteiseksi. Opiskelevien
lapsiperheiden taloudellinen tilanne tulee edelleen olemaan hyvin vaikea, ja tarve vähen-
tää lapsiperheköyhyyttä säilyy edelleen yhtä suurena.

Teen siksi seuraavanlaisen lausumaehdotuksen: "Eduskunta edellyttää, että hallitus seu-
raa opintotukijärjestelmään tehtyjen muutosten vaikutuksia opiskelijalapsiperheiden talou-
delliseen asemaan ja lapsiperheköyhyyteen, koska hallituksen ehdottama 75 euron huolta-
jakorotus ei ole riittävä kattamaan tehtyjä heikennyksiä opintorahaan ja asumistukeen."

20.58 Ritva Elomaa ps: Arvoisa puhemies! Opintorahan 75 euron huoltajakorotus tulee
tarpeeseen monelle perheelliselle opiskelijalle. Opiskelijaperheissä ei hirveästi lapsia näh-
dä, ja yksi syy tähän on opiskelijoiden taloudellinen tilanne. Olisi hienoa, jos huoltajako-
rotus olisi nyt esitettyä suurempi, mutta 75 euroakin on hyvä lisä arjen menojen kattami-
seen.

Ammatillisen koulutuksen uudistus tulee lisäämään vaihtelevuutta opintojen suoritusta-
voissa. Tämä puolestaan edellyttää opintotukijärjestelmältäkin entistä enemmän joustoa.
On hyvä, että tätä asiaa huomioidaan jo tässä esityksessä.

Tuen myöntämisehtojen keventäminen pidentämällä opintojen enimmäisaikaa on kan-
natettava. Vaikka opintojen suorittaminen tavoiteaikojen puitteissa on se, mihin tähdätään,
niin perustellun viivästymisen tilanteissa on hyvä, jos löytyy joustoa. Esimerkiksi monilla
perheellisillä opiskelijoilla voi perhe-elämä tavalla tai toisella vaikuttaa opintojen etenemi-
seen.

20.59 Markus Lohi kesk: Arvoisa puhemies! Tämäkin hallituksen esitys on aivan erin-
omainen, kun otetaan huomioon se tilanne, mikä perheellisillä opiskelijoilla on taloudelli-
sesti. Tämähän oli jo hallitusneuvotteluihin mentäessä keskustan selkeä tavoite, että saa-
daan tuettua perheellisiä opiskelijoita, ja nyt sitten meillä on täällä toisessa käsittelyssä 75
euron opintorahan korotus perheellisille opiskelijoille. Ja se, mikä minusta tässä on tärkeä-
tä, on se, että tämä on aito korotus, että kun katsotaan asumistukea tai muuta tuloa, mikä tu-
lee, tai kun otetaan huomioon hoitomaksuja tai yksityisen hoidon tukea, niin tätä ei huomi-
oida tulona, jolloin tämä todella aidosti hyödyttää niitä opiskelijaperheitä, joihin lapsi syn-
tyy sitten opiskelun aikana, ja on omiaan antamaan yhteiskunnalta myös viestin, että kyllä
opiskelun ja työnteon, mutta tässä tapauksessa ennen kaikkea opiskelun ja myös perheen
perustamisen, voi yhdistää ja yhteiskuntakin kannustaa kuitenkin tähän asiaan ja on omal-
ta osaltaan tukemassa niitä perheitä, joissa toinen tai molemmat vanhemmat myös opiske-
levat. Kaiken kaikkiaan voi todeta, että erittäin hyvä — ja voi sanoa, että erinomainen —
hallituksen esitys.

21.00 Pilvi Torsti sd:  Arvoisa puhemies! On selvää, että tämä huoltajakorotus tässä on
erittäin tervetullut hallituksen esitys. On kuitenkin juuri niin kuin edustaja Andersson tuos-
sa aiemmin esitti, eli kokonaiskuva tässä helposti hämärtyy, mitä tulee opiskelijoiden toi-
meentuloon, tällä hallituskaudella tehdyn kokonaispolitiikan myötä. Näin ollen tuen edus-
taja Anderssonin ehdottamaa lausumaa, jossa siis halutaan nimenomaisesti seurata koko
opintotukijärjestelmään tehtyjen muutoksien vaikutuksia opiskelijalapsiperheiden talou-
delliseen asemaan, koska tämä 75 euron huoltajakorotus ei edelleenkään kata kaikkia teh-
tyjä heikennyksiä. — Kiitos.
2



Pöytäkirjan asiakohta PTK 129/2017 vp
21.01 Jani Toivola vihr: Arvoisa puhemies! Kuten täällä on todettu, esityksessä ehdote-
taan muutettavaksi opintotukilakia. Lasta huoltavien opiskelijoiden toimeentulon paranta-
miseksi ehdotetaan opintorahaan 75 euron huoltajakorotusta opintorahaa saavalle alaikäi-
sen lapsen huoltajalle. Esitys on sinällään kannatettava mutta ei ongelmaton, ja sitä tulee
tarkastella, niin kuin täällä todettiin, samaan aikaan myöskin osana laajempaa kokonai-
suutta, kun tarkastelemme opiskelijoiden toimeentuloa ja lapsiperheiden asemaa yhteis-
kunnassa.

Esitetty huoltajakorotus sinällään on hyvä, niin kuin totesin, ja mahdollistaa paremmin
joidenkin osalta yhtäaikaisen opiskelun ja opiskelijoiden lapsista huolehtimisen. 75 euron
huoltajakorotus tulee edistämään kaikkein pienituloisimpien perheellisten toimeentulon
edellytyksiä ja mahdollisuuksia täysipäiväiseen opiskeluun. Se voi myös joidenkin osalta
vähentää opiskelijoiden tarvetta turvautua toimeentulotukeen, mutta samalla esimerkiksi
Samok huomauttaa omassa lausunnossaan, että esitetty 75 euron huoltajakorotus on pie-
nempi kuin 1.8.2017 voimaan tullut opintorahan leikkaus, joka oli 86 euroa. Huoltajako-
rotus on myös noin puolet pienempi kuin vuonna 92 opintotuesta poistetun lapsikorotuk-
sen määrä nykyrahassa.

Tähän opintorahan huoltajakorotukseen liittyen valiokuntakäsittelyssä eräissä lausun-
noissa nostettiin esille myös ehdotus, että rahaa tulisi maksaa myös elatusvelvollisille, jot-
ka eivät ole huoltajia, ja näissä keskusteluissa kannettiin huolta nimenomaan erilaisista
perhemuodoista, perhemalleista ja siitä, että meidän järjestelmämme mahdollisimman hy-
vin huomioisi kaikki erilaiset perheet. On tärkeää, että valiokuntakin painotti omassa lau-
sunnossaan, että käytännön tasolla nimenomaan pyrittäisiin kaikkia perheitä kohtelemaan
mahdollisimman tasa-arvoisesti, ja toivottavaa on, että myös tulevaisuudessa järjestelmä
kehittyy sitä kautta, kun myöskin meidän käsityksemme perheistä [Puhemies koputtaa] ja
ihmisten erilaisista rooleista [Puhemies koputtaa] lapsen ympärillä laajenee.

Keskustelu päättyi ja asian käsittely keskeytettiin.
3


