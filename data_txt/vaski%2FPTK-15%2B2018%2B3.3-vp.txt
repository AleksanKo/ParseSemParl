















































DEM394E.tmp.xml


Pöytäkirjan asiakohta PTK 15/2018 vp
Pöytäkirjan asiakohta 

PTK 15/2018 vp

Täysistunto

Torstai 1.3.2018 klo 15.59—20.06

3.3. Suullinen kysymys Syyrian tilanteesta (Pekka Haavisto vihr)
Suullinen kysymys SKT 19/2018 vp

Suullinen kyselytunti

Puhemies Paula Risikko: Seuraava kysymys: vihreä eduskuntaryhmä, edustaja Haavisto.

Keskustelu

16.37 Pekka Haavisto vihr: Arvoisa puhemies! Näemme päivittäin hyvin surullisia so-
dankuvia Syyriasta, Itä-Ghoutasta, haavoittuneita lapsia, ihmisiä joita ei pystytä evakuoi-
maan kriisin keskeltä, puuttuva ruoka, puuttuvat lääkkeet. YK:n pääsihteeri António Gu-
terres on kuvannut tilannetta Syyrian Itä-Ghoutassa helvetiksi maan päällä. Siellä on tilan-
ne, jonne YK on pyrkinyt säätämään 30 päivän tulitaukoa, mutta pommitukset ovat siellä
edelleen jatkuneet. Tilanne on täysin sietämätön. Todennäköisesti siellä rikotaan myöskin
sodan pelisääntöjä.

Ulkoministeri Soini, Suomi on ollut kovin hiljaa tästä kriisistä. Ei ole näkynyt näyttäviä
ulostuloja, näyttäviä kannanottoja. Haluaisin tietää, mitä Suomi on tehnyt tässä kysymyk-
sessä. Mitä olemme esittäneet Euroopan unionissa, mitä olemme esittäneet YK:ssa, jotta
Syyrian tälle alueelle saataisiin pysyvä ja vahva tulitauko ja siviilejä pystyttäisiin autta-
maan?

16.38 Ulkoministeri Timo Soini (vastauspuheenvuoro): Arvoisa rouva puhemies! Hyvä,
että tämä kysymys tuli esiin täällä kyselytunnilla, koska tästä on ollut paljon puutteellista ja
väärää tietoa. Osasin siis hieman varautua tähän, edustaja Haavisto.

16. helmikuuta olen ottanut kantaa Gymnich-kokouksessa asiaan, että ollaan erittäin
huolissaan näistä vihollisuuksista etenkin Afrinissa, Idlibissä ja itäisessä Ghoutassa. Eli
tarvitaan tulitauko, diplomaattisia toimia, välitöntä humanitaarista apua. Samoin toin nämä
asiat jo etukäteen eduskunnan kuulemisissa esiin, muun muassa ulkoasiainvaliokunnassa
ja suuressa valiokunnassa. Näin kerroin eduskunnalle ennen tätä Gymnich-kokousta, mitä
tulen viestittämään.

Samoin 26.2. YK:n turvaneuvoston päätöslauselma, jolloin vihdosta viimein saatiin
tämä tulitaukoesitys, sitä kiittelin. [Puhemies koputtaa] Mutta valitettavasti se ei ole pitä-
nyt. Ja vielä jatkosta: Näitä kannanottoja tullaan ottamaan ja on otettu. [Puhemies koput-
taa] Tämä, mitä sanoitte, että siellä tapahtuu, on todella kuvottavaa, [Puhemies: Minuutti
on päättynyt!] johon pitää puuttua.
 Tarkistettu
4.1



Pöytäkirjan asiakohta PTK 15/2018 vp
Puhemies Paula Risikko:  Pyydän niitä edustajia, jotka haluavat esittää lisäkysymyksiä,
ilmoittautumaan painamalla V-painiketta ja nousemalla seisomaan. — Edustaja Haavisto
jatkaa.

16.40 Pekka Haavisto vihr (vastauspuheenvuoro): Arvoisa puhemies! Ulkoministeri
Soini, te olette pystynyt ylläpitämään hyvin läheisiä suhteita Turkkiin ja olette paljon ollut
tekemisissä myöskin Turkin johdon kanssa. Nyt kun katsoo Syyrian konfliktia Pohjois-
Syyriassa, Afrinissa, Turkki on käynnistänyt omavaltaisesti operaation, joka näyttää ole-
van suunnattu nimenomaan Turkin kurdeja vastaan. Siellä on myöskin siviiliuhreja, lapsi-
uhreja ja niin edelleen.

Suomella on erityinen suhde Turkkiin, Euroopan unionilla on erityinen suhde Turkkiin
sen vuoksi, että olemme yhdessä hoitaneet tätä Syyrian pakolaiskriisiä. Nyt näyttää siltä,
että tämä Turkin omavaltainen toiminta Pohjois-Syyriassa on johtanut tilanteeseen, jossa
humanitääriset kärsimykset siellä lisääntyvät. Mikä on nyt tässä tilanteessa teidän ja Suo-
men viesti Turkille? Miten olette tähän tilanteeseen Afrinissa reagoineet? Miten olette pyr-
kineet vaikuttamaan siihen, että nämä Turkin hyökkäykset siviilejä kohtaan siellä päättyi-
sivät?

16.41 Ulkoministeri Timo Soini (vastauspuheenvuoro): Arvoisa rouva puhemies! Aina
valpas edustaja Paavo Arhinmäki teki kirjallisen kysymyksen 630/2017 tästä asiasta. Siinä
löytyy laajempi selitys, jota en ajanpuutteen vuoksi voi tässä sanoa. Mutta ydinkohdat voin
sanoa.

20. tammikuuta Turkki aloitti tämän operaation. Turvallisuusneuvosto ei antanut lau-
suntoa asiasta, koska ei saanut yksimielisyyttä. Mutta EU:n ulkoministerit kokoontuivat
22. päivä tammikuuta. Olin siellä mukana tekemässä päätöstä ja myöskin annoin tämän
päätöksen julki, kun minulta siitä lehdistö kysyi. Eli tästä lähtien on otettu kantaa.

Ja mitä tulee tähän tilanteeseen: Se on kauhistuttava. Olen koko ajan sanonut ja Suomen
hallituksen kanta on, että sotimalla nämä asiat eivät ratkea, vaan neuvottelemalla. Se, joka
miekkaan tarttuu, se miekkaan hukkuu.

16.42 Paavo Arhinmäki vas (vastauspuheenvuoro): Arvoisa rouva puhemies! Ulkomi-
nisteri Soini, te lensitte yksityiskoneella reilu vuosi sitten Turkkiin ja kerroitte siellä, että
Suomi jakaa samat demokraattiset arvot Turkin kanssa, ja poseerasitte muun muassa pre-
sidentti Erdoganin kanssa hymyillen kuvissa.

Arvoisa rouva puhemies! Nyt olisi hyvä kuulla Suomen kansan edessä: Oletteko te
muuttanut ja onko hallitus muuttanut arviota siitä, että me jaamme samat demokraattiset
arvot Turkin kanssa? Ovatko ihmisoikeusloukkaukset, hyökkäys Syyriaan kurdeja vas-
taan, siviilien tappaminen, pommittaminen sekä Syyriassa että omassa maassa niitä demo-
kraattisia arvoja, joita Suomi jakaa?

Tähän kirjalliseen kysymykseen, jonka teille esitin, te vastasitte, että hyökkäyksestä
Syyriaan kannatte vakavaa huolta. Pystyttekö täällä sanomaan selväsanaisemmin, että se
on väärin, ja yksiselitteisesti tuomitsemaan Turkin hyökkäyksen kurdien kimppuun?

16.43 Ulkoministeri Timo Soini (vastauspuheenvuoro): Arvoisa rouva puhemies! Hyvä,
että täällä on kertaalleen punnittua tekstiä edustaja Arhinmäelle, niin sen voi lukea täältä
uudestaan — vastauksen, jonka te olette saanut. Eli: ”Turkki on perustuslakinsa ja kansain-
2



Pöytäkirjan asiakohta PTK 15/2018 vp
välisten sitoumustensa myötä sitoutunut arvoihin, jotka Euroopan unionikin jakaa, mutta
käytännön toimet herättävät huolta. On perusteita olla vakavasti huolissaan Turkin oikeus-
valtio- ja ihmisoikeustilanteesta, etenkin ilmaisunvapauden osalta.” Mutta tämänhän te tie-
tysti jo tiesittekin.

Arvoisa rouva puhemies! Tietenkin jäsenyysprosessi kriteereineen on täytettävä täysi-
määräisesti. Minua kiinnostaa se, onko vasemmistoliitto muuttanut kantaansa siitä, että
nämä jäsenyysneuvottelut pitää lakkauttaa.

16.44 Eva Biaudet r (vastauspuheenvuoro): Arvoisa puhemies! Ymmärrän, että näihin
kysymyksiin on ollut hyvä valmistautua, koska ne ovat olleet ajankohtaisia jo pitkään, Tur-
kin tilanne, ja kysyisinkin, että onko Suomen ihmisoikeusmaine nyt todellakin vaarassa,
koska Suomi tavallaan yhdellä kädellä ikään kuin sanoo, että on tosi väärin, mitä Turkki te-
kee muun muassa Afrinissa, mutta sitten kuitenkin meillä on sopimukset, emmekä ole teh-
neet mitään, jotta tätä epäpyhää allianssia Turkin kanssa pakolaissopimuksineen ei nouda-
tettaisi ja sitä muutettaisiin. Samalla me lähetämme takaisin pakolaisia Afganistaniin ja
Irakiin, vaikka Ranska ja muut... Ruotsi on lopettanut Afganistaniin lähettämisen, Ranska
ei lähetä Suomeen takaisin Dublinin sopimuksen mukaisia turvapaikanhakijoita, koska he
kokevat, että me olemme vaarallinen maa, joka lähettää takaisin vaaralliseen maahan pa-
kolaisia. Mitä Suomen ihmisoikeusmaineelle ja meidän teoille ja [Puhemies koputtaa]
koko historialle on tapahtunut, ulkoministeri Soini?

16.45 Ulkoministeri Timo Soini (vastauspuheenvuoro): Arvoisa rouva puhemies! Muun
muassa Amnesty International on ottanut näihin kantaa, ja heidän kirjeeseensä olen vastan-
nut, että Suomi kannattaa ihmisoikeuksia ja pitää kansainvälisistä velvollisuuksista kiinni.

Mutta pakolaissopimus Turkin kanssa: Mitä tapahtuisi, jos sitä ei olisi? 3,3 miljoonaa ih-
mistä, syyrialaista pakolaista Turkki tällä hetkellä ottaa vastaan, pitää huolta. 800 000 lasta
on koulussa siellä. [Eva Biaudet: Pitääkö huolta?] — Edustaja Biaudet, täytyy olla myös
semmoinen kohtuujärki siinä, että jos nämä lapset ja muut eivät olisi päässeet Turkkiin tur-
vaan, niin missä päin Eurooppaa he tällä hetkellä olisivat, kun rajat ovat kaikkialle kiinni?
He olisivat kuolemassa Syyriassa. Sen takia tässäkin pitää joku tolkku olla, kun näitä asioi-
ta katsotaan, että vaikka Turkki on tehnyt paljon sellaisia asioita, joista voi moittia, niin
800 000 lasta koulussa, 3 miljoonaa pakolaista turvassa Turkissa. [Eva Biaudet: Turvassa-
ko? Se on kyllä hyvä kysymys!]

16.46 Veera Ruoho kok (vastauspuheenvuoro): Arvoisa puhemies! Kokonaisvaltainen
kriisinhallinta on kansainvälisesti omaksuttu keino vastata hauraisiin yhteiskuntiin kon-
fliktien jälkeen. Siviilikriisinhallinnalla ja kehitysyhteistyöllä vaikutetaan niihin juurisyi-
hin, jotka ajavat ihmisiä muun muassa pakolaisuuteen. Tiedustelisinkin: missä vaiheessa
on Suomen kokonaisvaltaisen kriisinhallinnan kehittäminen?

16.46 Ulkoministeri Timo Soini (vastauspuheenvuoro): Arvoisa rouva puhemies! Suo-
mi osallistuu kriisinhallintaan, siis sotilaallisesti, Afganistanissa, mutta etenkin siviilikrii-
sinhallinta on se, jolla rakennetaan tulevaisuuden yhteiskuntaa. Se voi olla eri viranomai-
sapua ja sellaista toimintaa, jolla autetaan näitä yhteiskuntia luomaan sellaisia rakenteita,
sellaisia käytäntöjä, että he pystyvät itse huolehtimaan näistä asioista.
3



Pöytäkirjan asiakohta PTK 15/2018 vp
Kriisinhallinnassa on erityisen tärkeää muistaa ja tunnustaa naisten panos ja huomioida
myös lapset, koska on osoitettu tutkimuksissa, että kun naisia on rauhanvälitystehtävissä,
kriisinhallintatehtävissä, ne konfliktit tulevat paremmin ratkaistuiksi ja ne kriisinhallinta-
sopimukset kestävät paremmin niitä haasteita, joita niitä kohtaan tulee.

16.47 Ville Niinistö vihr (vastauspuheenvuoro): Arvoisa puhemies! Suomen ulkopolitii-
kan on edistettävä rauhaa ja ihmisoikeuksia aktiivisesti ja näkyvästi myös julkisuudessa
sekä suoraan vaikuttamalla niihin maihin ja alueisiin, joissa näitä oikeuksia rikotaan. Se ei
vielä ihan riitä, että käy ministerineuvostoissa ja ilmoittaa Suomen kannan.

Turkki on johdonmukaisesti heikentänyt ihmisoikeuksien tilaa, oikeusvaltion tilaa. Tur-
kissa itsessään tuhansia tuomareita, opettajia ja toimittajia on vangittu tai siirretty pois teh-
tävistä ja poliittista oppositiota on jahdattu. Samaan aikaan Turkki käyttää Syyrian epäsel-
vää tilannetta hyväkseen, käytännössä hyökkäämällä Pohjois-Syyrian kurdeja vastaan kan-
sainvälistä oikeutta rikkomalla.

Myös Venäjä toimii Syyriassa tukien Syyrian hallitusta, ja on epäilyjä, että nämä mo-
lemmat osapuolet, Venäjä ja Syyrian hallitus, yhdessä ovat syyllistyneet sotarikoksiin.

Miten, ministeri Soini, olette suoraan vaikuttanut Turkin johtoon ja Syyrian johtoon
sekä Venäjän johtoon tuomiten nämä teot ja pyrkien saamaan ne loppumaan sekä edistä-
mään aktiivista rauhan vuoropuhelua? Konkreettisia toimia, kiitos!

16.49 Ulkoministeri Timo Soini (vastauspuheenvuoro):  Arvoisa rouva puhemies! En
toista niitä vastauksia, jotka annoin tästä aitiosta jo päivämääriä myöten. Edustaja Niinis-
tö, voin ne myös lukea teille blogista, jonne olen niitä julkaissut kaksi kappaletta, eli ne on
tehty.

Mutta puhuitte kurdeista ja heidän panoksestaan, ja tämä on ydinkysymys. Tästä mei-
dän on oltava syvästi huolissamme, koska kurdien peshmerga-joukot ja kurdit ovat todella
kantaneet suuren vastuun Isil-terroristiryhmän lyömisestä. Nyt on se vaara, että jos nämä
henkilöt ja tämä kansa, joka on suuren vaivan nähnyt ja suuret uhrit kantanut sen mukana,
että tämä vastenmielinen, raakalaismainen Isis on lyöty, jos heidät tämän jälkeen hylätään
ja petetään, niin siinä syntyy tyhjiö, joka on aivan mahdoton. Tässä mielessä teidän kysy-
myksenne oli perusteltu, ja tässä mielessä meidän pitää antaa kurdeille tunnustus ja auttaa
heitä.

16.50 Susanna Huovinen sd (vastauspuheenvuoro): Arvoisa rouva puhemies! On erit-
täin hyvä, että ulkoministeri saa mahdollisuuden täällä eduskunnan edessä selventää näitä
kantojaan ja kannanottojaan koskien myöskin Turkin tilannetta, sillä kyllä tätä nyt parhail-
laan käynnissä olevaa inhimillistä katastrofia ja tragediaa siellä paikan päällä on ollut mah-
dotonta paikka paikoin seurata, sitä kärsimystä, jota siviilit joutuvat kohtaamaan. Turkki
kantaa tietenkin valtavaa vastuuta pakolaisista, mutta valitettavasti olemme myös saaneet
raportteja ihmisoikeusjärjestöiltä siitä, kuinka suinkaan kaikki lapset eivät pääse kouluun
vaan pääsevät töihin. Euroopan neuvosto on esimerkiksi nostanut näitä kysymyksiä esille.
Nyt haluaisin tiedustella ministeri Soinilta: millä tavalla te aiotte esimerkiksi Euroopan
neuvostossa muodostettuja kantoja, jotka koskevat ihmisoikeuksia, median vapautta, oike-
usvaltiokehitystä, nostaa esille jatkossa Turkin kanssa käymissänne keskusteluissa?
4



Pöytäkirjan asiakohta PTK 15/2018 vp
16.51 Ulkoministeri Timo Soini (vastauspuheenvuoro): Arvoisa rouva puhemies! On hy-
vin tärkeää, että meillä on toimivat puheyhteydet esimerkiksi Turkkiin. Tunnen henkilö-
kohtaisesti ulkoministeri Cavusoglun, ja olen nämä muutkin täällä mainitut tavannut use-
aan kertaan. Viestimme on täysin selvä: oikeusvaltio, se, että on ilmaisunvapaus, on ainoa
kestävä peruste myös Turkille eteenpäin. Silloin, kun siellä oli sotilasvallankaappaus, 300
ihmistä kuoli. Nämä ihmiset täytyy tietysti saattaa vastuuseen, mutta sen varjolla ei voi vai-
nota tuhansia ja mielivaltaisesti erottaa viroista ihmisiä. Tämä on täysin selvä asia, ja tämä
on myös heille viestitetty. Ja totta kai Turkin täytyy ymmärtää, että se on osa kansainvälis-
tä yhteisöä, ja vielä, jotta tämä asia ei ihan helppo olisi, Turkki on myös osa Natoa. Ja kun
me katsomme sitä tilannetta, [Puhemies koputtaa] mikä siellä alueella on syntymässä, Na-
toon kuuluva Turkki, Venäjä, monet muut, niin kyllä tässä todella malttiin ja suureen malt-
tiin on syytä.

Puhemies Paula Risikko:  Ja vielä yksi vastauspuheenvuoro.

16.52 Tiina Elovaara sin (vastauspuheenvuoro): Arvoisa rouva puhemies! YK:n turvalli-
suusneuvoston yksimielisellä päätöksellä on aikojen saatossa toteutettu niin sanottua hu-
manitaarista interventiota. Se tarkoittaa tarvittaessa jopa sotilaallista väliintuloa tilantees-
sa, jossa pyritään estämään mittavat ihmisoikeusloukkaukset. Syyrian tilanne on kriisiyty-
nyt, 200 000 siviiliuhria ja 27 000 näistä on lapsia. YK:n turvallisuusneuvoston yksimie-
listä päätöstä on tietenkin vaikea saada. Suomalaisena ulkoministerinä sitä ei voi yksin
hankkia, mutta haluaisin kuulla ministerin arvion siitä, onko maailma edelleen yhtä kyvy-
tön estämään kansanmurhat kuin aiemminkin. [Eduskunnasta: Perusteltu kysymys!]

16.53 Ulkoministeri Timo Soini (vastauspuheenvuoro): Arvoisa rouva puhemies! Ikävä
kyllä, kun esimerkiksi tämä Turkin operaatio alkoi 20. tammikuuta, niin 22. tammikuuta
turvallisuusneuvosto ei antanut lausuntoa asiasta. Meni kuukausi, 26. päivä helmikuuta toi-
votin tervetulleeksi päätöslauselman 2410, ja tämän kuukauden aikana tapahtui kauheita
asioita. Tämä on yhteinen kansainvälisen yhteisön häpeä, kerta kaikkiaan, että tällaisia
asioita ei saada sovituksi. Usein kysymyksessä on se, että siellä on viisi pysyvää jäsenmaa-
ta, joista joku veto-oikeudella blokkaa tämän asian, ja se on hirvittävää. Tässä suurvalloilla
on entistä suurempi vastuu myös jatkossa. [Eva Biaudet: Kyllä EU:llakin!] — EU:lla,
edustaja Biaudet, ei valitettavasti ole siellä [Puhemies: Aika!] jakkaraa, mistä pystyy teke-
mään päätöstä, mutta mukana pitää olla, niin kuin Suomi oli.

Kysymyksen käsittely päättyi.
5


	3.3
	16.37
	16.38
	16.40
	16.41
	16.42
	16.43
	16.44
	16.45
	16.46
	16.46
	16.47
	16.49
	16.50
	16.51
	16.52
	16.53


