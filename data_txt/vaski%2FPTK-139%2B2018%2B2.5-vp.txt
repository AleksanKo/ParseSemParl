















































DEM3384.tmp.xml


Pöytäkirjan asiakohta PTK 139/2018 vp

 Tarkistettu
4.0

Pöytäkirjan asiakohta 

PTK 139/2018 vp

Täysistunto

Torstai 10.1.2019 klo 16.00—19.42

2.5. Suullinen kysymys Aapeli-myrskyn aiheuttamista metsätuhoista (Mats Löfström r)
Suullinen kysymys SKT 221/2018 vp

Suullinen kyselytunti

Puhemies Paula Risikko: Seuraava kysymys, ruotsalainen eduskuntaryhmä, edustaja
Löfström.

Teemme niin, jotta mahdollisimman moni ryhmä saisi nyt uuden vuoden kunniaksi vie-
lä puheenvuoron, että vain yksi kysymys per ryhmä.

Keskustelu

16.51 Mats Löfström r: Arvoisa puhemies! Uudenvuodenpäivänä Aapeli-myrsky iski
Ahvenanmaalle ja muihin osiin Suomea. Edelleen, yhdeksän päivää myrskyn jälkeen, noin
tuhat kotitaloutta Ahvenanmaalla on ilman sähköä.

Ahvenanmaalle tämä on luonnonkatastrofi. Metsävahingot ovat valtavat. Myrskytuhot
yhden yön ajalta vastaavat arviolta ainakin neljän vuoden normaaleja hakkuita Ahvenan-
maalla. Jotta metsäteollisuus ei kärsisi kohtuuttomasti, pitäisi metsänomistajien verotuk-
sen kautta saada mahdollisuus jaksottaa tulonsa myrskyn kaatamasta metsästä siten, että ne
voidaan käyttää metsätöihin tulevien vuosien aikana, sillä tulee viemään monta vuotta en-
nen kuin seuraava normaali hakkuu voidaan tehdä. Onko hallitus valmis tarkastelemaan
sellaisia toimenpiteitä, että metsänomistajat eivät kärsisi kaksinkertaisesti, ensin myrskyn
ja sitten verotuksen takia?

16.52 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Itse asiassa tänään tapasinkin Ahvenanmaan edustajia. Muitakin asioita oli pöydällä,
mutta tätäkin sivuttiin. Onneksi alkaa nyt olla se tilanne, että suurimmassa osassa kotitalo-
uksia taitaa olla sähköyhteydet. Oli todella laajaa se tuho, mikä Ahvenanmaalla tapahtui.
Kävimme sitä läpi.

Mitä tulee tähän ehdotukseen, Ahvenanmaan edustajat tosiaan samansuuntaisen teki-
vät, ja heille lupasin päivällä, että tätä asiaa pitää tutkia. Se oli uudenlainen ajatus, että
puunmyynnistä yhdelle vuodelle kertyvän suuremman myyntitulon verotusta voisi jaksot-
taa. Tämä on uusi ehdotus, ja sitä pitää huolellisesti harkita ja katsoa, onko se mahdollista.

Kysymyksen käsittely päättyi.


