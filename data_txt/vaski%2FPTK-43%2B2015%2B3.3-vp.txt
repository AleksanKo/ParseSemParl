















































DEM592C.tmpSave.xml


Pöytäkirjan asiakohta PTK 43/2015 vp
Pöytäkirjan asiakohta 

PTK 43/2015 vp

Täysistunto

Torstai 1.10.2015 klo 10.02

3.3. Suullinen kysymys Metsähallituksen yhtiöittämisestä (Hanna Halmeenpää vihr)
Suullinen kysymys SKT 23/2015 vp

Suullinen kyselytunti

Ensimmäinen varapuhemies Mauri Pekkarinen: Vielä ehdimme ottaa pari nopeaa ky-
symystä. Seuraavana edustaja Halmeenpää.

Keskustelu

16.54 Hanna Halmeenpää vihr: Arvoisa puhemies! Suomen luonto, metsät ja vedet ovat
kansallista pääomaa, arvokkainta suomalaisten perintöä. Hallitus on ryhtynyt vauhdilla
ajamaan Metsähallituksen yhtiöittämistä. Metsähallituksen luontopalvelut on Suomen
vahvin luonnonsuojelun asiantuntija ja kansallisen luontoperinnön kuten kansallispuisto-
jen vaalija. Hallitus on muuttanut aikaisempaa valmistelua niin, että Luontopalveluiden
roolia pienennetään ja asiantuntemus vaarantuu.

Lisäksi valtion vesialueita ollaan siirtämässä kaupallisen toiminnan piiriin. Tähän asti
ne ovat kuuluneet Metsähallituksen luontopalveluihin, joka hoitaa luontoa ja takaa kansa-
laisille mahdollisuuden virkistyä. Jatkossa Metsähallitus voisi luovuttaa vesialueet yksityi-
seen kaupalliseen käyttöön.

Kysyn ministeri Tiilikaiselta: miten hallitus varmistaa, ettei Metsähallituksen yhtiöittä-
minen johda tärkeän luontoasiantuntemuksen vähenemiseen ja valtion metsien ja vesi-
alueiden muuttumiseen kauppatavaraksi?

16.55 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Kiitos kysymästä. Metsähallitus-lakia uudistettaessa valtion maa-
ja vesiomaisuus säilyy suorassa valtion omistuksessa. Niitä ei siirretä minkään yhtiön hal-
tuun. Luontopalvelut säilyy osana Metsähallituksen kokonaisuutta ja tuottaa meille yhteis-
kunnalle hyvinvointia nimeltä luonnonsuojeluarvot ja monimuotoisuus, virkistyspalvelut.
Myös Luontopalveluitten rooli säilyy jatkossa näitten palveluitten tuottajana.

16.56 Hanna Halmeenpää vihr (vastauspuheenvuoro): Arvoisa puhemies! Uudessa laki-
luonnoksessa ei mainita enää, että Metsähallituksen tulee selvittää valtion maa- ja vesi-
alueiden käytön vaikutukset saamelaiskulttuuriin. Lakiluonnoksessa ei myöskään anneta
saamelaisille tai muillekaan kansalaisille oikeutta hakea muutosta Metsähallituksen pää-
töksiin. Siksi kysyn vielä ministeri Tiilikaiselta: Aikooko hallitus tosiaan viitata kintaalla
saamelaisten oikeuksille, ja aikooko hallitus turvata saamelaisten oikeudet oman kulttuu-
rinsa säilyttämiseen ja elinkeinojensa harjoittamiseen? Aiotteko ratifioida ILO 169 -sopi-
muksen alkuperäiskansojen oikeuksista?
 Tarkistettu
4.0



Pöytäkirjan asiakohta PTK 43/2015 vp
16.57 Maatalous- ja  ympäristöministeri  Kimmo  Tiilikainen   (vastauspuheenvuo-
ro): Arvoisa puhemies! Ihan kaikista näistä kysymyksistä ei toki maatalous- ja ympäristö-
ministeri vastaa, vaan ne kuuluvat hyvin pitkälti myös muitten ministeriöitten vas-
tuualueelle.

Itse asiassa on mielenkiintoista, mistä lakiluonnoksesta te puhutte, koska Metsähallitus-
lain luonnosta ei ole edes lausunnoille vielä lähetetty. (Eduskunnasta: No sitähän me ihme-
teltiinkin!)

Kysymyksen käsittely päättyi.
2


