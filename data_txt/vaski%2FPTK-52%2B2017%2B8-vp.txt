















































DEMC23A.tmp.xml


Pöytäkirjan asiakohta PTK 52/2017 vp
Pöytäkirjan asiakohta 

PTK 52/2017 vp

Täysistunto

Torstai 11.5.2017 klo 16.00—18.32

8. Lakialoite laiksi metsästyslain 8 §:n muuttamisesta
Lakialoite LA 18/2017 vp Eeva-Maria Maijala kesk

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 8. asia. Puhemiesneuvosto ehdottaa, että asia lähetetään maa- ja metsätalousvaliokun-
taan.

Keskustelu

18.20 Eeva-Maria Maijala kesk (esittelypuheenvuoro): Arvoisa puhemies! Maa- ja met-
sätalousvaliokunnassa on tällä hetkellä käsittelyssä metsästyslaki, ja todellakin toivon, että
tämä tekemäni esitys nyt sitten otettaisiin tämän metsästyslain käsittelyn kanssa yhtä aikaa
käsittelyyn ja tämä voitaisiin liittää siihen matkaan.

Tässä aloitteessani on tarkoitus kiinnittää huomiota metsästyslaissa olevaan porsaanrei-
kään, joka mahdollistaa lain hengen vastaisen toimimisen. Lakialoitteessa esitetään por-
saanreiän tukkimista muuttamalla metsästyslakia siten, että valtion alueella kotikunnan pe-
rusteella annettu metsästysoikeus Pohjois-Suomessa edellyttäisi asianomaisen henkilön
olemista kirjoilla kyseisessä kunnassa jo edellisen kalenterivuoden lopussa.

Kotikuntalaki mahdollistaa kotikunnan vaihtamisen vaikka useita kertoja vuodessa.
Tämä ei lähtökohtaisesti ole ollenkaan huono asia, mutta se avaa myös mahdollisuudet lain
väärinkäyttöön. Henkilö voi muuttaa kirjansa kuntaan ja saa tämän ansiosta oikeuden har-
joittaa valtion alueella metsästystä. Tällainen henkilö ei välttämättä kuitenkaan todellisuu-
dessa asu kunnassa vaan on tehnyt muuttoilmoituksen vaikka jonkun kunnassa asuvan ka-
verinsa asuntoon ainoastaan käyttääkseen metsästysoikeutta. Tällaiset henkilöt muuttavat
kirjansa kuntaan lyhyeksi aikaa metsästyksen, erityisesti kanalintumetsästyksen, ajaksi. He
eivät maksa veroja kuntaan ollenkaan ja muuttavat kirjansa kunnasta pois metsästyksen
päätyttyä. Ainakin kotikunnassani Savukoskella Itä-Lapissa tällaista toimintaa on havaittu
säännöllisesti. Tähän ovat viitanneet useat metsästystä harjoittavat kuntalaiset, ja myös
kunnan virallinen, kunnanjohtajan ja kunnanvaltuuston puheenjohtajan antama lausunto
sen tuo esille. Eli Savukosken kunta on ottanut tähän selvästi kantaa todellisena ongelma-
na.

Nykyisessä metsästyslaissa säädetään, että Lapin tai Kainuun maakuntiin kuuluvissa
kunnissa tai Kuusamon, Pudasjärven tai Taivalkosken kunnissa asuvalla henkilöllä on oi-
keus metsästää kotikunnassaan valtion omistamilla alueilla. Joku voi sitten kysyä, miksi
tällainen oikeus yleensä on annettu ja loukkaako se kansalaisten yhdenvertaisuutta. Kyse
on kuitenkin kompensaatiosta siitä, miten monista muista valtion takaamista palveluista,
 Tarkistettu
4.1



Pöytäkirjan asiakohta PTK 52/2017 vp
joita tänne Etelä-Suomeen suuriin kaupunkeihin valtion rahoilla rakennetaan, jäävät poh-
joisen ihmiset vaille.

Myös perustuslakivaliokunta on todennut vuonna 2010, että paikalliselle väestölle voi-
daan antaa tiettyjä erioikeuksia metsästyksen suhteen eikä se riko perustuslakia. Tästä
asiasta keskusteltiin voimakkaasti Hossan kansallispuistoa koskevan lain keskustelussa
tässä salissa. Mutta sitten esimerkiksi Savukosken kunnassa sijaitsee suuri Urho Kekkosen
kansallispuisto. Kun puisto perustettiin, niin metsästysoikeuden takaaminen oli yksi kom-
pensaatiomuoto, jolla puiston kuntalaisille aiheuttamista haitoista voidaan antaa korvaus-
ta. Tarkoituksena ei ollut, että kuka tahansa muualla asuva, joka siirtää kirjansa lyhyeksi ai-
kaa kuntaan, saisi metsästysoikeuden. Lisäksi on muistettava, että muutkin kuin paikalli-
set voivat toki metsästää kunnassa, kun hakevat siihen metsästysluvan asianmukaisella ta-
valla. Ulkopaikkakuntalaisille on olemassa oma kiintiö, paljonko he saavat näitä metsäs-
tyslupia ostaa. Tosin se on rajattu määrä ja Savukoski Itä-Lapin erämaakuntana on kaik-
kein halutuin metsästyskohde. Siinä käykin joka syksy niin, että kun alkaapi kanalintujen
metsästyslupien myynti, niin ensimmäisen puolen minuutin aikana on kaikki luvat myyty
Savukoskelle. Ainoa vaihtoehto päästä metsälle Savukoskelle on kikkailla kotikuntalain
mukaisesti. Tämä ei ole kenenkään etu.

Minulta on useampi kysynyt, ettekö te halua turisteja sinne kuntaan. Turisteja turisteja,
mutta minkä takia on olemassa vain paikallisille tämä lupa? Se lupa on sen takia mahdol-
lista, että Savukosken kunnassa meitä asukkaita on todella vähän. Meitä ei ole kuin vähän
reilu tuhannen asukasta. Meidän metsästyspaineemme ei ole siellä todellakaan suurta. Jos
sinne sitten jokainen pääsee metsälle sen mukaisesti, että sen kun vaihtaapi kirjat Savukos-
kelle, niin sen jälkeen siinä käy niin, että mekin menetämme sen oman oikeutemme. Mei-
dän metsästysaikojamme pystytään rajoittamaan ja jopa estämään kokonaan metsästämi-
nen, ja se ei ole varmastikaan kenenkään toivomus tästä asiasta.

Arvoisa puhemies! Kotipaikan muuttelemisen nojalla tapahtuvaa lupaa ei ole tarkoituk-
senmukaista hyväksyä. Samoin ne, jotka ovat aidosti muuttaneet kuntaan edellisen vuo-
denvaihteen jälkeen, voisivat hakea lupaa normaalissa järjestyksessä ensimmäisenä vuote-
naan. Tämä olisi hyvä poikkeus siinä olla mukana, sillä esimerkiksi kun haetaan päteviä
opettajia tai muuta pätevää henkilökuntaa kuntaan töihin, niin metsästys- ja kalastusmah-
dollisuus on yksi asia, millä saadaan ihmisiä tulemaan sinne kuntaan asumaan.

Veromenettelystä annetun lain 1558/1995, sen 5 §:n, mukaan verovelvollisen luonnol-
lisen henkilön kotikuntana pidetään kuntaa, jossa hänellä on verovuotta edeltäneen vuoden
lopussa katsottava olleen kotikuntalaissa 201/1994 tarkoitettu asuinpaikka. Jos lakialoit-
teeni hyväksyttäisiin, tulisi metsästysoikeus vastaamaan tätä säädöstä. Minne maksat ve-
rot, siellä saat myös metsästysoikeutta käyttää valtion mailla. Eikö tämä olisi varsin reilua
meitä kaikkia kohtaan?

18.27 Kari Kulmala ps: Arvoisa puhemies! Edustaja Maijala on tehnyt varsin hyvän la-
kialoitteen, jota tietysti täytyy kannattaa. Mutta tässä pitäisi huomioida myös se, että itäi-
sessäkin Suomessa on valtion maita ja siellä eivät pysty valtion mailla kuntalaiset metsäs-
tämään samalla tavalla kuin pohjoisessa. Samanlaiset ooppera- ja musiikkitalot meillä on
itäisessä Suomessa kuin myös Lapissa, ja tuskin me hirveästi kaipaammekaan muuta.

Hossan kansallispuistossa metsästys jatkossa kielletään, ellei ole kuntalainen. Jos minä
esimerkiksi olisin asunut 30 vuotta Hossan alueella, ollut metsästysseuran puheenjohtaja-
na pitkään ja muuttanut sen jälkeen töiden perässä Kajaaniin, niin minä en voisi jatkossa
2



Pöytäkirjan asiakohta PTK 52/2017 vp
siellä Hossan alueella metsästää, vaikka minä haluaisin sinne luvan. Minun mielestäni
tämä on selvä vääryys.

Kuten edustaja Maijala tuossa sanoi, Savukoski on erittäin suosittu metsästysalue ja ne
metsästysluvat todellakin myydään hyvin nopeasti sinne alueelle. Se ei tietenkään ole mil-
lään tavalla kuntalaisilta pois, vaikka sinne niitä metsästyslupia jatkossakin myönnettäi-
siin — sehän tuo vain rahaa sinne Savukosken alueelle. Minun mielestäni metsästys pitäisi
kyllä mahdollistaa muillekin kuin kuntalaisille jatkossakin.

18.29 Eeva-Maria Maijala kesk: Arvoisa puhemies! Tämä on juuri asia, mistä keskustel-
laan tuolla paljon, haluammeko me sinne turisteja ja mikä merkitys sillä on, jos sinne an-
netaan hyvin paljon lupia ja mahdollisuuksia muittenkin tulla metsästämään. Metsästys pe-
rustuu hyvin tarkasti siihen, kuinka paljon siellä sitä metsäkanalintukantaa on olemassa,
paljonko riistan kantokykyä sen mukaisesti on ja miten tätä kantokykyä pystyään hoita-
maan. Jos sinne kovin paljon annetaan lupia myös muille, niin siinä on hyvin pikaisesti
edessä se tilanne, että myöskin paikallisten metsästysoikeutta joudutaan rajoittamaan, ja
tämä tilanne on sitten hankala kaikkien osalta.

Nykyisillä, hyvin tarkasti lasketuilla systeemeillä jo tiedetään, paljonko niitä metsästys-
paineita sillä alueella on olemassa, ja lupiahan voi myöntää sen mukaisesti. Lupien määrä
on vaihdellutkin vuosittain. Näille ulkopaikkakuntalaisille myytyjen lupien määrä on vaih-
dellut todella paljon. Kyllähän me toivomme, että niistä voitaisiin saada niitä matkailutu-
lojakin alueelle, mutta metsäkanalintuja on vain sen verran kuin on, eikä sinne niitä lupia
enempää pysty myöntämään.

Sitten Hossan osalta keskustelimme tästä asiasta hyvinkin paljon. Olin sitä mieltä, että
myöskin Hossan osalta pysytään siinä samassa tilanteessa, että vain paikallisille myönne-
tään puistossa se metsästysoikeus. Kysehän oli todellakin siitä, että ainakin minä pelkäsin,
että kyseessä olisi ennakkotapaus, jonka jälkeen tulisi paineita myöskin Pohjois-Suomessa
siihen, että paikallisilla ei saa olla mitään erityisoikeuksia. Kyse on valtion maista Pohjois-
Suomessa, ja niistä on aikoinaan saatu neuvoteltua. Olisiko sitten Itä-Suomessa alempana
järkevää olla sama asia? Mielestäni olisi järkevää olla, mutta miten tämä asia hoidetaan?
Siellä on enemmän väestöä kuin pohjoisessa. Mutta otamme asian kerrallaan.

Minä todellakin toivon, että tämä lakialoite nyt sitten [Puhemies koputtaa] voitaisiin
maa- ja metsätalousvaliokunnassa ottaa käsittelyyn.

Keskustelu päättyi.

Asia lähetettiin maa- ja metsätalousvaliokuntaan.
3


