















































DEM2A72.tmpSave.xml


Pöytäkirjan asiakohta PTK 120/2016 vp
Pöytäkirjan asiakohta 

PTK 120/2016 vp

Täysistunto

Torstai 24.11.2016 klo 15.59—21.40

7. Hallituksen esitys eduskunnalle laeiksi työsopimuslain, merityösopimuslain sekä julki-
sesta työvoima- ja yrityspalvelusta annetun lain muuttamisesta

Hallituksen esitys HE 105/2016 vp
Valiokunnan mietintö TyVM 10/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 7. asia. Käsittelyn pohjana on työelämä- ja tasa-arvovaliokunnan mietin-
tö TyVM 10/2016 vp. Nyt päätetään lakiehdotusten sisällöstä.

Keskustelu

20.22 Tarja Filatov sd (esittelypuheenvuoro): Arvoisa puhemies! Esityksessä ehdote-
taan muutettavaksi työsopimuslakia, merityösopimuslakia sekä julkisesta työvoima- ja yri-
tyspalvelusta annettua lakia. Tässä on oikeastaan kolme kokonaisuutta. Ensimmäinen on
se, että pitkäaikaistyöttömän saisi palkata määräaikaiseen työsuhteeseen ilman niitä perus-
teita, joita meillä tällä hetkellä työsopimuslaissa on, jotta voi määräaikaisen työsuhteen
solmia. Toinen kohta liittyy koeajan enimmäispituuteen, ja tässä esityksessä siis pidennet-
täisiin koeaikaa. Ja kolmas kokonaisuus liittyy siihen, että jos työntekijä irtisanotaan talou-
dellisista ja tuotannollisista syistä johtuen, niin hänellä on tietty takaisinottovelvollisuusai-
ka eli työnantaja ei voi rekrytoida uutta työvoimaa samankaltaisiin tehtäviin vaan pitää pa-
lata tähän vanhaan työntekijään, ja tätä ehdotetaan lyhennettäväksi elikkä tavallaan heiken-
nettäväksi työntekijän näkökulmasta.

Esityksen tavoitteena on se, että pitkäaikaistyöttömien työllistymismahdollisuudet para-
nisivat. Tämän esityksen katsotaan alentavan työllistämiskynnystä ja rohkaisevan erityi-
sesti pieniä ja keskisuuria yrityksiä uusien työntekijöiden palkkaamiseen, olipa sitten kyse
takaisinottovelvollisuudesta tai määräaikaisuudesta tai koeajasta, jossa puretaan sitä ris-
kiä, mikä liittyy rekrytointiin.

Oli hyvin vaikea saada tietoja siitä, mitkä tämän paketin kokonaistyöllisyysvaikutukset
olisivat, koska oikeastaan vastaavan tyyppisiä uudistuksia kokonaisuutena ei ole tehty ja
ne tutkimukset, joita on tehty tähän teemaan liittyen, liittyvät yleensä yleiseen määräaikai-
suuteen tai yleisiin työsopimuslain joustoihin. Suomen Yrittäjät arvioi asiantuntijakuule-
misessa, että esityksen sisältämät muutokset auttavat jopa 10 000 lisätyöpaikan luomises-
sa. Valiokunta katsoo, että nämä työmarkkinoita joustavoittavat muutokset ja työllistämis-
kynnystä alentavat uudistukset sekä synnyttävät uusia työpaikkoja, ja ovat siinä mielessä
oikeansuuntaisia, että myös edistävät kansantaloudellista kasvua, mutta niiden vaikutuk-
sen määrää on vaikea arvioida, ja tästä näkökulmasta valiokunta piti esitystä perusteltuna.
 Tarkistettu
4.1



Pöytäkirjan asiakohta PTK 120/2016 vp
Me kaikki tiedämme, että työttömien työllistymismahdollisuudet alenevat selvästi työt-
tömyyden keston pitenemisen myötä, ja on tärkeää löytää keinoja, joilla pitkäaikaistyöttö-
mien työllistymistä helpotettaisiin. Valiokunta kannattaa pitkäaikaistyöttömän kanssa teh-
tävän määräaikaisen työsopimuksen ehtojen helpottamista ja katsoo, että se ehkä purkaa
niitä pelkoja, joita pitkäaikaistyöttömän rekrytoinnissa on, mutta se samaan aikaan myös
selkiyttää tilannetta välityömarkkinoilla. Me tiedämme, että välityömarkkinoilla työsken-
nellään usein määräaikaisissa työsuhteissa, jotka saattavat olla jopa ristiriidassa nykyisen
työsopimuslain määräaikaisia työsuhteita koskevien säännösten kanssa, ja siksi on perus-
teltua selkiyttää tätä tilannetta.

Asiantuntijakuulemisessa saadun selvityksen mukaan kävi ilmi, että se työllisyyshyöty,
joka tulee siitä, että sallitaan keveämmin perustein määräaikaiset työsuhteet, tulee usein
vakituisten työsuhteiden kustannuksella, jolloin itse asiassa työllisyysvaikutukset saatta-
vat koko talouden ja työllisyyden tasolla jäädä vähäisiksi eikä ole takeita siitä, että työlli-
syysaste nousee. Tästä löytyy paljon kansainvälistä tutkimuskirjallisuutta, mutta sellaista
tutkimusta, jossa nimenomaan pitkäaikaistyöttömien määräaikaisuutta helpotettaisiin, ei
ole tehty, ja siinä mielessä näiden kahden väliltä ei voi tehdä ihan suoraa yks yhteen joh-
topäätöstä. Valiokunta katsoo, että pitkäaikaistyöttömien kanssa tehtävien määräaikaisten
työsopimuksien vaikutusta tulee Suomessa seurata ja selvittää ja katsoa, helpottaako se pit-
käaikaistyöttömien työllistymistä ja vaikuttaako se kokonaistyöllisyyteen.

Valiokunta kiinnitti huomiota myös siihen, että varsinkin pitkään jatkuessaan työttö-
myys johtaa helposti myös työttömän henkilön perusteettomaan kielteiseen leimaamiseen,
ja valiokunta halusi mietinnössään korostaa sitä, että työttömien ryhmä on osaamiseltansa
hyvin heterogeeninen: siellä on ihmisiä, joilla on täydellinen työkyky ja osaaminen, ja siel-
lä on ihmisiä, jotka itse asiassa tosiasiallisesti varmaan kuuluisivat eläkkeelle. Mutta on
tärkeää, että vaikka käytetään tällaista erityistä määräaikaista työsuhdetta, niin se ei saa
johtaa muutoin syrjivään käyttäytymiseen työmarkkinoilla. Perustuslakivaliokunta antoi
lausuntonsa tästä ja totesi, että tätä erilaista kohtelua pitkäaikaistyöttömien ja muiden työn-
hakijoiden välillä voidaan pitää hyväksyttävänä, vaikka se liittyykin henkilöön liittyvään
syyhyn, sen vuoksi, että sillä on hyväksyttävä peruste ja se voidaan säätää ihan normaalis-
sa järjestyksessä.

Valiokunta kiinnitti huomiota siihen, että se, mistä se pitkäaikaistyöttömyys lasketaan ja
mitä tapahtuu, jos nämä määräaikaiset työsuhteet ovat pätkäisiä, saattaa aiheuttaa tulkin-
taongelmia, ja sen vuoksi on tärkeää, että työnantajalla on tieto tästä työntekijän työhisto-
riasta. Mutta tässä tullaan taas tietosuojaongelmiin, koska se, että ihminen on työttömänä
työnhakijana työvoimatoimistossa, ei ole julkista tietoa eikä sitä saa antaa kenelle tahansa,
ja kun hän on erityisesti vielä pitkäaikaistyötön, niin tämä ei tee siitä juridisesti vaikeam-
paa asetelmaa, mutta joka tapauksessa se on vielä tietyllä tavalla astetta vaikeampi asia
kuin pelkkä työttömyys. Sen vuoksi korostimme mietinnössä sitä, että tämän ilmoittami-
sen työnantajalle pitää olla tarkkarajaista elikkä pitää olla vain kyse siitä, että silloin työn-
antaja todella hakee työntekijää, ja toisaalta, että se pitkäaikaistyötön, jonka tiedot työnan-
tajalle annetaan, on itse antanut luvan niiden antamiseen ja että tämä työtön on nimen-
omaan tuohon työtehtävään sovelias, elikkä ei saa antaa mitään massarekistereitä tai mas-
salistoja työnantajille. Tämä on tärkeä asia sen vuoksi, että meillä valiokuntakuulemisessa
tuli hieman erilaista käsitystä toimeenpanon puolelta siitä, miten tätä aiotaan tehdä.

No, sitten tämä koeajan pidentäminen ja sukupuolivaikutusten arviointi. Tässä nyt oli
tehty sukupuolivaikutusten arvioinnit koeajan pidentämisen suhteen, ja ne itse asiassa
2



Pöytäkirjan asiakohta PTK 120/2016 vp
osoittavat, että se saattaa jopa suosia naisten työmarkkina-asemaa, koska äitiysloman ja
vanhempainvapaiden, jos ne tulevat koeajalle, perusteella voidaan pidentää tuota koeaikaa
ja katsoa, että ne eivät johda sitten ikäviin seuraamuksiin. Valiokunta katsoi, että tämä
koeajan pidentäminen voi madaltaa rekrytointikynnystä, mutta halusi korostaa sitä, että sil-
loinkin pitää pitää kiinni niistä pelisäännöistä, joita irtisanomiseen liittyy, jos koeaikana ta-
pahtuu työsuhteen purku.

Elikkä toinen asia, mikä nousi valiokunnan kuulemisissa selvästi esiin, oli se, että tämä
koeajan pidentäminen ei ole synkronissa. Sen voi tehdä työnantaja, mutta sitä ei voi tehdä
työntekijälähtöisesti. Ja valiokunta halusi korostaa, että tämä on asia, jonka pitäisi olla ta-
sapainossa molempien osapuolten välillä, ja olisi ehkä syytä harkita jatkossa, että myös
työntekijä voi tätä koeaikaa pidentää, miten haluaa, koska silloinhan vastuut ja velvollisuu-
det niin työnantajalla kuin työntekijälläkin ovat hieman erilaiset.

Sitten työntekijän takaisinottamisesta. Se on ehkä se ongelmallisin osuus, joka tähän liit-
tyy, ja hallituksen esityksessäkin sanotaan, että itse asiassa on mahdotonta arvioida, onko
takaisinottoajan lyhentämisellä todellisia vaikutuksia työllistämiskynnykseen vai ei. Elik-
kä tässä työllisyysvaikutukset ovat ehkä kaikkein heikoimmalla pohjalla. Esityksessä eh-
dotetaan, että takaisinottovelvollisuutta lyhennettäisiin 9 kuukaudesta 4 kuukauteen, mut-
ta jos työsuhde on jatkunut yli vuoden, silloin tuo takaisinottovelvollisuus olisi 6 kuukaut-
ta. Kysehän on siitä, että silloin työnantaja ei saa samaan tehtävään valita uutta työnteki-
jää, vaan pitää ottaa tuo taloudellisista ja tuotannollisista syistä irtisanottu työntekijä takai-
sin. Takaisinottovelvollisuus on osa työntekijän työsuhdeturvaa, ja sellaisena se pitää näh-
dä. Siinä mielessä on tärkeää kiinnittää huomiota siihen, että jos irtisanominen on
perusteeton ja jos takaisinottovelvollisuusaika on hyvin lyhyt ja tänä aikana rekrytoidaan
samoihin tehtäviin uusia työntekijöitä, niin onko tuo irtisanominen silloin ollut perusteltu
vai perusteeton — tulee aika iso kysymysmerkki tämän asian perään. Valiokunta korosti
sitä, että tätäkin asiaa pitäisi jatkossa seurata.

Tähän valiokunnan mietintöön sisältyy yksi hylkäysesitys ja yksi vastalause, jossa on
pykälämuutoksia.

20.32 Merja Mäkisalo-Ropponen sd: Arvoisa puhemies! Työelämä- ja tasa-arvovalio-
kunnan SD-ryhmä ja vihreät jättivät mietintöön vastalauseen, koska hallitus esittää useita
ratkaisevasti työntekijöiden asemaa mahdollisesti heikentäviä ja työelämää pirstovia asioi-
ta, joita emme voi hyväksyä kuin korkeintaan määräaikaisina. Esittelen tässä tämän pitkäh-
kön vastalauseemme. Pituus johtuu siitä, että kaikista edustaja Filatovin esittelemästä kol-
mesta eri muutoksesta meillä on erilainen näkökulma. Eli siitä johtuu tämä varsin pitkä
vastalauseemme.

Esityksen tavoitteena on parantaa pitkäaikaistyöttömien työllistymismahdollisuuksia,
madaltaa työnantajan työllistämiskynnystä ja lisätä työnantajien kasvuhalukkuutta. Kui-
tenkin asiantuntijakuulemisissa on käynyt ilmi ja osin esityksen perusteluistakin selviää,
ettei esitettyjen toimenpiteiden vaikutusta tavoitteiden saavuttamiseen ole voitu miten-
kään osoittaa: ei löydy tutkimusnäyttöä, joka tukisi tätä lakiesitystä. Se, mistä on tutkimus-
näyttöä, on se, että esitykset heikentävät irtisanomissuojaa, lisäävät työelämän epävar-
muutta ja epätasa-arvoa sekä jäykistävät työmarkkinoita vähentämällä halukkuutta työpai-
kanvaihdoksiin.

Hallitus tavoittelee esityksellä myös yritysten kasvuhalukkuuden ja työllisyyden lisää-
mistä. Näitä vaikutuksia on selvitetty työsopimuslain kokonaisuudistuksen yhteydessä.
3



Pöytäkirjan asiakohta PTK 120/2016 vp
Koko työsopimuslain vaikutus työllistämiseen todettiin lähes olemattomaksi ja esimerkik-
si aiemmat määräaikaisuuksien helpottamiskokeilut täysin vaikutuksettomiksi. Mikäli po-
sitiivisia vaikutuksia ei saada talouteen ja työllisyyteen, muutokset tarkoittavat käytännös-
sä vain työelämän epävarmuuden lisääntymistä, mikä puolestaan entisestään vähentää os-
tovoimaa, kysyntää ja kilpailukykyä sekä työpaikkoja.

Asiantuntijakuulemisen aikana esimerkiksi STM:n työsuojeluosasto on korostanut laki-
esitysten vaikutusten seurannan tärkeyttä, sillä lakiesitys sisältää heikennyksiä työntekijöi-
den suojaksi tarkoitettuihin säännöksiin. Myös perustuslakivaliokunta toteaa lausunnos-
saan, että hallituksen tulee seurata myös lainsäädännön tosiasiallisia vaikutuksia perheva-
paita käyttävien asemaan ja sukupuolten väliseen tasa-arvoon. Esitysten vaikuttavuus, jon-
ka perusteella päätökset jatkossa voidaan tehdä, tulee selvittää lain voimassaolon aikana
toteutettavalla seurantatutkimuksella, ja tästä esitämme omaa lausumaa.

Arvoisa puhemies! Esityksessä ehdotetaan työnantajan takaisinottovelvollisuuden kes-
toajan lyhentämistä 4 kuukauteen. Työsuhteen jatkuttua keskeytyksettä sen päättymiseen
mennessä 12 vuotta takaisinottoaika olisi kuitenkin 6 kuukautta. Esityksessä arvellaan, että
suurempi vapaus kannustaisi työnantajia solmimaan useammin vakituisia työsuhteita ja
että esitys parantaisi etenkin nuorten asemaa työmarkkinoilla. Suomessa irtisanomissuoja
on jo tällä hetkellä heikkoa ja muualla Euroopassa käytössä olevia viranomaisten lupia tai
yhteistyöelinten kanssa tehtyjä sopimuksia ei edellytetä. Yleisesti käytössä olevia, työsuh-
teen pituuden mukaan irtisanomisajan palkan lisäksi maksettavia erorahoja ei meillä myös-
kään tarvitse maksaa. Näihin menettelyihin verrattuna etusija entisen työn takaisin saami-
seen on etuna ja työnantajan velvoitteena todella vaatimaton.

Takaisinottoajan näin määrittävä lyhentäminen ei millään tavoin paranna työllisyyttä
mutta käytännössä mitätöi takaisinottovelvollisuuden merkityksen. Kyseenalaista on myös
se, miten yrityksen kasvuhalukkuuteen vaikuttaa se, että työntekijä voidaan entistä no-
peammin korvata uudella. Varmaa on vain se, että esitys helpottaa irtisanomissuojan kier-
tämistä.

On myös huomattava, että pitkäaikaistyöttömyyden riski on sitä suurempi, mitä van-
hempi työttömäksi jäävä henkilö on. Takaisinottovelvollisuusajan lyhentämisellä tätä ris-
kiä kasvatetaan entisestään, kun pitkänkin työuran samoissa töissä tehneeltä irtisanotulta
viedään mahdollisuus entiseen työhönsä.

Takaisinottovelvollisuuden lyhentäminen heijastuisi heikennyksenä myös irtisanomis-
perusteiden arviointiin. Samalla edellytykset sopia työsuhteiden päättämisestä vähenisivät
ja irtisanomisriitojen määrä kasvaisi.

Esityksen valmistelun yhteydessä palkansaajajärjestöt esittivät heikennyksen tasapai-
nottamiseksi, että kiellettäisiin irtisanotun työntekijän työn teettäminen takaisinottoaikana
paitsi uudella työntekijällä myös muulla työn suorittajalla, kuten vuokratyöntekijällä, it-
sensätyöllistäjällä tai alihankkijalla. Valitettavasti tätä täsmennystä ei tehty, vaikka nyky-
tila on kestämätön ja yleisen oikeustajun vastainenkin.

Edellä esitetyistä syistä emme hyväksy takaisinottovelvollisuuden lyhentämistä ja tältä
osin esitämme esitystä hylättäväksi.

Arvoisa puhemies! Hallitus esittää myös koeajan pidentämistä. Esityksessäkin tode-
taan, että koeajan pituuden vaikutuksista on olemassa hyvin niukalti tutkittua tietoa, joten
vaikutusten arviointi objektiivisin kriteerein on vaikeaa. Objektiivisen arvion sijasta esi-
tyksen perusteluissa pohdiskellaan monisanaisesti sitä, mitä voisi ehkä tapahtua. Koeajan
pidentäminen voi lisätä työntekijöiden kokemaa epävarmuutta, joka on yhteydessä työhy-
4



Pöytäkirjan asiakohta PTK 120/2016 vp
vinvointiin. Koeajan pidentämisen suurimmat negatiiviset vaikutukset kohdistuvat niihin,
jotka joutuvat käymään läpi useita koeaikoja. Koeajan pidentymiseen sisältyy myös syrjin-
tää koskevia riskitekijöitä perhevapaiden osalta. Esitys voi heikentää etenkin määräaikai-
sessa työsuhteessa työskentelevien naisten asemaa, minkä vuoksi etenkin on tärkeää, että
esityksen vaikutuksia seurataan. Koeajan ongelmat ylipäätään liittyvät mahdottomuuteen
todistaa, että työsuhteen päättämissyy oli epäasiallinen. Työnantajan ei tarvitse perustella
työn loppumista muulla kuin koeajalla, mutta työntekijän olisi todistettava, ettei päättymis-
syy ollut lainmukainen. Päättymissyyllä on merkitystä sekä uuden työn saamisessa että
työttömyysturvaetuuksia haettaessa.

Arvoisa puhemies! Lakiesityksen mukaan pitkäaikaistyöttömän saisi palkata määräai-
kaiseen työsuhteeseen enintään vuodeksi ilman erityistä perustellun syyn vaatimusta. Sii-
tä, miten merkittävä este työllistymiselle on määräaikaisen työsuhteen perustelun tarve, ei
ole mitään tutkimukseen perustuvaa tietoa. On mahdollista, että esitys lisäisi jonkin verran
työnantajien kiinnostusta rekrytoida pitkäaikaistyöttömiä. Jos on näin, niin esitys on myös
sosiaalipoliittisista syistä perusteltu. Esitys on kuitenkin monimutkainen, ja se lisää hallin-
nollista taakkaa.

On myös huomioitava, että määräaikaiseen työhön liittyy työntekijän kannalta paljon
ongelmia. Näitä ovat tutkimuksen mukaan alhaisempi palkkaus, suurempi määrä työhön
kohdistuvia uhkia, vähäisempi määrä työnantajan kustantamaa koulutusta ja paljon hei-
kommat vaikuttamismahdollisuudet työn sisällöllisiin piirteisiin. Nämä ongelmat ja niiden
kokeminen saattavat joissakin tapauksissa jopa korostua pitkäaikaistyöttömien kohdalla,
joilla uhka syrjäytymiseen ja elämänhallinnan ongelmiin ovat suurempia.

Koska vakuuttavia perusteluja ehdotukselle ei ole kyetty esittämään, pidämme välttä-
mättömänä, että muutos säädetään määräajaksi ja sen vaikutuksia työllistämisen helpotta-
miseen ja työsopimusten perusteettomaan ketjuttamiseen seurataan.

Lopuksi, arvoisa puhemies: toisessa käsittelyssä tulemme esittämään vastalauseemme
mukaiset muutosehdotukset ja lausumaehdotukset.

20.40 Jani Mäkelä ps: Arvoisa puhemies! Esityksessään hallitus haluaa, että pitkäaikais-
työttömillä olisi mahdollisuus päästä takaisin työelämään. Hallitus haluaa oikeasti luoda
työtä ja työmahdollisuuksia suomalaisille, toisin kuin edellinen hallitus vain lupasi. Ei tie-
tenkään tule yllätyksenä, että tämä ei käy oppositiolle. Tällä kertaa oppositio esittää, että
pitkäaikaistyötöntä ei saisi palkata määräaikaiseen työsuhteeseen ilman erityisen perustel-
lun syyn vaatimusta, koska vaikutusarviot ovat puutteelliset. Tämä on erikoinen vaatimus
siihenkin nähtynä, että lakipykälässä kuitenkin on selvä rajaus siitä, kuinka pitkään määrä-
aikaisuutta voi tällä perusteella jatkaa.

Voin kertoa vaikutusarvion hyvin lyhyesti: Huonossa tapauksessa pitkäaikaistyötön ei
työllisty tälläkään keinolla. Hyvässä tapauksessa hän työllistyy, ja se on hyvä asia erityi-
sesti tämän pitkäaikaistyöttömän itsensä kannalta. Joskus tuntuu, että näissä vastalauseissa
ei ole mukana mitään realismia. Käytännön työelämässä nämä asiat voivat toimia esimer-
kiksi niin, että työntekijälle tarjotaan eteen sopimus, jossa lukee, että määräaikaisuus pe-
rustuu yhteiseen sopimukseen. Voi sen sopimuksen olla allekirjoittamatta, mutta silloin ei
pääse töihin. Jos sen allekirjoittaa, yhteinen sopimus on muodostunut. Pitäisiköhän näistä
realiteeteista olla joku taju ennen kuin näitä esityksiä käy laatimaan?
5



Pöytäkirjan asiakohta PTK 120/2016 vp
Kyselytunnilla oppositio oli huolestunut pitkäaikaistyöttömyydestä, kuten oikein on-
kin. Josko siis peruttaisiin nämä vastalauseet, joilla pyritään vain viemään keinoja heidän
työllistämisekseen.

20.42 Heli Järvinen vihr: Arvoisa puhemies! Tähän lakiin sisältyy kolme muutosehdo-
tusta, joista helpommin hyväksyttävä ja ymmärrettävä on ensinnäkin se, että pitkäaikais-
työttömän saa palkata määräaikaiseen työsuhteeseen ilman erityistä perustellun syyn vaa-
timusta. Koska kuitenkin tähänkin asiaan liittyy riski siitä, että joku yritys voi hyödyntää
pitkäaikaistyöttömien määräaikaisuuksia ketjutettuna, ehdotimme tätä määräaikaiseksi.

Näistä kolmesta toinen, jonka kanssa on helppo jatkossa elää, on koeajan enimmäispi-
tuuden pidentäminen 6 kuukauteen. Mielestäni on vaikeaa löytää hyviä perusteluja sille,
että Suomessa työelämässä on kahdenmittaisia koeaikoja. Meillä on 6 kuukauden mittaisia
koeaikoja ja 4 kuukauden mittaisia koeaikoja, ja jatkossa siis vain 6 kuukauden mittaisia, ja
sen puoleen tämä on perusteltua, vaikkakin on syytä muistaa, että nyt tämä esitys oikeuttaa
vain työnantajan pidentämään koeaikaa tiettyjen poissaolojen perusteella. Tämä ei täysin
vastaa koeajan funktiota, ja se on se syy, miksi olemme tähänkin ehdottaneet määräaikai-
suutta.

Mutta sen sijaan kaikkein vaikein näistä ehdotuksista on ilman muuta takaisinottovel-
vollisuuden kestoajan lyhentäminen 4 kuukauteen. Se on vaikea monesta syystä. Jos me
ajattelemme eurooppalaista keskiarvoa, niin se on noin 6 kuukautta, ja kun Euroopan mais-
sa vielä monesti liittyy irtisanomisiin erillinen korvaus, joka Suomesta puuttuu, olisimme
toivoneet tätä esitystä johonkin toiseen lakiin, jolloin olisi ollut helpompi olla tämän lain
takana.

20.44 Sari Essayah kd: Arvoisa puhemies! Kristillisdemokraattisessa eduskuntaryhmäs-
sä myöskin keskustelimme tästä esityksestä ja katsoimme, että tässä esimerkiksi tämä
koeajan jatkaminen on sellainen, jota me olemme olleet omissa vaaliohjelmissamme aja-
massa siinä mielessä, kun tänä päivänä, niin kuin täällä edustaja Järvinenkin totesi, näitä eri
pituisia koeaikoja on olemassa ja kuitenkin, voisi sanoa, monen yrityksen kaikkein merkit-
tävin investointi on se työntekijä. Varmasti myöskin työntekijälle on tärkeää tietää, että se
työpaikka ja se työtehtävä, mihin hän on tulossa, on juuri sellainen, joka on hänelle mie-
luisa, jolloinka puollamme tätä koeajan pidentämistä.

Sen sijaan toisessa käsittelyssä tulemme jättämään lausumaehdotuksen, joka liittyy ni-
menomaan tähän pitkäaikaistyöttömien määräaikaiseen työsuhteeseen ilman perustellun
syyn vaatimusta. Tästä, niin kuin täällä on monessa puheenvuorossa sanottu, meillä ei ole
varsinaisesti mitään tutkimustietoa. Emme voi tietää, miten tämän asian kanssa käy. Par-
haassa tapauksessa — ja sitä toivomme ja sen takia tästä emme sitten olleet jättämässä var-
sinaisesti vastalausetta — tämä helpottaisi pitkäaikaistyöttömien työllistymistä. Siinä vai-
heessa, kun ihminen on pitkäaikaistyötön, jos on mahdollisuus työsuhteeseen, varmasti se
on tervetullut ja toivottava, mutta koska voi olla pienikin mahdollisuus siihen, että saattaa
käydä niin, että tässä voisi olla jonkunlaisia väärinkäytöksen mahdollisuuksia, lähdemme
siitä, että katsotaan tätä asiaa vuoden verran. Mikäli tämä ei tosiasiallisesti ole parantanut
pitkäaikaistyöttömien työllistymismahdollisuuksia, ei tällaista muutosta sitten varmasti-
kaan tarvita ja sen voimassaolon tarvetta tältä osin tässä laissa on syytä sitten arvioida.
Mutta annetaan mahdollisuus, katsotaan, (Puhemies koputtaa) miten tämän asian kanssa
käy.
6



Pöytäkirjan asiakohta PTK 120/2016 vp
20.46 Tarja Filatov sd: Arvoisa puhemies! Kun tuo ensimmäinen puheenvuoro oli valio-
kunnan puheenjohtajan esittelypuheenvuoro, niin tässä puheenvuorossa nyt sitten tuon vä-
hän omia näkemyksiäni tähän lakiin liittyen.

Silloin kun hallitusohjelma tuli ja nämä esitykset tulivat siinä esiin, niin ajattelin, että no,
nyt hallitus sitten rakentaa tällaisen lain, joka on nuorempi, nätimpi ja halvempi ja että ky-
seessä on työntekijän vaihtoviikot -laki, koska siinä olisi hyvin monella välineellä pyritty
vastaamaan samaan haasteeseen elikkä tämän rekrytointikynnyksen alentamiseen. Ja kun
näitä kaikkia välineitä olisi käytetty samaan aikaan, olisi vain lisätty eriarvoisuutta ja epä-
varmuutta työelämässä, kun yhdelläkin välineellä voitaisiin sitä rekrytointikynnystä alen-
taa. Mutta sen jälkeen kun määräaikaisten työsuhteiden solmiminen rajattiin pitkäaikais-
työttömiin, tämä laki parani merkittävästi tästä epävarmuuden näkökulmasta.

Kuitenkin ongelmallisin kohta on tämä takaisinottovelvollisuus. Jos me katsomme mei-
dän tämänhetkisiä työttömyystilastoja ja sitä, miten eri ikäluokkien työllisyysasteet ovat
kehittyneet, niin itse asiassa ikääntyneiden työllisyysaste on parantunut oikeastaan vain ja
ainoastaan sitä kautta, että he ovat onnistuneet pitämään työpaikkansa. Mutta sen jälkeen
kun ikääntynyt ihminen joutuu työttömäksi, niin jo vähän yli 50-vuotiaan ihmisen työllis-
tymismahdollisuudet heikkenevät voimakkaasti, ja kun tullaan sinne lähemmäs 60:tä ikä-
vuotta, niin itse asiassa koulutuskaan ei enää auta työllistymään. Kun yleensä korkeammin
koulutetuilla on paremmat mahdollisuudet työllistyä ja heikommin koulutetuilla heikom-
mat mahdollisuudet, niin kun ollaan siellä 58—60:n tuolla puolen, itse asiassa koulutus in-
flatoi kokonaan. Ei ole mitään eroa sillä, onko suorittanut pelkän perusasteen tai onko käy-
nyt korkeakoulututkinnon, mutta kun ikää on se 60, niin työpaikkaa on todella mahdoton
löytää. Sen vuoksi olisi tärkeää, että yritykset eivät vaihda ikääntynyttä työntekijää nuo-
rempaan. Mutta tämä takaisinottovelvollisuus avaa sellaisen pandoran lippaan, että itse
asiassa on mahdollisuus vaihtaa ikääntynyt työntekijä, sairasteleva työntekijä tai sellainen
työntekijä, jonka kohdalla pelätään työkyvyttömyysriskin laukeavan, nuorempaan, nätim-
pään ja halvempaan — ja hyvin helpolla. Sen vuoksi tämä yksi pykälä on hyvin hyvin on-
gelmallinen.

Itse asiassa tälläkin hetkellä jo meidän takaisinottovelvollisuutemme ikään kuin falskaa
elävässä elämässä: vaikka se on pitkä, niin vuokratyön tai jonkun muun tällaisen vippas-
konstin kautta voidaan palkata työntekijöitä jopa täysin samaan tehtävään. Ja minun mie-
lestäni tämä on meidän kokonaistyöllisyyttämme heikentävä kohta tässä laissa, koska ne
ikääntyneet työntekijät työllistyvät heikommin. Heistä todennäköisemmin suurempi osa
on aina sinne eläkkeelle asti työttömänä, ja eihän se meidän työllisyysastettamme paranna.

Hallituspuolueissa ajatellaan, että tämä ikään kuin mahdollistaa sen, että voidaan ottaa
tuottavampi työntekijä tilalle ja sitä kautta tavallaan yrityksen kilpailukyky paranee ja
päästään eteenpäin. Voi olla, että yksittäisen yrityksen kilpailukyky paranee, mutta para-
neeko kokonaistyöllisyysaste? Saammeko me osaavampaa työvoimaa työmarkkinoille tätä
kautta, ja pyrimmekö me nostamaan ylipäätään tuottavuutta tällaisilla keinoilla, jotka hei-
kentävät ikääntyneiden ihmisten työllistymistä? Tässä on viime aikoina ollut aika paljon
julkisuudessa tietoja siitä, mikä tämä ikääntyneiden tilanne on, ja siinä mielessä tämä on
mielestäni hyvin hyvin surullista.

Sen sijaan olen valmis hyväksymään tämän määräaikaisuuden pitkäaikaistyöttömien
kohdalla ja olen itsekin sitä aikoinaan omassa selvitysraportissani esittänyt sen vuoksi, että
välityömarkkinoilla meidän oikeustila on hieman epäselvä, sieltä saattaa löytyä väärinkä-
sityksiä, mutta siellä ihmiset eivät riitauta niitä, koska he tietävät, että se määräaikainen
7



Pöytäkirjan asiakohta PTK 120/2016 vp
työsuhde on minulle parempi kuin kokoaikainen työttömyys. Ja siinä mielessä on hyvä sal-
lia tämä, mitä käytännössä jo jonkun verran tapahtuu, ihan laillisestikin.

Koeajan pidentäminen ei ole hirvittävän suuri riski, mutta jos olisi samaan aikaan avattu
kaikkien määräaikaiset työsuhteet ja pidennetty koeaikaa, niin silloin olisi itse asiassa vas-
tattu kahdella työelämän turvaa heikentävällä lainsäädännöllä samaan asiaan. Mutta kun
hallitus oli valmis työmarkkinajärjestöjen kanssa tehdyn yhteistyön jälkeen rajaamaan tätä
määräaikaisuutta, se on sen vuoksi parantunut huomattavasti.

Kun katsomme historiaa taaksepäin, niin tosiasia on se, että meillä on ollut aika hurja
määräaikaisten työsopimusten ketjuttamisjärjestelmä, jossa niitä on ketjutettu täysin val-
lattomasti. Huonoimmat esimerkit ovat sellaisia, joissa täysin samaan työsuhteeseen on
ketjutettu saman ihmisen työ yli 100 kertaa. Miettikää, millaisessa epävarmuudessa ihmis-
tä silloin pidetään, kun työ silppuuntuu tällaisiin pieniin pätkiin.

Kansainvälinen tutkimus osoittaa, että yleinen määräaikaisuuden reunaehtojen heiken-
täminen tuo ehkä pienen kuherruskuukauden työllisyyteen, mutta ajan myötä tuo työllisy-
yshyöty tulee syödyksi pois ja itse asiassa käy niin, että määräaikaisilla korvataan vakitui-
sia työsuhteita ja lisää työllisyyshyötyä tai kansantaloudellista hyötyä ei synny.

20.52 Heli Järvinen vihr: Arvoisa puhemies! Harmillista päätöksenteon kannalta on se,
että samaan lakiuudistukseen pakataan sisään hyvin monenlaisia elementtejä ja ainesosia,
mikä käytännössä tarkoittaa sitä, että vaikka kannatat yhtä mutta vastustat toista, niin jou-
dut äänestämään koko lakipakettia vastaan. Väitän, että hallituspuolueiden edustajilla on
ihan sama ongelma toiseen suuntaan eli varmasti hallituksessakaan ei näitä kaikkia keinoja
ainakaan yhtä voimallisesti kannateta.

Toinen ongelma on se, että meille on tulossa käsittelyyn ja osittain jo tullut valtava jouk-
ko erilaisia työttömyysturvaa heikentäviä ja lyhentäviä lakiesityksiä: omavastuita kasvate-
taan, työttömyysturvaa heikennetään, lyhennetään, pitkäaikaistyöttömän tilannetta muute-
taan, koeaikoja muutetaan ja niin edelleen. Käytännössä se tekee tästä kokonaisuudesta
kohtuullisen vaikean paketin, jonka kokonaisvaikutusta ei pysty enää tietämään kukaan.
Kun kuuntelee asiantuntijoita, niin osa näistä keinoista on kannatettavia, ehkä jopa suosi-
teltavia, mutta asiantuntijat hyvin yhteisesti ja yleisesti ovat sitä mieltä, että nämä keinot
kannattaisi ottaa käyttöön noususuhdanteessa, kun työpaikkoja aidosti on tarjolla. Nyt
meillä on 650 000 työikäistä ja työkykyistä ihmistä työelämän ulkopuolella ja töitä aidosti
ei ole, joten tämä aika ei ole tälle kokonaisuudistukselle paras mahdollinen. 

20.53 Tarja Filatov sd: Arvoisa puhemies! Toteaisin vain tässä, että kannatan niitä edus-
taja Mäkisalo-Ropposen esittelemiä, vastalauseessa olleita pykälämuutoksia.

Yleiskeskustelu päättyi ja asian käsittely keskeytettiin.
8


