















































DEM77AB.tmp.xml


Pöytäkirjan asiakohta PTK 82/2017 vp
Pöytäkirjan asiakohta 

PTK 82/2017 vp

Täysistunto

Keskiviikko 6.9.2017 klo 14.03—16.53

25. Hallituksen esitys eduskunnalle laiksi tietoyhteiskuntakaaren muuttamisesta
Hallituksen esitys HE 82/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 25. asia. Puhemiesneuvosto ehdottaa, että asia lähetetään liikenne- ja
viestintävaliokuntaan, jolle perustuslakivaliokunnan on annettava lausunto.

Keskustelu

14.10 Liikenne- ja viestintäministeri Anne Berner (esittelypuheenvuoro): Arvoisa pu-
hemies! Hallituksen esityksessä ehdotetaan muutettavaksi tietoyhteiskuntakaarta. Esitys
liittyy sääntelyn sujuvoittamista koskevaan hallituksen kärkihankkeeseen. Esityksessä eh-
dotetaan purettavaksi joitakin tietoyhteiskuntakaaren yksittäisiä normeja. Tämän lisäksi
tietoyhteiskuntakaaren normien läpikäynti jatkuu liikenne- ja viestintäministeriössä. Myös
EU:ssa on vireillä useita lainsäädäntöhankkeita, jotka tulevat vaikuttamaan tietoyhteiskun-
takaareen.

Media-ala on jatkuvassa murroksessa, mikä johtuu digitalisaatiosta ja käyttäjille tarjot-
tavista uusista ja usein globaaleista palveluista. Käyttäjien tottumukset ovat muutoksessa,
ja kilpailu käyttäjistä ja mainosrahoista on kovaa. Esityksessä pyritään osaltaan paranta-
maan kotimaisen media-alan yritysten toimintaedellytyksiä. Sen lisäksi hallituksella on
suunnitteilla lisää toimia, joilla pyritään helpottamaan kotimaisen median toimintaedelly-
tyksiä.

Esityksessä ehdotetaan kumottavaksi radiomainonnan määrällisiä rajoituksia koskeva
säännös. Myös säännöstä televisiotoimijoiden velvollisuudesta varata yli puolet vuosittai-
sesta lähetysajastaan eurooppalaisille ohjelmille muutettaisiin joustavammaksi.

Televisio- ja radiotoiminnan valvontamaksun määrää korotettaisiin Yleisradion osalta ja
alennettaisiin kaupallisten toimijoiden osalta. Ehdotettu muutos on perusteltu, sillä Vies-
tintäviraston valvontatehtävät ovat Yleisradion osalta merkittävästi lisääntyneet vuoden
2013 alussa voimaan tulleiden yleisradiolain muutosten yhteydessä. Kaupallisten televi-
sio- ja radiotoimijoiden osalta valvontatehtävät ovat puolestaan vähentyneet.

Televisio-ohjelmistojen saavutettavuutta koskevaa sääntelyä muutettaisiin siten, että
näkö- ja kuulorajoitteisille tarkoitettu ääni- ja tekstityspalvelu olisi liitettävä Yleisradion
julkisen palvelun ohjelmistojen ja kaupallisten yleisen edun ohjelmistojen lisäksi myös
sellaisiin valtakunnallisiin ohjelmistotoimilupien nojalla lähetettäviin ohjelmistoihin, jot-
ka palvelevat useita eri yleisöryhmiä. Ehdotetulla muutoksella halutaan turvata näkö- ja
kuulovammaisten osalta sananvapauteen sisältyvä oikeus ottaa vastaan viestejä.
 Tarkistettu
4.3



Pöytäkirjan asiakohta PTK 82/2017 vp
Radio- ja televisiotoiminnan ohjelmistotoimilupien myöntämis- ja peruuttamisedelly-
tyksiä tarkennettaisiin niin, että ohjelmistotoimilupaa ei myönnettäisi, jos on perusteltua
syytä epäillä hakijan rikkovan esimerkiksi arpajaislain rahapelien markkinointia koskevia
säännöksiä. Lakiin lisättäisiin säännös toimilupaviranomaisen toimivallasta peruuttaa tele-
visio- tai radiotoimintaan myönnetty ohjelmistotoimilupa toimiluvan haltijan rikkoessa
toistuvasti ja vakavasti rahapelien markkinointia tai lapsille haitallisten ohjelmien lähetys-
aikaa koskevia säännöksiä.

Esityksessä ehdotetaan kumottavaksi myös viestintäpalvelujen ja matkapuhelinten kyt-
kykauppaa koskevat säännökset.

Tämän hallituksen esityksen jälkeenkin tietoyhteiskuntakaaren normien läpikäyminen
jatkuu liikenne- ja viestintäministeriössä. — Kiitos.

14.13 Merja Mäkisalo-Ropponen sd: Arvoisa puhemies! Kiinnitän tässä puheenvuoros-
sani huomiota vain yhteen tämän lakiesityksen kohtaan, ja se on ohjelmistojen saattami-
nen näkö- ja kuulovammaisten saataville.

Jos halutaan edistää kansalaisten yhdenvertaisuutta, niin palvelujen esteettömyyteen on
kiinnitettävä nykyistä enemmän huomiota. Esteettömyyshän tarkoittaa kaikkien aistien es-
teettömyyttä, ei ainoastaan liikuntaesteettömyyttä, ja nykyisinhän puhutaankin mieluum-
min saavutettavuudesta. Jokaisella yhteiskunnan jäsenellä on oltava oikeus tarpeelliseen
tietoon omalla kommunikointikielellään, ja saavutettavuus on sitä, että tuotteet ja palvelut
on suunniteltu niin, että ne soveltuvat monialaisille käyttäjille. Onkin kiitoksen arvoinen
asia, että kotimaisten ohjelmien ääni- ja tekstityspalvelut ovat mukana tässä liikennekaa-
ressa.

Lakiesityksessä ehdotettu näkö- ja kuulovammaisille tarkoitettujen ääni- ja tekstityspal-
velujen laajentaminen yleisen edun ohjelmistojen lisäksi useita yleisöryhmiä palvelevien
valtakunnallisten ohjelmistojen nojalla lähetettäviin ohjelmiin on erittäin kannatettavaa,
sillä eihän tämä palvele ainoastaan kuulo- ja näkövammaisia. Esimerkiksi tekstityspalve-
luhan auttaa monia muitakin ihmisryhmiä kuin kuulovammaisia. Siitä hyötyvät iäkkäät ih-
miset, kehitysvammaiset, suomea vieraana kielenä puhuvat ja niin edelleen.

Me olemme siis menossa oikaan suuntaan, mutta paljon on kyllä vielä tekemättä yhden-
vertaisuuden varmistamiseksi. Yhdenvertaisuuden näkökulmasta on ikävää, että urheilu-
ja musiikkiohjelmat on jätetty tämän lakiesityksen ulkopuolelle. Myöskään viittomakielis-
ten asemaa ei huomioida riittävästi. Viittomakieli on kuuroille äidinkieli, ja esimerkiksi
suomi puhuttuna tai kirjoitettuna on heille vieras kieli. Lainsäädännössä me emme siis
edelleenkään huomioi riittävästi [Puhemies koputtaa] viittomakielisten yhdenvertaisuutta,
ja näihin asioihin toivon valiokunnassa käytettävän aikaa ja niistä keskusteltavan.

Ihan lopuksi, arvoisa puhemies: esteetön yhteiskunta on kaikille hyvä yhteiskunta, ja
toivon, että kaikessa lainsäädännössä [Puhemies koputtaa] tekisimme enemmän sen asian
eteen töitä.

Ensimmäinen varapuhemies Mauri Pekkarinen:  Arvoisat edustajat, kun 2 minuuttia on
kulunut, pääsääntöisesti pyritään silloin siirtymään tänne puhujapönttöön, mikäli vielä
asiaa on. Nyt opettelemme uutta ja sitten jatkossa pidämme tästä tarkemmin kiinni.

14.16 Timo Heinonen kok: Arvoisa herra puhemies! Tietoyhteiskuntakaari on hyvä asia,
ja hyvä, että sääntelyä sujuvoitetaan. Tämän hallituksen kärkihankkeen pohjalta tässä esi-
2



Pöytäkirjan asiakohta PTK 82/2017 vp
tetään muutettavaksi muun muassa radiomainonnan määrää, ja itse toivoisin, että myös tv-
mainonnan puolella ehkä uudelleen harkittaisiin joitain vuosia sitten tehtyjä päätöksiä, mit-
kä tietyllä tavalla pätkivät näitä useisiin osiin, ovatko ne enää tänä päivänä niin perusteltu-
ja. Toivoisin, että ministeri voisi tätä ehkä uudemman kerran pohtia. Aika paljon siitä tulee
palautetta, ja kun itse tiedän olevani siihen osasyyllinen, kun olen silloin valiokunnassa
asiaa käsitellyt, kun tämä muutos tehtiin, niin nyt ainakin vähän saan omaatuntoa puhdis-
tettua, kun asia ja huoli on nostettu esille, että enää ohjelmia ei välttämättä lainsäädännön
määräämänä tarvitsisi tällä tavalla pilkkoa kuin tällä hetkellä tehdään. Se tietysti näkyy
näissä suosituissa ohjelmissa, missä esimerkiksi edustaja Kaikkonen ja muut esiintyvät.
Niissä on paljon mainoskatkoja, kun tavoitteena on tietysti myös saada rahoitusta sitä kaut-
ta.

Arvoisa puhemies! Myönteistä, niin kuin edustaja Mäkisalo-Ropponen nosti esille, on
se, että me erityisesti näissä pääkanavissa tuomme näkö- ja kuulovammaisten asiaa eli laa-
jasti esteettömyyttä entistä vahvemmin esille. Ääni- ja tekstityspalveluiden laajentaminen
on tällä puolella perusteltua. Myös se on hyvä asia tässä uudistuksessa, että ohjelmistotoi-
milupien myöntämistä ja myös pois ottamista selkeytetään. Tässä esityksessä tuodaan esil-
le esimerkiksi se, että lupaa ei myönnettäisi, jos on perusteltua syytä epäillä hakijan rikko-
van arpajaislain rahapelien markkinointia koskevia säännöksiä — eikä toisaalta, jos haki-
jan epäillään mahdollisesti syyllistyvän rikoslaissa rangaistavaksi säädettyyn kiihottami-
sen kansanryhmää vastaan. Nämä samat säädökset ovat myös tuolla toimiluvan peruutta-
misen puolella, ja tämä selkeyttää varmasti tätä tilannetta paljon.

Mutta tässä keskustelussa on ehkä hyvä nostaa esille sitäkin, että meidän aika runsaat
säätelyt tänne perinteisen television puolelle asettavat kyllä Suomessa toimivia media-alan
yhtiöitä kilpailunäkökulmasta erilaiseen asetelmaan erityisesti internetin puolella tapahtu-
vassa toiminnassa. Toivoisin, että myös sitä pohdittaisiin. Pienen tv-yhtiön, joka esimer-
kiksi tarjoaa ohjelmaa tv:n mutta myös internetin puolella, pitää täyttää monet vaatimukset
ennakkosensuureista ja -tarkistuksista ja muista, ja samaan aikaan kuitenkin tämä maailma
tulee entistä enemmän sellaiseksi rajattomaksi, että näitä ohjelmia katsotaan monista muis-
takin maista, puhumattakaan YouTubesta taikka tämäntyyppisistä palveluista. Myös ulko-
maiset tv-kanavat, joita tällä hetkellä hyvin monet suomalaisetkin katsovat, ovat erilaises-
sa kilpailuasemassa. Toivon, että myös tätä pohditaan, että emme tekisi sellaista lainsää-
däntöä, että meidän kotimainen tuotanto ja kotimaiset tv-kanavat eivät pystyisi toimimaan
myös näillä rajattomilla markkinoilla.

14.20 Lea Mäkipää si: Arvoisa puhemies! Tietoyhteiskuntakaari tuli voimaan vuoden
2015 alussa. Lakiin on koottu kaikki keskeiset säännökset, jotka koskevat sähköistä vies-
tintää ja sen tietoturvaa, ja lakiin sisältyy myös viestintämarkkinalaki. Näin laajaa lakia
joudutaan jatkuvasti päivittämään, koska sähköisessä viestinnässä tapahtuu koko ajan
muutoksia.

Lain tavoitteena on edistää sähköisen viestinnän palvelujen tarjontaa ja käyttöä sekä
varmistaa, että viestintäverkkoja ja viestintäpalveluja on kohtuullisin ehdoin jokaisen saa-
tavilla koko maassa. Lain tavoitteena on lisäksi turvata radiotaajuuksien tehokas ja häiriö-
tön käyttö sekä edistää kilpailua ja varmistaa, että viestintäverkot ja -palvelut ovat tekni-
sesti kehittyneitä, laadultaan hyviä, toimintavarmoja ja turvallisia sekä hinnaltaan edulli-
sia. Lain tavoitteena on myös turvata sähköisen viestinnän luottamuksellisuuden ja yksi-
tyisyydensuojan toteutuminen.
3



Pöytäkirjan asiakohta PTK 82/2017 vp
Korostan myös, että hyvää on se, että näkö- ja kuulorajoitteisille suunnatut yleisohjel-
mat koskevat myös MTV3- ja Nelonen-kanavia. 294 §:n mukaan televisio- ja radiotoimin-
nan valvontamaksun määrää muutetaan siten, että Yleisradio Oy:n valvontamaksua koro-
tetaan 220 000 euroon vuodessa, perusteena Viestintäviraston valvontatehtävien lisäänty-
minen Yleisradion osalta. Vastaavasti kaupallisten televisio- ja radiotoimijoiden maksua
alennetaan vähentyneiden valvontatehtävien vuoksi.

Arvoisa puhemies! Esityksestä pyydettiin lausunnot noin 150 lausunnonantajalta, muun
muassa radio- ja televisiotoimijoilta, teleyrityksiltä ja keskeisiltä viranomaisilta. Näin ol-
len voidaan sanoa, että kenttää on kuultu, ja saatu palaute on otettu myös huomioon. Lau-
suntojahan annettiin 31 kappaletta. Yleisesti lausunnoissa kannatettiin esityksen tavoitetta
sujuvoittaa sääntelyä hallituksen kärkihankkeen mukaisesti.

Tämä hallituksen esitys on kannatettava.

14.23 Mikko Savola kesk: Arvoisa herra puhemies! Täällä on tuotu esiin tasapuolista tie-
donsaantioikeutta, ja varmasti niin näkö- kuin kuulovammaistenkin suhteen tasapuolinen
tiedonsaantioikeus on hyvä asia keskustella, mutta haluaisin nostaa tässä yhteydessä esiin
myös maantieteellisen oikeuden saada tasapuolisesti tietoa, ja se ilmenee hyvin monilta
osin, esimerkiksi televisiokanavien näkyvyyden osalta. Meillä on operaattoreita, jotka lä-
hettävät, lähinnä siis Digitan mastojen kautta, eri televisiokanavien ohjelmia, mutta nämä
kanavat eivät sitten joka puolella näykään niin sanottujen katvealueiden vuoksi, ja jokai-
seen mastoon ei kaikkia kanavapaketteja ole saatu. Tilanne on sikäli kestämätön, että kan-
salaiset haluaisivat katsoa laajemmin, saada tietoa laajemmin eri kanavien kautta tulevista
ohjelmista mutta hyvin moni paketti, peruspaketti, tällä hetkellä sisältää vain peruskanavat
Ylen, MTV:n ja Nelosen — ja tuossapa tuo sitten oikeastaan onkin. Sub-tv:stä tai FOXista
voi vain unelmoida. 

Kun tätä kysyy viranomaistahoilta, niin Digita, Viestintävirasto ja sitten kanavaoperaat-
torit pallottelevat asiaa toisilleen, kenelle vastuu tästä oikein kuuluu. Nämähän perustavat
nämä laskentansa väkilukupohjaan, eivät maantieteelliseen pohjaan vaan siihen, paljonko
on asukkaita, mutta hyvin huonosti tässä otetaan huomioon kesäasukkaitten määrä tai tu-
ristien määrä, mitä eri alueilla voi olla, ja tähän tietysti toivoisin huomiota kiinnitettävän.
Kysyisinkin oikeastaan ministeriltä nyt tästä maantieteellisestä tasapuolisuudesta: mitä täl-
le asialle olisi tehtävissä, että kanavat näkyisivät tasapuolisemmin eri puolilla Suomea ja
näistä katvealueista päästäisiin eroon?

14.25 Mirja Vehkaperä kesk: Arvoisa herra puhemies! Viime vaalikaudella vuonna
2014 käytiin laaja tietoyhteiskuntakaaren uudistusprosessi eduskunnassa. Silloin sähköi-
sen viestinnän tietosuojaa ja viestintämarkkinoiden lainsäädäntöä muutettiin aika radikaa-
listikin, mutta tiedämme, että aika muuttuu ja lain pitää edustaa sitä aikaa, missä elämme.
Siksi tämä normienpurkuesitys eduskuntaan hallituksen esityksenä poistaa turhaa säänte-
lyä ja edesauttaa sitä, että sähköinen viestintä, tietoyhteiskunta, elää tässä ajassa. 

Erityisen kiitollinen olen siitä, että näkö- ja kuulorajoitteisille henkilöille tämä hallituk-
sen esitys tuo laajennusta palveluihin, sillä ääni- ja tekstityspalvelut laajenevat niin, että
myöskin valtakunnallisen ohjelmistotoimiluvan nojalla lähetettäviin ohjelmiin nämä teks-
titys- ja äänipalvelut pitää liittää silloin, kun kyse on useista eri yleisöryhmistä, jotka vas-
taanottavat näitä ohjelmia. Edustaja Mäkisalo-Ropponen puhui erittäin hyvin täällä salissa
esteettömyydestä, joka ei koske vain näkö- ja kuulorajoitteisia ihmisiä — eri väestöryhmät
4



Pöytäkirjan asiakohta PTK 82/2017 vp
ja vammaisryhmät hyötyvät näistä palveluista. Se ei voi olla ainoastaan kaupallisten kana-
vien, MTV3:n ja Nelosen kanavien, asia vaan sen pitää olla kaikkien viestintäverkkojen
asia, että nämä esteettömyysasiat ovat kunnossa. Kuitenkin vuonna 2016 MTV3 ja Nelo-
nen äänipalveluiden osalta täyttivät jo sataprosenttisesti tämän asian ja Ylelläkin tämä asia
oli hyvällä kontolla, mutta tekstitysten osalta [Puhemies koputtaa] on vielä kaikilla kana-
villa parannettavaa.

14.27 Sinuhe Wallinheimo kok: Arvoisa puhemies! Pääosin kyse on hyvästä hallituksen
esityksestä.

Ensiksikin tähän esitykseen liittyy useita sääntelyn keventämiseen tähtääviä muutoksia.
Jatkossa radiomainonnan määrää ei rajoitettaisi säännöksin ja myös televisio-ohjelmien
eurooppalaisuuden vaatimuksista joustettaisiin. Lisäksi televisio- ja radioalan kannalta jär-
kevä muutos on myös se, että nykyisiä valvontamaksuja alennetaan. Kaikki tämä vahvis-
taa monipuolisen radio- ja televisiomainonnan säilymistä ja kehittymistä Suomessa.

Toisaalta kritiikkiä voi esittää siitä, että tässä televisio-ohjelmien eurooppalaisuuden
vaatimusten höllentämisessä ei menty riittävän pitkälle. Olen sitä mieltä, että tässä asiassa
harkintavalta olisi pitänyt antaa televisiotoimintaa harjoittavien tahojen käsiin.

Lisäksi isompaan pohdiskeluun voisi valiokunnassa olla syytä kahdessa asiassa. Ne ovat
uudesta ääni- ja tekstityspalveluvelvoitteesta ohjelmistoyhtiöille koituvat kustannukset
sekä Viestintäviraston oikeus evätä joissain tapauksissa radio- ja televisiolupa.

Ensimmäisen kohdalla kyse on sinällään tärkeästä uudistuksesta. On hyvä, että uudella
velvoitteella ääni- ja tekstityspalveluista näkö- ja kuulorajoitteisen kansalaisen perusoi-
keudet paranevat. Ongelmallista tosin tässä on se, miten tästä koituvat kustannukset kor-
vataan. Hallituksen esityksessä velvoitteiden täyttämisestä aiheutuvat kustannukset mak-
settaisiin julkisista varoista vain Yleisradio Oy:lle, ei yksityisille yrityksille. Kovinkaan
reilulta tämä järjestely ei kuulosta. Yhteiskunta lisää siis yksityisten elinkeinonharjoitta-
jien kustannuksia ja korvaa vain omat kulunsa.

Toinen isompi kysymys, arvoisa puhemies, on sitten tämä Viestintävirastolle annettu oi-
keus evätä lupa, jos hakijan epäillään rikkovan esimerkiksi arpajaislakia tai ikärajasään-
nöksiä. Muun muassa Medialiitto on pitänyt tätä mahdollisuutta viranomaisen ennakolli-
sena puuttumisena sananvapauteen. Heidän mielestään erityisesti markkinointia ja ikärajo-
ja koskevat perusteet eivät ole yhteiskunnallisesti riittävän painavia oikeuttaakseen ohitta-
maan perustuslain mukaisen sananvapauden ennakkoesteiden kiellon. Siksi voisi olla pai-
kallaan tarkastella sitä, pitäisikö tätä kohtaa laissa tarkentaa. Jonkinlaista sääntelyä tässä
kyllä tarvitaan, mutta mennäänkö tässä näiden ikärajojen ja markkinoiden osalta jo hiukan
liian pitkälle?

14.30 Mikko Alatalo kesk: Arvoisa puhemies! Tietoyhteiskuntakaari on hyvin laaja, ja
digitalisaatio muuttaa tietysti näitä olosuhteita hyvin voimakkaasti, jolloin täytyy näitä
korjauksia tehdä, ja hyvä näin.

Yhdenvertaisuus on erittäin tärkeä asia, ja tämä esteettömyys, ääni- ja tekstityspalvelut,
myös muissa kuin Ylen ohjelmissa todellakin auttaa lapsia, vanhuksia ja tietysti myös suo-
mea vieraana kielenä puhuvia. Tuolla ulkomailla usein ihmetellään, miten suomalaiset
osaavat esimerkiksi englantia hyvin. Sehän johtuu siitä, että meillä ei dubata tv-ohjelmia
niin kuin monissa maissa tehdään: Saksassa tosiaankin Tom Cruise puhuu saksaa. Eli tämä
on hyvä asia, että kielitaito myös kehittyy tämän myötä.
5



Pöytäkirjan asiakohta PTK 82/2017 vp
Toivottavaa on, että ohjelmia ei pilkota mainoksilla samaan tapaan kuin nyt, vaikka re-
gulaatio vähenee ja radiomainosten lähetysajan enimmäismääristä luovutaan. Kyllähän
tässäkin raja tulee vastaan, kyllä kuulijat sitten äänestävät omilla korvillaan, jos mainoksia
on ärsyttävän paljon. Eli luotetaan tässä kuulijoihin ja heidän näkemyksiinsä.

Kaupallisten toimijoiden asemaa nyt sitten lopulta helpotetaan alentamalla Viestintävi-
raston valvontamaksua, ja Ylehän vastaavasti joutuu maksamaan enemmän tätä. Täytyy
toivoa tietysti, että sitten myös näitten kaupallisten toimijoiden ohjelmat ovat yhtä moni-
puolisia, tai lähes sinnepäin, kuin Ylellä on, elikkä ettei se ole pelkkää viihdettä.

Päätelaitteiden liittyminen kytkykauppaan sallitaan, ja se varmasti edistää digitalisaati-
ota. Mutta sen verran täytyy vielä sanoa tästä muutoksesta, mikä on nyt voimakas, että kun
tässä puhuttiin muun muassa siitä, että maaseudulla on vaikea joissain paikoin nähdä ni-
menomaan terrestrial-kanavia elikkä kanavia, jotka tulevat maanpäällisten antennien kaut-
ta, niin pitäisikö auttaa jotenkin, että saataisiin satelliittibokseja enemmän. Nythän tilaus-
palvelut lisääntyvät: Netflix, C More, HBO ja niin edelleen. Maailma muuttuu, ja pitäisikö
siirtyä enemmän sitten katsomaan peilin kautta, jolloin nämä esteet, mitkä tosiaan aiheutu-
vat, poistuvat? 

14.32 Mikaela Nylander r: Arvoisa puhemies! Näkö- ja kuulovammaisten asema para-
nee, jos tämä lakiehdotus menee eteenpäin, ja tämä on todella hyvä ja kannatettava asia.

Mutta muitten tavoin myös minä toivon, että valiokunnassa kiinnitetään erityistä huo-
miota viittomakielisten oikeuksiin saatavuusnäkökulmasta. Edistystä on toki tapahtunut.
Esimerkiksi Ylehän lähettää kyselytunteja suomenkielisellä viittomakielellä ja joitakin
näitä isompia vaalitenttejä on lähetetty ja viitottu suomen kielellä. Mutta edelleenkään
ruotsinkielisellä viittomakielellä ei lähetetä mitään Ylelläkään. Tähän on kiinnitettävä huo-
miota.

Jag hoppas alltså att de som har teckenspråk som modersmål ska beaktas i utskottsbehand-
lingen och jag hoppas också att man tar in formuleringar om bägge teckenspråkens ställ-
ning och om att förbättra de människors rättigheter som har det som modersmål.

14.33 Kimmo Kivelä si: Puhemies! Mediakenttä elää rajussa muutoksessa. Tietyissä ikä-
ryhmissä perinteisen broadcastin käyttöaste on hyvin alhainen, ja tämä muutoskehitys vain
kiihtyy. Ei todennäköisesti tule olemaan kovin kaukana, kovin monen vuoden päässä, kun
tv-ohjelmia katsotaan enemmän netin kautta kuin perinteisellä tavalla. Ja voidaan historial-
lisesti verrata tätä murroksen laajuutta kirjapainotaidon keksimiseen, radion läpimurtoon
tai tv:n tuloon olohuoneisiin. Nämä kaikki edellä mainitsemani ovat olleet myös rajuja yh-
teiskunnallisten muutosten aikoja, mitä myös tämä internetpohjainen maailma on ja on ole-
va.

On hyvä, että reagoidaan sääntelyn purkamisella, ollaan nykyaikana nykyajassa. Kau-
pallisella medialla on tänä päivänä monenlaisia ongelmia. Ongelmat tulevat, taloudelliset
ongelmat, pitkälti ulkomailta, ja siksi ajoittain tuntuu hyvin valitettavalta ja kohtuuttomal-
ta, että haukutaan ongelmista ikään kuin väärää puuta.

Kannan henkilökohtaisesti huolta aidosti paikallisista radioista. Aikoinaan, kun 80-lu-
vun puolivälissä paikallisradioita, tätä järjestelmää, luotiin, oltiin täynnä ihanteita siitä, että
sananvapaus laajenee ja paikallisuus, alueellisuus, tulee esille. Mutta nyt ollaan hyvin ikä-
6



Pöytäkirjan asiakohta PTK 82/2017 vp
vässä tilanteessa: Ainoastaan muutamat viimeiset mohikaanit jaksavat. Sen sijaan paikal-
lisradiot alkavat olla ulkomaisessa ketjuomistuksessa.

Tämä näkö- ja kuulovammaisten palvelujen lisääminen on upea asia.

14.35 Timo Harakka sd: Arvoisa puhemies! Yhdyn edustaja Mäkisalo-Ropposen paina-
vaan puheenvuoroon näkö- ja kuulorajoitteisten puolesta. Kuten lakiesityksessä todetaan,
ääni- ja tekstitysvelvollisuuden laajentaminen on "tarpeen, jotta turvataan näkö- ja kuulo-
vammaisten sananvapauteen sisältyvä oikeus ottaa vastaan viestejä".

On kuitenkin valitettavaa, että tarkoitus on jättää osa ohjelmistoa pois tämän velvoitteen
piiristä. Tämä rajoittaa ennen kaikkea viittomakielisten suomalaisten oikeutta sananvapau-
teen. Laissa pitäisi erikseen joka kohdassa mainita viittomakieli vaihtoehtona tai lisänä
tekstitykselle, ja varsinkin suorissa lähetyksissä olisi velvoitettava tarjoamaan viittomakie-
linen palvelu. Tämä sopisi erityisesti urheiluselostuksiin — kuten näinä suomalaisen kori-
pallon suurina päivinä on syytä todeta.

Arvoisa puhemies! Edellinen eduskunta hyväksyi viime töikseen viittomakielilain, jon-
ka on tarkoitus taata viittomakielisten oikeus saada palveluita omalla äidinkielellään. Tämä
oli äärimmäisen tärkeä saavutus koko viittomakieliselle yhteisölle. Olikin surkuhupaisaa,
että tuota historiallista päätöstä ja eduskuntakeskustelua ei voitu viittoa juuri sille yleisöl-
le, jota tämä päätös kosketti. Se osoittaa vielä asenneongelmaa, joka heijastuu toistaiseksi
vielä tähän lakiesitykseenkin. Arvoisa ministeri, olisiko valiokunnan syytä lisätä viittoma-
kielisen palvelun vaatimus tähän lakiin?

14.37 Pia Viitanen sd: Arvoisa herra puhemies! Viime kaudellahan toden totta tuli tämä
valtavan iso lainsäädäntöuudistus, tietoyhteiskuntakaari. Siinä mentiin paljon eteenpäin,
siinä oli monia hyviä periaatteita. Uskoisin, että nyt kun tässä näitä muutoksia esitetään,
valiokunta tulisi hyvin perehtymään näihin eri muutoksiin. Siellä on varmasti ihan hyvää
sisällä, ja sitten kun niitä kysymysmerkkejä on, niin uskon, että tässä salissa ne henkilöt,
ketkä valiokunnassa ovat, ovat kyllä kiinnostuneita näistä asioista. Tämä on nykyaikaa, ja
on monesta syystä hyvin tärkeää perehtyä näihin asioihin.

Haluan tähän alkuun todeta, että mielestäni oli hyvin tärkeää, että täällä käytettiin näitä
puheenvuoroja esteettömyyden suhteen ja nimenomaan siitä, että niin näkö- kuin kuulo-
vammaiset ja muutkin erityisryhmät voivat saada hyvää palvelua mahdollisimman laajasti
ja myös tältä osin. Ja kyllä kiinnittäisin huomiota, aivan samalla tavalla kuin edustaja Mä-
kisalo-Ropponen ja myös edustaja Harakka juuri tuossa edellisessä puheenvuorossa, sii-
hen, voisiko valiokunta nyt vielä erityisesti tästä näkökulmasta katsoa, onko tähän viitto-
makieliasiaan ja näihin vielä eduskuntakäsittelyn aikana tehtävissä joitakin parannuksia.

Pidin merkittävänä myös edustaja Kivelän puheenvuoroa, missä hän korosti paikallisra-
dioiden asemaa. Minä jaan ihan tämän saman näkemyksen, eli minusta on hyvin tärkeää,
että paikallisradiot voivat hyvin. Kaiken kaikkiaanhan me olemme käyneet viime vuosina
aika useassa yhteydessä keskustelua siitä, että ylipäätään suomalaisella laadukkaalla, mo-
niarvoisella tiedonvälityksellä tulee olla mahdollisimman hyvät toimintaedellytykset. Se
on demokratian perusasia, että meillä on hyvät toimintaedellytykset omaava moniarvoinen
mediakenttä kaikkinensa, paikallisradioineen, radioineen ja televisioineen kaikkineen, ja
siksi tästä keskustelu on aina hyvin tarpeellista.

Siksi oikeastaan haluaisin, puhemies, tässä yhteydessä kysyä myös erästä asiaa ja nos-
taa sen pöydälle. Me keskustelimme tästä tuolla viime kevään korvilla, kesän tullessa,
7



Pöytäkirjan asiakohta PTK 82/2017 vp
edellisen kerran, eli näistä kaupallisen median toimintamahdollisuuksista. Oli hyvä, että
ensinnäkin Ylen kannalta päästiin eteenpäin, saatiin turvattua vakaa rahoitusratkaisu, se oli
tärkeää, ja vielä kerran kiitän tässä edustaja Arto Satosen johtamaa työryhmää, joka teki
erittäin merkittävää työtä tässä suhteessa. Mutta sitten tämä kaupallinen puoli: Myös siellä
oli ansiokasta työtä taustalla, edustaja Harkimo teki tämän selvityksen kaupallisen median
uutistarjonnan toimintaedellytyksiin liittyen. Ja tämä työryhmähän päätyi sille kannalle,
että tämän kaupallisen median uutistoiminnan tukemiseen ja ylipäätään tähän kehittämi-
seen, toimintaedellytysten turvaamiseen, liittyen tulisi päätyä tällaiseen väliaikaiseen ra-
hoitukseen, joka olisi sitten tässä muutaman vuoden aikana noin 8 miljoonaa euroa. Se oli
mielestäni perusteltu, hyvä esitys tältä Harkimon työryhmältä, että Ruotsin ja Norjan ta-
paan toimisimme tällä tavalla tässä tilanteessa, kun me tiedämme, että ne haasteet ovat ko-
vin moninaiset, koko toimintaympäristöä myllerretään. Siksi myös meidän täytyy täällä
lainsäädännön puolella, rahoituksen puolella, miettiä, miten voimme jollain tavalla antaa
tukea sille, että Suomessa säilyisi moniarvoinen, laadukas uutistarjonta ja ylipäätään me-
dian toimintamahdollisuudet. No, pettymys oli tietenkin hieman iso siinä vaiheessa, kun
meille selvisi tuolla valtiovarainvaliokunnan käsittelyssä, että tämä 8 miljoonan tukitaso ei
tule toteutumaan vaan nyt on sisässä sen kaltainen esitys, että tätä tukea tulisi noin pari mil-
joonaa, suurin piirtein, tulevina vuosina. Tätä vähän kyseenalaistimme, että miksi nyt sit-
ten ei ole hallitus lähtenyt siihen, että mentäisiin tämän työryhmän esittämällä tasolla, mik-
si nyt sitten tämä taso on alempi. Haluaisin myös tässä yhteydessä, koska tästä on usein
täällä eduskunnassa keskusteltu, nostaa esiin tämän kysymyksen, koska tämä liittyy, puhe-
mies, hyvin olennaisesti siihen tärkeään asiaan, että kaikella meidän mediatoiminnallam-
me on mahdollisimman hyvät toimintamahdollisuudet nyt ja tulevaisuudessa. Se on valtti
ja se on demokratian ydin, että meillä on monipuolinen, moniarvoinen, tiedonvälitys.

14.42 Eero Heinäluoma sd: Arvoisa puhemies! Fake news on päivän sanayhdistelmä.
Koko länsimainen tiedonvälitys on aikamoisessa kurimuksessa, jossa väärät tiedot ja tie-
toiset valheet ovat ottaneet tiedonvälityksessä ja ihmisten tajunnassa aika ison osan. Näitä
käytetään myös politiikassa, myös vaalitaistelujen yhteydessä, niin kuin Yhdysvalloista
olemme voineet nähdä. Kun kaikki muuttuu nopeasti vaihtuvaksi tajunnanvirraksi, uhkana
on perinteisen länsimaisen laadukkaan journalismin häviäminen. Tämä riski koskee tietys-
ti myös Suomea. Olemme jo nyt nähneet, miten mainoskehityksessä mainosrahat uhkaavat
valua ulkomaille, ulkomaisille nettisaiteille, joilla uutisten laatuun, varmistukseen tai to-
tuudellisuuteen ei kovin paljoa huomiota kiinnitetä. Siksi lainsäädäntöhankkeiden ja val-
tiovallan täytyisi olla erityisen valppaana. Siksi näiden tietoyhteiskuntakaarilakiesitysten
sisällössä täytyisi olla erityinen huomio moniarvoisen, monipuolisen tiedonvälityksen tur-
vaamisessa, jotta kansalaisilla on käytettävissään riippumatonta, eri lähteistä tulevaa tie-
toa.

Olemme aiemmin täällä puhuneet useaan kertaan Yleisradion asemasta. Eduskunta on
hyvin yhtenäisenä rintamana — välillä pitkienkin keskustelujen jälkeen mutta lopputulok-
sena kuitenkin yhtenäisenä — asettunut puolustamaan kansallisen Yleisradio-yhtiön vah-
vaa asemaa ja toimintamahdollisuuksia. Tällä on ilman muuta merkitystä moniarvoisen
kentän laadun turvaamisessa yhtenä viitekohtana, kun uutisten totuudellisuutta arvioidaan.

Edustaja Viitanen puhui tässä edellä myös kaupallisen uutistoiminnan tilanteesta, ja on
todellakin niin, että on aihetta olla huolissaan myös siitä, mitä kaupallisella puolella tapah-
8



Pöytäkirjan asiakohta PTK 82/2017 vp
tuu ja erityisesti sähköisellä puolella ja televisiotoiminnassa. Tämä mainosten uusjako, tie-
tysti myös talouden vaikeat vuodet, on johtamassa tilanteeseen, jossa uutistoiminta yli-
päänsä uhkaa kärsiä. Se on kuitenkin toimintaa, jossa ajankohtaisuus ja tietojen varmista-
minen vaativat resursseja. Helpoimmalla pääsee, jos tingitään näistä resursseista ja omasta
uutistuotannosta.

Ministeri Berner teki erinomaisen tärkeän päätöksen, kun hän asetti aikaisemman Yleis-
radion asemaa pohtineen työryhmän, edustaja Satosen johtaman työryhmän, ehdotuksesta
erillisen työryhmän katsomaan tätä kaupallisen televisiotoiminnan, uutistoiminnan, tule-
vaisuutta. Edustaja Hjallis Harkimo teki tässä tärkeää työtä, ja itsellänikin oli siihen mah-
dollisuus myötävaikuttaa. Tuossa työssä viime syksyn aikana hyvin huolella käytiin lävit-
se tätä uutiskentän muutosta, ja täytyy sanoa, että se on kyllä vavahduttavaa, kuinka no-
peassa aikataulussa tämä kenttä muuttuu ja haastaa perinteisiä välineitä. Tämä koskee tie-
tysti niin Yleisradiota kuin sitten myös kaupallista uutistoimintaa.

Tuossa Harkimon työryhmässä päädyttiin kuitenkin eräisiin ehdotuksiin, jotka koskevat
sekä uutistoiminnan alustan kehittämismahdollisuuksia — siis mahdollisuuksia kehittää
palveluja, jotka kohdistuisivat koko kaupalliseen kenttään, ja tähän liittyen erilaisen inno-
vaatiotuen mahdollisuuksia — että sitten myös tukea sähköiselle ja television uutistoimin-
nalle, jolloin varmistetaan siirtymäajassa eri korkealaatuisten uutislähetysten jatkuminen
Suomessa. Yhdyn edustaja Viitaseen siinä, että oli pettymys, että huolimatta siitä, että tämä
työryhmä kuitenkin asetettiin koko parlamentaarisen eduskuntatyön mandaatilla — eli sen
työryhmän työn, jota edustaja Satonen veti — ja se yksimielisesti oli sitä mieltä, että tähän
pitäisi puuttua, ja vaikka olen ymmärtänyt niin, että täällä eduskunnassa vastustajia näille
Harkimon työryhmän ehdotuksille ei juurikaan ole, ne eivät nyt näytä menevän eteenpäin.
Nämä rahat ovat hyvin pieniä, joista tässä puhutaan, niillä ei ole valtiontaloudelle tai bud-
jettitaloudelle merkitystä. Mutta on selvää, että tiedonvälityksen tulevaisuuden kannalta ne
ovat erittäin merkittäviä. Monesti kun on puhuttu siitä, kuuluuko Yleisradiolle joitakin re-
sursseja, ovatko ne pois kaupallisilta, niin on aihetta tässä todeta, että kyllä nämä laadulli-
set uutistoimitukset ja uutisvälineet tarvitsevat toinen toisiansa. Se, että olemme puhuneet
Yleisradion puolesta, ei poista sitä, että me tarvitsemme myös kaupallista tv-uutistoimin-
taa ja sillä on oma tärkeä merkityksensä tämän moniarvoisen viestinnän kokonaiskentässä.

Tässä on suuri riski, että kurki kuolee ennen kuin tämä suo sulaa. Sen takia kyllä kiireh-
tisin hallitukselta tämän tilanteen arviointia, ja myös minä peräänkuuluttaisin ministeri
Berneriltä, joka periaatteessa, tiedän, on tähän asennoitunut myönteisesti, selvitystä edus-
kunnalle siitä, minkä takia nämä ehdotukset eivät nyt näytä ensi vuoden budjetissa mene-
vän eteenpäin ja onko ministerillä arvioita siitä — jos tämä lykkääntyy — käykö niin, että
aika loppuu kesken ja näillä tulevilla hankkeilla ei sitten paljon käyttöä ole, jos uutistoi-
mintaa ryhdytään ajamaan kaupallisella puolella alas. Joten toivoisin, että eduskunta voisi
kokonaisuudessaan saada selvityksen, missä tässä kuljetaan, ja huomioidaan tämä laaja
parlamentaarinen työ.

Haluan kiittää edustaja Turusta, joka oli tässä jälkimmäisessä työryhmässä, joka kesä-
kuussa sai työnsä valmiiksi. Sehän käsitteli nimenomaisesti Yleisradion toimintaa, yleisra-
dioveron tulevaisuutta ja myös Yleisradion rahoitusta ja päätyi siihen, että yleisradioindek-
sin mukaiset korotukset Yleisradion toimintamahdollisuuksiin toteutetaan vuoden 2019
budjetin yhteydessä. Se oli arvokas esimerkki siitä, että keskustelun kautta voimme löytää
yhteisiä käsityksiä.
9



Pöytäkirjan asiakohta PTK 82/2017 vp
14.49 Mikko Kärnä kesk: Arvoisa herra puhemies! Aivan ensimmäiseksi kiitokset mi-
nisterille ja koko hallitukselle tästä erinomaisesta esityksestä.

Jaan kuitenkin edustajakollega Savolan huolen alueellisten tv-lähetysten kattavuudesta.
Esimerkiksi kotimaakunnassani Lapissa on varsin suuria ongelmia nyt kaupallisten toimi-
joiden näkyvyydessä. Sitä tietysti sanotaan, että sitä tikulla silmään, joka vanhoja muiste-
lee, mutta kyllä täytyy nyt palata siihen, mistä tämä kaikki johtuu. Tämä kaikki johtuu sii-
tä, että Ylen lähetysverkko aikanaan yksityistettiin Lipposen hallituksen toimesta. Sen
myötä muodostettiin Digita, jolla ei ole minkäänlaisia yhteiskunnallisia velvoitteita näky-
vyyden suhteen, ja onpa tästä yhtiöstä esitetty jopa epäilyksiä, että se maksaisi veronsa
pääsääntöisesti veroparatiiseihin. Tämä on kammottava esimerkki siitä, mitä voi pahim-
millaan tapahtua silloin, kun tällainen toimenpide tietoliikenneverkkojen suhteen toteute-
taan. Olisin halunnut kysyä ministeriltä nyt: onko meillä valtiolla mitään sellaisia mekanis-
meja, joilla voisimme tukea kaupallisten toimijoiden näkyvyyttä erityisen harvaan asutuil-
la ja syrjäisillä seuduilla?

14.50 Eero Heinäluoma sd (vastauspuheenvuoro): Arvoisa puhemies! Herään aina, kun
salissa mainitaan Lipposen hallitus, [Naurua] ja varsinkin, kun sen tekee keskusta, koska
siihen liittyy hyvin mielenkiintoinen henkinen tunneyhteys, jonka puhemieskin varmaan
muistaa. Mutta epäilen kyllä, että tässä Digita-asiassa ollaan väärän puun juurella, nimit-
täin kyllä nämä Digitaa koskevat päätökset on tehty Yleisradio-yhtiössä. Tämähän oli ai-
kaisemmin Yleisradion hoitama asia, ja Yleisradio päätyi siihen, että se ottaa palvelut ja
haluaa ottaa nämä rahat sisään tästä lähetysverkosta ja siirtää ne Digitalle. [Maria Tolppa-
nen nyökkäilee] En tiedä, onko täällä... Varmaan minua kokeneempiakin on läsnä, mutta
nyökkäilyistä olen huomaavinani, että muistini toimii oikein, niin että ei tästä nyt tällä ker-
taa Lipposta syyttämällä selvitä. [Timo Heinonen: Pettikö omistajaohjaus?]

14.51 Mikko Kärnä kesk (vastauspuheenvuoro): Arvoisa herra puhemies! Kyllä olen sitä
mieltä ja edelleen siinä käsityksessä, että maan hallitus ja eduskunta kyllä siunaa tällaiset
päätökset: Ylen lähetysverkko päätettiin yksityistää Lipposen hallituksen toimesta. Korjat-
kaa totta kai, jos olen väärässä, mutta tällaisessa vakaassa käsityksessä ainakin allekirjoit-
tanut on. Tämän yksityistämisen myötä todellakin muodostettiin sitten osakeyhtiö, jolle ei
asetettu minkäänlaisia yhteiskunnallisia velvoitteita ja joka on täysin omistajaohjauksen
ulottumattomissa. Sitä viljaa me tällä hetkellä kylvämme, ja se vilja näkyy nyt erityisen
huonona kaupallisten kanavien näkyvyytenä erityisen harvaan asutuilla ja syrjäisillä seu-
duilla.

14.52 Eero Heinäluoma sd (vastauspuheenvuoro): Arvoisa puhemies! Kannattaisi kes-
kustan ehkä pitää ihan sisäisesti pientä seminaaria tästä aiheesta, koska nämä lähetystoi-
mintaan liittyvät päätökset on siis tehty Yleisradio-yhtiön sisällä. Ja sitten täytyy kysyä,
kun katsoo vähän kaikkia poliitikkoja siellä, mukaan lukien Yleisradion johtoa, mitä sil-
loin on ajateltu, kun tämä päätös on tehty. Nimittäin voin yhtyä tähän kritiikkiin sinällänsä,
mutta siinä, että tämä pannaan Lipposen piikkiin, tehdään vääryyttä. Mutta uskon niin, että
ministeri Berner selvittää tämän asian, jos ei tässä salissa, niin ensi torstain keskustan ryh-
mäkokouksessa.
10



Pöytäkirjan asiakohta PTK 82/2017 vp
14.52 Maria Tolppanen sd (vastauspuheenvuoro): Arvoisa puhemies! Kyllä nämä asiat
tosiaankin päätettiin Yleisradion sisällä, aivan kuten päätettiin kuljetusasioista, jolloinka
Yleisradio-yhtiö myi omistamansa autot pois ja liisasi ne samat autot takaisin. Eli tässä tie-
tysti voidaan vähän kritiikkiä heittää, oliko kannattavaa vai eikö ollut kannattavaa. Sama
on Digitan kohdalla, mutta sen enempää myöskään tässä salissa ei varmasti ole päätetty si-
tä, että mennään Digitaan mukaan. Ja vaikka ei olisi mentykään Digitaan mukaan, niin ei-
vät ne kuuntelupalvelut, eivät ne linkkimastot sen paremmin olisi toimineet, valitettavasti.
Hyvä, että nyt yritetään kiinnittää huomiota siihen, että saadaan joka niemeen, notkoon ja
saarelmaan menemään tietoa perille.

Ensimmäinen varapuhemies Mauri Pekkarinen: Vielä edustaja Alatalo, vastauspu-
heenvuoro.

14.53 Mikko Alatalo kesk (vastauspuheenvuoro): Kyllähän tilanne oli se, arvoisa puhe-
mies, että Yleisradion rahatilanne oli aika heikko tuohon aikaan, ja ilmeisesti sitten ajatel-
tiin näin, että saadaan se summa Digitalta, kun myydään verkko. Se on tietysti vähän vali-
tettavaa, että siinä pääsi monopoliasemaan tämä yhtiö. Kyllä tässä täytyy hakea syitä mo-
nistakin paikoista. Mutta nyt täytyy keksiä uusia keinoja, esimerkiksi tämä satelliittipeili
tai joku muu järjestelmä internetin kautta. Näin voitaisiin auttaa haja-asutusalueita. Meil-
läkin jopa Pirkanmaalla on niin sanotulla terrestrial-antennisysteemillä vaikeuksia. Tässä
täytyisi pitää huoli siitä, että kansalaiset ovat tasa-arvoisia myös harvaan asutuilla alueilla.
[Eero Heinäluoma: Asiaa!]

Ensimmäinen varapuhemies Mauri Pekkarinen: Edelleen Digitasta vastauspuheenvuo-
ro — edustaja Rossi.

14.54 Markku Rossi kesk (vastauspuheenvuoro): Arvoisa herra puhemies! Kyllä taitaa
todellakin olla nyt niin, että tämä digitalisaatio auttaa tässä asiassa. Ja nämä suomalaisen
tv:n digitalisoitumisen alkutahdit lyötiin todellakin Paavo Lipposen hallituksen iltakoulus-
sa keväällä 1996. Liikenneministeri Tuula Linnainmaa esitteli suunnitelman televisiolähe-
tysten digitalisoinnista, ja tässä kun kuultiin, että totuus kuullaan, niin tässä näin on. Tämä
sama yleinen tieto kertoo vielä tätä näin, että Ylen sisäisen arvion mukaan yhtiön ei pitäisi
luopua lähetysverkosta. Maan hallitus päätti kuitenkin toisin. Minä olen samaa mieltä kyl-
lä kuin... [Timo Heinonen: Ei, onko näin?] — No, näin minä nyt luen tässä näin, minä luen
vähän toista tekstiä kuin omaa tietämääni, mutta [Timo Heinosen välihuuto] voi olla, että
tämä vaatii nyt arkeologeilta vähän tarkempaa tutkimustietoa, miten tämä tulee olemaan.
— Asiaahan tämä ei vie eteenpäin, mutta minusta edustaja Kärnän esille nostama asia on
mielenkiintoinen. Mutta todellakin minä toivon tähän yhteyteen myös, että me kuljemme
asiassa itsessään eteenpäin ja [Puhemies koputtaa] hoidamme tätä päivää ja tulevaisuutta.

Ensimmäinen varapuhemies Mauri Pekkarinen: Sopinee, että tässä keskusteluvaihees-
sa nyt viimeinen vastauspuheenvuoro — edustaja Heinäluoma.

14.55 Eero Heinäluoma sd (vastauspuheenvuoro): Arvoisa puhemies! Mitäs tästä riitele-
mään, kun tässähän on historiankirjoitus, joka meille kertoo, miten tämä asia on, ja uskon
niin, että tässä kaikilla läsnä olevilla on intressi selvittää tämä asia. Ministeri Berner var-
11



Pöytäkirjan asiakohta PTK 82/2017 vp
maan ottaa tästä kopin, niin että totuus kerrotaan paitsi tässä salissa myös koko Suomen
kansalle.

Mutta tulen nyt sitten vielä itse tähän, mitä pitäisi tehdä, ja se on se olennainen osa. Tältä
kannalta katsoen merkitystä on sillä, että me pitäisimme myös tämän kaupallisen tv-toi-
minnan sellaisen sääntelyn puitteissa, että on intressi olla kanava, jolla on lavea palvelu-
tehtävä suomalaisille ja myös tämä peittovaatimus. Nyt kun tästä julkisesta tuesta on pu-
huttu, niin sen yksi ehtohan liittyy siihen, että jos otat julkista tukea, niin sitoudut siihen,
että tämä kanava näkyy koko Suomen alueella. Ne kanavat, jotka ovat nyt jättäytyneet pois
näistä yleisistä ehdoista, voivat tehdä näitä ratkaisuja katsoen, että jos ei ole riittävästi tu-
loja suhteessa menoihin, niin sitten aletaan supistaa [Puhemies koputtaa] tätä kanavalähe-
tysmahdollisuutta eikä käytetä edes näitä nykyisiä Digitan palveluja. Tässä on meillä yh-
teisen talkoon paikka.

Ensimmäinen varapuhemies Mauri Pekkarinen: Puhujalistaan.

14.57 Maria Tolppanen sd: Arvoisa puhemies! Sanan- ja lehdistönvapaus on sivistysval-
tion lippulaiva, esteetön objektiivisen, tarkastetun tiedon levittäminen ja tiedon saaminen
niin ikään. Niiden pitää sivistysvaltiossa pysyä. Mutta mikä takaa objektiivisen, tarkaste-
tun tiedon saamisen ja levityksen?

Tätä päivää on valemedia, joka tuottaa omaa totuuttaan. Valemedia näyttää ja kuulostaa
oikealta tiedolta ja tiedonvälitykseltä. Sitä se ei kuitenkaan ole. Tieto on hyvin usein vaih-
toehtoista tai muunneltua totuutta, suomeksi sanottuna silkkaa valetta. Kysyisinkin minis-
teriltä: onko teillä ideoita, miten rajoittaa valemedian levittäytymistä ja valemedian levit-
tämistä sellaisella laajuudella, mitä tänä päivänä tapahtuu? Tällä hetkellä se nimittäin näyt-
tää — ikäväkseni olen huomannut — vahvistuvan, ja ikävintä on se, että kaikilla kansalai-
silla ei tunnu olevan kykyä erottaa valemediaa oikeasta mediasta, internet kun mahdollis-
taa niin monenlaisten asioiden käytön. Valemedian lehdet ilmestyvät netissä, valemedian
lähetykset ilmestyvät netissä, ja jos ei osaa vetää rajaa siihen, mikä on objektiivista tietoa ja
mikä ei ole, niin silloin tästä mediasta tulee totuutta, ja se on vaarallista.

Sen lisäksi, arvoisa puhemies, haluaisin viittomakielisten asioista sanoa pari sanaa.
Ensinnäkin viittomakieliset palvelut kuuluvat tähän päivään. Viittomakieli on hyväksyt-

ty kieli, ja Suomessa sitä käyttää äidinkielenään 4 000—5 000 ihmistä. Lisäksi 300 ruot-
sinkielistä käyttää ruotsinkielistä viittomakieltä omana äidinkielenään. Kuulevista viitto-
makieltä käyttää kakkoskielenä jopa 10 000 ihmistä. Eli on täysin perusteltua, että viitto-
makieliset ja viittomakielen käyttäjien tarpeet otetaan huomioon.

Tänä päivänä en kovinkaan paljon löydä ilonaiheita rapakon takaa Yhdysvalloista, mut-
ta yksi asia siellä on hoidettu, joka näkyy nytten näissä luonnonkatastrofiuutisoinneissa.
Siellä nimittäin seisoo koko ajan viittomakielinen ihminen kuvernöörin vieressä tai polii-
sipäällikön vieressä, tai kuka siellä nyt sitten tiedottaakin. Tämä olisi semmoinen asia, joka
ehkä meilläkin olisi ihan hyvä ottaa käyttöön. Helpottaisi muuten aika paljon asioita, jos
silloin, kun asioista virallisesti kerrotaan, siinä olisi myöskin yhden Suomessa käytettävis-
sä olevan kielen taitaja vieressä.

15.00 Mikko Alatalo kesk: Arvoisa puhemies! Täällä on otettu esille tämä valtava vale-
uutisten buumi, mikä on maailmalla menossa. Yhdysvalloissahan täytyy katsoa CNN:ää,
jos haluaa nähdä demokraattien näkemyksiä, FOXia, jos taas haluaa nähdä republikaanien
12



Pöytäkirjan asiakohta PTK 82/2017 vp
näkemyksiä — kuka tietää, miten se Trumpin näkemys sitten sieltä tulee. Joka tapauksessa
haluan, että Pohjoismaissa meillä on hyvä julkisen palvelun yleisradio, jolla voidaan luo-
tettavaa tietoa saada, ja täydennyksenä tietysti hyvät kaupalliset toimijat.

Ei ole Ylen vika, että kaupallisten toimijoiden mahdollisuudet ovat huonontuneet, vaik-
ka Yleä on sanottu käenpojaksi. YouTube, Google, tilauspalvelut HBO, Netflix, Viasat ja
C More, nämä edelleen lisäävät kannatustaan Suomessa, ja näin ollen perinteisten kaupal-
listen toimijoiden mahdollisuudet saada sitä rahaa ovat pienentyneet. Mainosrahaa menee
nyt aika paljon näille kansainvälisille toimijoille.

Somen valta on erittäin suuri, ja tällä vyörytyksellä voidaan vaikuttaa poliittisiin päätök-
siin. Kansanedustajat tai valtuutetut eivät uskalla äänestää minkään hyvänkään asian puo-
lesta, koska somen raivo on niin valtava. Siksi tarvitaan luotettavaa tiedonvälitystä. Me
emme saa antaa periksi tälle someraivolle. Sillä voidaan todella tuhota paljon asioita. Sen
takia me tarvitsemme hyvän tiedonvälityksen.

Hyvä, että Ylen indeksikorotukset palaavat 2019, kiitos Turusen porukalle siitä. Ja Yle-
hän maksaa myös paljon arvonlisäveroja, elikkä se on hyvä veronmaksaja myös.

Edustaja Kivelän puheenvuorosta innostuneena sanon vielä sen, että me olemme menet-
täneet sen alkuperäisen idean, millä paikallisradiot lähtivät alun perin liikkeelle. Ne eivät
ole enää paikallisradioita, ne ovat kaupallisia radioita ja isojen ketjujen hallussa. Toivon,
että liikenne- ja viestintäministeriössä edelleen pidetään huolta siitä, että myös yksittäiset
itsenäiset kaupalliset radiot voivat toimia ja tuoda moniäänisen kuvan Suomesta niin kult-
tuurisesti kuin myös poliittisesti.

15.02 Timo Harakka sd (vastauspuheenvuoro): Arvoisa puhemies! Kiitos edustaja Ala-
talolle hyvästä analyysistä tämän valemedian osalta, samoin kuin edustaja Heinäluomalle.
Tässä on varmaankin nyt, kun olemme palanneet tähän arvokkaaseen saliin, hyvä muistut-
taa siitä, että myöskin meillä päättäjillä on vastuumme siitä, lähteekö tällainen valheelli-
nen, virheellinen tai vääristynyt tieto eteenpäin. Minä toivoisin, että voisimme kaikki si-
toutua siihen, että emme levittele huhuja, kuulopuheita tai somessa jonkun kertomia asioi-
ta totena eteenpäin. Meillä on vastuu totuudellisuudesta. Toivon, että tämä voisi olla asia,
jonka me kaikki voimme allekirjoittaa vastuullisina päättäjinä.

15.03 Jyrki Kasvi vihr: Arvoisa puhemies! Tietoyhteiskuntakaaren päivitys on tosiaan jo
ajankohtainen, vaikka se on ollut voimassa vasta pari vuotta. Sekä viestintäteknologia, me-
diamarkkinat että viestinnän kulttuuri ovat jatkuvassa muutoksessa, ja lainsäädännön on
pysyttävä tämän muutoksen tahdissa.

Hyvän esimerkin tästä toimintaympäristön muutoksesta tarjoaa täällä monessa puheen-
vuorossa mainittu tv-ohjelmien tekstitys. Itse asiassa puheentunnistus on jo nyt niin kehit-
tynyttä, että periaatteessa kaikki ohjelmat on pian mahdollista tekstittää automaattisesti.
Haasteena silloin on kuitenkin viittomakielen jääminen kustannusloukkuun, automaatti-
sen tekstityksen jalkoihin. Ja kuten täällä on monessa puheenvuorossa todettu, viittomakie-
li on kuulovammaisten äidinkieli, ei kirjoitettu suomi, etenkin lapsille.

Nyt viestintäkaareen tehtävät muutokset ovat sinänsä varsin pieniä, ja joudumme aivan
varmasti pian palaamaan tämän lain pariin, viimeistään silloin, kun EU lopulta saa digitaa-
liset sisämarkkinansa toimimaan ja yhtenäistää muun muassa audiovisuaalisen viestinnän
pelisääntöjä. Tietoyhteiskuntakaaren — tai oikeastaan viestintäkaaren, siitähän tässä on
kyse — suurena ongelmana on se, että se keskittyy vanhoihin, väistyviin viestintävälinei-
13



Pöytäkirjan asiakohta PTK 82/2017 vp
siin. Kuten olemme nähneet, jopa Yleisradio on jo supistanut kanavavalikoimaansa. Lähi-
vuosina katsojien siirtyminen broadcast-lähetysten seuraamisesta sisältöjen striimaukseen
jatkuu ja kiihtyy. Viimeistään ensi vaalikaudella joudumme pohtimaan, mitkä nykyisin tv-
käytössä olevat taajuudet siirretään mobiiliviestinnän käyttöön ja mikä on tv-taajuuksien
käypä hinta. Nykyisellään taajuudet ovat tv-yhtiöille varsin edullisia. Muuten ei tv-ohjel-
mia kannattaisi lähettää niin marginaalisille yleisöille kuin tällä hetkellä tehdään.

Pian me joudumme myös täällä eduskunnassa pohtimaan, mikä oikeastaan on radio-oh-
jelma tai tv-ohjelma: onko ratkaisevaa sen välitystekniikka vai sisältö? Me joudumme
päättämään, koskevatko tietoyhteiskuntakaaren säädökset erilaisten nettilähetysten jake-
lualustoja tai nettiohjelmien sisältöä, kuten podcasteja tai videobloggaajia. Suosituimmilla
suomalaisilla videoblogeilla on jo nyt moninkertaiset katsojamäärät suosituimpiin suoma-
laisiin tv-ohjelmiin verrattuna, mutta tietoyhteiskuntakaari ei niitä mitenkään koske. Syy-
nä korkeisiin katsojamääriin on se, että ne on tehty suoraan kansainväliseen jakeluun. Viisi
miljoonaa suomalaista on kunnianhimoiselle tubettajalle aivan liian pieni yleisö, joka ei
turvaa mainostuloja. Englanniksi toimivan suomalaisen tubettajan toimintaa eivät EU-mai-
den ristiriitaiset pelisäännöt häiritse, sillä heidän tärkein kohdeyleisönsä on kokonaan
EU:n ulkopuolella, Yhdysvalloissa.

Arvoisa puhemies! Tietoyhteiskuntakaaren yhtenä tavoitteena on oltava suomalaisten
sisältöpalveluiden kansainvälisen skaalautumisen edistäminen. Jos me luomme liian sulje-
tut kansalliset audiovisuaaliset markkinat, se muuri sulkee samalla muun maailman mark-
kinat suomalaisilta yrityksiltä. Ja jos 5 miljoonaa on liian pieni yleisö tubettajalle, se on sitä
myös mediapalveluita tarjoaville yrityksille. On oireellista, että maailmaa netissä hallitse-
vat mediayhtiöt tulevat pääasiassa Yhdysvalloista. Yhdysvalloissa digitaaliset sisämarkki-
nat toimivat. Siellä jokaisella startupilla on 323 miljoonaa potentiaalista käyttäjää. Skaa-
lautuminen on paljon helpompaa kuin Euroopassa, saati Suomessa. Mediamarkkinat glo-
balisoituvat vääjäämättä, ja se globalisaatio ulottuu myös Suomeen. Haasteena globalisoi-
tuvilla mediamarkkinoilla on suomalaisen journalismin tulevaisuus, etenkin jos suomalai-
sista mediataloista tulee kansainvälisten nettiyhtiöiden paikallistoimituksia. Kyse ei sil-
loin ole vain paikallisten, kotimaisten tapahtumien luotettavasta uutisoinnista
suomalaisille, vaan myös kansainvälisten tapahtumien uutisoinnista suomalaisesta näkö-
kulmasta — vai saneleeko uutiset silloin globaalin mediayhtiön kansainvälinen omistaja?
Elämme niitä kuuluisia mielenkiintoisia aikoja myös viestinnän saralla.

15.07 Merja Mäkisalo-Ropponen sd: Arvoisa puhemies! Kiitos edustaja Alatalolle ja
Harakalle hyvistä puheenvuoroista koskien valemediaa. Olen täysin samaa mieltä.

Mutta, arvoisa puhemies, vielä pari sanaa viittomakielestä: Tosiasia on se, että viittoma-
kielisten oikeudet eivät tällä hetkellä riittävästi toteudu meidän yhteiskunnassamme. Siksi
olen iloinen siitä keskustelusta, mitä täällä on käyty tänä päivänä, sillä nyt tuntuu meillä
kaikilla olevan yhteinen tahtotila parantaa viittomakielisten asemaa. Tiedon puute on vielä
aikamoinen, sillä minä kuulen hyvin usein semmoisia kommentteja, että eihän sitä viitto-
makieltä tarvita, jos on tekstitys. Mutta kuten sanoin jo aiemmassa puheenvuorossani, kuu-
roille suomen kieli tai ruotsin kieli on vieras kieli, ja meillä on edelleenkin kuuroja, jotka
eivät hallitse suomea ja ruotsia eivätkä pysty ymmärtämään tekstitystä kunnolla, sanan
sieltä, toisen täältä kenties. Ja toisaalta jokaisella kansalaisella tulisi olla oikeus myöskin
tulla toimeen ja saada tietoa omalla äidinkielellään. Siksi kysynkin ministeriltä, edustaja
Harakan tavoin: voisiko viittomakielisten asemaa vielä parantaa tässä lakiesityksessä?
14



Pöytäkirjan asiakohta PTK 82/2017 vp
15.09 Sari Tanus kd: Arvoisa puhemies! Täällä on käytetty hyviä puheenvuoroja, kuten
oli juuri edellinenkin. Itse haluaisin myös alleviivata vielä tätä viittomakielisten asiaa.

Tässä en toista edellisten puheenvuorojen sisältöä, vaan haluaisin nostaa urheiluasiat
esiin. Me tiedämme urheilun merkityksen, ja varsinkin silloin, kun joukkueet tai yksilöt
menestyvät, sillä voi olla suuri merkitys koko kansakunnalle. Ja kun on päässyt seuraa-
maan oikein päteviä, hyviä viittomakielen tulkkeja, jotka viittovat myös tunteella ja pysty-
vät välittämään sitä eteenpäin, niin toivoisi, että tämä urheilupuoli nostettaisiin vielä esiin
valiokunnassa, kun sitä käsitellään, jotta myös urheilulähetykset olisivat esteettömästi
myös viittomakieltä tarvitseville saavutettavissa.

Sitten toinen asia, josta haluaisin mainita, kun en oikein ymmärtänyt: Edustaja Wallin-
heimo puheensa lopussa mainitsi ikärajoista, ja sanoiko hän lähetysajoistakin, mutta noin
yleensä ottaen toivoisin myös, kun tätä asiaa käsitellään valiokunnassa, että nostettaisiin
ikärajat ja erilaisten lähetysten lähetysajat esiin. Noin yleensä ottaen ei ole haittaa tai vaa-
raksi, jos joitakin asioita kokee tai näkee vähän myöhemmällä iällä, mutta sen sijaan tun-
tuu, että lapset ja nuoret tänä päivänä näkevät ja kokevat aivan liian paljon myös televisio-
ruutujen kautta [Sinuhe Wallinheimo: Ja netistä!]: väkivaltaa, seksiä, asioita, jotka helpos-
ti vaikuttavat heidän tasapainoiseen kehitykseensä ja myöhemmin — jos tätä ajatellaan —
kommunikaatioon ja ihmissuhteisiin ja niin edelleen.

Sitten näistä epätotuuksista ja mainoksista haluaisin sanoa, kun on kaikenlaisia lähetyk-
siä tänä päivänä: ennustajia, rahankeräysasioita, milloin mistäkin aallosta tai korteista en-
nustetaan. Kanava saa tietysti näiltä toimijoilta rahoitusta ja toimijat edelleen soittajilta ja
niin edelleen, mutta toivoisin, että näihinkin asioihin valiokunnassa kiinnitetään huomiota.

15.11 Timo Heinonen kok: Herra puhemies! Tässä on käyty hyvää keskustelua. Erityi-
sesti edustaja Kasvi tuossa kuvasi hyvin sitä kenttää, mihin olemme menossa. Itse uskon
siihen, että median menestyksen avain kyllä löytyy nimenomaan sääntelyn purkamisen
kautta tässä globaalissa maailmassa. Tässä keskustelussa vähän on tullut sellainen tunne,
että me voisimme menestyä tulevaisuudessa entistä enempi rajoittamalla tätä toimintaa —
täällä ovat valemediat, fake newsit, olleet esillä — ja en oikein itse jaksa uskoa siihen, että
meillä on mahdollisuuksia, ainakaan asiallisella tavalla, rajoitusten kautta siihen puuttua
enempää kuin tällä hetkellä. Esimerkiksi tässä puututaan niin, että me emme anna toimilu-
pia vaikkapa tällaiselle toimijalle, joka kansanryhmää vastaan kiihottamiseen mahdollises-
ti on syyllistymässä tai on syyllistynyt. 

Itse painottaisin medialukutaitoa, mikä on jäänyt tässä keskustelussa liian vähälle huo-
miolle. Meidän pitää entistä enempi huolehtia siitä, että meidän lapsille, tulevaisuuden ai-
kuisille, tulee luontainen taito kaikkeen tietoon suhtautua sitä myös puntaroiden ja arvioi-
den, onko se sellaista, että siihen voi luottaa, ja millä tavalla sitä pitää käyttää. Se on ainoa
keino, millä voidaan menestyä siinä tilanteessa, kun emme pysty enää hallitsemaan tätä tie-
don suurta määrää. Se koskee vähän myös tätä ikärajakysymystä. Ymmärrän sen, että on
tärkeää ja hyvä, että meidän tv:stä ei tule tiettyinä aikoina tietynlaista ohjelmaa, mutta se ei
enää tänä päivänä toimi valitettavasti — esimerkiksi netissä nämä lapset, joita nämä ikära-
jat ehkä eniten koskettavat, koko ajan ovatkin ja katsovat niitä, ja tämä on se toinen puoli.

Sitten tämä antenniverkkokysymys: Maaseudulle on tärkeää, että me huolehdimme vie-
lä siitä, että se toimii, mutta niin kuin edustaja Kasvi toi hyvin esille, me tarvitsemme [Pu-
hemies koputtaa] tällaisen tulevaisuuteen katsovan suhtautumisen: mobiililaajakaistat, laa-
jakaistat ja tämä puoli. Eli sellainen perinteinen tv:n katsominen valitettavasti tulee nyt...
15



Pöytäkirjan asiakohta PTK 82/2017 vp
Ensimmäinen varapuhemies Mauri Pekkarinen:  Nyt pyydän edustaja Heinosta siirty-
mään puhujapönttöön, mikäli aikoo jatkaa.

Tässä, arvoisa puhemies, tuli tärkein, ja laitan pisteen perään.

Ensimmäinen varapuhemies Mauri Pekkarinen: Puhujalistaan.

15.13 Markku Eestilä kok: Arvoisa puhemies! Jatkan siitä, mihin edellinen edustaja jäi.
Eduskunnassa sote-uudistus jäi jumiin perustuslakivaliokuntaan, ja keskeiset syyt olivat

yhdenvertaisuudessa, eli perustuslakivaliokunnan mukaan yhdenvertaisuus sekä alueiden
että ihmisten kohdalla ei olisi toteutunut, eikä myöskään valinnanvapaus. Minun mielestä-
ni aika monessa Itä-Suomen kodissa kesällä toukokuun jälkeen monet kanavat lakkasivat
toimimasta sen takia, että tv-yhtiöt eivät liiketaloudellisista syistä enää suostuneet osta-
maan Digitan palveluja. En tiedä, onko Digitan hinnoittelussa joku vika vai onko sitten tv-
yhtiöitten kassassa joku ongelma, mutta minusta tämä on kyllä semmoinen tietoyhteiskun-
taongelma, että — me voimme kyllä digitaalisuudesta puhua ja tietoyhteiskuntakaaresta —
ihmisten on vaikea ymmärtää sitä, että heidän valinnanvapautensa tv:n katselussa, joka
kuitenkin on osa kulttuuria ja tiedonvälitystä, oleellisella tavalla heikentyi toukokuun jäl-
keen. Minä toivoisin, että eduskunnassa, jossakin valiokunnassa, jaostossa tai muussa, tä-
hän kiinnitetään huomiota, katsotaan, voidaanko tälle epäkohdalle jotakin tehdä.

15.14 Jukka Kopra kok: Arvoisa herra puhemies! Erääseen tämän lakiesityksen yksi-
tyiskohtaan haluaisin kiinnittää huomiota, nimittäin tähän kytkykauppaosuuteen. Sehän on
hyvin muotoiltu tässä esityksessä, ja varmaankin se voidaan nyt purkaa, mutta varmaan on
hyvä palauttaa mieliin ne olosuhteet, joissa aikoinaan tätä kytkykauppaa pantiin kuriin. Sil-
loinhan liittymäkauppa näine puhelimineen ja puhelinliittymineen oli varsin villiä ja hy-
vinkin epämääräistä. Aika moni varmaan sai siihen aikaan puhelinsoittoja. Itsekin muis-
tan, että aikoinaan, kun kytkykauppa vielä oli sallittu, parhaimpana päivänä taisi kolmelta
eri operaattorilta tulla tarjoussoitto, että vaihdetaanko liittymää. Tällöin pantiin myös tätä
liittymien etäkauppaa kuriin. Nyt kun tätä kytkykaupparegulaatiota puretaan, mikä on var-
masti hyvä asia, niin olisi varmasti hyvä jatkokäsittelyssä vielä selvittää se, millaisia mah-
dollisia vaikutuksia tällä on etämyyntiin ja onko riski siitä, että tavallaan samanlainen sir-
kus, mikä oli silloin aikoinaan vallalla, pääsisi taas uudelleen irti, koska en usko, että sitä
kuitenkaan kukaan toivoo. Muistanette varmaan, kun lehdissäkin oli juttuja isoäideistä ja
niin edelleen, jotka eivät edes oikeastaan lopun perin tienneet, mitä ostivat, kun vikkelät
puhelinmyyjät kytkivät heille vaikka minkälaisia kauppoja, liittymiä ja laitteita.

15.16 Sari Tanus kd: Arvoisa puhemies! Haluaisin vielä vähän jatkaa edellisistä teemois-
ta.

Todella meidän nuoriso ja lapsetkin paljon siellä netissä ovat, mutta tämä ei mielestäni
saa poissulkea sitä, että pyrimme laittamaan sopivia ikärajoja ja myös pyrimme huolehti-
maan tietyistä lähetysajoista. Kyllä viime vuosien aikana televisiostakin, jos kello 16—17
perheen ruokailuaikana on sattunut television laittamaan auki, on voinut silmien eteen tul-
la aika monenlaista, niin että siinä mielessä minusta meidän yhteiskunnan toimijoina on
kuitenkin hyvä pitää tämä mielessä ja pyrkimyksenä ja nimenomaan ajatellen meidän las-
temme ja nuortemme tulevaisuutta ja tasapainoista eloa myös sitten ihmissuhteita ajatellen.
16



Pöytäkirjan asiakohta PTK 82/2017 vp
Sitten tuosta, mistä jo mainitsin, todella näistä mainoksista ja epätotuuksista: Olen itse
asiassa ottanut muutamaan toimijaankin jo yhteyttä. En tiedä, onko näitä ollut monen vuo-
den aikana, mutta taitaa olla puolitoista—pari vuotta, kun itse törmäsin Suomen kanavilla
näihin, sanoisinko, kaiken maailman ennustajiin. Alkuun en voinut oikein ymmärtää, että
meillä Suomessa tulee tämäntyyppistä, jossa todella rahastetaan ja milloin minkäkinlaises-
ta aallosta tai kortista tai tuntemuksista sitten soittajille totuuksia tai epätotuuksia tai muu-
ta sieltä työnnetään, mennään hyvinkin monenlaisten asioitten rajoilla, joita jotkut voivat
pitää vähämerkityksisinä, mutta näistäkin on jo todettu hyvin ikäviä seurauksia ja kouku-
tuksia monille.

Sitten nopeasti vielä tästä valemediasta ja median totuudellisuudesta: On yksi asia, mitä
kerrotaan, toinen asia, miten kerrotaan, ja kolmas asia vielä, mitä jätetään kertomatta. Tu-
levaisuusvaliokunnassahan pyysimme myös median tutkijoita sinne, ja he totesivat, että
Suomeenkin tämä valemedia on tullut myös isojen kanavien kautta ja kyllästämistä, tä-
mäntyyppistä, on myös meillä. Toivoisin, että media olisi meillä laadukas media, joka pi-
tää [Puhemies koputtaa] kunnia-asiana välittää oikeaa, monipuolista tietoa jatkossakin.

15.18 Markku Rossi kesk: Arvoisa herra puhemies! Tämä esitys kokonaisuudessaan eli
laki tietoyhteiskuntakaaren muuttamisesta on monellakin tapaa erinomainen. Se edustaa
myös Sipilän hallituksen johdonmukaista linjaa normien purkamisesta. Se näkyy esimer-
kiksi radiolupien myöntämisessä tai mainonnan rajoitusten poistamisessa. Nämä ovat toi-
menpiteitä, jotka palvelevat ei ainoastaan kohderyhmää vaan myös niitä yrityksiä, jotka
siellä käytännössä toimivat. Kansalaisten kannalta myös näkö- ja kuulovammaisten palve-
lujen parantaminen on ilman muuta paikallaan ja hyvä askel eteenpäin.

Se, miksi tänä päivänä todellakaan kaikki kaupalliset tv-kanavat eivät näy sillä lailla
kuin joko ovat ennen näkyneet tai niiden pitäisi näkyä, on suuri haaste meille yhteiskunta-
na. Jossakin vaiheessa puhelinoperaattorit olivat sitä mieltä, että jokainen rakentaa omat
linkkinsä. Eduskunta kyllä lähti lopuksi siitä, että linkit voidaan tehdä, mutta kaikkien ope-
raattoreiden on aina siihen saman kukkulan päälle mentävä — siitä tänä päivänä kyllä kiit-
tävät, että ei ole menty siihen yleiseen kilpailuun. Miten tätä asiaa voitaisiin ratkoa eteen-
päin, siinä on tietysti liikenne- ja viestintäministeriöllä ja alan viranomaisilla tehtävän
paikka. Pystyykö eduskunta sitä edistämään jollakin lailla, sen aika näyttää.

Arvoisa puhemies! Kiinnittäisin huomiota myös tähän asiaan, että mikä on tänä päivänä
kaupallisten radioiden, tai nimenomaan kaupallisten paikallisradioiden, asema. Itsekin
siellä 80-luvun jälkeisenä aikana työskennelleenä voin sanoa, että kyllä se huuma ja se idea
ja ajatus, joka perustui paikalliseen tekemisen kulttuuriin ja näin edelleen, on kadonnut hy-
vin pitkälti juuri tämän ketjuuntumisen myötä. Onko tälle jotain tehtävissä, se on kyllä vai-
kea asia. Ymmärrän kyllä kaupallisuuden ja sen, miten yhteiskunta voi sitä säädellä, mutta
oleellista on tietysti, että ainakin niille toimijoille, jotka haluavat paikallisesti toimia, an-
netaan se mahdollisuus.

15.20 Timo Heinonen kok: Arvoisa puhemies! Uskon, että aika hyvin se on selväksi tul-
lut, että me kaikki kannatamme sitä, että meillä olisi hyvää ja turvallista mediaa, mutta jon-
kin verran haluaisin kyllä vielä jatkaa sitä pohdintaa, että samassa toimintaympäristössä pi-
täisi pystyä toimimaan samoilla pelisäännöillä. Tämä ei tällä hetkellä toimi. Tässä ollaan
huolissaan siitä, säilyykö Suomessa muidenkin kuin Yleisradion tarjoama palvelu netissä
taikka televisiossa. Iso kysymys on se, miten ne saavat katselijoita ja mitä niille maksaa oh-
17



Pöytäkirjan asiakohta PTK 82/2017 vp
jelman saattaminen esimerkiksi Katsomoon taikka Ruutu-palveluun, jotka toimivat samas-
sa toimintaympäristössä kuin esimerkiksi virolaiset toimijat, ruotsalaiset toimijat, muut eu-
rooppalaiset toimijat tai vaikkapa toimija Yhdysvalloissa. Silloin jos näissä olemme kovin
kaukana toisista, täytyy katsoa, ettei käy niin — niin kuin tällä hetkellä on käymässä — että
samassa toimintaympäristössä me säätelemme omia toimijoitamme huomattavasti tiukem-
min sellaisilla säädöksillä, jotka aiheuttavat merkittävästi lisää kustannuksia. Silloin voi
käydä niin, että me säätelemme lopulta itsemme hengiltä. Tämä on oikeastaan se viesti.

Itse kannatan sitä, että perinteisessä tv:ssä me pidämme kiinni siitä, että tiettyyn aikaan
tulee tietynlaista ohjelmaa, se on ehkä tänä päivänä siellä vielä ihan toimivaa. Mutta kun
me siirrymme internetiin tai siihen, että koti-tv:stäkin katsotaan tulevaisuudessa entistä
enemmän tv-ohjelmia silloin kun itse halutaan — eli vaikka se vastaanotin on sama kuin
tälläkin hetkellä, [Puhemies koputtaa] niin sieltä klikataankin ohjelmia satunnaisesti — sil-
loin ollaan täysin toisenlaisessa [Puhemies koputtaa] toimintaympäristössä. Tähän toivoi-
sin itse myös ministeriltä vähän kannanottoa.

15.22 Outi Mäkelä kok: Arvoisa puhemies! Oikeastaan tuosta edustaja Heinosen puhees-
ta halusinkin jatkaa: Juuri näin. Tänä päivänä se median käyttö ei ole enää siitä kiinni, tu-
leeko se Pikku Kakkonen tiettyyn aikaan sieltä televisiosta. Pienen lapsen äitinä olen to-
della iloinen siitä, miten hyvää tarjontaa esimerkiksi Yle tarjoaa lapsille. Mutta kun meillä
on sitten tämä digitaalinen puoli, ne kännykät ja pädit, ja ne kulkevat aina mukana, niitä voi
räplätä milloin missäkin ja sieltä lapset osaavat valita, tosi nopeasti oppivat sieltä valitse-
maan, ohjelmia, niin siinä eivät välttämättä vanhemmat ehdi siihen mukaan. Pidän tosi tär-
keänä sitä, että meillä tätä kriittistä medialukutaitoa edelleen kehitetään ja meidän osaamis-
tamme siinä kasvatetaan, paitsi lapsilla myös meillä vanhemmilla ja opettajilla, se on erit-
täin tärkeää. Meillähän on sitä vuodesta 2004, käsittääkseni, jo opetettu koulussakin. Mut-
ta vielä varhaisemminkin voisi — miksei se voisi olla myös osa varhaiskasvatusta, tämä
medialukutaidon opettaminen?

15.23 Eero Suutari kok: Arvoisa puhemies! Jatkaisin myös tästä edustaja Eestilän aloit-
tamasta televisiokanavien sulkemisesta. Tietyllä tavalla nyt, digitaalisena aikana, se on
vain pelkkä päätös. Aikaisemmin, silloin analogiakanavien aikana, oli kallista järjestää nii-
tä kaistoja sinne, mutta nyt kun ne on digitaalisena aikana jo valmiiksi järjestetty, niitä sul-
jetaan ihan tällaisen markkinatalouden takia. Pyytäisinkin nyt, kun on ministeri paikalla,
miettimään ehkä just tämän tasa-arvon kannalta, miten tätä nyt voitaisiin edistää niin, että
meillä olisi Suomessa nyt nykyaikana, digitaalisena aikana, paremmin kuin aikaisemmin,
tasa-arvoisesti, yhteiskunnan alun perin jalalle panemia informaatiokanavia, televisiokana-
via.

15.24 Sinuhe Wallinheimo kok: Arvoisa puhemies! Edustaja Tanus kyseli hieman tar-
kennusta kritiikkiini lakiesityksen erääseen yksityiskohtaan eli siihen, että ehdotuksen mu-
kaan Viestintävirasto voi evätä ohjelmistolupia tiettyihin syihin vedoten, jotka sanoin jo
tuolta pöntöstä. En ole tämän kritiikkini kanssa ihan yksin, muun muassa Medialiitto on
kanssani samaa mieltä, ja tämä ehdotus merkitsisi viranomaisen ennakollista puuttumista
sananvapauteen. Siitä syystä Medialiitto vastustaa ehdotusta, koska se puuttuu suhteetto-
malla tavalla tiedotusvälineiden toimintaan.
18



Pöytäkirjan asiakohta PTK 82/2017 vp
15.25 Pia Viitanen sd: Arvoisa herra puhemies! Minä arvelen, että ministeri ainakin näyt-
tää siltä, että aikoo käyttää tässä kohta puheenvuoron, joten päätin vielä tässä yhteydessä
toistaa sen kysymyksen, joka tuli tuossa jo tovi sitten siitä kaupallisen sähköisen median
tuen kohtalosta eli tästä rahasumman määrästä. Muistan tosiaan sen herättäneen keskuste-
lua täällä eduskunnan salissakin tuossa ennen kesätaukoa.

Puhemies! Toivon todella vastausta myös siihen kysymykseen, minkä täällä aika moni
edustaja nyt on esittänyt, että katsooko ministeri sen mahdolliseksi, että valiokunnassa voi-
si esimerkiksi nimenomaisesti tätä näkövammaisten, kuulovammaisten ja muiden palve-
lua ja sen säädösperustaa vielä tarkistaa. Toki ymmärrän, että eduskunnalla tietenkin on
mahdollisuus joka tapauksessa valiokunnassa tätä muuttaa, mutta on aina hyvä kuulla jos-
sain vaiheessa ministerinkin näkemys asiaan.

Puhemies! Koska ministeri on täällä paikalla, olisi mielestäni tärkeää kuulla näihin vas-
taukset.

Ensimmäinen varapuhemies Mauri Pekkarinen: Edustaja Mäkisalo-Ropponen, ja hä-
nen jälkeensä ministeri Berner.

15.26 Merja Mäkisalo-Ropponen sd: Arvoisa puhemies! Todella medialukutaitoa tulee
opetella jo varhaiskasvatuksessa, koulu on liian myöhäinen vaihe lähteä opettelemaan tätä
asiaa. Kouluissakin se pitää linkittää kaikkiin oppiaineisiin, se ei saa olla joku irrallinen ai-
ne, jossa sitä opiskellaan, vaan sen pitää olla osana kaikkea.

Toisaalta, asiahan koskee kyllä myös meitä aikuisia, ja me tarvitsisimme nyt paljon uu-
sia työkaluja, joiden avulla voisimme näitä valeuutisia tunnistaa. Sen takia haluankin vielä
mainita, että Suomessahan käynnistyi vuonna 2014 tämmöistä joukkoistamista hyödyntä-
vä vapaaehtoistoiminta, niin sanottu Faktabaari, jossa etsitään näitä valeuutisia. Tätä Fak-
tabaaria voi kuka tahansa kansalainen käyttää. Sehän on valittu vuonna 2014 Vuoden jour-
nalistiseksi teoksi, ja sen jälkeen se on saanut paljon tunnustuspalkintoja ja tunnustusmai-
nintoja myöskin tuolla Euroopassa ja kansainvälisesti. Eli me tarvitsemme myöskin tämän-
kaltaisia työkaluja, joita sitten voisimme oppia käyttämään ja hyödyntämään, jotta valeme-
dia ja valeuutiset saataisiin paremmin hallintaan.

Ensimmäinen varapuhemies Mauri Pekkarinen: Äsken sovitusta poiketen — jos minis-
terille sopii — edustaja Kasvi vielä ja sitten ministeri.

15.28 Jyrki Kasvi vihr: Kiitos! Tästä mediakasvatuksesta kun puhutaan paljon, niin mei-
dän täytyy muistaa se, että nykyajan lapset ja nuoret eivät ole enää passiivisia median ku-
luttajia vaan he ovat myös aktiivisia sisältöjen tuottajia. Elikkä mediakasvatus ei ole enää
vain medialukutaitoa vaan myös mediakirjoitustaitoa. Sen takia minä olen usein sanonut-
kin, että esimerkiksi äidinkielen opetusohjelmaan tarvittaisiin ehdottomasti journalismin
pelisäännöt, koska jonkun blogin kirjoittaja saattaa huomata, että hän onkin itse asiassa oi-
keudellisessa vastuussa siitä, mitä hän on mennyt kirjoittamaan alaikäisenä. Eli tämän ha-
lusin vain nostaa vielä tähän keskusteluun, ettei juututtaisi sinne vanhaan mediakasvatus-
ajatteluun, vaan muistetaan, että me joudumme kasvattamaan heistä myös aktiivisia medi-
an tuottajia.
19



Pöytäkirjan asiakohta PTK 82/2017 vp
Ensimmäinen varapuhemies Mauri Pekkarinen: Ja ministeri Berner, tarvittaessa vaik-
ka 5 minuuttia. Tässä on tullut aika paljon kysymyksiä ja kommentteja.

15.29 Liikenne- ja viestintäministeri Anne Berner: Kiitoksia, arvoisa puhemies! Tieto-
yhteiskuntakaarta on todellakin uudistettava, kun toimintaympäristö uudistuu. Tässä en-
simmäisessä vaiheessa on nytten niin sanotusti nopeasti muutettavia kokonaisuuksia. Työ
jatkuu niin sanottuun kakkosvaiheeseen, jossa osa tulee sitten myöskin EU:n muutosten
myötä, ja myöskin sitten, niin kuin edustaja Kasvi toi esille, kun EU:n digitaalinen sisä-
markkina edistyy, tulee tarvetta uudistaa tietoyhteiskuntakaarta lisää. Elikkä edessämme
on varsin mittava, kokonaisvaltainen uudistus, josta nyt käsittelyssä on ensimmäinen osa.

Myöskin esteettömyyden osalta työ jatkuu. Hallitus on tehnyt esteettömyyden osalta pe-
riaatepäätöksen, joka velvoittaa meitä huomioimaan esteettömyyden kaikilla tavoilla kai-
kessa lainsäädännössä, ja siihen myöskin pyritään jatkuvasti paremmin kiinnittämään huo-
miota. Esitys ei muuta yleispalvelulainsäädäntöä, joka sellaisenaan on voimassa, ja yleis-
palvelu on käyttäjän oikeus, johon voi myös vedota. Tässä Viestintävirasto on valvova vi-
ranomainen, ja silloin kun tulee tällaisia esityksiä kuin nytten muun muassa edustaja Savo-
lalta, Viestintävirasto on se valvova viranomainen, joka tässä on tarvittaessa käytettävissä.

Viittomakieli on huomioitu Yle-laissa. Kaupallisilla medioilla ei ole tällä hetkellä kieli-
velvoitteita, ei minkäänlaisia, ei viittomakieltä mutta ei muitakaan. Ja tässä on nyt sitten
toki se kysymys valiokunnalle, onko tähän kokonaisvaltaiseen ajatteluun tarvetta tehdä
muutosta. Samalla on tietysti tärkeää pohtia sitä, miten kaupallinen media pystyy niitä vel-
voitteita huomioimaan, ja myöskin sitä, kuinka paljon se sitten saattaa vaikuttaa tarjontaan
tai muihin ratkaisuihin. Tämä on ehkä peruslähtökohta tässä. Meillä on todellakin teksti-
tysvelvoitteita, ja niitä on tarkoitus edelleenkin käyttää ja itse asiassa laajentaa tämän tie-
toyhteiskuntakaaren osalta, mutta kielivelvoitetta ei ole lainkaan. Tämä on tietysti periaa-
te, joka valiokunnassa on hyvä pohtia ja käydä läpi.

Olen henkilökohtaisesti hyvin sitoutunut molempiin Yle-työryhmiin sekä myöskin Har-
kimon työryhmän esitysten toimeenpanemiseen. Taloudellisten raamien puitteissa toki
joudun itse toimimaan, ja palaan sitten tähän varsinaiseen kohtaan ja varmasti palaamme
tässä salissa tähän kohtaan, kun LVM:n luokka on keskustelussa ja budjetti on julkinen 19.
päivänä syyskuuta.

Valeuutisten osalta nousi monia näkökulmia täällä keskustelussa, ja se on moninainen
kokonaisuus, jota on hyvä arvioida useammasta näkökulmasta, toki myös meidän sanan-
vapauden ja sananvastuunkin näkökulmasta. Sisäisen turvallisuuden strategiaa valmistel-
laan parhaillaan, ja siinä tullaan huomioimaan valeuutisten vaikuttavuutta yhteiskuntaan ja
sitä, mitä ne sitä kautta synnyttävät. Medialukutaitoon on kiinnitetty OKM:ssä huomiota,
ja siellä on käynnistynyt hanke sitä varten.

Meillä toki tämä kilpailuympäristö muuttuu merkittävästi kaiken aikaa, ja se suuri haas-
te onkin, kun tehdään mittavia lainsäädäntöuudistuksia ja -kehikkoja, miten nämä pystyvät
muuttumaan ja kehittymään jatkuvasti ajassa ja siinäkin huomioimaan tasapuolisen kilpai-
luympäristön rakentamista ja siihen liittyvää kehittämistä.

Edustaja Wallinheimo nosti täällä esille huolenaiheen siitä, että arpajaislain markkinoin-
tisäännösten ja kuvaohjelmalain lähetysaikoja koskevien säännösten rikkomista pidetään
liian kevyenä perusteena olla myöntämättä ohjelmistotoimilupaa. Tätä huolta on todella-
kin Medialiitto tuonut esille, mutta samalla meillä sisäministeriö, opetus- ja kulttuuriminis-
teriö, Poliisihallitus ja Viestintävirasto ovat omissa lausunnoissaan tulleet taas siihen joh-
20



Pöytäkirjan asiakohta PTK 82/2017 vp
topäätökseen, että sääntelyä tässä kohtaa tarvitaan. Tällä hetkellä Viestintävirastolla ei ole
oikein mahdollisuuksia valvoa myöskään arpajaislain rikkomista nykyisillä perusteilla.

Mutta tässä on vielä paljon töitä tietoyhteiskuntakaaren äärellä tästä eteenpäinkin. Kii-
tän niistä evästyksistä ja näkökulmista, joita olen tähän saakka teiltä saanut ja joita huomi-
oin myöskin tulevassa valmistelussa. — Kiitos.

15.34 Kaj Turunen si: Arvoisa puhemies! Käytän nyt tilaisuutta hyväkseni, kun tiedän,
että ministeri Berner ei poistu vielä ihan heti salista, ja palaisin tähän paikallisradioasiaan.

Paikallisradiot silloin 80-luvun alussa olivat hyvin paikallisia. Ne voivat olla pienen
kaupungin alueella kuuluvia radioita, jotka keräsivät mainosmarkkansa ja sitä kautta
myöskin toimintamenoihin varat lähialueelta. Kysyn oikeastaan ministeriltä sitä koskien,
ihan lyhyen kysymyksen: Me olemme lupapuolella, muun muassa taksiliikenteen osalta ja
monella muullakin alueella, helpottaneet lupakäytäntöjä. Miten on esimerkiksi näissä pai-
kallisradiohommissa, onko ollut tämmöistä kaavailua, että tästä luvitusjärjestelmästä voi-
taisiin päästä pois niin, että kaupallisia edellytyksiä parannetaan ja että sitä päätöksentekoa
siirretään viranomaisilta enemmänkin sinne toimijoille? Jos haluaisi perustaa paikallisra-
dion, niin hanke voi yksinkertaisesti kaatua, niin kuin kaatuukin tänä päivänä, siihen, ettei
saada toimilupaa.

15.35 Pia Viitanen sd: Arvoisa herra puhemies! Ymmärsin, että tähän sähköisen kaupal-
lisen median uutistukiasiaan palaamme 19.9., mutta siitä huolimatta haluaisin tässä yhtey-
dessä korostaa sen merkitystä. Minä toden totta toivon, että vaikka budjetti ei ole ehkä jul-
kinen näiltä osin, niin voisitte kenties antaa signaalia sen suhteen, että tilanne olisi paran-
tunut viime keväästä, koska silloin se huoli ainakin meillä nousi, että miksi ei sitouduta sii-
hen tuen tasoon, mikä oli tämän edustaja Harkimon kunniakasta työtä tehneen työryhmän
näkemys riittävästä tuen tasosta.

Käytän tämän puheenvuoron vielä siksikin, että täällä on paitsi ministeri myös hallitus-
puolueiden edustajia paikalla. [Oikealta: Totta kai!] Toivoisin, että viimeistään eduskunta-
käsittelyssä, ellei nyt ole kohennusta jo saatu asiaan, voisimme sitten täällä eduskunnassa
budjetin käsittelyn yhteydessä turvata tämän, koska täällä on mielestäni, puhemies, hienos-
ti ja aivan oikealla tavalla käytetty puheenvuoroja kaikkialta siitä, kuinka tärkeää kuiten-
kin on se, että meillä on laajasti niin kaupallisen median kuin Yleisradion toimintaedelly-
tykset turvattu. Tämä olisi yksi tärkeä, tässä tilanteessa hyvin tärkeä, osa sitä kaikkea, mitä
nyt juuri tarvitsee tehdä. Nimenomaisesti, koska me tiedämme kaikki, että median toimin-
taympäristö on niin valtavassa, niin isossa haasteessa, juuri siksi, tähän aikaan, tässä ja nyt,
olisi tärkeää ottaa huomioon edustaja Harkimon työryhmän työ.

15.37 Timo Heinonen kok: Arvoisa herra puhemies! Paikallistoiminta ja paikallisme-
diat: Muistan, kun sivistysvaliokunnassakin kävimme läpi sitä aikakautta, kun niitä tuli
isolla tarjonnalla. Itse asiassa nämä uudet jakelukanavat ovat onneksi tarjonneet myös sii-
hen aika hyvää vastausta, eli tänä päivänähän monella paikallislehdellä taikka paikallisilla
verkkosivustoilla alkaa olla vähän samantyyppistä toimintaa. Itse asiassa sieltä löytyy kes-
kusteluohjelmia, jotka ovat pelkästään äänellä, kuten radiota, sieltä löytyy keskusteluja ja
reportaaseja, missä on tv-kuvaa, ihan samalla tavalla kuin tv-lähetyksissä, ja tässä paikal-
lislehdet tekevät hyvää työtä. On ollut mukavaa huomata se, että monet näistä pienistä toi-
mijoista itse asiassa pärjäävät mediakentässä aika hyvin tällä hetkellä, kun puhutaan suu-
21



Pöytäkirjan asiakohta PTK 82/2017 vp
rin piirtein vaikkapa oman kotikuntani paikallislehden tyyppisistä, muutamien tuhansien
asukkaiden medioista. Niille on omanlainen tilansa löytynyt tässä globaalissakin media-
kentässä, ja se on hyvä paikka.

Mutta tästä oikeastaan tullaan siihen tilanteeseen, että ei ole varmaan kauhean kaukana
se tilanne, kun tulee pohdittavaksi, tarvitaanko enää lainkaan tällaisia lupia vaikkapa radio-
toiminnan pyörittämiseen, sillä tällä hetkellä se on jo mahdollista... [Pia Viitanen: Heino-
nen haluaa kaikista luvista eroon!] — Anteeksi? [Pia Viitanen: Työluvista eilen, ja nyt...]
— Siis kun ajatellaan, että tänä päivänä internetissä tällaista toimintaa voi tehdä ja siellä on
paljon tätä tarjontaa olemassa, ja kun aiemmin omassa puheenvuorossani totesin, että tv-
vastaanottimet toimivat jo myös internetin vastaanottimina, niin silloin ei enää olla kau-
hean kaukana siitä tilanteesta, että sisältöä tulee myös sinne kotisohvalle, ei pelkästään pu-
helimeen ja iPadiin vaan myös tv:n kautta kotisohvalle, netin tubettajien ja muiden teke-
mänä. [Puhemies koputtaa] Silloin tietysti täytyy pohtia sitä, tarvitaanko tällaista tiukkaa
luvitusta lainkaan vai riittäisikö pelkkä valvonta.

Ensimmäinen varapuhemies Mauri Pekkarinen:  Vielä ministeri Berner.

15.39 Liikenne- ja viestintäministeri Anne Berner (vastauspuheenvuoro): Arvoisa her-
ra puhemies! Aivan lyhyesti: Radiotoimilupien osalta meillä on käynnissä toimialan kans-
sa kierros, jossa pohditaan sitä, miten radiotoimilupien osalta menetellään seuraavan toi-
milupakauden osalta. Me olemme nyt tehneet heille arviomuistion, ja siinä on 4—5 eri ske-
naariota, ja nyt pyydämme toimialan kanssa yhteistyössä arvioimaan sitä, miten koko ra-
diosektoria jatketaan tulevaisuudessa. Tavoite on päästä tämän vuoden loppuun mennessä
yhteisymmärrykseen siitä, miten radioiden osalta tulevaisuudessa toimitaan. Tältä osin työ
on valtavan kesken vielä.

Keskustelu päättyi.

Asia lähetettiin liikenne- ja viestintävaliokuntaan, jolle perustuslakivaliokunnan on annet-
tava lausunto.
22


