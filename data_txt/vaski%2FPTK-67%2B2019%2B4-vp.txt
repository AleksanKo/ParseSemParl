















































DEM9C7A.tmp.xml


Pöytäkirjan asiakohta PTK 67/2019 vp
Pöytäkirjan asiakohta 

PTK 67/2019 vp

Täysistunto

Keskiviikko 20.11.2019 klo 14.00—19.45

4. Keskustelualoite perussuomalaisten eduskuntaryhmän vaihtoehtobudjetista vuodelle 
2020

Keskustelualoite KA 3/2019 vp

Keskustelu

Puhemies Matti Vanhanen: Päiväjärjestyksen 4. asiana on keskustelu perussuomalaisen
eduskuntaryhmän, kokoomuksen eduskuntaryhmän, kristillisdemokraattisen eduskunta-
ryhmän ja Liike Nyt -eduskuntaryhmän vaihtoehtobudjeteista. Vaihtoehtobudjettien esit-
telypuheenvuorojen (7 min /eduskuntaryhmä) jälkeen puheenvuoron käyttää valtiovarain-
ministeri Mika Lintilä (7 min). Ministerin puheenvuoron jälkeen seuraa debatti, joka alkaa
siten, että kullekin vaihtoehtobudjetille varataan osa debatista. Debatti etenee ryhmien suu-
ruusjärjestyksessä, ja puhemies määrittelee kuhunkin vaihtoehtobudjettiin käytettävän
ajan ryhmän koon huomioon ottaen. Debatin jälkeen keskustelu jatkuu nopeatahtisena si-
ten, että etukäteen varatut puheenvuorot saavat kestää enintään 5 minuuttia. Puhemiesneu-
vosto suosittaa, että nopeatahtisen keskusteluosuuden jälkeenkin pidettävät puheenvuorot
kestävät enintään 5 minuuttia. Vaihtoehtobudjeteista käydään yhteinen keskustelu ensim-
mäisen keskustelualoitteen asiakohdassa.

Keskustelu

14.06 Jani Mäkelä ps (esittelypuheenvuoro): Arvoisa puhemies! Perussuomalaisten
vaihtoehtobudjetissa suomalainen tulee ensin. Jokainen euro valtiontaloudessa on joko ke-
rätty veroina ja maksuina suomalaisilta... [Hälinää]

Puhemies Matti Vanhanen: Puhuja, odottakaa hetki. — Jos tällainen möly jatkuu, puhu-
ja saa kaksinkertaisen ajan. [Eduskunnasta: Hyvä!]

Arvoisa puhemies! Otan siinä tapauksessa alusta. — Perussuomalaisten vaihtoehtobud-
jetissa suomalainen tulee ensin. Jokainen euro valtiontaloudessa on joko kerätty veroina ja
maksuina suomalaisilta tai sitten lainattu tulevilta sukupolvilta. Ansaitaksemme nykyisten
ja tulevien suomalaisten arvostuksen meidän täytyy kantaa vastuu näistä kerätyistä varois-
ta. Painotamme budjettivarojen keruussa malttia. Velka jää lastemme maksettavaksi, ker-
ran myytyä omaisuutta ei saa takaisin, ja jokainen yli kohtuuden kerätty veroeuro on epä-
luottamuslause kansalaisiamme kohtaan.

Perussuomalaisten vaihtoehtobudjetti keskittyy leikkaamaan suomalaisten kannalta
toissijaisia ja jopa haitallisia menoja, ja esitämme ne rahat kohteisiin, joista on suomalai-
sille hyötyä. Haluamme siirtää suomalaisille päätösvaltaa omista rahoistaan. Vain sitä ra-
haa voi käyttää, mikä jää käteen.
 Tarkistettu
4.0



Pöytäkirjan asiakohta PTK 67/2019 vp
Kaikille viime vuosikymmenten hallituksille miljardit ovat pikkurahoja, kun puhutaan
maahanmuutosta tai maailmanparantamisesta. Samaan aikaan ollaan köyhiä ja kipeitä, jos
puhe kääntyy vanhustenhuollon rahoittamiseen, opetukseen, teiden kunnossapitoon tai
vaikka homekoulujen korjaamiseen. Tämä vastakkainasettelu on välttämätöntä, koska
nämä asiat ovat vastakkain. Suomeen saapuva taloudellisesti ja sosiaalisesti haitallinen
maahanmuutto tekee mahdottomaksi ylläpitää hyvää sosiaaliturvaa, työehtoja, palkkakehi-
tystä, kouluja, tasa-arvoa ja jopa yhteiskuntarauhaa — sitä hyvää, tuttua Suomea. Sen yl-
läpitoa suomalaiset meiltä odottavat. Siihen heidän tuntemansa luottamus eduskuntaa koh-
taan perustuu. Luottamuksen voi myös menettää suuruudenhullulla ilmastopolitiikalla, yli
varojen elämisellä ja yhteisen omaisuuden polkumyynnillä.

Arvoisa puhemies! Me perussuomalaiset kannamme huolta ympäristöstä mutta vastus-
tamme ilmastopolitiikan nimissä tapahtuvaa teollisuuden ja kokonaisten elinkeinojen
ulosliputusta, joka vain pahentaa ympäristöongelmia. Suomalainen työ on ympäristöteko,
ja siksi haluamme suojella suomalaista duunaria ja yrittäjää töiden siirtymiseltä Kiinaan.
EU:ssa puheenjohtajamaana Suomen tulisikin vaatia halpamaiden tuotteille ilmastotulleja.
Me haluamme olla muiden itsenäisten kansojen kanssa hyvässä eurooppalaisessa yhteis-
työssä, mutta vastustamme EU:n jäsenmaksun kasvattamista, budjetin paisuttamista ja eu-
romaiden välisiä yhteisvastuita ja tulonsiirtoja. Suomen nettomaksu on jo nyt kohtuuton, ja
mielestämme Suomen tulisi päättäväisesti torjua sen nostaminen rahoituskehyksessä, joka
tulee voimaan vuodesta 21 alkaen.

Me haluamme vaalia suomalaisten yritysten ja työntekijöiden toimintaedellytyksiä. Yh-
distämme duunarin ja yrittäjän edun. Esityksessämme työstä jää enemmän molemmille
osapuolille ja yrittäjän asema helpottuu arvonlisäverovelvollisuuden ja yrittäjän eläkeva-
kuutusvelvollisuuden alarajaa nostamalla. Lisäksi luomme työllistämiseen ja investointei-
hin kannustavan perussuomalaisen yhteisöveromallin ja vahvistamme kansallista maatalo-
ustuotantoa. Olemme koko Suomen asialla, Suomen maaseudun puolella.

Kansallismieliseen ja oikeudenmukaiseen politiikkaan kuuluu vähäosaisten, sairastu-
neiden ja syrjäytyneiden suomalaisten auttaminen sekä lupaus mahdollisimman turvalli-
sesta Suomesta. Hoitajamitoituksen laittaisimme kuntoon viipymättä niin pian kuin se on
mahdollista, emmekä aprillipäivänä juuri ennen seuraavia vaaleja, kuten hallitus aikoo teh-
dä. Parannamme eläkkeitä, omaishoidon tukea, vähävaraisten toimeentulotukea, lapsiper-
heiden asemaa lapsivähennyksellä ja monia muita asioita, jotka tänään tulevat keskustelus-
sa esille.

Perussuomalaiset haluavat välttää Ruotsin mallin seuraamisen tiukan maahanmuuttopo-
litiikan ohella myös panostamalla jo nyt heikentyneen turvallisuustilanteen korjaamiseen
lisäämällä 1 000 peruspoliisin virkaa koulutuksen kautta.

Arvoisa puhemies! Tuttuun tapaan ovat muut puolueet lähteneet jo ennalta tuomitse-
maan ja vähättelemään perussuomalaista vaihtoehtoa. Meitä on syytetty maahanmuuttoku-
lujen epärealistisen voimakkaasta leikkaamisesta — jätämme kuitenkin rahat toimintojen
realistiseen alasajoon. Ehdotustamme tuulivoimatukien satojen miljoonien säästöstä on ar-
vosteltu. Käytännössä samaa esitimme myös viime vuoden vaihtoehtobudjetissa, ja siitä
äänestettiin tässä salissa. Esitys oli silloin perustuslain mukainen, ja laki ei ole vuodessa tä-
män suhteen muuttunut. Ymmärrän kyllä tämän kaverikapitalismin esiin nostamisen kiu-
sallisuuden keskustapuolueen kannalta.

Opposition kakkospuolueen kokoomuksen vaihtoehtobudjettia ei voida jättää kokonaan
huomioimatta. Siinä pitkäaikaistyöttömältä otetaan lähes 300 euroa ja opiskelijalta 170 eu-
2



Pöytäkirjan asiakohta PTK 67/2019 vp
roa vuodessa. Jopa työttömien eläkekertymään puututtaisiin. Eduskunnan laskentapalve-
lun mukaan kokoomuksen vaihtoehto ottaa eniten pienituloisimmalta kolmannekselta. Vä-
hän vähemmän yllättäen nämä rahat siirtyisivät kaikkein rikkaimmalle kymmenykselle.
Työttömien rankaisun lisäksi kokoomus hyökkää suomalaista työtä vastaan muutenkin.
Kokoomus väittää yksiselitteisesti, että työperäisen maahanmuuton kasvu vahvistaa ta-
louskasvua ja julkista taloutta. [Arto Satonen: Kyllä!] Tämä ei pidä paikkaansa, sillä tutki-
tusti monien työperäisesti maahan tulleiden työllisyysaste romahtaa jo parin maassaolo-
vuoden jälkeen. Halpatyövoimaa joudutaan taas tukemaan tulonsiirroilla. Tämä kokoo-
muksen linja ei meille sovi. [Antti Kurvisen välihuuto]

Arvoisa puhemies! Perussuomalaisten vaihtoehtobudjetti hyödyttää kaikkia. Se jättää
enemmän käteen hallituksen esitykseen verrattuna, ja se tekee sen kaikissa tuloluokissa.
Tämä on tutkittu eduskunnan laskentapalvelussa. [Antti Kurvinen: Puoli miljardia ilmaa!]
Kaikki tuloluokat ja kaikissa eri asemissa olevat hyötyvät. Se on reilua, oikeudenmukaista.
Perussuomalainen on oikeudenmukainen. [Välihuutoja]

14.13 Petteri Orpo kok (esittelypuheenvuoro): Arvoisa herra puhemies! Hyvät kansan-
edustajat! Viime hallituskaudella tehdyn määrätietoisen politiikan ansiosta Suomeen syn-
tyi 140 000 uutta työpaikkaa. 140 000 isää ja äitiä, nuorta ja kokeneempaa saivat työpai-
kan. He saivat oman toimeentulon, tulevaisuudenuskoa itselleen ja läheisilleen. [Ilkka Ka-
nerva: Se on kova juttu!] Paljon saatiin aikaan, mutta ei maa valmiiksi tullut. Muutosten
keskellä suomalaisilla on edelleen suuria huolenaiheita, jotka on ratkaistava. Lähtökohdat
Rinteen hallituksella olivat huomattavasti paremmat kuin edellisellä aloittaessaan.

Arvoisa puhemies! Hallituksen politiikka uhkaa vakavasti murentaa pohjan Suomen ky-
vystä vastata aikamme haasteisiin. Hallitusohjelman viritelmä vie meitä huolestuttavasti
kohti laskevaa työllisyyttä ja kasvavaa velkaantumista. Kokoomus on keväästä asti teitä
tästä varoittanut. Ette ole uskoneet. Saman varoituksen ovat nyt antaneet lukemattomat
ekonomistit, valtiovarainministeriön virkamiehet, viimeksi eilen Kansainvälinen valuutta-
rahasto, ja tänään komissio varoitti, että Suomi uhkaa rikkoa taloussääntöjä. Minkä pitäisi
viimeistään teidät herättää, on se, etteivät suomalaiset usko teidän talouspolitiikkanne lin-
jaa. Mutta te ette välitä, vaan jatkatte jotenkin lamaantuneen oloisina eteenpäin kohti suu-
rempia ongelmia.

Opposition väline vaikuttaa on vaihtoehtobudjetti. Omalla esityksellämme haluamme
näyttää, että asioita voi hoitaa toisinkin: [Perussuomalaisten ryhmä: Rikkaiden Robin
Hood!] enemmän työpaikkoja suomalaisille, enemmän käteen omista ansioista, vähem-
män velkaa, tärkeitä panostuksia palveluihin, turvaan ja tulevaisuuteen. Hyvä hallitus, ot-
takaa tämä ehdotus vakavasti. Saatte vapaasti hyödyntää ja käyttää. [Antti Kurvinen: Lei-
kataan yrityksiltä!] — Ei muuten leikata.

Arvoisa puhemies! Kokoomuksen vaihtoehtobudjetin selkein ero hallituksen esitykseen
on se, että se tuo suomalaisille kaivattuja uusia työpaikkoja. Eduskunnan tietopalvelun ar-
vion mukaan Rinteen hallituksen talousarvio heikentää ensi vuonna työllisyyttä 5 000 työl-
lisellä — siis heikentää. Se on surullinen tulos. [Ben Zyskowicz: Historiallinen tulos!] Te-
kemättä mitään työllisyystilanne olisi parempi. [Paavo Arhinmäki: Tekemättä perusturvan
korotuksia!] Kokoomuksen vaihtoehto taas tuo Suomeen 60 000 uutta työpaikkaa edus-
kunnan tietopalvelun ja muiden asiantuntijoiden arvioiden mukaan. Työssäkäyvän per-
heen kukkarolla hallitus käy ensi vuonna 95 euron verran. Kokoomuksen vaihtoehdossa
samalle perheelle jää käteen 446 euroa enemmän rahaa.
3



Pöytäkirjan asiakohta PTK 67/2019 vp
Vasemmistopuolueet ovat tietenkin jo aloittaneet meidän esityksemme syyttelemisen.
Mutta kannattaa huomioida se, että molempien vaikutukset tuloeroihin ovat samanlaiset.
Hallituksen budjetti pienentää tuloeroja kasvattamalla tulonsiirtoja ja kiristämällä verotus-
ta. [Pia Viitasen välihuuto] Kokoomuksen ehdotus taas pienentää tuloeroja saman verran,
mutta vaikutus tulee siitä, että ihmiset pääsevät töihin. [Perussuomalaisten ryhmästä: Oi-
kein!] Eikö kuulosta hyvältä?

Arvoisa puhemies! Kokoomuksen vaihtoehto on taloudellisesti vastuullisempi kuin hal-
lituksen. [Paavo Arhinmäki: Kuulostaa liian hyvältä ollakseen totta!] Silti pystymme pa-
nostamaan hallitusta enemmän koulutukseen, terveyteen, turvallisuuteen ja ympäristöön.
Ne ovat ne asiat, joista suomalaiset puhuvat ja joihin pitää olla kunnon vastaukset.

Ensin koulutukseen: Me lisäämme 320 miljoonaa enemmän pysyvää rahoitusta koulu-
tukseen kuin hallitus. Kokoomus ei kannata ministeri Anderssonin mallia, jolla ammatti-
koulujen lisäopettajat palkataan vain pariksi vuodeksi ja irtisanotaan, kun rahat on käytet-
ty. [Pia Viitasen välihuuto — Vasemmalta: Viideksi vuodeksi!] Me haluamme varmistaa,
että näin ei käy, tekemällä rahoituksesta pysyvän. Alennamme varhaiskasvatusmaksuja,
korotamme opintotuen tulorajoja ja pääomitamme korkeakouluja. Myös hallituksen olisi
mahdollisuus tehdä yhtä merkittävät lisäpanostukset koulutukseen — kuuleeko vihreät —
mutta nämä ovat arvovalintoja.

Arvoisa puhemies! Tarvitsemme Suomeen paremmat ennalta ehkäisevät palvelut ja no-
peampaa hoitoon pääsyä. Me toteutamme kansalaisaloitteen mukaisen terapiatakuun, jotta
jokainen, ihan jokainen, joka kärsii mielenterveysongelmista, saa nopeasti apua. Olemme
rakentaneet 150 miljoonan euron paketin ikääntyneiden parempaan hoivaan. [Keskeltä:
Rahaa on!] Sillä saisi 1 000 uutta hoitajaa kotihoitoon, 1 000 uutta hoitajaa ympärivuoro-
kautiseen hoitoon ja hoivaan, ja rahaa jäisi vielä palveluiden kehittämiseenkin. Parannam-
me hoitotakuuta niin, että jokainen voisi päästä lääkäriin silloin, kun apua tarvitsee. Perum-
me kotitalousvähennyksen hölmön leikkauksen ja parannamme yli 75-vuotiaiden kotitalo-
usvähennystä niin, että vähävaraisemmatkin ikäihmiset voisivat sitä käyttää. [Timo Heino-
nen: Kuulostaa järkevältä!] Kokoomus kannattaa hallituksen esitystä takuu- ja kansaneläk-
keiden korottamisesta. Mutta lisäksi kevennämme eläkeläisten verotusta niin, [Paavo Ar-
hinmäki: Leikkaatte tulevia eläkkeitä!] että myös työeläkkeestä jää enemmän käteen.

Kokoomus ottaa ihmisten huolen turvallisuudesta myös hallitusta vakavammin. Meidän
vaihtoehtobudjetti varmistaa poliisien määrän nostamisen asteittain yli 8 000 poliisiin, jot-
ta poliisilla on riittävät valmiudet vastata nykypäivän haasteisiin ja ihmisten turvallisuus-
huoliin. Lisäämme euroja maanpuolustukseen niin, että sekä sopimussotilaiden määrää
että kertausharjoituksia voidaan lisätä. [Vasemmalta: Yhtä vastaan!] Toimintakykyinen
poliisi ja vahva maanpuolustus ovat turvallisuuden selkäranka.

Arvoisa puhemies! Kokoomus haluaa lopettaa jahkailun nopeiden raiteiden rakentami-
sen kanssa. Pääomitamme raideyhtiöitä yhteensä kahdella miljardilla, jolla saadaan hank-
keet liikkeelle niin länteen, pohjoiseen kuin itään. [Johannes Koskisen välihuuto] Kuokan
laittaisimme maahan heti sekä Pasila—Riihimäki-välillä että Espoon kaupunkiradalla.
Nämä ovat ensimmäiset ja konkreettiset askeleet tunnin junille. Meidän pääratahankkeem-
me ei myöskään lopu Tampereelle, vaan käynnistämme radan suunnittelun aina Ouluun ja
Tornioon asti.

Kokoomus toteuttaa kunnianhimoisemmin ilmastotekoja kuin hallitus. Hallitus lisää
budjetissaan 100 miljoonalla eurolla ympäristölle haitallisia tukia — siis lisää. Me sen si-
jaan leikkaamme ilmastolle ja kilpailulle haitallisia tukia lähes puolella miljardilla. Rahat
4



Pöytäkirjan asiakohta PTK 67/2019 vp
laitamme energiaverotuksen uudistamiseen, tutkimukseen, kehitykseen sekä työn verotuk-
sen keventämiseen. Tämä on todellinen ilmastoteko, jolla ei tarvitse kiusata tavallista suo-
malaista. Kuten koulutuspanokset, myös ilmastoteot ovat lopulta hallituksen tahdosta kiin-
ni.

Arvoisa puhemies! [Puhemies koputtaa] Tätä tarkoittaa kokoomuksen vaihtoehtobud-
jetti. Kokoomus tekee huomattavia panostuksia, mutta kaiken sen jälkeen talous vahvis-
tuu. Tämä on todellinen vaihtoehto hallituksen päättämättömyydelle. Me haluamme kään-
tää tämän maan suunnan. Haluamme, että vastuullisuus voittaa vastuuttomuuden ja innos-
tus lannistuneisuuden. Tämä budjetti antaa ensimmäiset askelmerkit siihen.

Siksi ehdotan, että eduskunta hyväksyy yksimielisesti kokoomuksen budjettiehdotuk-
sen vuoden 2020 valtion talousarvioksi, sillä se on suomalaisille ja Suomelle Rinteen esi-
tystä parempi. [Välihuutoja — Timo Heinonen: Ei oltaisi Kreikan tiellä, jos Orpo olisi pää-
ministeri! — Paavo Arhinmäki: Valtiovarainministeri Orpo oli!]

14.21 Päivi Räsänen kd (esittelypuheenvuoro): Arvoisa puhemies! Kristillisdemokraat-
tien vaihtoehtobudjetti ensi vuodelle koostuu kolmesta paketista, kolmesta merkittävästä
kokonaisuudesta, joihin haluamme kiinnittää huomiota ja joihin toivomme lisäpanostusta.
Nämä kolme kokonaisuutta liittyvät perheisiin, terveyteen ja hyvinvointiin sekä koko Suo-
men elinvoimaisuuteen.

Syntyvyyden rajun laskun kääntäminen vaatii yhteiskunnallisia toimia pikaisesti. Vai-
kuttavan perhe- ja väestöpolitiikan avulla voidaan poistaa epävarmuustekijöitä, jotka vai-
kuttavat kielteisesti syntyvyyteen. Hallitushan esittää 10 euron korotusta perheen neljän-
nelle ja viidennelle lapselle. Tämä on hyvä, mutta se ei ratkaise väestöongelmaa. Suuria
perheitä Suomessa on niin vähän, että tämä korotus merkitsee vain 0,4:ää prosenttia koko
lapsilisämomentista. Erityisesti ensimmäisten lasten määrä on vähentynyt. Esitämmekin
lapsilisän korotuksen ulottamista kaikkia perheitä koskevaksi. Jokainen lapsi on yhtä arvo-
kas ja yhtä tervetullut. Uudistamme myös aiemman ehdotuksemme 1 000 euron kertaluon-
teisesta vauvarahasta sekä tuloverotuksen lapsivähennyksen palauttamisesta.

Ennen vaaleja hallituspuolueet keskustaa lukuun ottamatta lupasivat lähes 100 euron ko-
rotusta opintotukeen. Nämä lupaukset ovat nyt kuihtuneet vajaaksi pariksi euroksi. [Ben
Zyskowicz: Kuulitteko, hallitus?] Ehdotamme opintorahan korotukseen 40 miljoonan eu-
ron vuosittaista panostusta. Lisäksi nostaisimme opiskelijaperheiden huoltajalisää 150 eu-
roon kuukaudessa. [Antti Kurvinen: Perheellisten opiskelijoiden asemaa parannetaan!] —
Me parantaisimme lisää.

Panostaisimme myös peruskoulun ryhmäkokojen pienentämiseen, millä pystyttäisiin
torjumaan lasten syrjäytymistä ja koulukiusaamista.

Hallitus on nostamassa kansaneläkettä ja takuueläkettä. Tämä suunta on oikea, vaikka
luvattu satanen onkin kutistunut muutamaan kymppiin. Hallitus kuitenkin unohtaa työelä-
kettä saavat eläkeläiset. Kristillisdemokraatit keventäisivät eläkeläisten verotusta yli 200
miljoonalla eurolla eläketulovähennystä korottamalla, ja tämä parantaisi monen pientä työ-
eläkettä saavan taloudellista asemaa.

Arvoisa puhemies! Vanhustenhoidossa on tällä hetkellä pahoja puutteita niin laitoksissa
kuin kotihoidossa erityisesti hoitohenkilökunnan liian pienestä määrästä johtuen. Ikäänty-
neiden väestöosuuden kasvaessa vanhustenhoidon tilanne jatkaa heikkenemistään, mikäli
tilanteeseen ei puututa välittömästi. On kestämätöntä, että talousvaikeuksissa painivat kun-
nat parhaillaan irtisanovat tai lomauttavat henkilöstöään samaan aikaan kun hoitavia käsiä
5



Pöytäkirjan asiakohta PTK 67/2019 vp
tarvittaisiin lisää vanhuspalveluihin. Meillä ei ole varaa päästää irti näistä ammattitaitoisis-
ta hyvistä hoitajista. Hallituksen päätös hoitajamitoituksesta ei riitä parantamaan tilannetta
ilman riittävää rahoitusta. Kristillisdemokraattinen eduskuntaryhmä esittää 150 miljoonan
euron lisäystä ensi vuonna vanhustenhoidon tason parantamiseksi. [Sari Sarkomaa: Sa-
moin kokoomus!]

Palauttaisimme myös keliakiakorvauksen ja diabeteslääkkeiden korvattavuuden leik-
kauksia edeltävälle tasolle, aivan kuten myös monet hallituspuolueiden edustajat vielä en-
nen vaaleja vaativat. [Timo Heinonen: Ja nyt he niitä vastustavat!] Lääkekorvausjärjestel-
mää uudistaisimme siten, että alkuvuoden kulurasitus olisi mahdollista jakaa useammalle
kuukaudelle.

Arvoisa puhemies! Hallituksen talouslaskelmat on tehty sen varaan, että työllisyysaste
saadaan nostettua 75 prosenttiin. Toimet ovat kuitenkin ristiriidassa tämän tavoitteen kans-
sa. Kotitalousvähennyksen leikkaaminen heikentää kotitalouksien mahdollisuuksia teettää
työtä, ja se myös lisää harmaata taloutta. Polttoaineveron korotukset syövät niin ikään ih-
misten ostovoimaa ja yritysten kannattavuutta. KD peruisi hallituksen esittämän leikkauk-
sen kotitalousvähennykseen ja polttoaineveron kiristämisen.

Asumiskustannusten nousu ja liikkumisen rajoittaminen iskevät erityisen pahasti maa-
seudun väestöön. Harvaan asutun maaseudun ihmisiä ei tule unohtaa. Keskeiset palvelut
tulee taata koko maassa. Ryhmämme esittää muun muassa pienten lukioiden tukemista
parlamentaarisen työryhmän suositusten mukaisesti.

Vaihtoehtobudjetin osana eduskuntaryhmämme esittää useita työllisyyttä parantavia
keinoja. Suomessa on noin 50 000 järjestäytymätöntä yritystä. Nämä pienet ja keskisuuret
yritykset ovat juuri niitä, joissa syntyy uusia työpaikkoja. Niitä syntyisi vielä enemmän, jos
näillä työpaikoilla voitaisiin sopia nykyistä joustavammin paikallisista työehdoista. Op-
pisopimuskoulutusta edistäisimme lisäämällä siihen kohdistuvaa tukea sekä porrastamalla
harjoittelupalkkoja. Pidemmällä aikavälillä työllisyyttä parannettaisiin uudistamalla sosi-
aaliturvaa ottamalla käyttöön KD:n kannustava perusturvamalli.

Arvoisa puhemies! Vahvemman työllisyyskehityksen lisäksi esitämme tulopuolen vah-
vistusta muun muassa terveysperusteisen veron kautta. Vero kohdistuisi tasapuolisesti eri
tuoteryhmiin ja perustuisi elintarvikkeisiin lisättyyn sokeriin. Muun muassa Evira ja THL
ovat puhuneet tämän veron puolesta. Verolla edistettäisiin terveyttä ja myös vähennettäi-
siin terveydenhoidon kustannuksia.

Kokonaisuudessaan eduskuntaryhmämme vaihtoehtobudjetti lisäisi menoja ja keventäi-
si verotusta reilulla 900 miljoonalla, ja tulopuolta vahvistaisimme noin 1 400 miljoonalla
eurolla. Eli vaihtoehtomme on 500 miljoonaa euroa ylijäämäinen verrattuna hallituksen
esittämään talousarvioon.

14.28 Harry Harkimo liik (esittelypuheenvuoro): Arvoisa puhemies! Hallituksella on
menossa ikävä kierre, nimittäin hallituksen syksyinen budjettiehdotus on paljon huonompi
kuin kesällä syntynyt hallitusohjelma. Hallitusohjelma taas on paljon huonompi kuin puo-
lueiden lupaukset keväällä ennen vaaleja. Pari esimerkkiä: Turvenuijat heiluvat yhä vapaa-
na soillamme toisin kuin piti. [Antti Kurvinen: Tuhansia työpaikkoja!] Ne tuhoavat edel-
leen ympäristöämme. Toiseksi, luontoa ja työpaikkoja tuhoavat haitalliset yritystuet, jotka
vähenemisen sijaan kasvoivat tämän hallituksen aikana. Suunta ei ole oikea, Suomen kan-
nalta hyvä. Liike Nytin vaihtoehtobudjetti muuttaisi tuon suunnan. Esitämme viisi selkeää
toimenpidepakettia.
6



Pöytäkirjan asiakohta PTK 67/2019 vp
Ensinnäkin: Liike Nyt kohdentaisi yrityksille menevän palkkatuen sijaan rahaa myös
suoraan työntekijöille ja työvoimapalveluihin. Nyt tarvittaisiin kunnon porkkana, jonka
avulla ihmiset voisivat kokeilla liikkumista työn perässä. Vuokralle muuttaville voitaisiin
maksaa vuokra työsuhteen koeajan osalta tai työn perässä muuttavat vapautettaisiin varain-
siirtoverosta niin kuin ensiasunnon ostajat.

Toisekseen: Työllisyys paranisi, jos hallitus ymmärtäisi kehittää työvoimapalveluja.
Nyt valtaosa niiden työntekijöiden ajasta menee työttömien hallinnollisten asioiden selvit-
tämiseen. Itse työnhaun auttamiseen aikaa jää mitättömästi. Hallinnollinen viidakko kai-
paa rankkaa karsintaa. Tämä on aihe, josta kukaan ei halua puhua paitsi alan ammattilaiset,
jotka tietävät ongelman. Liike Nyt poistaisi työmarkkinajärjestöjen jäsenmaksun ja työttö-
myysmaksun verovähennysoikeuden ja siirtäisi saadut veroedut hoitajamitoitukseen. Jä-
senmaksujen verovähennysoikeus on työmarkkinajärjestöjen etuoikeus, jonka tarkoituk-
senmukaisuus on kyseenalainen. Varakkaiden ja merkittävien yhteiskunnallista valtaa
käyttävien liittojen tulee maksaa veroja siinä missä kaikkien muidenkin. Lisäksi ehdotam-
me, että työnantajien ja työntekijöiden järjestöt maksaisivat myös veroja sijoitustuotois-
taan. Tästä melkein kaikki puolueet olivat yksimielisiä ennen vaaleja. On melko erikoista,
että työmarkkinaosapuolet paheksuvat juhlapuheissaan harmaata taloutta, mutta niiden it-
sensä kohdalla verotuloissa on synkkä musta aukko.

Kolmanneksi: Liike Nyt karsisi ympäristölle haitallisia tukia ja siirtäisi eurot yritysten
toimintaedellytysten parantamiseen ja — IFM:n neuvojen mukaan — valtiontalouden ta-
sapainottamiseen. Nyt Suomi vain selittelee EU:lle, että hallituksen toimilla kyllä budjet-
tivaje pienenee. Ei pienene. Asia on yksinkertainen. Kuvitelkaa, että joku saisi päähänsä
rakentaa vaikka jäähallin. On selvää, että jos esimerkiksi ilmastointi tulee kalliimmaksi
kuin suunniteltu, niin se täytyy säästää jostain muusta paikasta. Ei voi jäädä kädet ristissä
odottamaan ja toivomaan, että rahaa tippuisi taivaasta.

Yritykset ja yrittäjyys ovat se keino, jolla lisätuloja voisi tulla myös valtiolle. Jostain
syystä juuri mitään ei haluta tehdä niiden hyväksi, vaikka keinoja olisi. Liike Nyt esittää,
että yrityksen voittojen verotus sidotaan sen investointeihin. Mikäli investointeja olisi riit-
tävästi, esimerkiksi 30—50 prosenttia voitosta, veroa ei tarvitsisi maksaa.

Viidenneksi: Hallitukselta olisi lupa odottaa vaikuttavampaa ilmastopolitiikkaa. Se tar-
koittaa sitä, että yritystuet kohdistettaisiin uudelleen kestävän muutoksen vauhdittajiksi. Se
tarkoittaa esimerkiksi turpeen verotuen poistamista. Se ei tarkoita sitä, että valtio alkaa
kaasuauto-operaattoriksi. Se voisi ja sen pitäisi tarkoittaa kunnianhimoisia ilmastotoimia,
joissa on rohkea etunoja. Esimerkiksi voisimme sopia, että vuoden 2030 jälkeen Suomessa
saa valmistaa vain kierrätettäväksi kelpaavasta materiaalista tehtyjä tuotteita. Ilmaston-
muutos on täyttä totta, ja sitä vastaan pitää taistella. Nyt vain pitää käyttää oma energiam-
me niihin asioihin, joissa vaikutus on suuri. Itsestäni tuntuu, että liian usein ihmiset usko-
vat maailman pelastuvan sillä, että Suomeen säädetään lentovero ja lihavero, autoilun kus-
tannuksiin puututaan ja metsähakkuut laitetaan jäihin. Vuosi sitten kaksi kolmesta suoma-
laisesta uskoi, että omilla valinnoillaan voi vaikuttaa hiilidioksidipäästöihin. Tietysti voi,
mutta sillä vaikutuksella on selkeät rajat. Jos me suomalaiset haluamme tehdä ilmastote-
koja, niin meidän pitää kehittää innovaatioita, jotka vähentävät päästöjä ja tuottavat meille
bisnestä, mutta ennen kaikkea meidän pitää voimakkaammin hakeutua kansainvälisiin
päätöspöytiin ja etsiä tarkoituksenmukainen ja toimiva tapa tehdä esimerkiksi hiilitulleista
tai -veroista viimein totta. Meidän pitää tehdä oma osamme, mutta emme voi tehdä muiden
7



Pöytäkirjan asiakohta PTK 67/2019 vp
osaa. Yhteinen ilmasto pelastetaan kansainvälisillä yhteyksillä ja teoilla, ei pistemäisillä
teoilla vain Suomessa.

Epävarmoina aikoina tarvitaan johtajuutta, jossa maalit ovat ehkä kaukana mutta niitä
kohti uskalletaan mennä varmoin askelin. Nyt tuota johtajuutta ei ole. Hallitus on itsensä
panttivanki. Hallitus kävelee sinne ja kävelee tänne, pyörii ympyrää ja lähtee lopulta itsen-
sä kanssa eri suuntiin ja palaa sieltäkin kertomaan, että lähteekin vasta ensi vuonna. [Nau-
rua oikealta] Siihen meillä ei valitettavasti ole aikaa. Jos nykyinen hallitus olisi rakentanut
jäähallin, siinä olisi kalliit ja epämukavat penkit eikä ilmastointia ollenkaan. [Naurua —
Oikealta: Eikä jäätä!] Ministeri Anderssonin ehdotus valtion kaasutalkoista kuvaa hallituk-
sen toimintaa laajemmin. Koko ajan tuodaan peliin uusia ehdotuksia, vaikka vanhojakaan
ei ole toteutettu. Saamattomuutta yritetään peittää uusilla ulostuloilla, koska hallituspuolu-
eilla gallupit menevät alaspäin.

Viimeinen neuvoni hallituspuolelle: yrittäkää päästä keskenänne sopuun edes jostain,
järki käteen [Oikealta: Ei onnistu!] ja toteuttakaa määrätietoisesti hallitusohjelmaa.

14.36 Valtiovarainministeri Mika Lintilä: Arvoisa puhemies! Hallitus on tehnyt oman
budjettinsa kasvua tukevaksi ja panostaa infrastruktuuriin, koulutukseen ja perusturvaan,
ja tästä perusvirityksestä myös IMF oli eilen raportissaan samaa mieltä. Nämä tulevat ole-
maan selkeitä painotuksia budjetissa, niin kuin hyvin tiedätte.

Arvoisa puhemies! Oppositiopuolueet ovat tehneet kovan työn tarjotakseen vaihtoeh-
don hallituksen antamalle talousarvioehdotukselle. Perinteiseen tyyliin menolisäyksiä on
rahoitettu kuitenkin, sanoisinko, ei niin tarkalla laskennalla. [Eduskunnasta: Naurua] Pe-
russuomalaiset ehdottavat monia muutoksia hallituksen budjettiesityksen veroihin ja me-
noihin. Perussuomalaisten esitys omaishoidon tukemiseksi on erittäin arvostettava. [Oi-
kealta: Tehkää se!] Perussuomalaiset ehdottavat kuitenkin omaishoidon tuen muuttamista
verovapaaksi ja arvioivat vaikutuksen verokertymään olevan miinus 20 miljoonaa euroa.
[Arja Juvonen: Tulevina vuosina!] Valtiovarainministeriön alustavan arvion mukaan vero-
tuottomenetyksien suuruusluokka olisi pikemminkin 70 miljoonaa euroa. [Eduskunnasta:
Ohhoh! — Välihuutoja]

Perussuomalaiset esittävät myös tuulivoiman tuotantotukea poistettavaksi. [Eduskun-
nasta: Kyllä!] Tuulivoiman tuotantotukea on kuitenkin mahdotonta poistaa ensi vuoden
budjetista. [Oikealta: Kuuleeko Pekkarinen?] Valtio on sitoutunut maksamaan tuen tuki-
päätöksen saaneille laitoksille 12 vuoden ajan. Uusia syöttötariffipäätöksiä ei tehdä, mutta
tehtyjen sitoumusten mukaiset maksatukset on hoidettava. Hallituksen esimerkkejä seura-
ten perussuomalaisetkin leikkaisivat yritystuista 100 miljoonaa euroa — tosin edelleen
tyylilleen uskollisina he eivät kerro, mistä leikkaus tehtäisiin. [Keskeltä: Maaseudulta!]
Perussuomalaiset ilmoittavat esityksensä pienentävän valtiontalouden alijäämää 194 mil-
joonaa euroa. Jos perussuomalaiset ovat kuitenkin tekemiensä esitysten takana, on todelli-
nen luku jotain ihan muuta. [Perussuomalaisten ryhmästä: Paljonko? — Vasemmalta:
Ehkä 500 miljoonaa!]

Arvoisa puhemies! Kokoomus korostaa omassa esityksessään hallituksen tavoin työlli-
syyden merkitystä julkisen talouden kestävyyden peruskivenä. Kokoomuksen keskeinen
keino parantaa työllisyyttä on jälleen kerran miljardiluokan veronkevennykset. [Oikealta:
Ei ole!] Toistuvat, kaikille tuloluokille kohdistetut miljardiluokan veronalennukset ovat
julkisen talouden kestävyyden kannalta vastuuttomia. [Ben Zyskowiczin välihuuto] Halli-
tuksen valitsema maltillinen 200 miljoonan veronkevennys pieni- ja keskituloisille mah-
8



Pöytäkirjan asiakohta PTK 67/2019 vp
dollistaa osaltaan kestävän taloudenpidon myös jatkossa. [Juha Mäenpää: Rokotatte ben-
sassa!]

Toki kokoomuksen esityksessä on työllisyyden osalta hyviäkin aihioita. Esimerkiksi
paikallisen sopimisen edistäminen on hallituksellekin yksi keskeinen keino edistää työlli-
syyttä. [Petteri Orpo: Sitä odotellessa!] Myös työperäisen maahanmuuton edistäminen on
tärkeää. Hallitus etenee omassa työllisyyssuunnitelmassaan aikataulussa ja hallitusohjel-
massa linjatuilla askelmerkeillä. [Sari Sarkomaa: Taaksepäin mennään!] Tämä tarkoittaa
sitä, että teemme joka päivä työtä uusien työllisyystoimien eteen, ja kuten jo eilen sanoin,
aikaa ei ole yhtään hukattavaksi. [Ben Zyskowicz: Ensi vuodelle esitätte miinus 5 000!]
Vaikka asioiden edistäminen ripeästi on tärkeää, olisi tietty maltti kokoomuksenkin esityk-
sen osalta ollut valttia. Tästä esimerkkinä olkoon vaikkapa esitys yli 75-vuotiaiden korote-
tusta kotitalousvähennyksestä. Vastaavan kaltaista esitystä tutkittiin viime kaudella, ja sil-
loin valtiovarainministeriön arvio oli, että ihmisiä ei voi asettaa iän perusteella eriarvoi-
seen asemaan kotitalousvähennyksen saamisen suhteen. [Välihuutoja] Oma lukunsa on ko-
koomuksen arvio kotitalousvähennyksen korottamisen tuomasta 330 miljoonan säästöstä
ensi vuoden budjettiin. [Sari Sarkomaa: Vastustatteko sitä esitystä?] Kokoomus perustelee
esitystä Sitran mallilla, vaikka [Puhemies koputtaa] Sitran mukaan tällainen malli olisi pi-
kemminkin kustannusneutraali, kun otetaan huomioon koko kotitalousjärjestelmä ja julki-
nen talous.

Arvoisa puhemies! Kristillisdemokraattien esitykset lapsiperheiden ja vanhusten hyväk-
si ansaitsevat kiitoksen. [Sari Sarkomaan välihuuto] Merkittävänä rahoituskeinona heillä
on vaihtoehtobudjetissa asumistuen uudistaminen. Vaikka asumistukijärjestelmään liittyy
kiistämättä ongelmia, kristillisdemokraattien ensi vuodelle esittämä 300 miljoonan säästö-
jen hankkiminen sosiaalisesti oikeudenmukaisella tavalla on kuitenkin erittäin vaikea to-
teuttaa. [Keskeltä: Ei ole!] Käytännössä tämä tarkoittaisi sitä, että pienituloisten käteen jää-
västä tulosta leikattaisiin.

Liike Nyt esittää ansiokkaan määrän erittäin hyviä keskustelunavauksia ja ajankohtaisia
keskustelunaiheita, mutta aikataulullisesti pidän niitä varsin epärealistisina, koska käsitte-
lyssä on kuitenkin ensi vuoden budjetti, ja tarkoitus oli esittää vaihtoehtobudjetti ensi vuo-
delle.

Arvoisa puhemies! Haluan kiittää oppositiopuolueita vaihtoehtobudjettien valmistelus-
ta. Se on keskeinen osa parlamentarismia. Vaikka vaihtoehtobudjeteille ei voidakaan aset-
taa yhtä tiukkoja vaatimuksia kuin hallituksen todelliselle talousarvioesitykselle, toivon
kuitenkin [Antti Kurvisen välihuuto] realismia niidenkin valmisteluun, ja toivon realismia
myös niistä käytävään, toivottavasti erittäin vilkkaaseen, keskusteluun tänä päivänä täällä
salissa.

14.43 Jukka Gustafsson sd (vastauspuheenvuoro): Minulla oli kyllä sydämellä mietitty
puheenvuoro kokoomukselle, [Naurua] että kyllä minä mielelläni käytän sen.

Puhemies Matti Vanhanen: Tehdäänpä äskeinen lista uudelleen. Avataan vastauspu-
heenvuorot suhteessa perussuomalaisten vaihtoehtobudjettiin. [Eduskunnasta: Nappi ei
toimi! — Hälinää] Suoritetaan uudelleenarvonta. Kuka sosiaalidemokraateista aloittaa? —
Edustaja Filatov.
9



Pöytäkirjan asiakohta PTK 67/2019 vp
14.44 Tarja Filatov sd (vastauspuheenvuoro): Arvoisa puhemies! Minusta on hyvä, että
perussuomalaiset kohdentavat asioita sosiaalisesti kohtuullisen oikeudenmukaisesti, mut-
ta sitten kun mietitään, että mistä se rahoitus tulee, niin tulee iso kysymysmerkki. Isoin osa
teidän rahoituksestanne tulee sellaisista kohteista, jotka vaativat perustuslain säätämisjär-
jestyksen. Esimerkiksi syöttötariffeihin puuttuminen jälkijättöisesti: valtio on tehnyt sopi-
muksen, että näitä tariffeja maksetaan tietty aika, ja jos me nyt ensi vuonna päättäisimme,
että niitä ei maksetakaan, niin valtio on silloin sopimusrikkoja. Siitä seuraisi oikeuden-
käyntejä, ja se tuskin menisi täällä perustuslakivaliokunnassa läpi. Teillä on myös saman-
laisia esityksiä, jotka koskevat kansainvälisiä kysymyksiä. Miten te olette aikoneet selviy-
tyä tästä ihan oikeassa elämässä?

Puhemies Matti Vanhanen: Kun tämä on ensimmäinen kerta tämäntyyppistä keskuste-
lua, niin aivan niin kuin äsken edustaja Mäkelä nousi ylös, niin perussuomalaisista se, joka
katsoo, että on sopivin vastaamaan kysymykseen, nousee ylös. — Edustaja Mäkelä, olkaa
hyvä.

14.45 Jani Mäkelä ps (vastauspuheenvuoro): Arvoisa puhemies! Olen nyt vähän petty-
nyt tähän sosiaalidemokraattien vetämän hallituksen luovuuteen verottamisessa. Eli jos
olisi niin, että tuulivoimatariffia ei voitaisi sinänsä perua, eikö voitaisi kehittää jonkinnä-
köinen haittavero sille tuulivoimalle, esimerkiksi maisemaperusteisesti, tutkahäiriöperus-
teisesti tai jollain muulla vastaavalla perusteella, jolloin ne rahat otetaan pois [Hälinää —
Puhemies koputtaa] toista kautta? Kyllä te verottaa osaatte.

Tuo, mitä ministeri Lintilä sanoi tuosta 100 miljoonan yritystukileikkauksesta: Hallitus
osaa osoittaa 20 miljoonaa euroa rahaa ekologiseen liikenteeseen edes tietämättä, mihin se
raha tulee käytännössä menemään, mutta sitten hallitus ei osaisi leikata miljardien potista
100 miljoonaa yritystukia. Jos todella on näin, eiköhän sitten voitaisi ottaa se juustohöyläl-
lä? Jostain pitää aloittaa. Omaishoitajien aseman parantaminen — nyt jää nähtäväksi, ää-
nestävätkö hallituspuolueet perussuomalaisten 20 miljoonan lisäyksen puolesta omaishoi-
tajien verovapauden edistämiseen.

14.46 Antti Kurvinen kesk (vastauspuheenvuoro): Arvoisa herra puhemies! On erittäin
hienoa keskustan mielestä ja varmaan koko hallituksenkin mielestä, että perussuomalaiset
haluavat satsata enemmän yhteiskunnan heikompiosaisten tilanteeseen, lapsiperheiden toi-
meentuloon, pienillä eläkkeillä olevien toimeentuloon, yhteiskunnan turvallisuuteen polii-
sin osalta. Mutta minusta, puhemies, kun on tämmöinen uudenlainen tapa käsitellä näitä
vaihtoehtobudjetteja, on hirveän surullista, että suurin oppositiopuolue on sortunut tällais-
ten valelukujen käyttämiseen ja ihan naurettavaan talouden arviointiin. [Sanna Antikai-
nen: Täällä on luvut, tule katsomaan!] Laskelmiemme mukaan, jotka on tarkistettu valtio-
varainministeriössä ja työ- ja elinkeinoministeriössä, teillä on puoli miljardia, 500 miljoo-
naa hukassa rahaa tästä teidän vaihtoehdostanne. [Sanna Antikainen: Täällä on luvut, tule
katsomaan!]

Arvoisa puolueen puheenjohtaja, kansanedustaja Jussi Halla-aho, tehän johdatte suoma-
laisia tarkoituksella harhaan. Te luotte todella paljon pettyneitä suomalaisia. Te petätte ih-
misiä tällaisilla hassuilla vaihtoehdoilla. Minkä takia te toimitte tällä tavalla? [Puhemies
koputtaa] Teidän budjettinne on nimetty Perusasiat kuntoon -budjetiksi. Minä sanoisin,
10



Pöytäkirjan asiakohta PTK 67/2019 vp
että tämä on korkeintaan valesokkeli. [Sanna Antikainen: Kyllä, perusasiat!] Korkeintaan
valesokkeli.

Puhemies Matti Vanhanen: Minusta vaikuttaa siltä, että edustaja Antikainen haluaa käyt-
tää vastauspuheenvuoron. [Hälinää] — Edustaja Meri.

14.47 Leena Meri ps (vastauspuheenvuoro): Arvoisa puhemies! Jään odottamaan, jos
edustaja Antikainen pitää puheenvuoron.

Minusta täällä meillä on hyviä ajatuksia. Jos katsotaan, esimerkiksi Suomen talous pyö-
rii tällä hetkellä ostovoiman varassa hyvin pitkälle, ja meillä on täällä vaihtoehtobudjetissa
valtava määrä asioita, jotka parantavat ostovoimaa. Ja kun edustaja Kurvinen minusta aika
epäasiallisesti sanoi meidän keksityistä luvuista, niin me olemme ihan lasketuttaneet [Nau-
rua] tuolla laskentapalvelussa, että nämä meidän erilaiset tulonsiirrot hyödyttävät kaikkia.
[Hälinää — Puhemies koputtaa]

Puhemies Matti Vanhanen: Edustaja Meri, odottakaa hetki. — Tässä mölinässä minä en
kuule, mitä puhuja sanoo. Tällä kertaa edustaja Meri voi käyttää 2 minuutin puheenvuo-
ron, olkaa hyvä.

Kiitos, arvoisa puhemies! Tosiaan te väititte, edustaja Kurvinen, että me olemme näitä
keksineet, ja aika halventavia käsityksiä käytitte. Me olemme käyttäneet näitä myös las-
kentapalvelussa, ja sieltä saimme taulukon, että nämä meidän panostukset hyödyttävät pie-
nituloisia, keskituloisia, kaikkia luokkia. Meillä ei meillä unohdeta mitään ryhmää, me
otamme vähemmän velkaa kuin hallitus ja työllisiä lisää. Laskentapalvelu on todennut, että
meillä tulee työllisiä lisää, ja tämä ilmenee meidänkin asiakirjoista, että 5 000 työtöntä tu-
lee hallituksen toimilla. Toivoisin, edustaja Kurvinen, pikkusen asiallisuutta keskustelui-
hinne. Me olemme oikeasti tutkineet ja selvittäneet näitä asioita, ja jos te olette jostakin eri
mieltä, niin esittäkää minulle tilasto, argumentoikaa. Teillä on silloin todistustaakka, jos te
sanotte, että nämä ovat täysin keksittyjä, jos meillä kerran on näistä laskelmia.

14.49 Kristiina Salonen sd (vastauspuheenvuoro): Arvoisa puhemies! Ensinnäkin onnit-
telut kaikille oppositiopuolueille oman vaihtoehtobudjetin tekemisestä. Siitä on vain tovi,
kun itsekin olen oppositiossa ollut, ja tiedän, että se on kova puristus ilman ministereiden
ammattilaisia, joten onnittelut kaikille siitä. [Perussuomalaisten ryhmästä: Niitä riittää!]

Onneksi myöskin oppositiolla on apuna eduskunnan tietopalvelu vaihtoehtobudjetin te-
kemisessä. Se vähän helpottaa, ja siksi oikeasti vähän hämmästelenkin nyt sitä, mitä edus-
taja Kurvinenkin tässä jo sanoi, että perussuomalaisten vaihtoehtobudjetissa ei suoraan vii-
tata eduskunnan tietopalveluun. Eli mitkä luvut ovat eduskunnan tietopalvelun lukuja ja
mitkä eivät? On vähän vaikea sulattaa sitä, kun tiedämme, että siellä jopa epäillään olevan
700 miljoonan laskuvirheet. Kysymys oikeastaan kuuluukin, mistä ne 700 miljoonaa sitten
otetaan pois. Mistä perussuomalaiset olisivat valmiita leikkaamaan, jotta saataisiin [Puhe-
mies koputtaa] hallituksen budjetille vastaava vaihtoehto?

Puhemies Matti Vanhanen: Nyt edustaja Antikainen.
11



Pöytäkirjan asiakohta PTK 67/2019 vp
14.50 Sanna Antikainen ps (vastauspuheenvuoro): Lämpimästi kiitos, arvoisa puhe-
mies, tästä puheenvuorosta! Tässä edustaja Kurvinen on kaivannut laskelmia. Tässä on las-
kelmia perussuomalaisten vaihtoehtobudjetin reformien vaikutuksesta — olkaa hyvä, tul-
kaa katsomaan. Tulkaa tänne, tässä on tilaa minun vieressäni. [Antti Kurvisen välihuuto]

Siellä arvoisa edustaja kysyi siitä, mistä me leikkaisimme ja miten me sen tekisimme.
Meidän yksi suurin kohde on maahanmuutto, josta me leikkaisimme. Suomen Perusta on
esimerkiksi tutkinut, että 20—24-vuotias Irakista tullut maahanmuuttaja tekee valtiolle
laskua keskimäärin 690 000 euroa vuodessa, joten se on iso raha. [Paavo Arhinmäki:
690 000 vuodessa, ohhoh!] — Kiitos.

14.51 Antti Rantakangas kesk (vastauspuheenvuoro): Arvoisa puhemies! Perussuoma-
laisten vaihtoehtoon liittyy todella se ongelma, että se puolen miljardin aukko on. [Väli-
huutoja] Kansalaisille on hyviä asioita, joita varmaan lähes kaikki voivat kannattaa, ja toi-
saalta tämä perustuslaillinen ongelma, mikä täällä todettiin, että ei voida niitä sopimuksia,
mitkä on tehty valtion ja sitten taas esimerkiksi tuulivoimayhtiöitten välillä, muuttaa yksi-
puolisesti. Se maksaisi paljon enemmän. [Välihuutoja]

Haluan kiinnittää huomiota perussuomalaisten kuntapolitiikan linjaan. Puheenjohtaja
Halla-aho — nousitte pystyyn, hyvä niin — kertokaa nyt, haluatteko te lopettaa kuntien
valtionosuusjärjestelmän, verotulojen tasausjärjestelmän. [Välihuutoja] Haluatteko te lo-
pettaa sen, mitä te olette ajanut Helsingin kaupunginvaltuuston ehdokkaana? Haluatteko
lopettaa? [Välihuutoja] Kertokaa, oletteko vielä samaa mieltä kuin silloin kun annoitte tä-
män vaalikonevastauksen Helsingin Sanomiin, ja haluatteko murentaa satojen kuntien ta-
louden pohjan. Täällä on maaseudun edustajia, niin kuin edustaja Kankaanniemi, hieno
edustaja, joka puolustaa maaseutua. [Puhemies koputtaa] Haluatteko lopettaa sen? Kerto-
kaa nyt ihan suoraan lähetykseen tässä, kannatatteko vai oletteko samaa mieltä kuin 2011?

Puhemies Matti Vanhanen: Nyt oli taas hyvin lähellä, että edustaja Rantakangas olisi
saanut minuutin lisää.

14.52 Jussi Halla-aho ps (vastauspuheenvuoro): Puhemies! Lyhyesti: en halua.
Maahanmuutto ja sen vaikutukset julkiseen talouteen on ongelma, jota ei voida ratkaista

pelkästään askartelemalla ensi vuoden budjettilaatikon sisällä. Säästöjä voidaan saavuttaa
vain poliittisilla ja lainsäädännöllisillä muutoksilla, ja ne ovat rakenteellisia, pysyviä sääs-
töjä. Vain hyvin pieni osa haittamaahanmuuton haitoista on selkeästi paikallistettavissa
budjetista. Siellä ei näy työttömien tai ali- ja tempputyöllistettyjen ulkomaalaisten aiheut-
tama kuormitus sosiaaliturvamenoihin. Siellä ei näy, miten haittamaahanmuutto laskee
työn hintaa tai nostaa asumisen hintaa. Siellä ei näy, miten maahanmuutto kuormittaa po-
liisia ja oikeuslaitosta ja niin edelleen. Haittamaahanmuutto on kasvava musta aukko jul-
kisessa taloudessa. Toisin kuin muut puolueet väittävät, kyseessä ei ole mikään luonnon-
voima, jonka kanssa pitäisi vain elää, vaan ilmiö, joka on seuraus väärästä politiikasta. [Pu-
hemies koputtaa] Se voidaan korjata oikealla politiikalla, ja tästä politiikasta kerrotaan pe-
russuomalaisten vaihtoehtobudjetissa. — Kiitoksia.

14.54 Saara Hyrkkö vihr (vastauspuheenvuoro): Arvoisa puhemies! Tänään vietetään
lapsen oikeuksien päivää, ja se olisi hieno hetki pohtia, miten me teemme tästä maailmasta
12



Pöytäkirjan asiakohta PTK 67/2019 vp
parempaa paikkaa tuleville sukupolville, mutta tämä ei valitettavasti oikeisto-opposition
vaihtoehtobudjeteissa näy.

On ikävää nähdä, miten perussuomalaiset ovat valmiita romuttamaan kestävän ja inhi-
millisen yhteiskunnan periaatteita. Ilmastonmuutosta ei edelleenkään oteta vakavasti,
vaikka se on tosiasia, josta nuoret ovat vakavasti huolissaan, ja he vaativat aivan perustel-
lusti tältä salilta tekoja. Leikkaukset kotouttamiseen aiheuttavat syrjäytymistä, ajavat ihmi-
siä yhteiskunnan reunoille. Emme kai me tosiaan anna perussuomalaisten sulkea rajoja ja
ajaa tätä maata entistä suurempaan ahdinkoon rajoittamalla työperäistä maahanmuuttoa,
jota tarvitsemme tämän yhteiskunnan kestävään rakentamiseen? [Välihuutoja perussuoma-
laisten ryhmästä] Vaihtoehtobudjetin sijaan perussuomalaisten budjetti on jonkinlainen
vaihtoehtoisten faktojen budjetti, mistä kertoo tämä edustaja Kurvisenkin mainitsema puo-
len miljardin reikä siellä perusteissa, ja olisi todella mielenkiintoista kuulla, mistä ne rahat
sitten otetaan. [Sanna Antikainen: Tulkaa katsomaan tänne!]

14.55 Lulu Ranne ps (vastauspuheenvuoro): Arvon puheenjohtaja! Hieman realismia tä-
hän ympäristöpolitiikkaan: jos Suomi haluaisi tulla hiilineutraaliksi hallituksen tavoittei-
den mukaan, täällä tarvittaisiin vähintäänkin kolme uutta Olkiluoto 3:a — 9 miljardia per
laitos ja 15 vuotta rakennusaika. — Kiitos.

14.55 Paavo Arhinmäki vas (vastauspuheenvuoro): Arvoisa herra puhemies! Perussuo-
malaisten vaihtoehtotodellisuusbudjetista tulee mieleen Don Quijote, joka lähti taistele-
maan tuulimyllyjä vastaan, lepakot vain räjähtelivät. Luvut on vedetty Sancho Panzan ha-
tusta, ja niillä sitten perustellaan asioita. Jos ajatellaan vaikkapa sitä, että tuulivoimasta ol-
laan leikkaamassa ensi vuonna 229 miljoonaa euroa, [Välihuutoja perussuomalaisten ryh-
mästä] edustaja Mäkelä täällä itse asiassa jo myönsi, että se on hatusta vedetty stetsonluku.
Hän sanoi, että no keksitään sitten vaikka joku muu vero keräämään se, jos se ei ole mah-
dollista. [Välihuutoja perussuomalaisten ryhmästä] Tai jos ajatellaan vaikkapa eläkeläis-
ten verotusta, josta arvioitte, että sitä voidaan alentaa, teidän tarkoittamallanne tavalla se
maksaisi 50 miljoonaa, valtiovarainministeriön arvio on 350 miljoonaa. Arvonlisäveron
muutokset: teidän arvio on 20 miljoonaa euroa, valtiovarainministeriön arvio 90 miljoo-
naa euroa. Totta kai vaihtoehtotodellisuusbudjetissa [Puhemies koputtaa] voi esittää mitä
vain lukuja, mutta ei sitten tarvitse ihmetellä, jos niihin ei usko kukaan muu kuin vain te.
[Perussuomalaisten ryhmästä: Niinhän tekin olette tehneet!]

14.56 Jani Mäkelä ps (vastauspuheenvuoro): Arvoisa puhemies! Nyt täällä on hieman
vaihtoehtoista kuuloa joillakin edustajilla, koska vastasin kyllä näihin mainittuihin 500
miljoonan euron väitteisiin ja niihin argumentteihin osittain jo ryhmäpuheessa [Paavo Ar-
hinmäki: Vastatkaa näihin kysymyksiin!] ja sen jälkeen ensimmäisessä debattipuheenvuo-
rossani tarjosin korvaavat keinot. Jos se keino, mitä me ensin esitämme, ei ole mahdolli-
nen, sitten keksitään joku muu keino. Kyllähän hallitusohjelmassakin on paljon asioita, joi-
den toteutuminen ei ole varmaa, [Anders Adlercreutzin välihuuto] jotka jos eivät toteudu,
silloin hallitus joutuu tekemään korjaavia liikkeitä.

Perussuomalaisten vaihtoehtobudjetissa huomioidaan lapsiperheet — kun sitä kysyttiin
— lapsivähennyksen palauttamisen muodossa. Meillä on myös esityksiä kerhon iltapäivä-
toimintaan, koululaisten mielenterveyden parantamiseen, kiusaamisen ehkäisemiseen, eli
siihen meillä löytyy keinoja. Työllisyyteen meillä on aivan kaikki samat keinot kuin halli-
13



Pöytäkirjan asiakohta PTK 67/2019 vp
tuksellakin sen 75 prosentin työllisyyden saavuttamiseen, lisäksi merkittävät dynaamiset
vaikutukset veronkevennyksistä, kuten polttoaineveron korotuksen perumisesta, kotitalo-
usvähennyksen leikkauksen perumisesta — niillä on huomattavia työllisyysvaikutuksia
plussana hallituksen [Puhemies koputtaa] työllisyysvaikutuksiin.

14.57 Anders Adlercreutz r (vastauspuheenvuoro): Ärade talman! Kun on suurin oppo-
sitiopuolue, siihen liittyy tietty vastuu. Silloin nämä asiat pitää tehdä kunnolla, pitää tehdä
kotiläksynsä, käyttää laskentapalvelua. [Arja Juvonen: On käytetty!] Tässä on jopa miljar-
din aukko. Menoja joita ei voi laskea, [Välihuutoja perussuomalaisten ryhmästä] menoja
joita on yliarvioitu. 230 tuulivoimaa, 320 eläkeläisten verokohtelua, 70 alvin alaraja,
omaishoitajien verovapaus 110. Näitä on lisää ja lisää. Edes keliakiakorvausta, jonka KD
ja kokoomus saivat oikein, te ette saanut oikein. Onko se niin, että korvaus kenties kohdis-
tuu vain niihin, joita nuorisojärjestönne katsoo suomalaisiksi, [Välihuutoja] vai miten tätä
voi käsittää?

Ei tämä ole varjobudjetti, tämä on poliittinen toivepaperi. Teiltä on syytä odottaa enem-
män. Tässä lukee: ”Perusasiat kuntoon.” Tämä kansi on ihan hyvä. Jos tämä sisältö olisi
sen mukaista, niin voitaisiin käydä ihan oikea substanssiin pohjautuva keskustelu. [Jukka
Gustafsson: Erinomaista!]

14.58 Arja Juvonen ps (vastauspuheenvuoro): Arvoisa herra puhemies! Vaikuttaa sille,
että te ette ole, edustaja, lukenut sitä tekstiä. Ja suosittelen teille tänä iltana vielä, että käy-
kää ihmeessä läpi se ja lukekaa, mitkä ovat perusasioita [Hälinää — Puhemies koputtaa]
suomalaisille ihmisille ja meille kaikille täällä.

Kun täällä puhutaan näistä aukoista, niin minä sanon, että laskentapalvelun laskelmat
ovat saatavilla, käykää hakemassa ne. [Paavo Arhinmäen välihuuto] Täällä vain kasvavat
nämä aukot valtavan suuriksi.

Arvoisa herra puhemies! Meillä on paljon toimia, joilla me haluamme parantaa suoma-
laisten ihmisten tilannetta. [Paavo Arhinmäki: Kyllä, siitä olen samaa mieltä!] Me olemme
kuunnelleet ihmisiä, muun muassa omaishoitoa. Hoitajamitoituksen haluamme saattaa la-
kiin aikaisemmin kuin hallitus. Lapsivähennyksen me haluamme palauttaa. Keliakiakor-
vaus, aivan totta. Sisäilmasairastuneet ihmiset, me olemme kuulleet heitä — täällä ei ole
vielä kukaan maininnut muun muassa sisäilmasairauksia. Eli perussuomalaisten vaihtoeh-
tobudjetti on oikeudenmukainen, se puolustaa suomalaisia. [Paavo Arhinmäki: Vain rahat
puuttuvat!] Perussuomalaiset ovat sitä mieltä, [Puhemies koputtaa] että esimerkiksi laitto-
masti maassa oleskelevien sosiaalituki [Puhemies koputtaa] tulisi poistaa — 5,4 miljoo-
naa, pieni raha, mutta markassa on miljoonan alku, sanottiin ennen vanhaan. [Eduskunnas-
ta: Ja näistä on laskelmat!]

Puhemies Matti Vanhanen: Ja nyt piti muistuttaa niin moneen kertaan aikarajasta, että
nyt annetaan kaksi puheenvuoroa muille ryhmille. [Arja Juvonen: Anteeksi!]

15.00 Petteri Orpo kok (vastauspuheenvuoro): Arvoisa herra puhemies! Oli ajatus, että
enemmänkin jos keskittyisi hallituksen kanssa keskustelemaan, mutta kun perussuomalai-
set itse aloittivat jo ryhmäpuheessaan kokoomuksen arvioinnin, niin ehkä muutama sana
siitä.
14



Pöytäkirjan asiakohta PTK 67/2019 vp
Minusta kun tämän perussuomalaisten maahanmuuton ottaa pois ja kurkistaa sinne taus-
talle, käytännössä siellä on sama budjetti kuin minkä tämä vasemmistohallitus, punavihreä
hallitus on tehnyt: sama velkamäärä, ei ainuttakaan työllisyystoimea — ei ainuttakaan,
pyöreä nolla työllisyystoimissa — [Välihuutoja] ei rakenteellisia uudistuksia, vastustatte
työperäistä maahanmuuttoa. Käytännössä politiikkaa — kun te pidätte itseänne myöskin
yrittäjäpuolueena — joka johtaa käytännössä suomalaisen yrittäjän ja pienyrittäjän toimin-
taedellytysten heikkenemiseen, eli kokoomus on ainut porvaripuolue tässä maassa, ainut
oikeistopuolue tässä maassa. Minusta tämä on hyvä huomio tämän vaihtoehtobudjetin tar-
kastelun jälkeen.

15.01 Sari Essayah kd (vastauspuheenvuoro): Arvoisa puhemies! Perussuomalaisten
vaihtoehtobudjetissa on sinällänsä monia tärkeitä lisäyksiä, joita myöskin kristillisdemo-
kraateilta löytyy, muun muassa diabetes-, keliakiakorvaukset, ruoka-avun huomioiminen,
sisäilmakysymyksiin puuttuminen. Polttoaineverotusta samalla tavalla ette halua olla li-
säämässä, kotitalousvähennystä ette myöskään leikkaamassa, ja eläkkeitten verotusta ha-
luatte keventää. Nämä kaikki samat elementit löytyvät myöskin kristillisdemokraateilta.

Mutta ehkä suurin heikkous tässä on se, että tässä budjetissa valtion velkaantuminen ei
varsinaisesti lähde pienentymään, tämä ei ole vastuullisempi malli hallituksen budjetille, ja
sitten toisaalta tästä puuttuu työllisyystoimenpiteitä. Elikkä työllisyystoimenpiteinä täällä
ovat kotitalousvähennys ja työtulovähennyksen lisääminen, mutta muita varsinaisia työlli-
syystoimenpiteitä ei ole, joten siinä mielessä voi sanoa, että on vaikea nähdä, että esimer-
kiksi työllisyys tällä perussuomalaisten vaihtoehdolla lähtisi kohentumaan.

Ja ehkä yksittäinen asia: [Puhemies koputtaa] Te haluatte auttaa ihmisiä paikan päällä,
mutta samanaikaisesti leikkaatte kehitysavusta 300 miljoonaa. Tuntuu vaikealta nähdä,
[Puhemies koputtaa] että esimerkiksi kristillistaustaiset järjestöt joutuisivat välittömästi lo-
pettamaan työnsä paikan päällä siellä, [Puhemies koputtaa] missä ihmiset ovat hädässä.

Puhemies Matti Vanhanen: Edustaja Halla-aho, puolitoista minuuttia. [Naurua]

15.02 Jussi Halla-aho ps (vastauspuheenvuoro): Kiitoksia, arvoisa puhemies! Tämä on
aivan liikaa.

Investointi on rahankäyttöä, joka maksaa itsensä takaisin ja tuottaa hyötyä myöhemmin.
Esimerkiksi rajavalvonta länsirajalla ja turvapaikkaturistien säilöönotto ovat investointeja.
Ne kyllä maksavat, mutta ne vähentävät Suomen houkuttelevuutta sellaisten ihmisten sil-
missä, joiden täällä oleminen tulee kalliiksi.

Investoinnin vastakohta on setelien polttaminen, sellainen rahankäyttö, joka ei koskaan
tuota mitään tai joka tuottaa pelkkää vahinkoa. Vihreiden edustaja mainitsi maahanmuut-
tajien kotouttamisen. Maahanmuuttajien kotouttamiseen joka vuosi kipatut sadat miljoo-
nat ovat setelien polttamista. Tulijat eivät kokemusperäisesti silti kotoudu. Sen sijaan maa-
hanmuuton ympärille on muodostunut kotouttamispalveluja myyvien yritysten ja yhteisö-
jen loismainen bisnes, jonka rahoittavat veronmaksajat. — Kiitos.

15.03 Johannes Koskinen sd (vastauspuheenvuoro): Arvoisa puhemies! Perussuoma-
laisten vaihtoehtoon on kohdistunut hyvin laaja mielenkiinto pitkälti sen takia, että perus-
suomalaiset ovat korostaneet hyvin tiukkaa talouspolitiikkaa tässä pitkin syksyä keskuste-
lussa. Olette vaatineet velanoton vähentämistä, menojen priorisoimista [Perussuomalais-
15



Pöytäkirjan asiakohta PTK 67/2019 vp
ten ryhmästä: Näin tapahtuu!] ja vakaan talouden luomista. Tähän nähden se tosiasia, että
tämä vaihtoehtobudjetti on pitkälti tyhjän päällä, on tosiaan yllätys. Odotimme, että nyt
kun tästä vaihtoehtobudjettikeskustelusta on haluttu tehdä tällainen substanssipainotteinen
hallituksen ja oppositiopuolueiden vaihtoehtojen vertailu, sille tulisi myös ainespuita siitä
esityksestä. Siellä on hyviä esityksiä menolisäyksiksi, mutta tulopuoli on täysin auki. Sii-
hen me mielellämme myös puheenjohtaja Halla-aholta kuulisimme vastauksen.

15.04 Toimi Kankaanniemi ps (vastauspuheenvuoro): Arvoisa puhemies! Uskon, että
edustaja Koskinenkin arvostaa entistä tasavallan presidenttiä Mauno Koivistoa sekä presi-
denttinä että talousmiehenä. Presidentti Koivisto sanoi kerran, olin kuulemassa: ”Valtio,
jonka vaihtotase on alijäämäinen ja joka velkaantuu, ei voi antaa vastikkeetonta rahaa ul-
komaille.” Meillä on tällä hetkellä ilmeisesti noin 4 miljardin vaihtotaseen alijäämä, ja hal-
litus ottaa lisää velkaa runsaasti. Me otamme vähemmän vaihtoehtobudjetissamme kuin
hallitus, toki aika paljon liikaa vieläkin, mutta otamme kaikki, tuleville sukupolville. Mut-
ta meillä on oleellisena tämä presidentti Koiviston ohje, että jos valtio velkaantuu ja kan-
santalous on alijäämäinen, niin silloin ei vastikkeetonta rahaa lähetetä ulkomaille. Maa-
hanmuutossa on tästä kysymys ja monessa muussa, EU-jäsenmaksussa ja kehitysavussa-
kin osaltaan. [Välihuutoja keskeltä] Me olemme humanitääristä apua antamassa, [Puhe-
mies koputtaa] mutta emme ole pitämässä hanoja auki ulkomaille hallitsemattomasti. [An-
ne Kalmarin välihuuto]

15.05 Hanna Huttunen kesk (vastauspuheenvuoro): Arvoisa puhemies! Äskeisessä pe-
russuomalaisten puheessa te sanoitte, että olette suomalaisen maaseudun puolue. Saman-
aikaisesti puheenjohtaja on kuitenkin leikkaamassa kuntapalveluitten rahoituksesta, kun
sanotaan, että tämä on kepulaista aluepolitiikkaa. Halla-ahon mielestä tasa-arvoiset palve-
lut ovat koko maassa puhdasta utopiaa. Ryhmäjohtaja Tavio sanoi äsken, että te haluatte
leikata myös yritystukia. Jos tarkkaan ette tiedä mistä, te voitte juustohöylätä kaikista tuis-
ta. [Välihuutoja perusuomalaisten ryhmästä] Se tarkoittaisi maatalouden energiaveron pa-
lautuksen leikkausta, maatalouden kansallisen tuen leikkausta, luonnonvarahaittakorvauk-
sen leikkausta, lomituspalvelujen leikkausta, listaamattomien yritysten osinkoverojen leik-
kausta, yrittäjävähennyksen leikkausta.

Puheenjohtaja Halla-aho, tehän hyökkäätte suomalaista maaseutua ja yrittäjiä kohtaan.
Pyydän, että vastaisittekin tähän kysymykseen: onko näin? Ja älkää vastatko, että syy on
maahanmuutto. [Toimi Kankaanniemi: Päinvastoin!]

Puhemies Matti Vanhanen: Ilmeisesti vastauksen antaa edustaja Meri. [Antti Kurvinen:
Miksi?]

15.06 Leena Meri ps (vastauspuheenvuoro): Kiitos, puhemies! Minusta nyt on aika mie-
lenkiintoista. Täällä ensinnäkin ei tiedetä, keitä perussuomalaisten kansanedustajia on pai-
kalla. Toiseksikin, täällä eräs kokoomuslainen kävi kyselemässä, että mistä näitä vaihtoeh-
tobudjetteja saa. Siitä huolimatta ”aivan järkyttävää” ja ”tämä on aivan hirveä ja kamala”,
kun ihan selkeästi ei edes tiedetä, keitä täällä meistä on paikalla — ja onko tätä edes todel-
lakaan luettu, kun tämä on ollut jo viime viikolla saatavissa? [Antti Kurvinen: Miksei Hal-
la-aho vastaa? — Välihuutoja] — Joo, no hyvä, että joillakin on, mutta täällä on tosiaan
aika paljon eksyneitä ihmisiä.
16



Pöytäkirjan asiakohta PTK 67/2019 vp
Sitten pyydettiin faktaa meidän työllisyystoimenpiteistämme. [Puhemies koputtaa]
Täällä on kohta kolme, kuten aikaisemminkin kerroin. Nämä sisältävät... Kaikki ymmär-
rämme sen, että jos ihmisten ostovoima parantuu, jos jää enemmän käteen, voimme ostaa
enemmän palveluita, voimme liikkua enemmän, voimme mennä harrastuksiin. Meillä on
täällä Ostovoimaa kansalle -otsikon alla valtava määrä: lapsivähennystä, omaishoidon tu-
ki, polttoainevero. Nämä kaikki lisäävät työllisyyttä. Nämä ovat sellaisia eriä, joista las-
kentapalvelu ilmoittaa, että niitä ei voi laskea siihen mukaan. Mutta meillä on silti positii-
vinen työllisyyden kehitys — toisin kuin hallituksella. [Eduskunnasta: Ei ole! — Ei teillä
ole!]

15.08 Pääministeri Antti Rinne (vastauspuheenvuoro): Arvoisa puhemies! Täytyy sa-
noa, että minäkin odotin perussuomalaisten budjettiesitykseltä merkittävästi syvällisem-
pää analyysiä siitä, mitä pitää tehdä. Te olette unohtaneet työllisyyden melkein kokonaan
ja keskitytte vain lietsomaan vastakkainasettelua suomalaisessa yhteiskunnassa. [Välihuu-
toja perussuomalaisten ryhmästä — Puhemies koputtaa] Teidän ehdottamanne menoleik-
kaukset vaatisivat kansainvälisien sopimuksien ja perustuslain rikkomista. [Perussuoma-
laisten ryhmästä: Ei pidä paikkaansa!] Suomen uskottavuus investointikohteena romahtai-
si, jos Suomi perustuslakia rikkoen esimerkiksi peruisi tuulivoiman tariffituet. [Perussuo-
malaisten ryhmästä: Ei nyt ole vappu!] Laskelmat ovat hyvin hataralla pohjalla.

Tässä julkaistussa asiakirjassa ei viitata eduskunnan tietopalveluun. [Paavo Arhinmäen
välihuuto] Kysymys kuuluu: miksi? Perussuomalaisten budjettivaihtoehdossa arvonlisäve-
ron alarajan noston kustannus on 20 miljoonaa — siis teidän budjetissanne. Arvioitu vero-
tuottojen menetys on murto-osa valtiovarainministeriön laskelmasta, joka on 90 miljoonaa
— siis 70 miljoonaa tyhjää. Eläkeläisten veronalennuksen hinnaksi on laskettu 50 miljoo-
naa euroa. Oikeampi arvio on 350 miljoonaa euroa, valtiovarainministeriön mukaan. [Ant-
ti Kurvinen: 300 miljoonaa hukassa!] Omaishoidon tuen verovapauden kustannus on las-
kettu 20 miljoonaan. Todellisuudessa mittaluokka on noin 130 miljoonaa. Velkaantuva
budjetti ilman työllisyysvaikutuksia, se on luonnehdinta teidän budjetistanne, vaihtoehdos-
tanne. [Naurua perussuomalaisten ryhmästä]

Kun poistetaan mahdottomat menoleikkaukset, perussuomalaisten vaihtoehtobudjetti li-
sää valtion velkaantumista. Vaihtoehtobudjetissa on virheellisiä laskelmia vähintään 700
miljoonan euron edestä. Perusasiat kuntoon. Budjetissa on todellisuudessa vähintään puoli
miljardia suurempi alijäämä kuin hallituksen esityksessä. Tämä kuvaa teidän budjettianne.

Puhemies Matti Vanhanen: Edustaja Mäkelä, sama aika, 1 minuutti 45.

15.10 Jani Mäkelä ps (vastauspuheenvuoro): Arvoisa puhemies! Nyt on siinä mielessä
mielenkiintoinen keskustelu tässä pääministeri Rinteen puheenvuorossa, että juuri äsken
totesin, että meillä on käytettävissämme vähintään kaikki ne samat keinot, joilla hallitus
väittää pääsevänsä 75 prosentin työllisyyteen. Sen lisäksi meillä on merkittäviä dynaami-
sia vaikutuksia työllisyyteen veronkorotusten perumisten ja veroleikkausten muodossa
enemmän kuin hallituksella. Nyt pääministeri väittää, ettei meillä ole työllisyystoimia. En
oikein ymmärrä tätä argumenttia. 

Tämä arvonlisäveron alarajan nostaminen on hallitusohjelmassa, että se tehdään. Halli-
tus kuitenkaan ei ole varannut siihen euroakaan rahaa tulevalle vuodelle. Kuinka tämä on
mahdollista? Me tiedämme, että sen alarajan nostaminen on EU-luvasta kiinni. Sen takia
17



Pöytäkirjan asiakohta PTK 67/2019 vp
me emme ole mitoittaneet sitä rahaa koko vuodelle, mitä se alarajan nostaminen vaatisi,
koska sen luvan saaminen vie aikaa. 

Mutta onko todella niin, että hallitus ei aio tehdä mitään tämän hallitusohjelmassa mai-
nitun tavoitteen edistämiseksi tämän kuluvan vuoden aikana? Ettekö te usko, että se lupa
tulee, vai mikä tässä on kysymyksessä? [Perussuomalaisten ryhmästä: Hyvä kysymys!]

15.11 Anne Kalmari kesk (vastauspuheenvuoro): Arvoisa herra puhemies! Näin maa- ja
metsätalousvaliokunnan puheenjohtajana täytyy kyllä todeta, että aika lailla puuta heinää
olivat nimenomaan ne laskelmat näitten hyvien asioitten takana. Olisin toivonut puolueel-
ta, johon 25 prosenttia kansalaisista luottaa, [Hälinää] että teillä ei vaihtoehtoisen budjetin
sijaan ole vaihtoehtoista todellisuutta, vaan todelliset luvut, mihin te pohjaatte. Se on su-
rullista, että niinkin hyviä asioita kuin hoitajamitoituksen kuntoon laittaminen, veronalen-
nukset, omaishoito, terveydenhuollon ja koulutuksen kuntoon laittaminen, sisäilmaongel-
mat, [Puhemies koputtaa] kaikki nämä ratkaistaisiin kehitysavun ja maahanmuuton kus-
tannusten poistamisella. [Välihuutoja perussuomalaisten ryhmästä]

Ihmiset ovat minulta kysyneet, miten se voi olla mahdollista, että kaikki tämä yhtäkkiä
pystyttäisiin noin pienellä tekemään semminkin, [Leena Meren välihuuto] kun silloin, kun
perussuomalaiset olivat hallituksessa, maahanmuuton kustannukset olivat kaksinkertaiset
nykypäivään verrattuna. [Välihuutoja] Olen joutunut heille sanomaan, [Puhemies koput-
taa] että minä en tiedä, mistä tämä johtuu, miten tämä tehtäisiin. Ja toivoisinkin, että teillä
olisi joitakin [Puhemies koputtaa] lukuja näitten asioitten taakse.

15.12 Toimi Kankaanniemi ps (vastauspuheenvuoro): Arvoisa puhemies! Valtiovarain-
valiokunnassa selvisi tässä budjetin käsittelyn yhteydessä, että hallitus käyttää globaalita-
son 0,1 prosentin eli promillen hiilidioksidipäästöjen torjumiseen 2 miljardia euroa ensi
vuonna, ja seuraavana vuonna on samanlaista aina koko kauden loppuun asti, eli valtavan
miljardimäärän siihen, että voidaan 0,1 prosentista globaalia hiilidioksidipäästöä päästä
eroon, kun samanaikaisesti hallitus hyväksyy sen, että Kiina, Intia ja monet EU-maatkin
päästävät kasvavassa määrin hiilidioksidia ilmaan. [Kimmo Kiljusen välihuuto] Millä te
perustelette tätä 2:ta miljardia, edustaja Kalmari, tuolla Keski-Suomessa, kun siellä teiltä
kysytään? Meistä tämä on erittäin tehotonta verovarojen käyttöä.

Puhemies Matti Vanhanen: Myönnän tähän debattiin vielä puheenvuorot edustaja Hyr-
kölle ja pääministerille ja niihin väleihin perussuomalaisten puheenvuorot. — Edustaja
Hyrkkö. Ei kun, anteeksi, Suomela, takapenkistä. [Iiris Suomela: Keitä meitä nyt täällä
on!]

15.13 Iiris Suomela vihr (vastauspuheenvuoro): Arvoisa puhemies! Yksi suomalainen
tuottaa kuusi kertaa niin paljon päästöjä kuin yksi intialainen, eli jos yhden suomalaisen
päästöt puolitetaan, hän tuottaa edelleen saman verran päästöjä kuin kolme intialaista. Ja
näin... [Hälinää — Puhemies koputtaa] Ja tästä laskemalla käy varsin nopeasti ilmi, että
globaalin oikeudenmukaisuuden kannalta on täysin kestämätöntä väittää, ettei Suomessa-
kin olisi tarpeen päästöjä vähentää. Ihmisiä ei voi asettaa siinä määrin eriarvoiseen ase-
maan, että ajattelisi, että on oikein, että yksi saastuttaa kuusi kertaa enemmän kuin toinen.
Sen tähden onkin meidän vastuullamme — kuten myös toki intialaisten vastuulla — vä-
hentää päästöjä. Kukaan ei tätä vastuuta karkuun pääse.
18



Pöytäkirjan asiakohta PTK 67/2019 vp
Karkuun ei pääse myöskään sitä, että oikeastaan ainoa merkittävä asiantuntijalähde, jota
perussuomalaiset omassa talousarvioehdotuksessaan käyttää, on heidän oma ajatushauto-
monsa. Puolueiden ajatushautomot eivät ole olemassa vaihtoehtoisten lukujen keksimisek-
si, vaan korkeintaan, jotta saadaan hyödynnettyä tutkittua tietoa, riippumatonta tietoa ja
ministeriöiden arvioita. Sen tähden tämä 800—900 miljoonan heitto on aivan käsittämä-
tön. Tämä on todella sitä lisävelkaa tulevaisuudelle, [Puhemies koputtaa] kun ei kerran
muutakaan ole esitetty, joten toivon todella, että ensi kerralla nojataan todellisuuteen, ku-
ten täällä ovat muutkin peräänkuuluttaneet.

15.15 Riikka Purra ps (vastauspuheenvuoro): Arvoisa puhemies! Suomen Perusta jou-
tuu laskemaan maahanmuuton kustannuksia, koska mikään muu taho niitä ei laske. [Oi-
kealta: Juuri näin!] Näihin meidän selvityksiin: Ne perustuvat Tilastokeskuksen rekiste-
riaineistoihin. Niihin ei liity poliittista tulkintaa eikä analyysiä, ja ne lukemat ovat suuria.
Meiltä on itse asiassa tulossa hyvin pian hyvin kattava selvitys toimeentulotukimenoista
maahanmuuttajien ja vieraskielisten takana, ja ne ovat aivan järjettömiä. Olette ehkä näh-
neet jo Kelan tietoja siitä, että vieraskielisten osuus huitelee yli 40 prosentin. [Jussi Sara-
mo: Teidän luvut ovat järjettömiä!] 

Tämä maahanmuutto ylipäätänsä — se on sekä vasemmalle että oikealle melkoinen tai-
kaseinä. Toiselle se tarjoaa maahan sellaisia ihmisiä, joita tänne halutaan, toiselle se on rat-
kaisu vaikka mihin työllisyyden nostosta alkaen, [Paavo Arhinmäen välihuuto] mutta tämä
ei pidä paikkaansa. Meillä on lukemat, meillä on tilastot. Osoittakaa, missä tilastot ovat
väärässä. [Paavo Arhinmäki: Miljardi sinne, miljardi tänne perussuomalaisten taikaseinäl-
lä!]

15.16 Pääministeri Antti Rinne (vastauspuheenvuoro): Arvoisa puhemies! Otan muuta-
man yksityiskohdan, joita pidän hyvinä tässä perussuomalaisten esityksessä. Täällä tode-
taan, että sähkön siirtohintojen alentaminen ja energiaverotuksen laskeminen EU:n mini-
mitasolle on tavoitteena. Ne ovat hyviä tavoitteita, mutta ne vaativat valmistelua. Meillä on
tällä hetkellä sähkön siirtohintaan liittyvä valmistelu käynnissä hallituksessa. Tulemme
puuttumaan sähkön siirtohintaan sillä tavalla, että näitten investointien poistoja tullaan pi-
dentämään. Tulemme puuttumaan siihen todennäköisesti myös kattohinnalla. Nämä tule-
vat alentamaan siirtohintoja, jotka ovat tällä hetkellä sähkönkulutukseen liittyvä erittäin iso
ongelma tässä maassa. On hienoa, että perussuomalaisten vaihtoehtobudjetissa on siihen
puututtu, mutta tämä asia on jo hyvin valmisteltuna käynnissä tällä hetkellä valtioneuvos-
tossa, ja se huolehditaan eteenpäin sillä tavalla, että se on hyvin valmisteltuna tulossa edus-
kunnan päätettäväksi.

Toinen asia, joka liittyy tähän kokonaisuuteen, on energiaverotuksen laskeminen EU:n
minimitasolle. Kuten hallitusohjelmassa todetaan, hallitus tulee poistamaan tämän säh-
köön liittyvän verotuen, mutta tulee energiaverotuksen kautta alentamaan [Puhemies ko-
puttaa] verotuksen EU:n minimitasoon.

15.17 Arja Juvonen ps (vastauspuheenvuoro): Arvoisa herra puhemies! Oli hienoa, pää-
ministeri, että löysitte jotakin hyvää täältä. Toivottavasti löysitte myös hyvää, mikä liittyy
perusasioihin ja niihin tavallisiin ihmisiin. Me perussuomalaiset pidämme erittäin tärkeä-
nä, että me saamme hoitajamitoituksen tänne Suomeen. Te olette, hyvä hallitus, siitä pu-
huneet. Te, hyvä kokoomus, ette ole sitä halunneet viime kaudella, mutta me sen haluam-
19



Pöytäkirjan asiakohta PTK 67/2019 vp
me. Me kannamme vastuuta siitä, mitä olemme puhuneet. Me olemme esittäneet muun
muassa toimenpideohjelmaa siitä, millä tavalla me saisimme niitä hoitajia sinne työkentäl-
le takaisin, miten me saisimme heitä sieltä ulkomailta saapumaan takaisin, miten me voi-
simme asuntopolitiikalla tukea heitä. Edustaja Orpo, meillä on ulkomailla paljon suoma-
laisia hoitajia, te tiedätte sen. Siellä on paremmat palkat, työolot ja kaikki. Oletteko te, hal-
litus, valmis ajattelemaan tällaista toimenpideohjelmaa, että ihan oikeasti me löytäisimme
niitä keinoja, miten me saamme hoitajia? Koska minä hoitajana kyllä tiedän, että hoitajia
on, mutta ymmärrän myös, miksi he ovat alalta pois lähteneet. Työolot, palkkaus — siinä-
pä paljon [Puhemies koputtaa] kysymyksiä.

Puhemies Matti Vanhanen: Tämä debattiosuus on päättynyt. Nyt siirrytään debatoimaan
kokoomuksen vaihtoehtobudjetista. Pyytäkää uudelleen vastauspuheenvuoro nappia pai-
namalla. — Nyt edustaja Gustafsson.

15.18 Jukka Gustafsson sd (vastauspuheenvuoro): Arvoisa puhemies! Kansalaiset var-
maan kohtuudella odottavat, että he saavat tästä keskustelusta kokonaiskuvan eri puoluei-
den vaihtoehdoista. Kokoomuksen listalla ovat ansiosidonnaisen porrastus, ansiosidonnai-
sen omavastuupäivän palautus, työttömyysputken poisto, toimeentulotuen asumismenon
omavastuun palautus, asumistuen jäädytys ja niin edelleen. Nämä merkitsevät yhdessä, hy-
vät kansalaiset, että kokoomus leikkaa 600 miljoonaa euroa toimeentulosta, asumistuesta,
työttömyysturvasta. Kaikkein pienituloisimmat suomalaiset menettävät merkittävästi osto-
voimaansa, ja tämä merkitsee eriarvoisuuden palauttamista.

Arvoisa puhemies! Oikeiston kyyti merkitsee paluuta kylmään kyytiin takaisin. Päämi-
nisteri Rinteen [Puhemies koputtaa] ja hallituksen kyydissä on lämmintä ja turvallista men-
nä eteenpäin. [Naurua] Miksi te teette tällaisen paluun menneisyyteen? Mutta Orpo jo vas-
tasi: kokoomus on oikeistopuolue, ja se näkyy tässä.

Puhemies Matti Vanhanen: Edustaja Orpo, sama aika kuin äsken.

15.20 Petteri Orpo kok (vastauspuheenvuoro): Arvoisa herra puhemies! 60 000 uutta
työllistä, 60 000 ihmistä, jotka pääsevät työttömyydestä töihin. Se on merkittävä... [Jukka
Gustafsson: Sama kuin hallituksen tavoite, ei mitään eroa!] — Siitä ei ole tietoakaan, se on
merkittävä ero teidän miinus 5 000:een.

Edustaja Gustafsson ja muut, eduskunnan tietopalvelu on tänään kertonut meille käy-
tyään läpi kokoomuksen vaihtoehdon, että pienituloisten määrä ei kasva kokoomuksen esi-
tyksen myötä. Ei kasva, Gini-kerroin pysyy samana, vaikutukset ovat siis samoja kuin tei-
dän hallituksen esityksessä. Siitä huolimatta 60 000 työpaikkaa, me pystymme rahoitta-
maan niitä tärkeitä, välittämiseen liittyviä asioita.

Kokoomuksen esityksessä on nimittäin nyt sydän paikallaan. Me panostamme hoivaan
ja hoitoon, vanhustenpalveluihin, hoitotakuuseen yli 75-vuotiaille. Kotitalousvähennyk-
sen parannus, joka olisi tehty jo viime kaudella, jos kokoomus olisi yksin saanut päättää.
Varhaiskasvatusmaksuja alennetaan, poliisi-sairaanhoitajaperheellä yli 1 000 euroa vuo-
dessa enemmän rahaa jää käteen. Terapiatakuu hoidetaan, niin kuin kansalaisaloite esittää.
Täältä löytyy sydämen asioita, hyvä vasemmisto, mutta ne tehdään oikeistolaisella talous-,
työllisyys- ja veropolitiikalla ja kunnioittamalla yrittäjyyttä, ei sotkemalla ja sössimällä ta-
loutta, ei istumalla käsien päällä siinä vaiheessa, kun talous heikkenee. 
20



Pöytäkirjan asiakohta PTK 67/2019 vp
Puhemies Matti Vanhanen: Nyt palataan 1 minuutin puheenvuoroihin.

15.21 Antti Rantakangas kesk (vastauspuheenvuoro): Arvoisa puhemies! On aivan jär-
kyttävää, että entinen yrittäjämyönteinen, teollisuusmyönteinen puolue kokoomus esittää
puolen miljardin, 500 miljoonan euron heikennyksiä [Kokoomuksen ryhmästä: Ei pidä
paikkaansa!] yritysten toimintaedellytyksiin. Tämähän tarkoittaa sitä, että ne miljardihank-
keet, joita Suomessa on, vaarantuvat. Mutta onneksi te ette ole vallassa ettekä voi toteuttaa
näitä teidän linjauksianne. Tuhansia ja tuhansia työpaikkoja. Ajatelkaapa sitä, että meidän
teollisuus toimii kansainvälisessä toimintaympäristössä, emme ole mikään saareke täällä.
Meidän bruttokansantuotteestamme 40 prosenttia tulee viennistä. Jos me emme huolehdi
vientiyritysten kilpailukyvystä, niin meidät hukka perii. Sen takia on aivan käsittämätöntä,
että kokoomus lähtee tälle tielle. Te lähdette populistiselle tielle, jolla te kalastelette äänes-
täjien ääniä vastoin suomalaisten intressiä ja suomalaisten veronmaksajien, rehellisten, ah-
kerien veronmaksajien intressiä. Tässä mielessä teidän toimintanne on aivan vastuutonta,
ja samalla tavalla te leikkaatte perusturvaa ja heikennätte kansalaisten toimeentuloa.

15.22 Kai Mykkänen kok (vastauspuheenvuoro): Arvoisa puhemies! Edustaja Rantakan-
gas, tämä on surkuhupaisaa nyt tämä yritystukikeskustelu. Täällä pääministeri juuri totesi,
että hallitus itse haluaisi — mutta ei kykene tässä budjetissa jostain syystä — tehdä ener-
giaverouudistuksen, jossa sähkövero lasketaan EU:n minimiin, poistetaan energiaveron
palautus. Sehän on tässä meidän talousarviossamme pohjana sille suurimmalle euromää-
räiselle muutokselle, jonka te laskette teollisuusvastaiseksi. Meillä on tuhansia yrityksiä,
jotka saisivat sillä tavalla sähköistettyä tuotantonsa, sähkölaskunsa pienemmäksi. Päästäi-
siin eroon fossiilisista polttoaineista, kohti sähköistettyä, eteenpäin menevää Suomea. Ker-
tokaa tästä listasta, että mikä täällä on yritysten investointeja pienentävää. Ei mikään. Sen
sijaan se lisää niitä, niin että meillä on 140 miljoonaa euroa enemmän vuodessa t&k-me-
noihin. Me kevennämme ansiotuloverotusta, panostamme 3 miljardia raiteisiin ja infra-
struktuuriin enemmän kuin te ja pääomitamme miljardilla yliopistoja.

Edustaja Gustafsson, tässä ollaan nyt asian ytimessä. Me haluamme suomalaiset töihin,
ja tämä vaihtoehto osoittaa sen, että sillä tuloerot eivät kasva, mutta silloin ihmiset elävät
omalla palkallaan. Te haluatte hyväksyä tosiasian, että meillä on satojatuhansia ihmisiä
työttömänä, ja tuette heitä tulonsiirtoja parantamalla, vaikka se ei aiheuta myönteistä tu-
lonjakovaikutusta meidän vaihtoehtoon verrattuna.

15.24 Antti Rantakangas kesk (vastauspuheenvuoro): Arvoisa puhemies! Ovatko nämä
teidän todellisia tulevaisuustekoja sitten, niin kuin virallinen ohjelma? Täällähän te kerrot-
te, että 500 miljoonaa yritystuista pois. Onko se virallinen ohjelma? Jos ei ole, niin sitten te
voitte antaa tiedotusvälineille viestin, että tämä on ihan tämmöinen huuhaa-juttu. Mutta
ihan oikeasti, te annatte viestin suomalaisille yrityksille, te annatte viestin suomalaiselle
teollisuudelle ja talouselämälle, että kokoomus ei enää aja suomalaisen teollisuustyönteki-
jän asiaa, suomalaisen yrittäjän asiaa eikä niitten, jotka haluavat työllistää. Te ajatte yrityk-
siä Suomesta ulos, te ajatte ulos. Ei tällaista viestiä pitäisi kohtuullisen ja vastuullisen op-
positiopuolueen täällä esittää, ihan oikeasti. Te kerrotte nyt täällä kauniita asioita ympäris-
töasioista, totta kai. Tämä hallituksen ympäristöpolitiikan linja on viisas. Se on viisas, sii-
nä katsotaan kokonaisuutta ja huolehditaan kansainvälisistä velvoitteista. Totta kai, niin pi-
21



Pöytäkirjan asiakohta PTK 67/2019 vp
tää tehdäkin, mutta ei niin kuin mitä kokoomus ajattelee: te lyötte edellytykset pois uusilta
investoinneilta tänne teollisuuteen.

15.25 Jukka Gustafsson sd (vastauspuheenvuoro): Puhemies! Edustaja Orpo, te teitte
väistöliikkeen. Ette ollenkaan halunnut kajota siihen asiaan, jonka nostin esille. Tässä tei-
dän vaihtoehtobudjetissanne toimenpide-esitykset päätyvät loppusummaan noin miljardi
euroa. Luettelin äsken nämä: ansiosidonnaisen porrastus, omavastuupäivien palautus, työt-
tömyysputken poisto ja niin edelleen. Siinä oli myöskin tämä ansiosidonnaisen eläketur-
van kertymän lopetus, joka kohdentuu nimenomaan työttömien ja pätkätyöläisten tuleviin
eläkkeisiin. Siis te viette kaikkein pienituloisimmalta ja haavoittuvimmalta ihmisryhmältä
miljardin toimeentulosta pois. Ei se nyt minusta ole, kuulkaa kokoomus, mikään rehvaste-
lun asia. Me voimme puhua, mitä me teemme työttömyyden hyväksi. Minä luulen, että
meidän ero kokoomuksen kanssa [Puhemies koputtaa] ei ole niin iso kuin te haluatte antaa
ymmärtää, mutta tästä löytyy ero, miten pidämme huolta kaikkein pienituloisimmista suo-
malaisista, ja siinä kokoomus osoittaa olevansa todellinen oikeistopuolue. [Puhemies kes-
keyttää puheenvuoron puheajan ylityttyä]

Puhemies Matti Vanhanen: Edustaja Heinonen saa käyttää hieman enemmän aikaa.

15.26 Timo Heinonen kok (vastauspuheenvuoro): Arvoisa puhemies! Edustaja Gustafs-
son valitsee nyt vain haluamiaan kohtia ja nekin väärin ymmärtäen. Itse asiassa meillä on
sama tavoite kuin hallituksella, 60 000 työllistä tähän maahan lisää, mutta meidän tekom-
me ovat erilaisia. Rinteen hallituksen ensi vuoden budjetti tulee vähentämään tästä maasta
5 000 työpaikkaa — tekemään tähän maahan 5 000 työtöntä lisää. [Eduskunnasta: Usko-
matonta!] Näin tekee Rinteen hallitus. Kokoomuksen vaihtoehtobudjetissa on ensi vuodel-
le konkreettiset toimenpiteet sen eteen, että tähän maahan syntyy yli 60 000 ulkopuolisten
asiantuntijoiden arvioinnin perusteella laskettua työpaikkaa, ja se itse asiassa tarkoittaa si-
tä, että tästä tulee parempi maa suomalaisille yrittäjille, kun me toteutamme paikallisen so-
pimisen. Me emme jahkaile sen kanssa. Sen aika on tässä maassa nyt. Me myös teemme tä-
män niin, että jokaiselle suomalaiselle tulee lisää. Kun samaan aikaan palkansaajilta Rin-
teen hallitus nipistää lähes 100 euroa, me annamme meidän vaihtoehdossamme kolme ja
puoli sataa euroa lisää. Eläkeläisille tuplaten sen, mitä Rinne on nyt antamassa. Lapsiper-
heiltä Rinteen hallitus leikkaa yli 200 euroa. Kokoomuksen vaihtoehdossa lapsiperheiden
taloudet vahvistuvat keskimäärin yli 400 eurolla.

Ja edustaja Rantakangas, ymmärrän, että teillä on paha olo olla vasemmistohallituksen
panttivankeina, [Naurua] mutta yrittäjien asema vahvistuu tässä kokoomuksen vaihtoehto-
budjetissa. [Antti Rantakankaan välihuuto] Yrittäjät odottavat pitkäjänteistä, määrätietois-
ta, [Puhemies koputtaa] kestävää talouspolitiikkaa, ja sitä kokoomus tarjoaa tässä vaihto-
ehdossaan, joka on itse asiassa, arvoisa puhemies, ensimmäistä kertaa oppositiopuolueelta
vastuullisempi esitys kuin on vallassa olevan hallituksen budjettiesitys. [Antti Rantakan-
gas: Ei pidä paikkaansa!]

15.28 Pääministeri Antti Rinne (vastauspuheenvuoro): Puhemies! Edustaja Orpo, tei-
dän puolueenne vaihtoehtobudjetti pitää sisällään järkyttävän määrän eriarvoisuuden li-
sääntymistä suomalaiseen yhteiskuntaan. Kun pelkästään katsoo kaikkien teidän toimenpi-
teidenne yhteistä vaikutusta, se tarkoittaa sitä, että aivan alimmat tulodesiilit tulevat me-
22



Pöytäkirjan asiakohta PTK 67/2019 vp
nettämään toimeentulostaan satoja euroja. [Antti Rantakangas: Ei pidä paikkaansa!] Sa-
maan aikaan ylimmät tulodesiilit voittavat lähes 1 000 euroa vuodessa. Tämä on teidän
puolueenne linja, ja tämä on se linja, jota haluttiin lähteä muuttamaan vaaleissa.

Arvoisa puhemies! Edustaja Orpo, teidän poliittinen linjanne on erilainen kuin tämän
hallituksen, ja on selvää, että sitä muutosta lähdettiin tekemäänkin. Tämä hallitus haluaa
poistaa suomalaisesta yhteiskunnasta eriarvoisuutta, on sitten kysymys toimeentulon näkö-
kulmasta tai palveluitten näkökulmasta. Teidän politiikkanne näyttää olevan kurjistaa en-
tistä enemmän köyhimmässä asemassa olevia suomalaisia ihmisiä. Se ei käy meille. [Pu-
hemies koputtaa — Kimmo Kiljunen: Juuri näinhän se on! — Eduskunnasta: Entä postin-
jakajat?]

15.29 Petteri Orpo kok (vastauspuheenvuoro): Puhemies! Pääministeri Rinne, te ette ole
ensinnäkään perehtynyt meidän vaihtoehtoomme ettekä selvästikään lukenut sitä. Toisek-
si puhuitte joistakin järkyttävistä keinoista. Minä sanoisin, että teidän talouspolitiikkanne
on järkyttävää. Ettekö te ala pikkuhiljaa uskomaan, kun viimeksi eilen valuuttarahasto, tä-
nään komissio, ekonomistit, valtiovarainministeriön virkamiehet, [Eduskunnasta: Suomen
Pankki!] kaikki sanovat, että tämä menee päin seinää? Ettekö te voisi uskoa? Suomen kan-
sa ei usko tähän viritykseen. Mutta kun minä toivoisin, että te oikeasti perehtyisitte tähän
vaihtoehtoon, ottaisitte sieltä edes jotain. Ero työllisyydessä teidän ehdotuksenne ja mei-
dän ehdotuksemme välillä on 65 000 työpaikkaa. Se on valtava määrä. Se tuo valtavasti ve-
rotuloja. Se auttaa nämä ihmiset pois sieltä, ja sillä rahalla te voitte tehdä niitä tärkeitä
asioita, joita teidän budjetissanne sinänsä on, kuten se pienituloisten eläkeläisten eläkkei-
den korotus — takuueläkkeen ja kansaneläkkeen korotukset. Todella tärkeitä asioita. Pys-
tyisitte hoitamaan mielenterveystakuun, [Puhemies koputtaa] voisitte antaa ministeri Kiu-
rulle rahaa niihin vanhusten palveluihin, mutta kun teillä pitää olla työllisyystoimia, ja mei-
dän paperissamme niitä on. [Puhemies koputtaa] Ne eivät ole kivoja, mutta niitä on tehtä-
vä, jotta ihmiset saavat töitä.

Puhemies Matti Vanhanen: Muistutan minuutin puheajasta.

15.30 Pääministeri Antti Rinne (vastauspuheenvuoro): Arvoisa puhemies! Edustaja Or-
po, teidän esitykseenne sisältyy työeläkejärjestelmästä rahojen leikkaamista 500 miljoo-
naa euroa, ansioturvaosion poistamista eläkekertymän puolelta. Te haluatte leikata työ-
eläkkeellä olevien ihmisten toimeentulosta tulevaisuudessa. Sen takia te siirrätte 500 mil-
joonaa euroa pois. Jos teidän ehdotuksenne toteutuisi saman tien, se tarkoittaisi sitä, että
valtion budjettiin tulisi eläkejärjestelmän puitteista 500 miljoonaa euroa suoraa rahaa. Se
teidän budjettinne on täysin hötön puolella tästä näkökulmasta. [Kokoomuksesta: Ei pidä
paikkaansa!]

Samalla sanon, edustaja Orpo, teille, että jos te todella kuvittelette, että 20 euron paran-
nus kuukaudessa perusturvaan, 20 euron parannus peruspäivärahaan tai perustoimeentulo-
turvaan, olisi se syy, joka estää työllistymistä, niin te puhutte vastoin tietämäänne asiaa.
Todellisuudessa se 20 euroa merkitsee hyvin pientä parannusta näille ihmisille, mutta se
merkitsee parannusta näille ihmisille. Teidän vaihtoehtonne merkitsee leikkaamista [Puhe-
mies koputtaa] tämän yhteiskunnan pienituloisimmilta ihmisiltä. [Timo Heinonen: Ei pidä
paikkaansa!]
23



Pöytäkirjan asiakohta PTK 67/2019 vp
Puhemies Matti Vanhanen: Edustaja Orpo. Sitten siirrytään tästä kaksintaistelusta eteen-
päin.

15.32 Petteri Orpo kok (vastauspuheenvuoro): Kiitos, arvoisa puhemies! Siis me tuom-
me tällä esityksellämme kaikki työttömät samalle viivalle, niin että eläkettä ei tästä eteen-
päin kerry, jos on ansiosidonnaisella, ja sillä pystytään erottamaan 500 miljoonaa euroa tär-
keisiin kohteisiin, kuten esimerkiksi siihen, että voimme keventää kaikkien työn verotusta,
koska työ on se, mistä kaikki hyvinvointi lähtee liikkeelle.

Ja mitä eläkejärjestelmään tulee, [Jukka Gustafsson: Pätkätyöläiset kasvaa!] kyllä mi-
nusta pitää nyt kysyä, että hei, kuka puhuu. Te olette koskemassa eläkejärjestelmään,
emme me. Te olette muuttamassa eläkejärjestelmää, leikkaamassa toisilta eläkeläisiltä hoi-
taaksenne teidän lupaustanne. Joko te voisitte kertoa, ketkä ovat ne salaiset asiantuntijat,
jotka teille näitä vihjeitä ovat antaneet? Nyt olisi hyvä kuulla vihdoinkin nimiä.

15.32 Pia Lohikoski vas (vastauspuheenvuoro): Arvoisa puhemies! Vaihtoehtobudjetis-
saan kokoomus leikkaisi kaikkein pienituloisimmilta ja kuvittelee, että sillä luodaan uusia
työpaikkoja. Yhteensä miljardin leikkaukset tavallisten suomalaisten hyvinvointiin. Ei
keppiä, vaan suorastaan pamppua. Kokoomus leikkaisi työttömyysturvasta ja ajaa myös
leikkauksia toimeentulotukeen ja asumistukeen. Toistuvat miljardiluokan veronalennuk-
set kaikille tuloluokille ovat julkisen talouden kestävyyden kannalta täysin vastuuttomia.
Hallituksen valitsema maltillinen 200 miljoonan veronkevennys pieni- ja keskituloisille
mahdollistaa osaltaan, että voimme pitää kestävää taloudenpitoa myös jatkossa. Mutta
tämä on aivan tyypillistä oikeisto-opposition toimintaa: te leikkaisitte hyvinvoinnista ja
käyttäisitte rahat taas hyvätuloisten veronalennuksiin. Oikeisto-oppositio leikkaisi hyvin-
voinnista.

15.33 Sari Sarkomaa kok (vastauspuheenvuoro): Arvoisa puhemies! Kokoomuksen
eduskuntaryhmän vaihtoehtobudjetti vahvistaa suomalaisten hyvinvointia, lisää työllisyyt-
tä. Itse asiassa meidän budjettivaihtoehto on tämän salin puolueiden esityksistä ainut bud-
jettiesitys, joka lisää työllisyyttä. Hallituksen esitys menee pakkaselle, niin menee myös
muiden oppositiopuolueiden. [Toimi Kankaanniemi: Ei pidä paikkaansa! — Paavo Arhin-
mäki: Te syväjäädytätte sen sijaan köyhien elämää!]

Arvoisa puhemies! Pääministeri, te ette ole lukenut meidän esitystä. Jos te olisitte luke-
nut sen, te näkisitte, että tietopalvelu on laskenut sen, että meidän vaihtoehto ei lisää pie-
nituloisten määrää. Meidän vaihtoehto vähentää tuloeroja [Hälinää] — kuunnelkaa — yhtä
paljon kuin hallituksen esitys, [Välihuutoja] mutta se, mikä on olennaista: 60 000 ihmistä
saisi tietopalvelun mukaan työtä, ja se on hyvinvointiyhteiskunnan pelastus ja sillä me
voimme vahvistaa ihmisten palveluita.

Kysynkin: kuka hallituksessa vastusti sitä, että vanhusten palveluihin laitetaan lisää ra-
haa? Te lupasitte 4 400 hoitajaa [Puhemies koputtaa] ja 250 miljoonaa euroa, mutta teidän
esityksessänne on 5 miljoonaa — 5 miljoonaa euroa. [Puhemies koputtaa] Kokoomus on
rakentanut 150 miljoonan euron paketin, jolla vahvistamme 1 000 hoitajaa kotihoitoon,
[Puhemies: Minuutti on kulunut] 1 000 ympärivuorokautiseen hoivaan, ja kehitämme
myöskin vanhusten palveluita. Kysyn: Miksi vain 5 miljoonaa? Kuka hallituksessa vastus-
taa sitä, että ikäihmiset hoidetaan hyvin? Tämä on häpeällistä.
24



Pöytäkirjan asiakohta PTK 67/2019 vp
15.35 Atte Harjanne vihr (vastauspuheenvuoro): Arvoisa herra puhemies! Täällä tuo-
daan toistuvasti esiin tätä tietopalvelun tuottamaa tietoa, joka on sinänsä todella tärkeätä, ja
mielestäni on hyvä, että siihen nojataan, mutta samalla olisi tärkeää myös muistaa, että se
on pitkälti staattisen mikrosimulaatiomallin tulos, jolla on sitten omat rajansa myös. Eli se
ei huomioi esimerkiksi käyttäytymisvaikutuksia, pidempiaikaisia dynaamisia vaikutuksia
ja ehkä laadullisia muutoksia. Kun mietitään, missä tilassa meidän yhteiskunta on, niin juu-
ri tällaisia muutoksia meillä on edessä ja käsillä, ja ehkä sellaista keskustelua toivoisi
enemmän täällä näkevän.

Mitä itse vaihtoehtobudjettiin tulee, niin pitää kiittää kokoomusta isosta liudasta monen-
laisia ilmastotoimia ympäristöpuolella. Nehän ovat suurelta osin itse asiassa aika saman-
laisia kuin mitä hallitus tekee. [Eduskunnasta: Kokoomus tullut hallituksen linjoille!] —
Niin, kuulostaa, että ollaan hallituksen linjoilla, mutta meillä on tietysti se, että kun vastuu
painaa, niitä pitää myös valmistella ja tehdä, ja odotan täällä sitten läpi kauden suurta tukea
teiltä kaikille näille toimille. — Kiitos.

15.36 Hilkka Kemppi kesk (vastauspuheenvuoro): Arvoisa puhemies! Kokoomus on
tehnyt vaihtoehtonsa huolella, ja mielestäni se ansaitsee tulla käsitellyksi täällä oikeuden-
mukaisella tavalla. Se on kuitenkin kokonaisuutena mielestäni aika kylmä. [Välihuutoja]
Näen, että mittavat tuloveron kevennykset pelkille hyvätuloisille maksetaan pienituloisim-
pien kukkarosta. Muun muassa ansiosidonnaista työttömyysturvaa saavilta poistetaan oi-
keus eläkekertymään, puoli miljardia euroa, ja toimeentulotuesta korvattaviin asumisme-
noihin tehdään yli 100 miljoonan euron leikkaus. Kokoomuksen tulopuoli on rakennettu
sillä tavalla kylmällä tavalla, että he ovat kirjanneet ensi vuodelle sellaisia säästöjä, mitä ei
ole mahdollista saada ensi vuonna. Sehän tarkoittaisi käytännössä sitä, että me palaisimme
tänne varmaan kuudennella lisätalousarviolla marraskuun puolella ja ottaisimme sieltä
pois, mistä saamme siinä kohtaa. Luultavasti tämä osuisi pienituloisten kukkarolle jälleen.

Sen sijaan kysyn teiltä: Mitä kokoomus jättäisi toteuttamatta hallituksen tulevaisuusin-
vestoinneista? [Puhemies koputtaa] Hintalaput eivät kohtaa. Täältä puuttuu yli 100 miljoo-
naa euroa. Mitä kokoomus jättäisi toteuttamatta?

15.37 Kai Mykkänen kok (vastauspuheenvuoro): Arvoisa puhemies! Ensinnäkin to-
siaan, jos viittasitte näihin kertaluontoisiin, niin me olemme käyneet listat läpi ja niistä itse
asiassa suurin osa on sellaisia, jotka ovat oikeasti pysyväisluontoisia menoja, esimerkiksi
tuhannen ammattikouluopettajan palkkaaminen. Me olemme tehneet niille tilaa pysyvissä
menoissa. Me rahoitamme ne pysyvästi. Ja ne asiat, mitkä siellä olivat aidostikin kerta-
luontoisia, vaikkapa nyt Rajavartioston uusien rajavalvontalaitteistojen hankkiminen, tä-
mäntyyppiset, ovat siellä edelleen. Me yhtään menoa kertaluontoisten listalla emme ole
kokonaan deletoineet. Että sellaista aukkoa on turha väittää olevankaan.

Työllisyystoimista vielä täällä kerran: Tiedämme kaikki, että valtiovarainministeriö
miettii koko ajan työllisyystoimia, ja arvostaisin nyt kovasti, valtiovarainministeri Lintilä,
jos voisitte kertoa, mikä heidän arvionsa on, kun täällä ei uskota enää eduskunnan tietopal-
velun mikrosimulaatiomalleja. Ovatko he sitä mieltä, että työttömyysputken poistolla, an-
siosidonnaisen porrastuksella, asumistukimenojen hillitsemisellä ja omavastuun tuomisel-
la toimeentulotukeen ei ole työllisyysvaikutusta? Ovatko he sitä mieltä, että nämä eivät ole
sellaisia keinoja, joita maa tarvitsee?
25



Pöytäkirjan asiakohta PTK 67/2019 vp
15.38 Anders Adlercreutz r (vastauspuheenvuoro): Ärade talman! Onhan tämä toki ihan
eri luokkaa kuin perussuomalaisten varjobudjetti. Useimmat numeroistakin ovat oikein.
Siinä, missä edellisessä oli lähes miljardin aukko, niin tässä ei ole kuin muutama sata mil-
joonaa. [Ben Zyskowicz: Missä?]

On tietenkin hyvä, että on tämä työllisyysfokus. Osa näistä työllisyystoimista on toki
hallitusohjelmassakin, että niistä varmaan päästään keskustelemaan tässä salissakin kohta-
puolin.

Ansiosidonnaisen tasolla ja kestolla on työllisyysmerkitystä. Se on ihan relevantti huo-
mio. Mutta tuntuu toki aika kovalta myöskin se, että jos on työtön, niin rangaistaan vielä
toiseen kertaan 20 vuoden kuluttua, kun pääsee eläkkeelle. Se tarkoittaa käytännössä, että
tämän päivän satsauksia maksetaan tulevien eläkeläisten kukkarosta. Sitä on kyllä vaikea
perustella.

Harmaa talous: Aikaisemmin kritisoitiin sitä, että harmaa talous on se tuloautomaatti.
No nyt 7 miljoonan euron kotitalousvähennyksen lisäämisellä saadaan 330 miljoonan tu-
lot. Se on aikamoinen taikaseinä.

15.40 Jani Mäkelä ps (vastauspuheenvuoro): Arvoisa puhemies! Tuntuu olevan epäsel-
vyyttä siitä, mikä linja pitäisi ottaa sen väittämisessä, mikä perussuomalaisten vaihtoehto-
budjetissa on vialla: 500, 700 vai täysi miljardi. Mutta sen voin sanoa, että kokoomukselta
löytyy ainakin 330 miljoonaa mielikuvitusrahaa: yli 75-vuotiaiden kotitalousvähennyksen
vaikutus hoivamenojen alentumiseen ensi vuonna. Ette kai te nyt vakavalla naamalla väitä,
että tällainen säästö on sieltä mahdollista saavuttaa? [Paavo Arhinmäki: Kieltämättä se on
samantasoinen kuin perussuomalaisilla!]

Toiselta puolelta katsottuna te olette korottamassa ajoneuvoveroa, te olette alentamassa
polttoaineverotuksen korotusta ainoastaan 85 miljoonalla elikkä tosiasiallisesti korotta-
massa polttoaineveroa 165 miljoonalla. [Timo Heinonen: Ei pidä paikkaansa!] Te olette
poistamassa energiaintensiivisen teollisuuden verotukea, te olette nostamassa lämmitys-
polttoaineiden veroa. Miten te kuvittelette näiden vaikuttavan työllisyyteen, autoiluun ja
elämisen edellytyksiin maakunnissa?

15.41 Kai Mykkänen kok (vastauspuheenvuoro): Arvoisa puhemies! Ensinnäkin tähän
yli 75-vuotiaiden kotitalousvähennykseen, joka on muuten merkittävä uudistus, jonka Sit-
ra on huolellisesti muiden asiantuntijoiden kanssa ehdottanut. Silleen meillä ikäihmiset,
myös pienituloiset, pärjäisivät tulevaisuudessa hieman pidempään kotona ilman raskaita
palveluita, sillä, että tuo 1 200 euroa annetaan ikään kuin veronpalautusta, vaikka ei olisi
veroa, mistä vähentää, ja kotitalousvähennyksen prosentti 70 prosenttiin yli 75-vuotiailla.
Siis tässä on kaksi eri vaikutusta. Täällä valtiovarainministeri virheellisesti viittasi ainoas-
taan siihen, että nettokustannus suoraan verotuloissa olisi todella se noin 7 miljoonaa eu-
roa, mutta Sitra on arvioinut, että tällä tavalla 14 000 ikäihmistä joutuisi tarvitsemaan ras-
kaita julkisia palveluita keskimäärin noin puoli vuotta myöhemmin ja tällä olisi yli 300
miljoonan euron, siis sen 330 miljoonan euron, vaikutus. Tämä on se merkittävä asia.

Edelleen pyydän nyt valtiovarainministeriä pääsemään vastaamaan siihen, onko todella
niin, että valtiovarainministeriön mielestä näillä työllisyystoimilla ei ole merkitystä, vai
olisiko kuitenkin niin, että nämä ovat juuri niitä lääkkeitä, joita VM:kin haluaa, [Puhemies
koputtaa] jotta tässä maassa palvelut rahoitetaan ja tulonjako pysyy hyvänä omalla työllä.
26



Pöytäkirjan asiakohta PTK 67/2019 vp
15.42 Paavo Arhinmäki vas (vastauspuheenvuoro): Arvoisa herra puhemies! Asiantunti-
jat ovat todenneet ”opposition vaihtoehtobudjeteissa toiveajattelua ja silmänkääntötemp-
puja”. Tässä juuri edustaja Mykkänen esitteli yhden silmänkääntötempun. Konsulttiyritys
KPMG:tä käytetään mieluummin pohjana kuin valtiovarainministeriötä. Sen vuoksi var-
maan edustaja Mäkeläkin tämän virheen tunnisti, kun heidän vaihtoehtobudjettinsa on
täynnä vastaavia silmänkääntötemppuja.

Arvoisa puhemies! Suhteessa hallituksen esitykseen kokoomuksen vaihtoehtobudjetti
lisäisi heti ensi vuoden alussa 28 000 köyhää, ja tänään lasten oikeuksien päivänä te esit-
telette vaihtoehtobudjettia, joka lisäisi kuusi- ja puolituhatta köyhää lasta tähän maahan. Te
haluatte korvata näitä dynaamisilla vaikutuksilla, jotka tulevat ehkä myöhemmin. Nämä
laskentamallit ovat sellaisia, että kun leikkaa kaikkein köyhimmiltä, niin ajatellaan, että se
luo työpaikkoja. Se ei luo yhtään työpaikkaa. Joka tapauksessa teidän leikkauksenne [Pu-
hemies koputtaa] lisäisivät köyhyyttä entisestään päivästä yksi, työllisyysvaikutuksia ehkä
mahdollisesti joskus tulisi pitkän ajan päästä. Kylmää kyytiä, pamppua.

15.43 Ben Zyskowicz kok (vastauspuheenvuoro): Arvoisa herra puhemies! Olen ollut
eduskunnassa yli 40 vuotta, monen mielestä jo liiankin kauan, [Eduskunnasta: Kyllä!] mut-
ta en muista, että koskaan hallitus olisi esittänyt eduskunnalle budjettia, joka vähentää työl-
lisyyttä. En muista, että mikään hallitus — en ollut silloin, kun oli Kivimäen hallitus — oli-
si esittänyt tällaista. [Paavo Arhinmäen välihuuto] Nyt tämä Rinteen hallitus on esittänyt
sellaista budjettia, joka puolueettoman eduskunnan tietopalvelun laskelman mukaan vä-
hentää työllisyyttä 5 000 hengellä. Ajatelkaa, jos tämä hallitus ei tekisi mitään, niin meillä
olisi enemmän työllisiä, mutta kun hallitus tekee, niin meillä on 5 000 työllistä vähemmän.

No, mitä sitten tulee täällä esitettyihin väitteisiin: Kokoomus panostaa enemmän hyvin-
vointiin, hyvinvointipalveluihin, varhaiskasvatukseen, terapiatakuuseen. Jokainen tietää,
miten vaikeita ovat nuorten mielenterveysongelmat. Me panostamme hyvinvointipalvelui-
hin. Ja kun sanottiin, ”kun meidän vaihtoehtobudjettimme tuo 60 000 työpaikkaa”, että ”se
on hallitusohjelmassakin”: mutta kun te ette tee mitään näiden työpaikkojen luomiseksi.
Meillä on [Puhemies koputtaa] vahvistetut laskelmat ja arviot siitä, millä nämä työpaikat
syntyvät. [Paavo Arhinmäki: Meillä on vahvistetut leikkaukset, kyllä!] 

Puhemies Matti Vanhanen: Ministeri Lintilä ja sitten vielä kokoomuksen vastaus siihen.
Sen jälkeen siirrymme kristillisdemokraattien vaihtoehtobudjettiin.

15.44 Valtiovarainministeri Mika Lintilä (vastauspuheenvuoro): Arvoisa puhemies!
Tässä keskustelussa nyt pikkuisen minua häiritsee selkeästi tämä jaksotuksen ongelma
näissä tuloissa. Me puhumme ensi vuoden budjetista. Jos ajatellaan esimerkiksi, että ko-
koomus oli laittanut 500 miljoonaa eläkekertymän lopettamiseen, niin eihän se tule ensi
vuonna. Sehän tulee kymmenien vuosien päästä. [Ben Zyskowicz: Ei, siellä on se rahasto!]
— Kyllä. — Ja ihan yhtä lailla, kuten edustaja Mykkänen sanoi Sitran kotitalousvähennys-
tutkimuksesta: sanoitte, että se myöhemmässä vaiheessa toisi niitä. Mutta nyt puhutaan
vuoden 2020 budjetista. [Eduskunnasta: Täyttä kuplaa!] Eli teillä on erittäin hyviä ajatuk-
sia siellä, mutta teidän jaksottaminen on ihan päin seiniä. [Naurua]

En muista tarkalleen sitä edustaja Mykkäsen listaa, jonka sanoitte — varmasti siellä on
sellaisia toimia, joita meidän tulee käydä läpi, kun tehdään työllistämistoimia. Se on halli-
tuksen sisäinen asia sitten tehdä arviota ja arvottamista niistä keinoista, joilla me tulemme
27



Pöytäkirjan asiakohta PTK 67/2019 vp
työllisyyttä nostamaan. Mutta siinä te olette täsmälleen oikeassa, että työllisyysasteen nos-
taminen, työllisyystoimet, ovat täysin ensiarvoinen asia tällä hetkellä ja nimenomaan sii-
nä, että meidän talous kehittyy. [Ben Zyskowicz: Miinus viisituhatta!]

15.46 Wille Rydman kok (vastauspuheenvuoro): Arvoisa herra puhemies! Täällä on pu-
huttu vaihtoehtoisista todellisuuksista, mutta kyllä jos joku elää vaihtoehtoisessa todelli-
suudessa, se on edustaja Arhinmäki. Nämä luvut eivät ole mitään kokoomuksen omia kek-
sintöjä, vaan ne ovat eduskunnan tietopalvelun laskemia, ja siellä on todettu nimenomai-
sesti, että kokoomuksen toimenpiteiden myötä pienituloisten määrä ei kasva. Hallitusten
toimenpiteiden johdosta taas työllisyys alenee 5 000 työpaikalla, ja kokoomuksella se kas-
vaa 60 000 työpaikalla.

Juuri tänään on tullut EU-komission tieto siitä, että Suomen julkiset menot uhkaavat
kasvaa enemmän kuin kasvu- ja vakaussopimus sallisi, ja taustalla on nimenomaisesti Ant-
ti Rinteen hallituksen tekemät menolisäykset. Muut seitsemän maata, jotka tässä listassa
ovat mukana, ovat Belgia, Espanja, Ranska, Italia, Portugali, Slovenia ja Slovakia. Tätä
menoa Suomesta on tulossa ensimmäinen Pohjois-Euroopan välimerellinen kansantalous.
Se, jos mikä, on kylmää kyytiä tuleville sukupolville. Nyt, kun kokoomus tarjoaa aidosti
toimenpiteitä, joilla on todennettuja työllisyysvaikutuksia, mikä estää hallitusta ottamasta
näitä omaan käyttöönsä. Me emme ole ollenkaan mustasukkaisia. Saatte ihan hyvin hyö-
dyntää kokoomuksen vaihtoehtobudjettia.

Puhemies Matti Vanhanen: Nyt siirrytään käsittelemään kristillisdemokraattien vaihto-
ehtobudjettia. Meillähän debatin jälkeen keskustelu jatkuu vielä nopeatahtisena keskuste-
luna. Otetaan uusi vastauspuheenvuorolista.

15.47 Niina Malm sd (vastauspuheenvuoro): Arvoisa puhemies! Tässä kristillisdemo-
kraattien budjetissa puhuttiin paikallisesta sopimisesta. Sen takia haluaisin muistuttaa, että
jos paikallista sopimista halutaan lisätä, olisi myös sopivaa opiskella siitä pikkuisen enem-
män, koska jo nyt se on mahdollista erittäin, erittäin monessa työehtosopimuksessa, ja siitä
on sovittu sinne työehtosopimuksien sisään. Itse asiassa ainakin 197:ssä SAK:n alaisessa
TES-sopimuksessa paikallinen sopiminen on jo tällä hetkellä mahdollista, ja jotta sitä voi-
daan ruveta siitä viemään eteenpäin, niitä kannattaa käyttää pohjana. — Kiitos.

15.48 Peter Östman kd (vastauspuheenvuoro): Arvoisa puhemies! Kun se nyt on kuiten-
kin niin, että kun kysytään yrittäjiltä, niin se paikallinen sopiminen ei ole lähtenyt etene-
mään siihen malliin, että se vielä olisi tarpeeksi toimiva.

Tässä on ollut paljon puhetta oikeistolaispolitiikasta, ja tulee mieleen vanha sanonta: va-
semmistolainen ajattelee niin kuin vasemmistolainen mutta haluaisi elää kuin porvari. Voi-
siko sanoa, että nyt tässä tilanteessa keskustalainen ajattelee kuin keskustalainen mutta elää
kuin vasemmistolainen, kun otetaan lisää syömävelkaa.

Totuus on se, että hallituksen menolisäykset rahoitetaan pääosin valtion omaisuuden
myynnillä. Mihin tällainen politiikka johtaa, kun huonot ajat ovat edessä? Suomen Pankin
laskelmien mukaan kestävyysvajeemme on noin 8 miljardia. Miten Rinteen hallitus on
unohtanut kestävyysvajeeseen liittyvät ongelmat? Nyt jos koskaan olisi aikaa keskustella
siitä. KD:n vaihtoehtobudjetti on puoli miljardia, eli 500 miljoonaa, euroa ylijäämäinen
28



Pöytäkirjan asiakohta PTK 67/2019 vp
verrattuna hallituksen talousarvioesitykseen. Ottakaa edes koppia tästä vaihtoehdosta. Se
pienentäisi sekä velan kasvua että kestävyysvajeemme.

15.49 Pasi Kivisaari kesk (vastauspuheenvuoro): Arvoisa puhemies! Kristillisdemokraa-
tit on tehnyt tapansa mukaan huolellista työtä vaihtoehtobudjettinsa menopuolen eteen.
Budjetissa näkyy myös keskustalle tärkeitä painotuksia, kuten lasten ja perheiden hyvin-
voinnin tukeminen, sosiaali- ja terveyspalveluiden saatavuuden parantaminen ja työllisyy-
den vahvistaminen. KD esittää myös useita parannuksia perheiden ja heikommassa ase-
massa olevien ihmisten etuuksiin ja palveluihin, hyvä niin.

Puhemies! Kristillisdemokraattien vaihtoehtobudjetin tulopuolella on kuitenkin mieles-
täni sorruttu vähän samaan temppuun kuin aikaisemminkin oppositiossa. Sitran taseesta ol-
laan irrottamassa 250 miljoonaa euroa, harmaan talouden torjunnasta löytyy yllättäen 100
miljoonaa euroa, hallinnon tietojärjestelmien kehittämisestä 100 miljoonaa euroa. Kristil-
lisdemokraatit leikkaisi myös opiskelijoiden asumistukea, mitä pidän aika yllättävänä.

Puhemies! KD ottaisi 140 miljoonaa yritysten korkovähennysoikeudesta, [Puhemies ko-
puttaa] ja pidän tätä myöskin hyvin kyseenalaisena.

15.51 Päivi Räsänen kd (vastauspuheenvuoro): Arvoisa herra puhemies! Palaan tähän
puheenvuoroon paikallisen sopimisen edistämisestä, koska kyllä tämä sosiaalidemokraa-
teilta tullut puheenvuoro herätti sen huolen, että mikä on nyt sitten hallituksen todellinen
tavoite tämän suhteen, kun valtiovarainministeri Lintilä omassa vastauspuheenvuorossaan
niin kuin vahvisti sen, että tämä kristillisdemokraattien esitys on hyvä ja paikallista sopi-
mista tulisi edistää ja lisätä, ja nyt näemme, että hallituksen sisällä on täysin toisistaan
poikkeavia näkemyksiä tästä asiasta. [Paavo Arhinmäen välihuuto]

Sitten tästä edellisestä puheenvuorosta totean, että kyllä täytyy olla rohkeutta puuttua
myös tähän asumistukimeno-ongelmaan. Meillä ovat kymmenen vuoden sisällä vuosita-
solla nousseet nämä asumistukimenot miljardin euron verran, noin 0,5 miljardista 1,5 mil-
jardiin euroon. Tässä esityksessämme mielestäni hyvin tasapainoisesti ehdotamme, että
kun palautetaan asumistukiin nämä omaisuusrajat ja sitten opiskelijoille asumistuen erilli-
set säännöt, sillä saataisiin aikaan merkittävät säästöt ja samalla voitaisiin ehkäistä [Puhe-
mies koputtaa] tätä yleisen vuokratason nostamista.

15.52 Raimo Piirainen sd (vastauspuheenvuoro): Arvoisa puhemies! Tässä KD:n esityk-
sessä on todellakin hyviä asioita, esimerkiksi tämä puuttuminen pääomasijoittajien ja mui-
den suursijoittajien verovälttelyyn korkojärjestelyllä. Tämä on erittäin hyvä. Tämä on ol-
lut myös sosiaalidemokraattien aloitteena, ja tällä kertyisi arvioiden mukaan noin 140 mil-
joonaa euroa.

Sitten toinen kohta on myös tämä 10 miljoonan euron satsaus näihin harmaan talouden
torjunnan resursseihin, elikkä sekin on todella hyvä satsaus.

Mutta sitten nämä työllisyystoimet ja niiden vaihtoarvoiset luvut puuttuvat täältä. Suu-
ret menolisäykset ja vähintäänkin kyseenalaiset säästöt johtaisivat tosiasiassa talousarvio-
ta suurempaan alijäämään.

Tämmöiset huomiot täältä ainakin hyvin nopealla etsinnällä löytyvät. — Kiitos.

15.53 Sari Essayah kd (vastauspuheenvuoro): Arvoisa puhemies! Eduskunnan tietopal-
velu tuottaa todellakin hyviä laskelmia. Kristillisdemokraattien vaihtoehto tarkoittaa sitä,
29



Pöytäkirjan asiakohta PTK 67/2019 vp
että kaikissa tulodesiileissä tapahtuisi parannusta elintasoon, elikkä esimerkiksi yrittäjät
saisivat meidän vaihtoehtomme mukaisesti 143 euroa lisää vuodessa ja eläkeläiset 147 eu-
roa vuodessa verrattuna hallituksen esitykseen, ja sellaisille perheille, joissa on lapsia, li-
sää tulisi peräti 366 euroa vuodessa. Lapsiperheet olisivat kaikkein suurin voittaja tässä
kristillisdemokraattien vaihtoehtobudjetissa, ja myöskin eläkeläiset ja ikäihmiset olisivat
selkeitä hyötyjiä.

Siinä mielessä täytyy todeta, että kun puhutaan sosiaalisesta oikeudenmukaisuudesta,
niin kristillisdemokraattien vaihtoehto antaisi kaikille näille ihmisryhmille enemmän ra-
haa käteen kuin hallituksen vaihtoehto. Sen lisäksi meidän työllisyystoimemme löytyvät
tästä vaihtoehtobudjetista, [Puhemies koputtaa] ja ne kannattaa sieltä lukea. Ne ovat pa-
rempia kuin hallituksen, koska hallituksella niitä ei ole esittää, vaan hallituksen vaihtoehto
on viemässä Suomesta työpaikkoja.

15.54 Paavo Arhinmäki vas (vastauspuheenvuoro): Arvoisa herra puhemies! Täytyy ly-
hyesti edustaja Rydmanille vastata, kun hän kysyi, mistä vaihtoehtotodellisuudesta luvut
otan: Otin ne kokoomuksen vaihtoehtobudjetista. Nämä ovat suoraan sieltä olevia lukuja,
28 000 köyhää [Välihuutoja] ja 6 000 lapsiköyhää. [Puhemies: Keskitytään KD:hen!]

Kristillisdemokraattien vaihtoehtobudjetissa esitetään myös näitä asumistuen leikkauk-
sia, toki huomattavasti kevyempiä kuin kokoomuksella, mutta haluan nyt tässä erittäin sel-
västi sanoa sen, että kaikkien meidän mielestä varmasti on suuri ongelma, että asumistuki-
menot ovat kasvaneet niin kovaa vauhtia. [Ben Zyskowicz: Mitä te teette?] Mutta ongelma
on se, että meillä ei ole riittävästi kohtuuhintaisia vuokra-asuntoja, ja niiden rakentaminen
on se ratkaisu. [Eduskunnasta: Ei ole!]

Asumistuki ei Kelan tutkimusten mukaan nosta asumisen hintaa toisin kuin usein vir-
heellisesti väitetään, vaan se, millä tähän voidaan puuttua, on asuntorakentaminen, ja on-
neksi hallitusohjelmassa on siltä osin erittäin vahvat kirjaukset, ja niihin toivon kristillis-
demokraattien yhtyvän: lisää kohtuuhintaisia asuntoja. [Puhemies koputtaa]

15.55 Peter Östman kd (vastauspuheenvuoro): Arvoisa puhemies! Edustaja Kivisaari
puuttui siihen meidän harmaan talouden torjunnan 100 miljoonan euron tuloarvioomme.
Voin sanoa edustaja Kivisaarelle, että silloin, kun olimme Kataisen hallituksessa, meillä
oli tavoitteena saada 200 miljoonaa euroa lisää tuloja harmaan talouden torjunnasta, ja sil-
loin, kun keskusta oli oppositiossa ja teki raketinomaisen nousun, he lupasivat heidän vaih-
toehtobudjeteissaan 600 miljoonaa euroa. Me olimme sentään varovaisempia, [Ben Zysko-
wicz: Missä ne rahat ovat nyt?] ja me olemme myöskin laskeneet, että pitää panostaa
myöskin siihen, että saadaan ne tulot, pitää panostaa enemmän resursseja Tulliin, poliisiin
ja veroviranomaisiin. Tämä meidän esityksemme perustuu niihin tietoihin, mitä me olem-
me saaneet asiantuntijoilta.

Ehdin jo ilahtua siitä, kun edustaja Arhinmäki vastasi Ville Rydmanille, että onko meil-
le tullut yksi ryhmäjäsen lisää, mutta ymmärsin sitten, että hänen puheenvuoronsa koski
[Puhemies koputtaa] sekä kokoomuksen että kristillisdemokraattien vaihtoehtobudjettia.
[Paavo Arhinmäki: Kyllä!]

15.57 Tarja Filatov sd (vastauspuheenvuoro): Arvoisa puhemies! Kun puhutaan työlli-
syysvaikutuksista, niin kannattaa muistaa se, että meidän simulaatioissamme on sellainen
ongelma, että aina kun me leikkaamme sosiaaliturvaa, niin työllisyysvaikutukset parane-
30



Pöytäkirjan asiakohta PTK 67/2019 vp
vat, ja jos me korotamme sitä, niin se heikentää työllisyysvaikutuksia. [Ben Zyskowiczin
välihuuto] Ja jos me tällä logiikalla menisimme loppuun asti siten, että me vaikka poistai-
simme sosiaaliturvan kokonaan, työllisyysvaikutukset olisivat huikeat. Mutta näinhän to-
dellisuudessa ei ole. Me tiedämme, että esimerkiksi toimeentulotukiriippuvuus vaikeuttaa
työllistymistä.

Mutta tämä asumistuki, joka on monessa esityksessä mukana, on ongelmallinen. Se on
aikanaan luotu sitä varten, että köyhät perheet, joissa on pieniä lapsia, voivat asua kelvol-
lisesti. Nyt tämä järjestelmä on paisunut ja siihen pitää löytää ratkaisuja, mutta jos me
teemme sen leikkaamalla asumistukea yksin, niin me joudumme tilanteeseen, jossa vaik-
kapa siivoojille — joista lähes 20 prosenttia joutuu hakemaan asumistukea, koska palkka
on niin pieni — käy niin, että me koskemme heidän toimeentuloonsa. Se on pula-ammatti,
[Puhemies koputtaa] matalapalkkainen ammatti, samoin monet muut palvelualat — siksi
asuntotuotanto on saatava kunnolla liikkeelle. [Ilkka Kanerva: Ihan fiksu puheenvuoro!]

15.58 Sari Essayah kd (vastauspuheenvuoro): Arvoisa puhemies! Näissä simultaanimal-
leissa täytyy muistaa se — ja se pitää ihan reaalimaailmassakin paikkansa — että kun so-
siaaliturvaa nostetaan, niin jos ei samanaikaisesti paranneta työllistymisen mahdollisuuk-
sia ja jos ei anneta yrityksille parempia mahdollisuuksia työllistää, on aivan selvää, että
syntyy kannustinloukkuja. [Ben Zyskowicz: Juuri näin!] Sen takia kristillisdemokraattien
kannustava perusturva, joka on täällä meidän työllisyystoimissamme, on aivan oleellinen
osa sitä, että ei synny sen tyyppisiä kannustinloukkuja, mitä nyt hallituksen politiikalla on
syntymässä. Ja sen takia on niin todella ikävää, että tämä sosiaaliturvan uudistus, johon
myös tämä asumistukiuudistus liittyy, on hallituksen prioriteettilistalla siellä niin sanottu-
jen muitten asioitten joukossa aivan viimeisimpiä asioita, mitä tällä hallituskaudella on
hallituksen tarkoitus ruveta tekemään, kun se olisi aivan ensimmäisiä asioita, jotta kannus-
tinloukkuja voidaan purkaa.

Vielä tähän asumistukiasiaan. Sen jälkeen kun tämä omaisuusehto purettiin, niin 200
miljoonalla nousivat nämä asumistukikulut. Minusta on aivan hullua, että täällä vasemmis-
topuolueet ovat sitä mieltä, että on parempi, että varallisuusehtoa ei poisteta, ja että on pa-
rempi, että rikkaatkin voivat sitten oman asuntonsa laittaa vuokralle ja samanaikaisesti
pääomatuloilla nostaa asumistukea. [Eduskunnasta: Aika hävytöntä!] Aivan käsittämätön-
tä, [Puhemies koputtaa] että vasemmistossa ajatellaan tällä tavalla. [Paavo Arhinmäki: Ku-
kaan ei ole tällaista esittänyt!]

Puhemies Matti Vanhanen: Myönnän vielä tähän kristillisdemokraatteja koskevaan
osuuteen puheenvuorot, ja niihin liittyvät vastaukset kristillisdemokraateille, edustajille
Suomela, Kinnunen, ja sitten ministeri Pekonen. [Timo Heinonen: Missä on pääministeri?]

15.59 Iiris Suomela vihr (vastauspuheenvuoro): Arvoisa puhemies! Tässä salissa on oltu
huolissaan siitä, mitkä ovat nuorten mahdollisuudet perheellistyä. On myös todettu se to-
dellinen asia, että nimenomaan epävarmuus omasta taloudesta ja työllisyydestä on suuri tä-
hän vaikuttava tekijä. Asumistuen saajista valtaosa on nimenomaan nuoria, ja sieltä 17 pro-
senttia on työssäkäyviä köyhiä eli niitä ahkeria suomalaisia, jotka saavat vain niin vähän
palkkaa, että sillä palkalla ei elä. Ja nyt kristillisdemokraatit esittävät sinne 300 miljoonan
leikkausta ja kohdentavat sen vieläpä opiskelijoille. Opiskelijoille, jotka on juuri saatu
yleisen asumistuen piiriin, mikä on ollut merkittävä parannus heille, se, että he ovat yhtä-
31



Pöytäkirjan asiakohta PTK 67/2019 vp
läisen asumistuen piirissä muiden kanssa. Ja nyt nimenomaan sieltä ollaan viemässä. Sa-
malla muita ehtoja kiristetään, ja tästä tulee se 300 miljoonan leikkaus. Järjestelmän vir-
heet eivät korjaannu tällaisilla mekaanisilla leikkauksilla vaan pohtimalla järjestelmän ke-
hittämistä. Ja sitä paitsi sillä väittämällä, että asumistuki nostaisi asumiskuluja, [Puhemies
koputtaa] ei ole ainakaan niin kiistatonta tutkimusperustetta, että se perustelisi nimen-
omaan pienituloisilta [Puhemies koputtaa] ja nuorilta leikkaamisen tällä tavalla. [Eduskun-
nasta: Juuri näin!]

16.01 Päivi Räsänen kd (vastauspuheenvuoro): Arvoisa herra puhemies! Onkin hyvä,
että nyt voimme käydä keskustelua opiskelijoista, sillä vielä ennen vaaleja vihreät lupasi-
vat opintotukeen 83 euron korotuksen, ja nyt siihen on tulossa 2 euron korotus. [Ben Zys-
kowicz: Miten te kehtaatte? — Eduskunnasta: Kyllä he kehtaavat!] Tämän kristillisdemo-
kraatit olisivat korjaamassa tässä tulevassa vaihtoehtobudjetissamme niin, että opintora-
haa korotettaisiin. Panostaisimme siihen ensi vuonna 40 miljoonaa euroa, joka korottaisi
sitä 25 eurolla kuukaudessa.

Samoin, jos puhutaan tulevaisuudesta, nämä perhepoliittiset panostukset ovat tärkeitä,
mutta nostan nyt erityisesti perheellisten opiskelijoiden huoltajalisän. Siinähän täytyy hal-
litukselle antaa kiitosta siitä, että sitä ollaan jonkin verran korottamassa. Mutta jos me ha-
luamme nimenomaan syntyvyyteen ja opiskelijaperheiden köyhyyteen vaikuttaa, niin sii-
hen tarvitaan merkittävämpi korotus, [Eduskunnasta: Kyllä!] ja se on kristillisdemokraat-
tien vaihtoehtobudjetissa.

16.02 Mikko Kinnunen kesk (vastauspuheenvuoro): Arvoisa herra puhemies! Näin las-
ten oikeuksien päivänä on ilo todeta, että kristillisdemokraatit ovat nostaneet esille tärkeitä
perheisiin ja lapsiin liittyviä asioita, joita on hyvä jatkojalostaa, ja myöskin on hyvä selvit-
tää niiden rahoitusta.

Lapsilisien korottaminen, missä hallitus lähti kaikkein köyhimmistä eli monilapsisista ja
yksinhuoltajaperheistä, niitä kannattaa nostaa pitkällä juoksulla, kuten te ehdotatte. Ajatte-
len, että tämä lapsilisä on parempi instrumentti kuin lapsivähennys, vaikka sekin on hyvä
asia, koska se ei vaikuta niihin kaikkiin vähävaraisimpiin perheisiin, joilla ei ole niin pal-
jon tuloja, mistä vähentää.

Toinen asia, tämä Sitran taseesta irrottaminen, 250 miljoonaa. Sitä jäin miettimään, ja
sanonkin siihen liittyen, että ajattelen, [Puhemies koputtaa] että me tarvitsemme tällaista
tulevaisuustalo Sitraa, joka kokeilee ja tutkii puolestamme päätöksenteon pohjaksi.

Puhemies Matti Vanhanen: Ministeri Pekonen, ja sitten otetaan viimeinen vastaus.

16.03 Sosiaali- ja terveysministeri Aino-Kaisa Pekonen (vastauspuheenvuoro): Kiitos,
arvoisa puhemies! Ensiksi täytyy todeta, edustaja Essayah ja kristillisdemokraatit: teidän
vaihtoehtonne asumistuesta leikkaisi opiskelijoilta. Se on kyllä mielenkiintoinen arvova-
linta teiltä. [Sari Essayahin välihuuto]

Mutta en myöskään oikein ymmärtänyt, mihin perustatte sen väitteenne siitä, että halli-
tuksen prioriteettilistalla sosiaaliturvauudistus on jossain loppupäässä, [Sari Essayah: No
niin on!] koska se ei myöskään pidä paikkaansa. Sosiaaliturvauudistuksen parlamentaaris-
ta komiteatyötä on valmisteltu huolella sosiaali- ja terveysministeriössä koko tämän syk-
syn ajan, ja te tulette saamaan vielä tämän vuoden puolella kutsun tähän parlamentaariseen
32



Pöytäkirjan asiakohta PTK 67/2019 vp
yhteistyöhön, jossa tarkoituksenamme on yksinkertaistaa ja yhdenmukaistaa meidän erit-
täin sekavaa sosiaaliturvajärjestelmää, ja sen me teemme kaikki täällä yhdessä. Ja kuten to-
dettu, myös asumistuki kuuluu tähän uudistukseen mukaan.

16.04 Sari Essayah kd (vastauspuheenvuoro): Arvoisa puhemies! Kiitoksia ensinnäkin
edustaja Kinnuselle näistä monista samansuuntaisista ajatuksista ja siitä, että todellakin
lapsiperheitten asema tässä kristillisdemokraattien vaihtoehdossa on selkeästi parempi
kuin hallituksen budjettiesityksessä: niille perheille, joissa on lapsia, peräti 366 euroa
enemmän kuin mitä hallituksen esitys tuo. Me katsomme, että paitsi lapsilisä — joka on
siis universaali etuus kaikille lapsille — myöskin lapsivähennys, kun ajatellaan pieni- ja
keskituloisia, olisi kohdistettu erityisesti heille, joilla on työtuloja, koska siellä monesti esi-
merkiksi päivähoitomaksut ovat niitä, jotka aiheuttavat kannustinloukkuja. Siinä mielessä
tämä olisi vastaantulo sitten näille vanhemmille.

Vielä ministeri Pekoselle: On hyvä, että tätä ryhmää ollaan laittamassa kasaan, ja on hie-
noa, että se on parlamentaarinen, mutta me tiedämme, miten vaativa harjoitus sosiaalitur-
van uudistaminen on, ja sen tähden [Paavo Arhinmäen välihuuto] on aivan selvää, että täs-
sä varmastikaan ei tulla tekemään [Puhemies koputtaa] kokonaisuudistusta tämän hallituk-
sen aikana, koska ei vielä ole edes sitä ryhmää kasassa. [Paavo Arhinmäki: Ei ole tarkoi-
tuskaan!] Sen tähden toivonkin, että voidaan hyvässä yhteistyössä tässä asiassa edetä, kos-
ka se on todennäköisesti kaikkein suurimpia asioita, mitkä vaikuttavat sinne [Puhemies ko-
puttaa] budjetin menopuolelle.

Puhemies Matti Vanhanen: Siirrymme käsittelemään nyt Liike Nytin vaihtoehtobudjet-
tia. Vastauspuheenvuoroa haluavat painavat V:tä.

16.06 Kimmo Kiljunen sd (vastauspuheenvuoro): Arvoisa puhemies! Tässä salissa vai-
kuttaa olevan opposition — johon kuuluu myöskin Liike Nyt — ja hallituksen välillä yksi
asia, jossa ollaan samaa mieltä, ja se on työllisyyden kohentaminen. Se, mikä tässä näkyy,
on keinojen erilaisuus. [Arja Juvonen: Tehän vähennätte!] Oppositio on leikkaamassa jul-
kista taloutta ja on myöskin tekemässä ongelmallisia ratkaisuja työttömien osalta mie-
luummin kurittamalla kuin palkitsemalla ja rohkaisemalla. Hallitus ei leikkaa, hallitus on
selkeästi tiellä jolla pyritään pienituloisimmille tekemään sekä verohelpotuksia että tukia.

Haluaisin kysyä Liike Nytiltä: Te ette ottaneet kantaa siihen isoon asiaan, joka tässä oh-
jelmassa oli esillä, eli pienimpiin eläkkeisiin tehtävät korotukset takuueläkkeestä kansan-
eläkkeeseen, puhumattakaan, että olisitte ottaneet kantaa siihen, mihin hallitus pyrkii neu-
vottelemaan, että työeläkejärjestelmästä saataisiin myöskin rahoja kaikkein pienimpiin
työeläkkeisiin eli varsinaiseen vanhuseläkkeeseemme. Minä haluan nyt tietoisesti kysyä,
[Puhemies koputtaa] kun kokoomus sanoo, ettei ole senttiäkään rahaa: Onko siellä työelä-
kejärjestelmässä rahaa vai ei? Ne ovat viimeisen 25 vuoden aikana kasvaneet [Puhemies
koputtaa] 36 miljardista eurosta 211 miljardiin euroon. Eikö siellä ole senttiäkään niistä
korkotuotoista? [Puhemies koputtaa] 8 miljardia euroa joka vuosi kasvavat.

16.07 Harry Harkimo liik (vastauspuheenvuoro): Arvoisa puhemies! Hyvä kysymys.
Mielestäni työeläkejärjestelmään ei pidä koskea. Minun mielestäni se on semmoinen kuin
se on, ja jos siihen tehdään muutoksia, niin minä en kyllä ole kuullut yhdenkään asiantun-
33



Pöytäkirjan asiakohta PTK 67/2019 vp
tijan kertovan, millä tavalla ne muutokset tehdään. Eli minä en hyväksy sitä, että siihen jär-
jestelmään tehdään muutoksia.

Mutta se, mitä minä kysyisin hallitukselta, on se, että kun IMF antoi eilen varoituksen
siitä, että Suomen taloutta pitää muuttaa ja haitallisia yritystukia pitää poistaa ja sillä taval-
la pitää budjettia tasapainottaa, ja tänään EU ilmoitti, että valtion budjetti, niin rehellisesti
vain kysyn hallitukselta: Mitä mietteitä tämä herättää? Oletteko te aikoneet tehdä tälle jo-
tain? Ministeri Lintilä on varmaan oikea vastaamaan tähän, koska jotainhan on pakko teh-
dä, koska tämmöiset [Puhemies koputtaa] varoitukset tulevat.

Puhemies Matti Vanhanen: Nyt kysytään Liike Nytin vaihtoehtobudjetista.

16.08 Antti Kurvinen kesk (vastauspuheenvuoro): Arvoisa herra puhemies! Tässä vaih-
toehtobudjettikeskustelussa näyttää pätevän sellainen sanonta, että pieni on kaunista. Pieni
on kaunista näyttää tähän sopivan, sillä mielestäni kyllä parhaimmat varjobudjetit ovat tul-
leet pienimmiltä ryhmiltä. Suurin oppositioryhmä oli täysin valesokkelille rakentanut sen
Suomen perustansa — tosiaan puoli miljardia hukassa — ja kokoomuksellakin oli siellä
puhalluksia. Ehkä kuitenkin KD:n vaihtoehto oli parempi kuin tämä Liike Nytin, mutta
täytyy sanoa edustaja Harkimolle, että siihen nähden, että hänellä on yhden miehen ryhmä,
on hyviä keskustelunavauksia vaikka verotuksen kehittämiseen. Täytyy sanoa, että niitä
kannattaa hallituksen tutkailla, ja ainakin me keskustassa olemme valmiita tarkastelemaan
kaikkia uusia vaihtoehtoja.

Arvoisa puhemies! Haluan nyt kysyä Liike Nytiltä, edustaja Harkimolta: Kun te olette
leikkaamassa niin hurjasti yritystukia, niin ymmärrättekö te, että se iskee suomalaiselle
maaseudulle? Te puhutte turvealasta alentuvasti. Ymmärrättekö te, että se työllistää tuhan-
sia ihmisiä? Ymmärrättekö, että kun te puhutte haitallisista yritystuista, [Puhemies koput-
taa] niin te puhutte alennetuista arvonlisäverokannoista ja maataloustuista? Niin kuin kyllä
puoli miljardia halusi kokoomuskin viedä sieltä.

16.09 Harry Harkimo liik (vastauspuheenvuoro): Arvoisa puhemies! Kyllä me olemme
leikkaamassa turvetuista. Muista tuista me emme ole puhuneet, mutta esimerkiksi semmoi-
nen tuki kuin laivojen tuki on semmoinen, josta me leikkaisimme heti. On ihan älytöntä,
että me maksamme tukia laivoille ja sitten ne kuskaavat ihmisiä ilmaiseksi Tallinnaan os-
tamaan verovapaata viinaa. Eihän siinä ole järjen hiventäkään. En ymmärrä, miksi tämän-
tyyppisiä tukia ei voisi leikata.

16.10 Iiris Suomela vihr (vastauspuheenvuoro): Arvoisa puheenjohtaja! Myös minä olen
sitä mieltä, että tässä Liike Nytin avauksessa on paljon, mistä on syytä keskustella. Yritys-
tukien kohdalla on hyvä tunnistaa, että meillä on TEMinkin omien arvioiden mukaan sel-
laisia, jotka tehokkaasti edistävät työllistymistä, edistävät alueellista tasa-arvoa ja edistä-
vät ilmastotoimia, ja sitten meillä on sellaisia tukia, jotka eivät ole tässä yhtä tehokkaita, ja
sen tähden hallitus käykin tämän kokonaisuuden läpi ensi vuonna ja panostaa ne eurot ni-
menomaan sinne, mistä eniten tehoja saadaan. Esimerkki tästä on teollisuuden sähköveron
alentaminen, jolloin voidaan sitten antaa vähemmän erillisiä tukia teollisuudelle, kun se
verokanta on alhaisempi ja teollisuuden sähköistäminen todella kannattaa.

Tällä arvioidaan, että kannustetaan nimenomaan niitä investointeja, joilla tehokkaim-
min saadaan teollisuuden päästöjä alennettua ja samalla myös kilpailukykyä ja kannatta-
34



Pöytäkirjan asiakohta PTK 67/2019 vp
vuutta parannettua. On hienoa nähdä, että monelta osin oppositiokin näihin ajatuksiin ja
ideoihin yhtyy, ja toivonkin, että tätä työtä päästään tekemään nimenomaan niin, että yh-
dessä ollaan tässä suomalaisen kilpailukyvyn ja ympäristön puolella.

Puhemies Matti Vanhanen: Tässä ei oikeastaan ollut kysymystä, joten otetaan vielä
edustaja Adlercreutz ja ministeri Lintilä, ja sen jälkeen mahdollinen kommentti Harkimol-
ta.

16.11 Anders Adlercreutz r (vastauspuheenvuoro): Arvoisa puhemies! Tässä puhuttiin
miehistötuesta, ja se on ollut aika monessa varjobudjetissa sellainen leikkauksen kohde.
Puhutaan viihdemerenkulusta. Tämä on ehkä hieman yksinkertaistettu versio totuudesta.
Meillä on aika vähän suomalaisia risteilyaluksia ja aika vähän suomalaisia kauppa-aluksia.
Nämä kuljettavat pääasiassa suomalaisia vientituotteita, rekka-autoja. Se on tärkeä osa
Suomen viennin kilpailukykyä. Se, jos siellä on jossain karaokebaari, ei kauheasti todelli-
suutta muuta. Eli toivoisin ehkä hieman analyyttisempaa lähestymistapaa tähän kuin se,
että sitä yksinkertaisesti kutsutaan viihdemerenkuluksi.

16.12 Valtiovarainministeri Mika Lintilä (vastauspuheenvuoro): Arvoisa puhemies!
Edustaja Harkimolle: Oikeastaan IMF:n eilinen ja komission tämänpäiväinen arvio ei
kumpikaan yllättänyt meitä. Nämä samat ongelmat, jotka tuodaan näissä esille, ovat olleet
meillä keskustelussa. Eilen jo tässä salissa kerroin sen, että ehkä meidän olisi pitänyt pa-
remmin saada IMF:lle — tai jos meiltä olisi kysytty sitä tukijärjestelmää. He ovat ehkä pik-
kasen vääriä perusteita käyttäneet. Siellähän nyt sen 3,5 miljardin sisällä on muun muassa
työmatkavähennys. Eli se määrittely olisi ollut syytä tehdä tarkemmin.

Sitten tämä laivojen tuki. Muistan, itse aikoinani olin täsmälleen samaa mieltä. Ja sitten,
kun perkasin sitä läpi, niin se on aika taitavasti tehty, muun muassa TESit on sidottu siihen
tukeen. Ja sanotaanko, että tänä työmarkkinaneuvottelujen aikana en suin surminkaan läh-
de kyllä siihen koskemaan, mutta varmasti jossain vaiheessa käydään sitä läpi. [Puhemies
koputtaa]

Sitten kehitysidea edustaja Harkimolle: Tuokaa toki esiin vaihtoehtobudjettianne. Meil-
lä oli aika työläs tehtävä löytää keskustelualoitteenne, joka oli teidän vaihtoehtobudjettin-
ne. Mielellään siihen paneutuu edeltä käsin jo.

16.14 Harry Harkimo liik (vastauspuheenvuoro): Herra puhemies! Laivatuet: 36 miljoo-
naa niistä on pelkästään miehistölle menevää, muut ovat muita tukia siellä. Suomen vienti
ei toimi pelkästään suomalaisten alusten perusteella, vaan aluksia on ruotsalaisia ja kaiken
maailman muunmaalaisia, eli Suomen vienti ei pysähdy siihen, jos nämä tuet otetaan pois.

Puhemies Matti Vanhanen: Debatti on päättynyt, siirrytään puhujalistaan 5 minuutin pu-
heenvuoroilla.

16.14 Anna-Kaisa Ikonen kok: Arvoisa puhemies! Tänään vietetään kansainvälistä lap-
sen oikeuksien päivää. Juuri tänään olen erityisen ylpeä kokoomuksen vaihtoehtobudjetis-
saan esittämistä lapsiin ja nuoriin kohdistuvista panostuksista.

Kokoomuksen vaihtoehtobudjetissa tehdään päämäärätietoisia panostuksia, jotka koh-
dennetaan selkeille painopisteille. Hyvinvointi ei synny tyhjästä, ja koko pohja tekemäl-
35



Pöytäkirjan asiakohta PTK 67/2019 vp
lemme budjetille syntyy työllisyyttä rohkeasti edistävistä toimista. Ero on siinä, että mei-
dän toimillamme syntyy 60 000 uutta työpaikkaa, kun taas hallituksen toimilla työpaikko-
jen määrä jopa vähenee 5 000:lla. Itse asiassa olemme tässä salissa ainoa puolue, joka
eduskunnan tietopalvelujen arvioiden mukaan lisää työllisyyttä. On helppo ymmärtää,
mitä tämä tarkoittaa palveluiden rahoituksen näkökulmasta. Me olemme sitoutuneet vas-
tuullisuuteen ja kestävään politiikkaan, joka ei syö lasten ja nuorten tulevaisuudesta.

Tutkijoiden keskeinen viesti on, että lapsen ja nuoren elämänlaatua määrittävillä teki-
jöillä on vahva taipumus kumuloitua niin hyvässä kuin pahassa. Elämän varrella kohdatut
ongelmat usein vahvistavat toinen toistaan ja rakentuvat lapselle ja nuorelle vaikeiksi hal-
lita ilman apua. Tähän kokoomuksen vaihtoehtobudjetti vastaa. Tilanteessa, jossa on mah-
dollista tehdä lisäpanostuksia, tulee niitä kohdentaa sivistykseen ja osaamiseen sekä lap-
siin ja nuoriin.

Vaihtoehtobudjetissamme esitämme kertaluontoisten lisäysten sijaan useita erilaisia py-
syviä lisäyksiä eritoten lapsille ja nuorille, panostaen erityisesti varhaisiin vuosiin. Esitäm-
me, että varhaiskasvatuksen ja esiopetuksen laadun ja tasa-arvon vahvistamiseen osoite-
taan 25 miljoonaa, joka toteutetaan pysyvänä rahoitustason nostona, ja että varhaiskasva-
tusmaksuja alennettaisiin 50 miljoonalla nykyisestä. Kokoomus aloitti jo edellisellä halli-
tuskaudella varhaiskasvatusmaksujen alentamisen, ja tavoitteena on asteittaisesti rakentaa
Suomeen kaksivuotinen esiopetus, jotta kaikki yli 5-vuotiaat pääsisivät osallistumaan var-
haiskasvatukseen.

Tutkimusten mukaan koulutusjärjestelmämme vaikuttavin osa on juuri lasten varhaisis-
sa vuosissa. Panostamalla varhaiskasvatukseen, esiopetukseen ja peruskoulun ensiaskeliin
turvaamme nykyistä vahvemman, kannustavamman ja tasa-arvoisemman koulutien kaikil-
le lapsille. Tämä on mahdollisuuksien tasa-arvon rakentamista parhaimmillaan, sillä vai-
kutukset ovat merkittäviä pitkälle lapsien tulevaisuuteen. On helpompi kasvattaa ehjiä lap-
sia kuin korjata rikkinäisiä aikuisia.

Esitämme hallituksen kertaluontoisten lisäysten sijaan pysyvää 60 miljoonan euron lisä-
panostusta myös perusopetuksen vahvistamiseen sekä 80 miljoonan pysyvää lisäpanostus-
ta ammatillisen koulutuksen perusrahoitukseen. Nämä lisäykset kohdennetaan erityisesti
koulunkäynnin ja oppimisen tukeen. Lukiokoulutuksen oppimateriaalilisää tahdotaan
myös jatkaa, ja näemme sen tehokkaasti parantavan erityisesti pienituloisten perheiden lu-
kio- ja ammatillisen koulutuksen opiskelijoiden taloudellista asemaa.

Meidän vaihtoehtobudjetissamme painotetaan pysyvyyttä, hallituksen koulutuspanos-
tuksissa ei. Tempoileva koulutuspolitiikka johtaa määräaikaisten opettajien palkkaami-
seen, tutkimusrahoituksen leikkaamiseen ja koulutuksen laadun heikentymiseen. Me
näemme, että pitkäaikaiset ja kestävät panostukset juuri lapsiin ja nuoriin ovat aitoja tule-
vaisuustekoja. Suomessa on tällä hetkellä yli 60 000 syrjäytynyttä nuorta, ja se on 60 000
nuorta liikaa. Me emme tarvitse kauniita puheita vaan konkreettisia toimia, ja niitä kokoo-
muksen vaihtoehtobudjetti tarjoaa tähän hetkeen. Lasten ja nuorten asia on koko yhteis-
kunnan asia.

Terapiatakuun toteuttaminen on yksi kokoomuksen kärjistä, ja vaihtoehtobudjetissa to-
detaankin, että lasten ja nuorten paikka on kiinni elämässä, ei hoitojonossa odottamassa.
Nuorten mielenterveyteen liittyvät ongelmat ovat yhteiskunnallisessa keskustelussa erityi-
sesti pinnalla juuri tällä hetkellä, mutta on tärkeää muistaa, että mielenterveysongelmat
koskettavat ihmisiä iästä ja taustasta riippumatta. Me lisäisimme vaihtoehtobudjetissam-
me 35 miljoonaa euroa pysyvää rahoitusta terapiatakuun toteuttamiseksi kaikenikäisille.
36



Pöytäkirjan asiakohta PTK 67/2019 vp
Mielenterveyden ongelmat ovat yleisin työkyvyttömyyden syy, ja niiden aiheuttamat seu-
raukset ovat niin yhteiskunnalle kuin erityisesti ihmisille itselleen sekä heidän läheisilleen
hyvin moninaisia. Me emme saa antaa ihmisten odottaa jopa kuukausia hoitojonoissa, vaan
apua on saatava pian, sillä jo hakeutuminen mielenterveyspalveluiden piiriin voi vaatia
valtavasti jaksamista. Tähän tarvitsemme muutoksen, ja siksi me haluamme terapiatakuun
toteutuvan mahdollisimman pian.

Toivon, että hallitus tarttuu esittämiimme vaihtoehtoihin ja aidosti harkitsee niiden to-
teuttamista, sillä tekemässämme varjobudjetissa tehdään panostuksia tärkeisiin kohteisiin,
mutta ne tehdään kestävästi. [Ilkka Kanerva: Olipa fiksu puheenvuoro!]

16.20 Ari Koponen ps: Arvoisa rouva puhemies! Perussuomalaisten vaihtoehto parantaa
kansalaisten ostovoimaa lähes 700 miljoonalla eurolla. Samalla perussuomalaiset ottaisi-
vat valtiolle 193 miljoonaa euroa vähemmän velkaa kuin hallitus, [Paavo Arhinmäen väli-
huuto] toisin kuin jotkut antavat täällä ymmärtää muun muassa.

Perussuomalaiseen politiikkaan kuuluu vähäosaisten, sairastuneiden ja syrjäytyneiden
suomalaisten auttaminen. [Antti Kurvinen: Huuhaa-luvut!] — Saanko jatkaa, edustaja
Kurvinen? [Paavo Arhinmäki: Olkaa hyvä vaan!] — Joo, kiitos paljon, kiitos paljon. — Me
tahdomme... [Paavo Arhinmäki: Ehkä vastaatte kritiikkiin!] Me tahdomme panostaa...

Ensimmäinen varapuhemies Tuula Haatainen: Puheenvuoro on nyt edustaja Koposella.

Kiitos, rouva puhemies! Me tahdomme panostaa muun muassa hoitopalvelujen resurs-
seihin tekemällä omaishoidon tuen verovapaaksi, määrätietoisella sisäilmaongelmien rat-
kaisemisella, lääkekulujen omavastuun poistamisella sekä painokkaalla työllä ennalta eh-
käisevään työhön, mikä on aina taloudellisesti kannattavampaa kuin jo tapahtuneiden
asioiden korjailu. [Vasemmalta: Erinomainen puheenvuoro!]

16.21 Sari Multala kok: Arvoisa rouva puhemies! Tänään on lasten oikeuksien päivä, ja
tänään onkin ilo keskustella vaihtoehdosta, jolla Suomi olisi tulevina vuosina myös paras
maa lapsille. [Paavo Arhinmäki: Kuusi- ja puolituhatta lasta!] Kokoomuksen vaihtoehto-
budjetti on todellinen tulevaisuusbudjetti. Koulutukseen panostetaan pysyvästi varhaiskas-
vatuksesta korkeakoulutukseen. Tarjoamme vaihtoehdon hallituksen määräaikaisille pa-
nostuksille. Toteuttaisimme 140 miljoonan euron pysyvät määrärahalisäykset tutkimuk-
seen ja tuotekehitystoimintaan. Ilman näitä panostuksia ei Suomessa pystytä etenemään
kohti 4 prosentin tavoitetta bruttokansantuotteesta tutkimus- ja tuotekehitysmenoissa. Jat-
kaisimme myös edellisellä kaudella aloitettua työtä varhaiskasvatusmaksujen laskemises-
sa ja laskisimme näitä 50 miljoonaa eurolla vuonna 2020.

Hallitus patistelee korkeakouluja kasvattamaan aloituspaikkamääriä ja tutkintotavoittei-
ta ilman lisäresursseja. Tämä ei ole oikeudenmukaista. Me varaisimme korkeakouluille 10
miljoonaa euroa aloituspaikkoihin ja jatkuvan oppimisen edistämiseen ja mahdollistaisim-
me näin osaajien kouluttamisen esimerkiksi varhaiskasvatukseen, jossa pula kasvattajista
on jo todella kova. Todellinen investointi lastemme opiskelumahdollisuuksiin ja tutkijoi-
den edellytyksiin tehdä työtään on esityksemme pääomittaa korkeakouluja ja yliopistoja
miljardilla eurolla. Parantaisimme myös opiskelijoiden toimeentuloa nostamalla opintotu-
en tulorajoja 50 prosentilla.
37



Pöytäkirjan asiakohta PTK 67/2019 vp
Lasten oikeuksien päivänä on tärkeää puhua myös siitä, miten lapsiperheet tulevat toi-
meen. Kokoomuksen vaihtoehdossa keskimääräinen lapsiperhe voittaa yli 650 euroa vuo-
dessa hallituksen vaihtoehtoon verrattuna. Jatkuessaan ilmastonmuutos vaikuttaa eniten
myös lapsiin ja nuoriin. Siksi me teemme vaihtoehtobudjetissamme konkreettisia ja tehok-
kaita ilmastotoimia. Päästöt vähenevät teoilla, eivät tavoitteilla tai aikeilla. Vihreät vaati
ennen vaaleja miljardien leikkauksia ympäristölle haitallisiin yritystukiin. Kokoomus läh-
tisi purkamaan yritystukia ympäristö edellä. Esimerkiksi turpeenpolton veroa nostettai-
siin, ja leikkaisimme muita lämmityspolttoaineiden verotukia keskustalaisen valtiosihteeri
Jari Partasen raportin mukaisesti.

Asiantuntijoiden mukaan hallituksen talousarvioesityksellä ei päästä edes edellisen il-
mastolain tavoitteisiin. Todellisia päästövähennyksiä kokoomuksen vaihtoehdossa toisi-
vat yritystukien leikkauksen lisäksi 2 miljardin panostus nopeisiin raideyhteyksiin ja tä-
män lisäksi miljardin panostus liikennehankkeisiin ympäri Suomen. Kokoomuksen vaih-
toehtobudjetti katsoo tulevaisuuteen. Emme hyväksy sitä linjaa, jonka hallitus on talous-
politiikassaan valinnut; valtion omaisuutta myydään ja sillä rahoitetaan kertaluonteisesti
pysyväksi tarkoitettuja menoja. Panostamalla työllisyyden kasvuun pystymme tekemään
aitoja panostuksia tärkeisiin kohteisiin, esimerkiksi mielenterveyspalveluihin, ja toteuttai-
simme terapiatakuun jo ensi vuoden aikana.

16.24 Sanna Antikainen ps: Arvoisa puhemies! Perussuomalaisten vaihtoehtobudjetissa
tavallinen suomalainen tulee ensin. Katsomme, että valtion toiminnan peruslähtökohdan
tulee olla suomalaisten etu ja suomalaisten turvallisuus. Olemme pieni maa ja pieni kansa,
ja tätä on varjeltava. Kukaan muu ei huolehdi meistä, eduistamme ja maamme turvallisuu-
desta, jos me emme itse sitä tee.

Perussuomalainen vaihtoehto parantaa kansalaisten ostovoimaa lähes 700 miljoonalla
eurolla. Samalla ottaisimme valtiolle 193 miljoonaa euroa vähemmän velkaa. Olemme val-
miita säästämään ensisijaisesti maahanmuutosta, kehitysavusta, yritystuista ja poliittisesta
kähminnästä. Me emme nostaisi puoluetukea ja ottaisi avustajia jokaiselle ministerin sor-
melle, kuten hallitus tekee.

Arvoisa puhemies! Vaihtoehdossamme maahanmuuton säästöt kertautuvat useampien
yhteiskunnan alojen, kuten terveydenhoidon, sosiaaliturvan ja oikeuslaitoksen, resursseis-
sa. Säästöt ovat siis todellisuudessa monin kerroin suurempia kuin seuraavan vuoden bud-
jettitalouden välittöminä säästöinä on esitetty. Perussuomalaisina puolustamme suomalais-
ta yksityisautoilijaa ja yrittäjää perumalla polttoaineveron korotuksen. Autoilun hinta on
pidettävä kohtuullisena pitkien matkojen maassamme.

Kansallismieliseen ja oikeudenmukaiseen politiikkaan kuuluu vähäosaisten, sairastu-
neiden ja syrjäytyneiden suomalaisten auttaminen. Panostamme esimerkiksi hoitopalvelui-
den resursseihin, omaishoidon tukemiseen, sisäilmaongelmien ratkaisemiseen, lääkekor-
vauksiin ja ulosotossa olevien auttamiseen.

Perussuomalainen talouspolitiikka kulkee suomalainen työ ja yrittäminen edellä. Siten
tuemme maamme talouden vahvistumista ja kilpailukykyä. Lisäresursseja esitetään koti-
maan turvallisuudesta huolehtiville poliisille, Rajavartiolaitokselle ja hälytyskeskuksille.
Jos valtio ei pysty takaamaan suomalaisten turvallisuutta, on se epäonnistunut pahemman
kerran. Meille perussuomalaisille turvallisuus kulkee aina ensin.

Perussuomalaisina puolustamme myös suomalaista maaseutua ja esitämmekin pienvil-
jelijöille lisää tukea sekä lisäpanostusta lomitusjärjestelmän turvaamiseen.
38



Pöytäkirjan asiakohta PTK 67/2019 vp
Arvoisa puhemies! Kaiken kaikkiaan meidän vaihtoehtobudjettimme aloittaa maail-
manparantamisen ensin omasta maasta ja omista ihmisistä. Ensin omat, sitten muut. —
Kiitos. 

16.28 Pasi Kivisaari kesk: Arvoisa rouva puhemies! Nyt käytävä keskustelu vaihtoehto-
budjeteista on hyvin tärkeä. Se nostaa esiin monia erinomaisen tärkeitä asioita, yhtä lailla
puolueita yhdistäviä kuin puolueita erottaviakin tekijöitä.

Perussuomalaisten vaihtoehtobudjetissa nostetaan esiin monta hyvää asiaa. Köyhän asia
on selvästi yhteinen linja keskustan ja perussuomalaisten välillä. Mutta mistä rahat? [Ritva
Elomaa: Me on esitetty, mistä rahat!] Talouspuoli näyttää kovin erikoiselta, ja luvuissa vai-
kuttaa olevan melkoisesti ilmaa. Koska tämä on rahoitettu valerahalla, se vie perustan koko
budjetilta. Perussuomalaisten vaihtoehtobudjetti vaikuttaa lähinnä vaalilupauksilta, vaik-
ka vaalit on jo käyty ja seuraaviin on vielä reilusti aikaa.

Myös kokoomuksen vaihtoehtobudjetissa on monia hyviä asioita. Keskusta jakaa ko-
koomuksen kanssa huolen työllisyyden kehityksestä. Hallituksen ja opposition on syytä
jatkaa keskustelua 75 prosentin työllisyysasteen saavuttamiseksi. Kaikkia keinoja on voi-
tava miettiä, tulivat ne sitten hallituksesta tai oppositiosta, ja niistä on voitava käydä raken-
tavaa keskustelua.

Siinä missä keskusta on ollut viime hallituksen jälkeen valmis kääntämään kurssia uu-
teen asentoon, on kokoomus siirtymässä yhä enemmän oikealle. [Leena Meri: Se on totta!]
Keskusta on viime hallituksen hyvien saavutusten turvin valmis panostamaan entistä voi-
makkaammin perheisiin ja koulutukseen. Kokoomuksen vaihtoehdossa talouden liikkuma-
vara käytetään lähinnä suurituloisten veronalennuksiin.

Puhemies! Kristillisdemokraattien vaihtoehtobudjetti on keskustalaisittain aivan oikeal-
la asialla. Vaihtoehtobudjetin painotukset perheiden hyvinvoinnin tukemiseen ja terveys-
palveluiden saavutettavuuden parantamiseen ovat erinomaisia asioita. Tulopuolella on kui-
tenkin vaihtoehtobudjetissa tutut tuloautomaatit harmaan talouden torjunnasta tietojärjes-
telmien kehittämiseen. En epäile, etteikö esimerkiksi harmaan talouden vähentäminen toi-
si budjettiin lisää rahaa, mutta tehokkaita keinoja tähän ei esitetä. Hallituksen budjetissa ei
näissä asioissa voida tämänkaltaiseen optimismiin sortua, vaan on tunnustettava realitee-
tit. Jos löytyy hyvä keino harmaan talouden vähentämiseksi, tartumme siihen varmasti.

Liike Nyt on myös esittänyt varsin ansiokkaan varjobudjetin. Siellä on monia hyviä huo-
mioita esimerkiksi verotuksen kehittämiseksi.

Kaiken kaikkiaan opposition vaihtoehtobudjetit nostavat esiin monta, monta tärkeää
asiaa. Niistä myös näkee, että olemme monin paikoin samalla asialla eivätkä puolueiden
painotukset pääsääntöisesti eroa kovin paljoa toisistaan.

Arvoisa rouva puhemies! Hallitus on asettanut tavoitteekseen tasa-arvoisemman ja työl-
listyvämmän Suomen. Katson, että nyt käsittelyssä olevat vaihtoehdot eivät tähän tavoit-
teeseen johda. [Toimi Kankaanniemi: Ei johda hallituksenkaan politiikka!]

16.32 Markus Lohi kesk: Arvoisa puhemies! Nyt käsittelyssä ovat opposition varjobud-
jetit, ja muutama kommentti näihin budjetteihin. Aloitetaan perussuomalaisten varjobud-
jetista. Minusta on hyvä, että teidän varjobudjetissanne kiinnitetään huomiota moniin erit-
täin tärkeisiin asioihin, kuten lapsiperheiden pärjäämiseen, kiusaamiseenkin, sisäilmaon-
gelmiin, poliisin lisäresursseihin ja hoitohenkilökunnan määrään. Ne ovat tärkeitä asioita,
ja varmasti kaikki jaamme käsityksen, että niissä on korjattavaa.
39



Pöytäkirjan asiakohta PTK 67/2019 vp
Täällä debatissa tuli erityisesti ilmi näiden hyvien asioitten rahoituspuoli. Ja kun tunnen
monia teistä, tiedän että ette te niin huonoja ole laskemaan näitä lukuja, että ette itsekin tie-
täisi, että eiväthän nämä ihan kohdilleen nyt mene. Tiedän ja uskon, että varmasti puheen-
johtaja Halla-aho, joka nyt ei ole täällä salissa, varmasti miettii, voisiko tämän jotenkin
korjata ja sekä tälle eduskunnalle että Suomen kansalle oikaista tämän varjobudjetin niin,
että saataisiin nämä numerotkin pelaamaan. Onhan niin, että kun tehdään tämmöinen var-
jobudjetti, niin hyvähän olisi, että se pohjautuisi tosiasioille. Vaikka asioista voi olla mon-
taa mieltä, niin luvut ja eurot ovat kuitenkin aika yksiselitteisiä, ne joko riittävät tai sitten
ne eivät riitä, ja näissä laskelmissa tietenkin on varmasti paljon korjattavaa.

Nostan täältä myös yhden asian, joka minusta on aiheena erittäin tärkeä. Perussuoma-
laisten vaihtoehtobudjettiin sisältyy seuraava teksti: ”Suomalaisten lapsiperheiden köy-
hyys on merkittävä epäkohta erityisesti yksinhuoltajaperheissä ja monilapsisissa perheis-
sä.” Tämä on erittäin hyvää teksti täällä, ja näinhän se on. Sen takia hallitus on esittänyt,
että monilapsisille perheille neljännestä lapsesta eteenpäin nostetaan lapsilisää 10 eurolla
ja yksinhuoltajaperheille nostetaan lapsilisää 10 eurolla . [Leena Meri: Entäs se ensimmäi-
nen lapsi?] Olemme siis täysin samaa mieltä siitä, mitä teillä todetaan vaihtoehtobudjetis-
sa. Mutta mitä te teitte eilen? Te täällä vastustitte tätä hallituksen esitystä lapsilisäkorotuk-
sista. Ja te teitte sosiaali- ja terveysvaliokunnassa vastalauseen, jossa — kokoomus tuki
myös tätä — tämä lapsilisän 10 euron korotus poistettaisiin nimenomaan niiltä, joille te
nostatte ongelmaksi lapsiperheköyhyyden, ja jaettaisiin se kaikille lapsiperheille, jolloin
jokainen lapsi saisi korotettuna lapsilisää 96 senttiä, siis 0,96 euroa.

Nyt kysynkin, että jos me oikeasti olemme huolissamme lapsiperheköyhyydestä, joka
tutkitusti kohdistuu erityisesti monilapsisiin perheisiin ja yksinhuoltajaperheisiin, niin eikö
olisi viisaampaa antaa heille mieluummin kymppi korotuksena kuin jakaa kaikille 96 sent-
tiä, jolla ei ole tosiasiassa mitään merkitystä yhdellekään perheelle. Eihän se kymppikään
paljon ole, mutta onhan se sentään aivan eri asia kuin alle euro jokaiselle lapselle. Sen ta-
kia pyytäisin vielä — arvoisat edustajat perusuomalaisissa ja myös kokoomuksessa, joka
tuki tätä linjaa — miettimään, onko tämä oikeasti fiksu linja, että jaetaan se raha tasaisesti,
jolloin sillä ei ole merkitystä, vai kohdennettaisiinko se tehokkaasti juuri niille lapsiper-
heille, joissa lapsiperheköyhyys on kaikista suurin ongelma.

Ja 10 euroa on hyvä alku kuitenkin tässä. Se on paljon enemmän kuin 96 senttiä. Mutta
on täysin tosi, että kun me katsomme 90-luvulta lähtien tähän päivään, niin lapsilisien to-
dellinen arvo on laskenut noin 30 prosenttia. Ja sen takia ne esitykset, joita täällä muun
muassa viime viikolla tehtiin tässä ajankohtaisessa keskustelussa edustaja Kallin toimesta,
että lapsilisää pitäisi korottaa kaikkien osalta, ovat erittäin hyvä poliittinen avaus, ja olen
todella tyytyväinen, että laajasti täältä on tullut tukea myös sille. Mutta se ei valitettavasti
näy nyt vaihtoehtobudjeteissakaan, vaan päinvastoin, se on siellä jäänyt huomioimatta.

Haluaisin vielä tuohon kokoomuksen vaihtoehtobudjettiin todeta sen, että kokoomus on
matkan varrella, tällä hallituksen noin puolen vuoden taipaleella, kerta toisensa jälkeen to-
dennut, kuinka tämä hallitus on jotenkin yrittäjille huono tai ainakin pelättyä parempi. En
muista kaikkia sanankäänteitä. Siksi odotin aika mielenkiinnolla, että mitähän yrittäjyy-
den edistämiseen liittyviä asioita tulee tässä vaihtoehtobudjetissa, ja tulihan sieltä: 500 mil-
joonan leikkaukset yritystukiin, ei yhtään mitään muuta. Otan tämän itse asiassa kiitokse-
na hallitukselle [Puhemies koputtaa] ja erityisesti meille, jotka olemme olleet tätä yrittä-
jyyttä pitämässä yllä hallituksen sisällä. Otan sen nöyränä kiitoksena siitä, että kokoomus
40



Pöytäkirjan asiakohta PTK 67/2019 vp
on tyytyväinen hallituksen yrittäjyyspolitiikkaan ja yrittäjyyslinjaukseen. On hyvä asia,
että tämmöinen yhtenäinen näkökulma on täällä eduskunnassa.

16.38 Ritva Elomaa ps: Arvoisa puhemies! Ilmeisesti perussuomalaisten gallupjohto on
saanut kaikki hallituksen hallituspuolueet ja, ihme kyllä, myös kokoomuksen ja kristilliset-
kin barrikadeille vähättelemään vaihtoehtobudjettiamme. Me kuitenkin todistamme, että
se on hyvä, ja me olemme selvästi siinä esittäneet, mistä otetaan ja mihin panostetaan.

Arvoisa puhemies! Perussuomalaisten vaihtoehtobudjetin keskeinen lähtökohta on ta-
vallisen suomalaisen etu, ei ulkomaisten suuryritysten, ay-liikkeen, järjestöjen tai kaverei-
den tukeminen. Yhteisiä rahoja on kanavoitava valtion budjetin kautta oikeudenmukaises-
ti ja harkiten. Hallituksen budjetti ei ole oikeudenmukainen, koska siinä veroeuroja käyte-
tään paljon aivan muihin kohteisiin kuin suomalaisten elinolojen kohentamiseen Suomes-
sa.

Perussuomalaisten vaihtoehtobudjetin vahva kansallisen edun vaaliminen on seikka,
joka erottaa meidät muiden oppositiopuolueiden ja erityisesti hallituksen linjasta. Vaihto-
ehtomme säästökohteet on helppo allekirjoittaa. Maahanmuutto: Emme halua paisuttaa
näitä menoja loputtomiin, vaan nykytouhulle on laitettava stoppi. Maahanmuuton kohdal-
la on muistettava myös siitä koituvat miinusmerkkiset epäsuorat vaikutukset julkiseen ta-
louteen. Tosiasioiden maton alle lakaiseminen ei toimi tässäkään asiassa. Kehitysapu on
valitettavan tehotonta, ja joissain tapauksissa se jarruttaa osaltaan kohdemaiden kehitystä
ja ruokkii korruptiota. Yritystuet puolestaan ovat hatarin perustein myönnettyjä tulonsiir-
toja veronmaksajilta suuryrityksille. Poliittinen kähmintä tuntuu olevan nykyhallituksen
ominaispiirre. Puoluetuet, nuorisojärjestöjen rahoittaminen ja kovapalkkaisten valtiosih-
teerien ja virkailijoiden runsas värvääminen ovat kallista lystiä veronmaksajille.

Vaihtoehtobudjetissamme minua lämmittävät erityisesti monet ehdotukset, joilla pyri-
tään auttamaan heikompiosaisia kansalaisia. Omaishoidon tuen verovapaus on hieno ehdo-
tus, jolla helpotettaisiin tuhansien arvokasta ja inhimillistä mutta myös rankkaa ja vaativaa
työtä tekevien omaishoitajien tilannetta. Yhteiskunta tarvitsee omaishoitajia. Myös tule-
vaisuudessa palkkioihin pitää kiinnittää huomiota. Lääkkeiden omavastuun poistaminen
pienituloisimmilta olisi kädenojennus monille. Toivon, ettei tarpeellisten lääkkeiden saan-
ti ole tässä maassa varallisuudesta riippuva asia.

Arvoisa puhemies! Perussuomalaiset on maaseudun elinvoimaisuuden puolesta liputta-
va puolue. Tämä heijastuu myös talouslinjauksissamme. Ehdotamme muun muassa pien-
ten aktiiviviljelijöiden tukemista 50 miljoonalla eurolla ja maatalouslomituksen turvaamis-
ta. Maaseudun elinvoimaisuuteen liittyy olennaisesti myös energiaverotus. Kulkemista ja
asumista ei saa tehdä liian kalliiksi verottamalla. Ehdotammekin energiaverotuksen laske-
mista EU:n minimitasolle ja puuttumista sähkönsiirron hintaan. Samoin hallituksen esittä-
män polttoaineveron korotuksen peruminen on oikeudenmukainen ehdotus, joka pienen-
tää osaltaan ihmisten jatkuvasti paisuvaa kulutaakkaa. Täällä väitettiin, että perussuoma-
laiset eivät olisi maaseudun ja viljelijöiden puolella. [Eduskunnasta: Niin väitettiin!] Voin
vakuuttaa, että varmasti ovat, ja se näkyy vaihtoehtobudjetissa ja myös valiokuntatoimin-
nassa.

Suurella joukolla eläkeläisiä tekee tiukkaa saada rahat riittämään arjen välttämättömiin
menoihin. Olemme huomioineet tämän vaihtoehtobudjetissamme ehdottamalla pieni- ja
keskituloisille eläkeläisille painottuvan puoliväli-indeksin käyttöönottoa työeläkkeitä kos-
41



Pöytäkirjan asiakohta PTK 67/2019 vp
kien. Lisäksi ajamme 15 000—30 000 euroa vuodessa saavien eläkeläisten verotuksen
kohtuullistamista laittamalla verot samalle viivalle työtulon verotuksen kanssa.

Eläkeläisten lisäksi vaihtoehtobudjetissamme tuetaan myös muita talousvaikeuksista
kärsiviä panostamalla muun muassa ylivelkaantumisen vastaiseen toimintaohjelmaan 13
miljoonaa euroa nykyistä enemmän. Myös ulosotossa olevien tilanteen helpottamiseen tar-
vitaan ratkaisuja lainsäädännön kautta. Alleviivaan sitä, että meillä on 580 000 ulosotossa
olevaa ja että nyt tarvitaan toimia. Se on yhteiskunnan ja henkilön itsensä kannalta eduksi,
että he pääsevät sieltä kuopasta ylös.

Perussuomalaiset ovat suomalaisen yrittäjän puolella. Ehdotammekin, että arvonlisäve-
rollisen liiketoiminnan alarajaa nostettaisiin hallituksen esittämästä 15 000 eurosta 20 000
euroon ja että samalla alvin huojennusalueen katto nostettaisiin 30 000 eurosta 40 000 eu-
roon. Lisäksi ehdotamme yhteisöveromallia edistämään pk-yritysten työllistämismahdol-
lisuuksia.

Ja lopuksi, arvoisa puhemies: Vaihtoehtobudjettimme sisältää lukuisia muita tärkeitä
kohtia, kuten tuntuvat panostukset suomalaisten turvallisuuteen. Olennaista on myös, että
meidän vaihtoehdossamme velanotto olisi tuntuvasti vähäisempää, että suomalaisten osto-
voima kohenisi yhteensä peräti 700 miljoonalla eurolla ja että ottaisimme vähemmän vel-
kaa kuin hallitus. — Kiitos.

16.43 Leena Meri ps: Arvoisa puhemies! Täällä hyökättiin kovaa perussuomalaisia koh-
taan, ja ei se mitään, niin saa tehdäkin, kun esitetään vaihtoehtoja.

Muutama asia vain kiinnitti minun huomiotani, se, että — niin kuin tuossa puheenvuo-
rossani sanoin — täällä osa edustajista etsi perussuomalaisten vaihtoehtobudjettia, eli sitä
ei oltu edes luettu mutta tykillä ammuttiin jo siinä vaiheessa. Sitten ne luvut, joita täällä
heiteltiin, olivat sitä luokkaa, että 0,5 miljoonaa, välillä miljardi, eli ei oikeastaan itsekään
tiedetty. Äskeisissä keskustan puheenvuoroissa sanottiin, että perussuomalaisilla on vale-
rahaa. Valeraha on sellaista rahaa, joka on niin kuin Monopoli-rahaa, sitä ei ole olemassa-
kaan, mutta jos me esitämme, että me leikkaisimme esimerkiksi tuulivoimatuista, niin kä-
sittääkseni se raha annetaan sinne tuulivoimayhtiöille, tai jos me leikkaamme maahanmuu-
tosta, niin käsittääkseni sinne menee rahaa. Se ei ole leikkirahaa, vaan tämä on ihan oikeaa
rahaa. Tässä muutama havainto.

Eduskunnan laskentapalvelun mukaan... Nyt on hyvä, kun voidaan käydä näitä rauhassa
läpi, kun debateissa oli niin lyhyt aika. Olemme laskeneet meidän vaihtoehtobudjettimme
vaikutuksia. Tässä on käyty hyvin läpi sitä, mitä se vaikuttaa eri tuloluokissa, ja perussuo-
malaisilla ei ole missään tuloluokassa häviäjiä. Joka paikassa on 0 prosenttia, mutta voit-
tajia on eri tuloluokissa 30—70 prosenttia noin haarukoittain, elikkä joka tuloluokasta löy-
tyy ihmisiä, jotka hyötyvät tästä.

Tässä käytiin kovasti keskustelua kokoomuksen vastaavista luvuista, ja tässä taulukos-
sa, joka täällä on, kokoomuksen omassa taulukossa — sen perusteella, mitä he ovat lähet-
täneet sinne tietopalveluun, en tiedä, mitä he ovat lähettäneet, en vastaa niistä — näkyy,
että esimerkiksi ensimmäisessä tuloluokassa, joka on kaikkein pienituloisimmat, 47 pro-
sentilla tulot pienenevät. Kokoomus sanoi täällä, että heillä on tämmöinen uusi laskelma,
että pienituloisten määrä ei kasva. No, sitä en tiedä, mistä se nyt tänään ilmestyi, mutta se
on eri asia kuin se, että pienituloisten tulot laskevat. Se ei selitä sitä. Mutta kuinka olla-
kaan, heillä sitten tuolla kaikista korkeimmissa tulodesiileissä on 95 prosenttia voittajia,
että sinne löytyi panostusta. Mutta se on hyvä, että he ajavat sitä politiikkaa, mitä he halua-
42



Pöytäkirjan asiakohta PTK 67/2019 vp
vatkin ajaa, elikkä työttömyyskorvauksia pois. En vain tiedä sitten, miten se työllisyyttä li-
sää, että ihminen kuolee melkein nälkään kotiinsa, mutta ehkä se sitten joidenkin mielestä
sitä tekee.

Näistä tuulivoimatuista — kysyisin oikeastaan niiltä, jotka sanovat, että näihin ei voida
koskaan koskea: Mitäpä, jos Suomessa olisi tilanne, että meillä ei ole rahaa edes toimeen-
tulotukeen, meillä olisi todella heikko taloudellinen tilanne? Väitättekö te minulle, että me
silloin maksaisimme tuulivoimayhtiöille siitä huolimatta tukea ja sanoisimme, että kun
meillä on tämmöinen vanha sopimus, että ei eduskunta voi tähän mitenkään puuttua?

Haluaisin vielä toiseksi korostaa sitä, että meillähän kunnat tekevät valtion kanssa usein
hallituskausiksi tämmöisiä MAL-sopimuksia — maankäyttö, asuminen ja liikenne — ja
kunnat monesti luottavat näihin MAL-sopimuksiin, ja siitä huolimatta sieltä jää osa joskus
täyttämättä. Niin että sitten voisi kysyä, miten se valtio silloin voi sitten olla noudattamatta
näitä sopimuksia. Kyllä tätä jatkuvasti tehdään, koska me elämme reaalitaloudessa, ja jos
rahat ovat loppu, niin sitten ne ovat loppu, ja jos elinkeino tulee siellä toimeen jo muuten-
kin, niin kyllä katsoisin, että näihin voidaan puuttua.

Maahanmuutosta oli kauhea huuto, että nämä luvut perustuvat johonkin ihan mihin sat-
tuu, mutta kun valitettavasti näistä ei juurikaan haluta antaa tietoa, ja Suomen Perusta on
aivan asiallinen ajatushautomo. Jos te väitätte, että ne luvut, jotka he keräävät esimerkiksi
Tilastokeskuksesta, ovat väärin, niin olkaa hyvä ja kertokaa, miltä kohdin, koska en ole mi-
tään muuta kuullut kuin naureskelua, esimerkiksi tästä eturivistä, niiltä, ketkä tuntuvat
tuolla vasemmiston eturivissä olevan sitä mieltä, että ei sillä niin väliä, paljonko sinne ra-
haa menee. En tiedä, minua eivät nyt ainakaan ihan hirveästi sellaiset asiat naurata.

Sitten vielä siihen argumenttiin, kun tuossa äsken edustaja Lohi totesi, että kaiken pitäi-
si täsmätä millilleen. No, minä en edes pysty omia menojani ihan millilleen ensi vuonna
laskemaan, siellä voi tulla yllättäviä menoja, ja kysyisin oikeastaan viimeisenä, että miksi
meillä sitten lisätalousarvioita joka vuosi käsitellään, jos me pystyisimme etukäteen aivan
kaiken ennustamaan, niin että tähän tämä perustuu.

Mutta mielestäni meillä on hyvä ja tasapainoinen tämä meidän vaihtoehtobudjettimme,
jossa on paljon työllisyyteenkin liittyviä vaihtoehtoja. Ja vielä haluaisin muistuttaa tuosta
maaseudun kehittämisestä: hallitushan leikkaa sieltä — talousarviokirjan sivulta Y 42 löy-
tyy, että ”maaseudun kehittämisestä määrärahoja leikataan”. Että se siitä keskustan maa-
seutupuolueesta.

16.49 Mari Rantanen ps: Arvoisa puhemies! Täytyy ihan tähän alkuun ensin sanoa näis-
tä kuluista, kovasta taistelusta täällä, kun täällä tuli niin monenlaisia lukuja, mitkä kuulem-
ma olivat ilmaa perussuomalaisten budjetissa — oli 500 ja oli 700 ja oli miljardi — ja sa-
moin tästä omaishoidon tuen verottomuudesta, josta Lintilä totesi, että se maksaisikin 70
miljoonaa, ja Rinne totesi 120 miljoonaa: täytyy sanoa, että kyllä nämä arviotkin vaihtele-
vat melkoisen paljon, mikä tietysti vie sitä uskottavuutta arvostelusta.

Arvoisa puhemies! Tänään vietetään lasten oikeuksien päivää. YK:n lapsen oikeuksien
sopimus täyttää tänään 30 vuotta. Sopimuksen 3 artiklan 2 kohdan mukaan lapsella on oi-
keus hyvinvoinnilleen välttämättömään suojeluun ja huolenpitoon. Erityinen suojelu ja
huolenpito velvoittavat aikuisia varmistamaan lapsen oikeuksien toteutumisen ja myös
suojelemaan lapsia heidän oikeuksiinsa kohdistuvilta laiminlyönneiltä.

Lasten ja nuorten mielenterveysongelmiin antoi viikonloppuna kasvot 16-vuotias Kris-
tiina, joka ei saanut suojelua ja huolenpitoa auttamisjärjestelmästämme. Tänään Kristiina
43



Pöytäkirjan asiakohta PTK 67/2019 vp
on vaikeasti vammautunut. Näitä erittäin pahoinvoivia lapsia ja nuoria on maassamme val-
tava määrä eikä heidän kohdallaan täyty lasten oikeuksien sopimus. En saa tätä asiaa mie-
lestäni, ja sen vuoksi jätin tänään keskustelualoitteen lasten ja nuorten mielenterveydestä.
Toivon, että tässä talossa keskusteltaisiin, millä tavoin voimme estää uusia tapauksia ja
millä tavoin lainsäädännön tulisi vastata paremmin lasten ja nuorten tarpeisiin.

Mutta sitten vaihtoehtobudjettiin, jossa perussuomalaiset esittävät lisäpanostusta lasten
ja nuorten mielenterveys- ja syrjäytymisongelmiin. On todettava, että tämä asia ei suin-
kaan ratkea rahalla eikä itse asiassa puoluepolitikoinnillakaan, mutta on selvää, että jostain
on aloitettava. Perussuomalaisten mielestä lapsemme ja heidän tulevaisuutensa on pienen
kansakuntamme tulevaisuus ja elinehto.

Olen tällä viikolla vastaanottanut lukuisia yhteydenottoja omaishoidosta. Omaishoito on
eittämättä edullisin ja inhimillisin hoitomuoto pitkäaikaissairaille ja vanhuksille silloin,
kun omaishoitaja on halukas ja kykenevä tekemään omaishoitoa. Jostain syystä tämä hoi-
tomuoto ei ole subjektiivinen oikeus, vaan riippuu kunnan kulloinkin käytettävissä olevis-
ta varoista. Miksi julkinen valta ostaa mieluummin hoivaa monikansallisilta yhtiöiltä, joi-
den intressi on tehdä omistajille rahaa? Kuten tiedämme, laatu ja hoitajamäärä eivät kohtaa
hoidettavien tarpeiden kanssa. Lähtökohtaisesti voidaan kysyä, miksi ylipäänsä heikoim-
massa asemassa olevien palveluita pitäisi ostaa eikä tuottaa itse. Puhun nyt tässä yhteydes-
sä vammaisten ja vanhusten hoivasta sekä lastensuojelubisneksestä. Toivon, että tähän
asiaan palataan vielä periaatteellisella tasolla toisessa yhteydessä. Perussuomalaiset halua-
vat turvata hyvän vanhustenhoidon, kotihoidon, omaishoidon, saattohoidon sekä vammais-
palvelut yhdenvertaisesti koko maassa. Me esitämmekin näin alkuun sitä, että omaishoi-
don tuki säädetään verovapaaksi, ja esitämme hoitohenkilökunnan määrän sekä hoitajien
koulutusmäärien kasvattamista.

Tässä salissa puhutaan usein eläkeläisistä. On vappusatasia ja taitetun indeksin poistoa.
”Ei oo, ei tuu”, lauloi Lea Laven. Perussuomalaiset esittävät eläkeläisten aseman ja osto-
voiman parantamista realistisilla keinoilla — juuri niillä, mitä on torillakin puhuttu, eli elä-
keläisten verotus tulisi saattaa yhdenmukaiseksi työtulojen verotuksen kanssa. Me aloi-
tamme tässä budjetissa kohti tavoitetta.

Lisäksi haluaisimme helpottaa paljon sairastavien pienituloisten ihmisten asemaa pois-
tamalla lääkkeiden 50 euron alkuomavastuun. Lisäksi mielestämme sairastamiseen liitty-
vien lääkkeiden, terveydenhuollon asiakasmaksujen ja Kelan korvaamien matkojen mak-
sukattoja tulisi alentaa merkittävästi. Nyt maksukatot ovat vuosittain yhteensä 1 555 eu-
roa, ja se on valtava summa, suorastaan kohtuuton summa pienituloiselle.

Arvoisa puhemies! Perussuomalaisille turvallisuus on valtion peruspilari. Sisäinen tur-
vallisuus on kärsinyt vuosikausia aliresursoinnista. Erityisesti tämä näkyy poliisien mää-
rässä, joka on alhaisin Euroopassa suhteessa väestöön. Tämä epäkohta pitää korjata, sillä
vain virassa oleva poliisi voi ennalta ehkäistä ja tutkia rikoksia sekä pitää huolta yleisestä
järjestyksestä ja turvallisuudesta. Otamme budjetissamme huomioon myös muut sisäisen
turvallisuuden toimijat, Rajan, Tullin, Hätäkeskuksen ja pelastuslaitoksen. Voitteko kuvi-
tella, että koko Suomen sisäministeriön ja oikeusministeriön hallinnonalat hoidetaan noin
2,5 miljardilla? Se on melko vähän 57 miljardista. Heitä on liian vähän, ja heillä on liian vä-
hän.

Ja kyllä, perussuomalaiset puhuvat maahanmuutosta, eritoten haitallisesta maahanmuu-
tosta, ja me olemme valmiita tekemään asioille jotain, emme vain puhumaan. [Puhemies
koputtaa]
44



Pöytäkirjan asiakohta PTK 67/2019 vp
Arvoisa puhemies! Perussuomalainen vaihtoehto lähtee siitä, että suomalainen tulee en-
sin. Kun omien asiat on saatu hoidettua, voi alkaa pelastamaan maailmaa, jos aikaa ja ra-
haa jää.

16.54 Kimmo Kiljunen sd: Arvoisa puhemies! Me olemme tänään käyneet vilkkaan kes-
kustelun budjetista, ja minusta on aika hyvä innovaatio tämä vaihtoehtobudjettien tämän-
kaltainen käsittely. Tämä on suhteellisen tuore ilmiö; kymmenen vuotta sitten vastaavaa
käsittelyä tässä salissa ei ole ollut. Tämä on hyvin mielenkiintoinen tapa, koska se pistää eri
eduskuntaryhmät pohtimaan vakavasti, mitä valtion tulo- ja menoarvio sisällään pitää ja
minkälaisilla vaihtoehtoisilla tavoilla voitaisiin julkista taloutta Suomessa kehittää ja ra-
kentaa eteenpäin. Hallituspuolueet luonnollisesti ovat käyneet tätä keskustelua jo keske-
nänsä, kun valtion tulo- ja menoarviota on hallitus valmistellut, ja nyt oli hyvä kuulla näitä
opposition vaihtoehtobudjetteja. Ne ovat tuossa kaikki minulla käsissä paitsi Nyt-liikkeen
vaihtoehtobudjetti, joka oli puheenvuoro täällä, jonka me kuulimme, mutta se jäi vähän il-
maan muuten.

Sitä vähän hämmästelin, että täällä joudutaan käymään kuitenkin vakavaa keskustelua
siitä, kuinka huolella nuo laskelmat on tehty, koska tietenkin jos me kerran vaihtoehtobud-
jetista puhumme, olisi hyvä, että ne numerot olisivat kohdallaan, eikä niin, että tässä jou-
dutaan tulkitsemaan eri tavalla ja täältä pääministeriä ja valtiovarainministeriä myöten jou-
dutaan oikomaan, mitä joidenkin menoerien poistaminen tai lisääminen todellisuudessa
tarkoittaa. [Leena Meren välihuuto] Siinä olisi oma etunsa, että me olisimme yhteismital-
listen lukujen kanssa tätä keskustelua käymässä, koska tämä ampui pahasti ylitse.

Jos perussuomalaisista puhutaan ensimmäisenä, koska perussuomalaiset nyt ovat suu-
rimpana ryhmänä ja esittelivät oman budjettinsa ensimmäisenä — niihin lukuihin minä en
mene, koska minulla ei ole kompetenssia käydä läpi niitä lukusarjan taustalla olevia ole-
tuksia — niin minua häiritsi eniten se, että tämä maahanmuuttoilmiön arviointi tuntui ole-
van yksi ainoa iso asia, jota kautta ikään kuin saataisiin helpotusta tässä. Tämä viimeinen-
kin puheenvuoron käyttäjä vähän samantyyppiseen suuntaan viittasi.

Kun katsotaan maahanmuuttoa kokonaisuutena, niin ne tilastot, jotka minulla ovat ol-
leet pitkältä historialliselta juoksulta käytettävissä maahanmuutosta eri suuntiin... Suoma-
laiset ovat lähteneet ulkomaille, maahanmuuttaneet, maastamuuttaneet, aikanaan Amerik-
kaan ja sittemmin myöhemmin Ruotsiin, ja myöskin pakolaisia meiltä on lähtenyt — yli
70 000 lasta vietiin Ruotsiin, ja Lappi kun tyhjennettiin silloin sodan aikana, niin sieltä sa-
man verran myöskin pakeni Ruotsiin — eli me olemme olleet tilanteessa, jossa Suomesta
on sekä paettu että lähdetty hakemaan töitä ulkomailta. Sillä on ollut oma kansantaloudel-
linen vaikutuksensa paitsi Suomeen myöskin niihin maihin, mihin ollaan menty, ja samas-
ta ilmiöstä on tietysti kysymys toisinkinpäin, kun Suomi on vastaanottava maa.

Kokonaissaldo, kun maahanmuuttoa kokonaisuudessaan katsotaan, on positiivinen —
taloudellisesti positiivinen ja inhimillisesti tietysti ainoa oikea lähestymistapa. Meitä sito-
vat monet asiat: perheet, ihmiset rakastuvat rajojen ylitse, työperäinen maahanmuutto on
se, mistä kaikki puhuvat positiivisena ilmiönä, ja sitten meitä sitovat myöskin kansainvä-
liset sopimukset muun muassa pakolaisten ja turvapaikanhakijoiden osalta. Me olemme
kiinni tässä yhteisessä maapallossa, ja näillä kriteereillä tässä joudutaan toimimaan. Sil-
loin meidän on turha tässä ruveta laskemaan sitä, joka minulle oli täysin käsittämätön, täm-
möinen käsite kuin ”haittamaahanmuutto”. [Välihuutoja perussuomalaisten ryhmästä]
Meillä on varmasti sellaisia maahanmuuttajapopulaatioita, jotka maksavat enemmän kuin
45



Pöytäkirjan asiakohta PTK 67/2019 vp
joku muu maahanmuuttajapopulaatio. Se on itsestään selvää. Emme me myöskään puhu
”haittasuomalaisista”. On aivan selvä asia, että meillä on väestöryhmissä eroja sen suh-
teen, kuka kontribuoi minkäkin verran tähän yhteiskuntaan, kuka on vastaanottavampi
enemmän. Emme me voi ruveta ihmisiä erottelemaan. Ihmisarvo on jakamaton, ja se kos-
kee myöskin maahanmuuttajia, ja minulle on täysin käsittämätön tämäntapainen keskuste-
lu ylipäätään, että haetaan budjettisuureita täältä kautta.

Toinen iso asia, kokoomukseen liittyen: Kokoomuksen esityksessä on sikäli lähtökohta
sama, että me puhumme työllisyyden kohentamisesta, mutta meidän keinomme ovat täy-
sin toisenlaiset — täysin toisenlaiset. [Oikealta: Sen huomaa!] Kokoomus puhuu julkisen
talouden leikkaamisesta, leikataan ennen kaikkea köyhimmiltä ihmisiltä, ja myöskin työt-
tömiä mielellään kuritetaan, mikä on se tapa, millä ikään kuin työttömyysongelmaa rat-
kaistaan, kun tämä hallitus lähtee aivan toisesta kulmasta katsomaan yhteiskunnan kehit-
tämistä ja myöskin julkista taloutta. Me elvytämme, me aidosti elvytämme, ja elvyttämistä
eivät ole ainoastaan nämä julkiset infrainvestoinnit, joihin hallitus panostaa kunnolla, kou-
lutusinvestoinnit, jotka ovat myöskin investointeja, [Toimi Kankaanniemi: Ja työttömyys
kasvaa!] vaan myöskin se, että meillä on kohdennettu köyhempiin ihmisiin ja pyritään ta-
saamaan tulonjakoa. Siellä on isoja asioita lapsilisistä — ja sanon — eläkkeisiin asti, mitä
ollaan tekemässä. Kansaneläkkeisiin, takuueläkkeisiin tulee korotusta, ja siellä on myös-
kin ajatus siitä, että työeläkejärjestelmän sisältä otetaan pienimpiin työeläkkeisiin jonkin
verran, ja se on ihan oikea lähestymistapa, että otetaan sieltä rahaa, mihin on säilötty rahaa
eläkkeitä varten. [Leena Meren välihuuto] Kun täällä Harkimo sanoi, ettei pitäisi koskea
työeläkejärjestelmään, niin miksi ei? Ne rahat on koottu sinne nimenomaan eläkerahoja
varten [Puhemies koputtaa] — ja uskon, että Timo Heinonenkin, joka tuli saliin juuri edus-
tamaan nyt kokoomusta, on tässä asiassa kanssani samaa mieltä.

17.00 Arja Juvonen ps: Arvoisa rouva puhemies! Hyvät kansanedustajat! RKP:n edusta-
ja Adlercreutz tuossa äsken, kun keskustelimme näistä vaihtoehtobudjeteista, ylimielisesti
repi perussuomalaisten vaihtoehtobudjetin ensimmäisen kansilehden. Muistan, kun pikku-
tyttönä joku kirjoitti minun muistovärssykirjaani, että "kun lehdet lähtee ja kannet jää, niin
kannessa säilyy muisto tää", joten voisin signeerata Adlercreutzin kanteen puumerkin, että
perussuomalaiset olivat jo tällöin tätä mieltä: perusasiat kuntoon. Eli se tuossa tuli mielee-
ni.

Mutta todellakin perussuomalaisten vaihtoehtobudjetti on Perusasiat kuntoon. [Perus-
suomalaisten ryhmästä: Kyllä!] Otamme kantaa moniin tärkeisiin asioihin, ihmistä kosket-
taviin asioihin. Vaihtoehtobudjettimme on selkokielinen, selkeästi ymmärrettävä, ja sen
laskelmat ovat eduskunnan tietopalvelusta saatavilla kyllä. Täällä on puhuttu, monia eri-
laisia lukuja heitetty, 5 miljoonasta suurempiin. Se on vähän niin kuin rikkinäinen puhelin,
että kun yksi aloittaa ja toinen jatkaa, niin kohta kaikki ihmettelevät, mistä täällä salissa pu-
hutaan. Eli olisi reilua, että puhutaan sitten asiallisesti.

Arvoisa rouva puhemies! Nostan muutamia nostoja täältä meidän vaihtoehtobudjetis-
tamme: Me haluaisimme perua polttoaineveron noston. Haluamme omaishoidon tuen ve-
rovapaaksi. Myös eläkkeiden verotuksen yhdenmukaistaminen työtulojen kanssa on mei-
dän listallamme. Lapsivähennyksen palauttaminen, työtulovähennyksen nosto, kotitalous-
vähennyksen leikkauksen peruutus, arvonlisäverollisuuden alarajan nosto, perintöverotuk-
sen oikeudenmukaistaminen, suursäätiöiden verotus. Eli tässä on muutamia teemoja.
46



Pöytäkirjan asiakohta PTK 67/2019 vp
Mistä me sitten leikkaisimme? Täällä on sanottu, että meillä on rahaa, joka ei näy mis-
sään. Ja on arvosteltu muun muassa sitä, että haluaisimme leikata maahanmuutosta. Koska
ne kustannukset, joita olemme arvioineet ja meidän hyvät selvityksemme kertoneet, eivät
hallitukselle riittäisi, kysyisinkin, että tehkää meille selkeät laskelmat siitä, mitä maahan-
muutto Suomessa maksaa. Mitkä ovat ne tämän päivän kulut ja kustannukset, mistä voim-
me leikata? Budjetissa esimerkiksi laittomasti maassa oleskelevien terveydenhuoltoon on
arvioitu 5,4 miljoonaa, niin kysyisin, riittääkö se. Mehän olemme maksajia siinä, ja emme
ikinä niitä rahoja takaisin saa. Vaikka kuinka niitä yrittäisimme sieltä lähtömaista kysellä,
niin eivät tule meidän kassaamme takaisin, me olemme maksumiehiä. Vastaanotto- ja ko-
touttamismenoista haluaisimme leikata, pakolaiskiintiön noston perumisesta, turvapaikan-
hakijoiden oikeusavusta, laittomasti maassa oleskelevien terveydenhuollosta, varsinaises-
ta kehitysyhteistyöstä. Puoluetuesta me leikkaisimme, erityisavustajista ja valtiosihteereis-
tä — niitähän hallituksella piisaa.

No sitten, mitä me haluaisimme lisätä? Poliisin määrärahoja, Rajavartiolaitokselle ja hä-
lytyskeskuksille lisätukea. Sisäilmaongelmiin haluaisimme tarttua todella topakasti, sinne
tarvitaan toimenpideohjelma. Haluamme lisätä hoitohenkilökunnan määrää. Hallituksen
lupaukset hoitajamitoituksesta ovat olleet katteettomia. Paljon puhetta, vähän tekoja, juu-
rikin eduskuntavaalien alla, mutta kuinka ollakaan, aprillipila siitä tuli, ja vuoteen 23 se on
ulkoistettu. Perussuomalaiset haluavat kantaa vastuuta, ja olemme sitä mieltä, että tämä
hoitajamitoitus tulisi jo elokuussa 2020 olla hoidettuna.

Ensi viikolla vietämme omaishoitajien viikkoa, ja perussuomalaiset ovat vastuullisesti
ja pitkäjänteisesti ajaneet omaishoitajien asioita eduskunnassa. Me esitämme, että
omaishoitajien tuen tulisi olla verovapaa sen saajalle. On hieno asia, että omaishoitajiin ha-
lutaan kohdistaa myös muun muassa kokoomuksen vaihtoehtobudjetissa. Haluan kuiten-
kin kritisoida sitä, mitä viime kaudella kokoomuksen ja keskustan ollessa hallituksessa
tehtiin, nimittäin oli muun muassa tämä kärkihanke, jolla haluttiin omaishoidon tilannetta
parantaa, ja kuinka ollakaan, totuus on nyt toinen, eli rahoja ei ole kunnissa näkynyt. Eli
omaishoitajat ovat ottaneet yhteyttä ja kertoneet, millä tavalla sitä omaishoitoa itse asiassa
on parannettu. Me haluamme myös edesauttaa sitä, että yhä useampi työikäinen voisi sil-
loin, kun se hetki tulee, hoitaa, joko saattohoitaa tai olla omaishoitajana, ja työnantaja pys-
tyisi sitten antamaan sitä vapautta.

Koululaisten mielenterveys ja kiusaamisen ehkäiseminen ovat meillä myös erittäin tär-
keinä asioina, ja haluamme edistää sitä, että yhä useampi koululainen, opiskelija voisi Suo-
messa hyvin ja mielenterveysongelmat vähenisivät.

Eli tässä muutamia nostoja. Perussuomalaisten vaihtoehtobudjetti on realistinen. Se lait-
taa perusasiat kuntoon, se kuuntelee suomalaisia, se on suomalaisten asialla. Toivon, että te
kaikki luette sen ettekä revi siitä kansilehtiä ettekä muitakaan sivuja.

17.05 Matias Marttinen kok: Arvoisa rouva puhemies! On hienoa, että eduskunta on va-
rannut yhden päivän ja illan siihen, että voimme yhdessä käsitellä opposition vaihtoehto-
budjetteja. On tietysti harmillista, että ministerit ovat jo poistuneet, mutta pidän kuitenkin
tärkeänä demokratian kannalta, että tämä perinne jatkuu ja sitä edelleen kehitetään.

Kokoomus on huolissaan siitä suunnasta, minne Suomi on tällä hetkellä ajautumassa.
Eilen Kansainvälinen valuuttarahasto ja tänään Euroopan komissio ovat nostaneet esille
huolensa Suomen julkisen talouden suunnasta. Suomi uhkaa rikkoa ensi vuoden budjetil-
laan EU:n budjettisääntöjä. Olemme ainoa Pohjoismaa, joka on joutumassa tarkkailuluo-
47



Pöytäkirjan asiakohta PTK 67/2019 vp
kalle. On selvää, että tämän hallituksen talouspolitiikan suunta on väärä, ja tämä on viimei-
nen hetki, kun hallituksen täytyy herätä.

Arvoisa puhemies! Olemme rakentaneet oman vaihtoehtomme korkean työllisyyden,
vahvemman julkisen talouden ja sitä kautta hyvien palveluiden perustalle. Olemme esittä-
neet vahvat toimet, joilla 60 000 ihmistä pääsee töihin, pois työttömyydestä parempaan toi-
meentuloon. Te voitte tarttua näihin, arvoisa hallitus, mutta tähän saakka ette ole sitä teh-
neet, ettekä muuten yhtään aitoa työllisyystoimeakaan. Tämän hallituksen toimet johtavat
siihen, että työllisiä on ensi vuonna 5 000 vähemmän kuin tänä vuonna. Mikä se sellainen
hallitus on, jonka tavoitteena on lisätä työllisyyttä mutta joka todellisuudessa toimillaan
saa aikaiseksi vain sen, että työllisten määrä vähenee?

Arvoisa puhemies! Me haluamme antaa toivoa suomalaisille. Me haluamme, että työt-
tömät pääsevät töihin, me haluamme, että tavalliset ihmiset kokevat, että omalla palkal-
laan tulee toimeen. Siksi esitämme palkansaajien ja eläkeläisten verotuksen keventämistä
miljardilla eurolla ensi vuonna. Me haluamme, että työssään ahkeroiva saa palkastaan kä-
teen enemmän kuin nyt. Hallituksen budjetti itse asiassa kiristää työtä tekevien ihmisten
verotusta ensi vuonna. Se on yksinkertaisesti väärä suunta. Esimerkiksi tavallinen Virtas-
ten perhe, jossa on kaksi lasta, jossa vanhemmat ansaitsevat reilun 3 000 euroa kuukaudes-
sa, saa käteen palkastaan ensi vuonna neljä- ja puolisataa euroa enemmän kuin mitä tällä
hetkellä. Lisäksi perheen varhaiskasvatusmaksut laskevat kuussa yli 100 eurolla, vuodessa
siis vähintään yli 1 100 euroa. Uskon, että Virtaset ovat tyytyväisiä tähän muutokseen.

Otetaan toinen esimerkki vielä: 75-vuotias Aila Eläkeläinen saa keskimääräistä työelä-
kettä. Vaihtoehtomme myötä Aila saa käteen ensi vuonna yli 100 euroa vuodessa enem-
män kuin mitä hän saa tällä hetkellä. Lisäksi otamme käyttöön yli 75-vuotiaille laajemman
kotitalousvähennyksen, jolla haluamme tukea sitä, että ikäihmiset voivat ostaa apua ja pal-
veluita kotiin, jotta jokainen pystyisi asumaan kotona niin pitkään kuin vain omat voimat ja
oma halu sen sallivat.

Täällä kollegani hallituksesta ovat syyttäneet meitä siitä, että budjettimme lisää eriarvoi-
suutta ja pienituloisuutta. Mitä eriarvoisuuden kasvua se on, että yhä useampi pitkäaikais-
työtön tai vaille ensimmäistä työpaikkaa jäänyt nuori saa työtä ja siten paremman toimeen-
tulon? Miksi hallitus istuu käsiensä päällä eikä tee päätöksiä, joilla työttömät nuoret ja
muut vailla työtä olevat pääsevät töihin? Teillä on vastuu, ryhtykää toimiin.

Arvoisa rouva puhemies! Mitä tulee vielä pienituloisuuteen tai tuloeroihin, joista halli-
tuspuolueen kollegat ovat meitä pyrkineet roimimaan: Budjettimme ei lisää pienituloisuut-
ta. Tämän on eduskunnan tietopalvelu myös laskelmallaan todistanut. Vaihtoehtomme ei
myöskään lisää tuloeroja vaan päinvastoin pienentää niitä aivan yhtä paljon kuin hallituk-
sen vaihtoehto. Keskeinen ero, arvoisa puhemies, kokoomuksen ja hallituksen välillä on
se, että me uskomme työllisyyden kasvattamiseen ja sitä kautta julkisen talouden vahvis-
tamiseen. Sitä kautta me saamme varoja, joita voimme käyttää ihmisten palveluihin, polii-
sien palkkaamiseen, ilmastonmuutoksen ehkäisemiseen ja koulutukseen.

Arvoisa puhemies! Tämä budjettiehdotuksemme on erinomainen pohja Suomen budje-
tiksi ensi vuodelle, ja toivon, että voimme tämän esityksen yhdessä hyväksyä.

17.11 Iiris Suomela vihr: Arvoisa puhemies! Aluksi sananen köyhyydestä, siitä kun on
tässä salissa päästy nopeasti jo keskustelemaan, mutta syventyminen on jäänyt tänne pi-
dempiin puheenvuoroihin. Köyhyydestä tiedetään empiirisen tutkimuksen perusteella, että
se ei aktivoi. Päinvastoin: mitä enemmän aikaa kuluu rahasta ja omasta toimeentulosta
48



Pöytäkirjan asiakohta PTK 67/2019 vp
stressaamiseen, sitä vähemmän voimavaroja jää työpaikan hakemiseen ja esimerkiksi
oman osaamisen kehittämiseen. Kun katsotaan kaikista köyhimpiä, esimerkiksi pitkäai-
kaistyöttömiä, niin huomataan, että siellä korostuu esimerkiksi pelkästään peruskoulun
käyneiden osuus. Kun ihmisellä pitäisi sitten olla voimavaroja sekä kouluttautua että etsiä
työpaikka, niin jos huoli arjessa keskittyy siihen, millä maksaa oman leivän, lääkkeet ja
vuokrat, silloin niitä voimavaroja ei jää enää siihen jatkuvaan oppimiseen, siihen työnha-
kuun, mitä työttömyydestä nouseminen vaatii. Samoin, mitä enemmän ehtoja, loukkuja ja
leikkureita asetetaan työttömän tielle, sitä vähemmän voi luottaa siihen, että kaikki työnte-
ko kannattaa. Tämän tähden pitää katsoa ennen kaikkea sitä, mitä me tiedämme todellisuu-
desta tehdyn tutkimustiedon perusteella köyhyydestä. Eli ei voida katsoa pelkästään ta-
loustieteen mikromallinnoksia ja teoriaa, vaan pitää katsoa myös sitä todellisuutta. Ja sen
perusteella voidaan todeta, että köyhyys ei aktivoi vaan lannistaa.

Meillä tiedossa on, että toimeentulotuki on se kaikista pahin loukku. Se on kaikista by-
rokraattisin, kaikista vaikein sekä etuuskäsittelijälle että ennen kaikkea ihmiselle itselleen.
Sen suojaosa on vain 150 euroa. Eli siihen asti saa ansaita, sen jälkeen ryhtyy menettämään
tukia, ja sen jälkeen onkin sitten epäselvää, millä loppukuun elää. Siksi toimeentulotuki
onkin tarkoitettu viimesijaiseksi etuudeksi, lyhytaikaiseksi, tarveharkintaiseksi, ei kenen-
kään jatkuvaksi turvaksi. Siksi on todella keskeistä varmistaa, että ketään ei sen etuuden
piiriin työnnetä muuta sosiaaliturvaa heikentämällä.

Näin on kuitenkin valitettavasti viime vuosina käynyt. Valtiovarainvaliokunnassa kuu-
limme kesällä Kelaa siitä, mitkä ovat ne kaikista akuuteimmat asiat, mitkä Suomen sosiaa-
liturvassa ovat pielessä. Miksi toimeentulotukihakemusten määrä nousee? Kela nosti esiin,
että siellä on taustalla ennen kaikkea aiemmat heikennykset muuhun sosiaaliturvaan ja toi-
saalta myös se, että aiemmin toimeentulotukea on alikäytetty, etenkin pienituloiset eläke-
läiset eivät ole joko osanneet tai kehdanneet toimeentulotukea hakea. Nyt siihen on puu-
tuttu, se on tietenkin hyvä asia, mutta ennemmin pitäisi saada sitä ensisijaista sosiaalitur-
vaa parannettua eikä työnnettyä ihmisiä toimeentulotuelle.

No, mitä tapahtuu nyt näiden vaihtoehtobudjettien myötä? Kokoomus kohdistaa leik-
kauksia nimenomaan toimeentulotukeen. Sinne, missä ihmiset ovat jo valmiiksi kaikista
vaikeimmassa asemassa. Toimeentulotukeen tuodaan asumiskustannusten omavastuu —
siis ihmisille, joiden tulot varattomuuden takia koostuvat sosiaaliturvasta. Millä se oma-
vastuu on tarkoitus maksaa? Tätä minä kysyn nyt kokoomukselta. On tavallaan ihan perus-
teltua ajatella, että asumistukijärjestelmää on syytä kehittää, ja varsinkin tätä toimeentulo-
tuen asumiskustannusten maksamisjärjestelmää on syytä kehittää, mutta leikkaaminen ei
ole kehittämistä. Se on kaikista köyhimpien painamista alaspäin entistä lujemmin. Sitten
kun tämä yhdistetään vielä siihen, että työttömyysturvasta, asumistuesta ja muualta sosiaa-
liturvasta viedään yli puoli miljardia, todella ollaan siinä tilanteessa, että ensinnäkin työn-
netään lisää ihmisiä toimeentulotuelle ja sitten vielä heikennetään heidän asemaansa enti-
sestään. Tällainen ei anna toivoa, tällainen ei anna töitä. Meillä pitkäaikaistyöttömien jou-
kossa on ihmisiä, jotka hakevat satoja työpaikkoja joka vuosi mutta eivät saa töitä. Kun
heidän toimeentuloaan heikennetään, ei se sitä työllistymisen mahdollisuutta yhtään paran-
na.

No, jos sitten katsotaan, mikä sitä työllisyyttä todella parantaa, niin näiltä osinhan mo-
nista asioista hallitus ja kokoomus ovat samoilla linjoilla. Mekin korotamme työttömyys-
putken ikärajaa, teemme perhevapaauudistuksen, kehitämme TE-palveluita ja katsomme
ulosoton suojaosuutta, jotta ihmisten olisi helpompi työllistyä. Kun hallitus tekee nämä toi-
49



Pöytäkirjan asiakohta PTK 67/2019 vp
met, kokoomus sanoo, että niiden vaikutus on nolla, mutta kun kokoomus itse tekee nämä
toimet, arvio on, että näillä tuodaan 20 000 ihmistä lisää töihin. Ja perustehan tässä on se,
että nämä ovat niitä kokoomuksen toimia, joiden arvio ei perustu eduskunnan tietopalve-
luihin, koska näitä ei voi mikromallintaa, vaan muihin asiantuntijalähteisiin. Kokoomus
nojaa kyllä muihin asiantuntijalähteisiin, mutta kun hallitus nojaa muihin asiantuntijaläh-
teisiin, se ei kelpaa enää.

Olisikin älyllisesti rehellistä, että otettaisiin, totta kai, ne eduskunnan tietopalvelun var-
sin hyvät mutta sinällään lähtöoletuksiltaan suppeat tiedot ja yhdistettäisiin ne muuhun asi-
antuntijatietoon. [Puhemies koputtaa] Näin saadaan tehtyä sellaista työllisyyspolitiikkaa,
joka ei perustu kyykyttämiseen ja leikkaamiseen, vaan ihmisten aseman aitoon parantami-
seen [Puhemies koputtaa] ja ennen kaikkea tutkittuun tietoon todellisuudesta. Ei mikro-
malleihin tai talousteoriaan yksinään [Puhemies koputtaa] vaan tutkittuun tietoon todelli-
suudesta. Siihen toivoisin muidenkin oppositiopuolueiden politiikkaansa pohjaavan eikä
pelkästään [Puhemies: Aika!] oman ajatushautomon laskelmiin. — Kiitos.

17.17 Eeva Kalli kesk: Arvoisa rouva puhemies! Aivan alkuun on sanottava, että pidän
todella arvokkaana, että politiikassa on mahdollista esittää vaihtoehtoja, esittää näkemyk-
siä siitä, mitkä ovat kunkin puolueen mielestä suurimpia epäkohtia, joihin pitäisi puuttua,
ja tärkeimpiä tavoitteita, joita pitäisi edistää, eli asioita, joihin kaikkein kipeimmin pitäisi
satsata lisää. On kuitenkin tärkeää, että vaihtoehdot perustuvat uskottaviin laskelmiin ja
ovat juridisesti toteutettavissa. Tavoitteiden ja keinojen on siis oltava linjassa, ohjattava
ikään kuin samaan suuntaan. Muu on kansan harhaan johtamista. Tämän päivän keskuste-
lu on jälleen kerran osoittanut, että yhteiskunnallisten epäkohtien ja ongelmien osoittami-
nen on paljon helpompaa kuin niiden korjaaminen. Raha ei tule seinästä.

Perussuomalaiset kiinnittävät kyllä varjobudjetissaan huomiota moniin tärkeisiin kysy-
myksiin. On hyvä, että hallituksen tapaan myös perussuomalaiset haluavat parantaa ikäih-
misten ja lapsiperheiden asemaa. Valitettavasti keinot eli esitetyt lisäpanostukset eivät vain
ole linjassa tavoitteiden kanssa. Ei voi puhua yhtä ja esittää toista. Se on yksinkertaisesti
väärin ja harhaanjohtavaa ja murentaa pohjan koko perussuomalaisten varjobudjetilta. [Pe-
russuomalaisten ryhmästä: Perustelut!] Edustaja Merikin pyysi näihin liittyen konkreetti-
sia esimerkkejä aiemmin, ja annan nyt heti muutaman. Yksi räikein esimerkki tällaisesta
täysin epäuskottaviin laskelmiin perustuvasta lupauksesta on perussuomalaisten esitys
kunnallisverotuksen eläketulovähennyksen yhdenmukaistamisesta kunnallisverotuksen
ansiotulovähennyksen kanssa. Siinä on valtiovarainministeriön — siis valtiovarainminis-
teriön — arvion mukaan 300 miljoonan euron laskuvirhe. Näitä esimerkkejä löytyy paljon
muitakin, vaikkapa arvonlisäverovelvollisuuden alarajan ja huojennusalueen korottami-
seen liittyen taikka omaishoidon tuen verovapauteen tai perintöverotuksen huojennuksiin
liittyen. Hintalaput eivät täsmää tavoitteiden kanssa. Laskuvirhe kaikkien osalta on useita
kymmeniä miljoonia euroja eli yhteen laskettuna satoja miljoonia euroja. Hyviä tavoittei-
ta, mutta hintalaput eivät täsmää.

Raha ei siis tule seinästä, ja siksi asioita on pakko priorisoida, se on politiikan tehtävä.
Siksi olenkin erityisen pettynyt siihen, että vaikka perussuomalaiset kirjoittavat olevansa
huolissaan pienituloisista lapsiperheistä, he eivät kuitenkaan esitä näille mitään muuta kuin
lapsivähennyksen palauttamisen verotukseen. Ymmärrättehän, että lapsivähennys ei auta
lainkaan kaikista pienituloisimpia perheitä eli perheitä, joilla ei ole tuloja. Jos ei ole tuloja,
ei ole myöskään vähennyksiä. Tai jos tulot ovat hyvin pienet, ei niistä juurikaan voi saada
50



Pöytäkirjan asiakohta PTK 67/2019 vp
vähennyksiä. Sen sijaan suurituloinen perhe tietysti hyötyy suhteessa enemmän. Eikö kan-
nattaisi siis mieluummin aloittaa vaikka sillä, että tukisitte hallituksen esitystä nostaa yk-
sinhuoltajien ja monilapsisten perheiden lapsilisiä?

Todellinen pettymys oli myös huomata, miten perussuomalaiset olisivat valmiita leik-
kaamaan yritystuista. Kohdennusta ei tosin ole kerrottu, joten ilmeisesti siihen ollaan tar-
vittaessa valmiita vaikka juustohöyläten. Sehän käytännössä tarkoittaisi leikkauksia erityi-
sesti maaseutuelinkeinoihin ja yrittäjyyteen, mikä olisi aika kestämätöntä politiikkaa vaik-
kapa maatalouden tai pienyrittäjyyden kannalta. [Sheikki Laakson välihuuto]

Arvoisa puhemies! Kokoomuksen vaihtoehto sen sijaan lähtee arvovalinnoiltaan kovin
erilaiselta pohjalta kuin hallituksen esitys. Perusvire on hyväosaisten ihmisten tukeminen
ja heikompiosaisten unohtaminen. Talouden liikkumavara käytetään rikkaiden veronalen-
nuksiin, jotka maksatetaan tavallisilla ihmisillä, varsinkin kaikkein pienituloisimmilla.
Esimerkiksi kokoomuksen esittämä miljardin euron kevennys ansiotulojen verotukseen
kohdistettaisiin kaikkiin tuloluokkiin, jolloin suurin euromääräinen hyöty painottuisi tie-
tysti suurituloisille. Tässä näkyy siis selkeä ero suhteessa hallituksen talousarvioesityk-
seen. Kannatettaviakin esityksiä kokoomuksen vaihtoehdosta toki löytyy, mutta ne ovat-
kin asioita, jotka hyvin pitkälti jo löytyvät hallitusohjelmasta ja hallituksen työlistalta, eli
eivät siten varsinaisesti ole vaihtoehtoja.

Arvoisa puhemies! Kristillisdemokraattien vaihtoehdossa on paljon hyvää, erityisesti
lapsiperheiden asemaan liittyen. Tosin haluaisin vielä hieman tarkennusta siihen, mikä on
KD:n linja lapsilisien korotuksiin liittyen. Viime viikolla kristillisdemokraatit äänestivät
nimittäin lapsilisälain muutoksen yhteydessä perussuomalaisten pykälämuutoksen puoles-
ta, ja samassa yhteydessä käytännössä esitettiin poistettavaksi hallituksen esittämiä 10 eu-
ron lisäyksiä monilapsisten perheiden lapsilisiin. Nyt kuitenkin kristillisdemokraattien
eduskuntaryhmä esittää 10 euron korotusta kaikkiin lapsilisiin, eli [Puhemies koputtaa] tä-
hän hieman tarkennusta toivoisin, koska asia on tärkeä, koska lapsissa ja nuorissa on tä-
män maan tulevaisuus. [Perussuomalaisten ryhmästä: Olen samaa mieltä!]

17.22 Sheikki Laakso ps: Arvoisa rouva puhemies! Tänään on kuultu kaikennäköisiä ta-
rinoita näistä jutuista ja tietysti jokaisella on omat vaihtoehtobudjetit esittää. Aika paljon-
han näissä keskusteluissa tietysti perustuu mututuntumaan, vaikka onkin käytetty laskel-
mia. Jokainenhan tässä salissa oleva tietää — tai ei täällä salissa enää tietysti ketään ole täs-
sä vaiheessa, kun on koti-ikävä tullut. Joka tapauksessa tilanne on se, että nämä perustuvat
aika pitkälle asioihin, jotka eivät ole missään muualla kuin paperilla todennettavissa.

Ihan samalla lailla minä en lähde puhumaan nyt siitä, kuinka huonoja ovat hallituksen tai
kokoomuksen tai minkään muunkaan oppositiopuolueen esitykset, enkä niinkään lähde
puhumaan siitä, mitä halutaan antaa vaan enemmänkin sitä tärkeätä juttua, että jokaisen
budjetissa pitää olla niin sanotusti se, mistä se raha otetaan, mitä muille ruvetaan jakamaan.

Perussuomalaiset leikkaa turvapaikanhakijoitten kustannuksista, ja siihen tulee lisää
vielä kerrannaista vaikutusta. Elikkä kun turvapaikanhakijoitten kustannuksia leikataan,
niin sieltä myös niin sanotusti budjetin ulkopuolella olevista asioista vähenee rahaa, mitä
me emme pysty merkkaamaan sinne.

Kehitysavusta leikkaaminen perustuu jo suomalaisten oikeustajuun. Suomalaisten ra-
hoilla ei tule sijoittaa heimopäälliköiden vaimojen luksusautoihin.

Puoluetukia, joita tämä hallitus meni suurin piirtein heti ensimmäisenä nostamaan, me
olisimme olleet valmiita siitä edellisestäkin rahamäärästä laskemaan. Ihan samalla lailla
51



Pöytäkirjan asiakohta PTK 67/2019 vp
siihen samaan ryhmään kuuluisivat poliittiset nuorisojärjestöt. Näissä väkisin tulee mie-
leen, että nämä on ollut pakko tehdä, koska tiedetään, että etenkin keskustalla tulee ole-
maan vähän rahasta pulaa seuraavien vaalien jälkeen, kun ne tulot tippuvat, niin nyt on
pakko vähän pumpata sinne puoluetukeen lisää, ettei tarvitse ihan kaikkia toimistolta irti-
sanoa.

Erityisavustajien ja valtiosihteereitten määrä ei suomalaisten veronmaksajien eikä pe-
russuomalaisten mielestä ole ollut kovinkaan mukava juttu, koska ihan selkeästi siinä nä-
kee, että hallitus nyt järkkäsi sitten kavereille omaa rahaa. Eli perussuomalaiset pystyy ot-
tamaan erityisavustajista ja valtiosihteereistä suurin piirtein tietysti sen summan, mitä mei-
dän vaihtoehtobudjetissamme olikin.

Lisäpuolta tietysti ihan helpostikin saadaan tuon raskaan kaluston tiemaksuilla elikkä
vinjet-maksuilla, ja tietysti suursäätiöitten ja -yhdistysten pitää olla jopa oikeudenmukai-
suuden takia verovelvollisia. On sanomatta selvää, että pienten niin sanotusti aatteellisten
yhdistysten pitää olla verovapauden piirissä, mutta en nyt rupea kauheasti luettelemaan.
Joka ikinen tietää, mistä puhutaan silloin, kun puhutaan suursäätiöistä ja -yhdistyksistä. Se
on oikeasti todella epäoikeudenmukaista, että tällaiset järjestelmät saavat olla verotuksen
ulkopuolella.

17.25 Mikko Lundén ps: Arvoisa rouva puhemies! Perussuomalaisten vaihtoehtobudjet-
ti on Suomen ja suomalaisten asialla. Meidän on pidettävä huolta kotimaan vähäosaisista
— vanhuksista, lapsiperheistä, sairaista ja vammaisista — kun ilmeisesti kukaan muu ei
heistä tule pitämään huolta. Perussuomalaiset haluavat panostaa hoitopalveluiden resurs-
seihin, omaishoidon tukemiseen, sisäilmaongelmien ratkaisemiseen, lääkekorvauksiin ja
ulosotossa olevien auttamiseen takaisin tasapainoon. Hoitohenkilökunnan määrän kasvat-
taminen ja lääkkeiden omavastuun poistaminen pienituloisilta työttömiltä ja eläkeläisiltä
on myös tarpeen. Köyhien ja syrjäytyneiden ruoka-avusta on huolehdittava. Perussuoma-
laisten vaihtoehtona on parantaa kansalaisten ostovoimaa lähes 700 miljoonalla eurolla.
Perussuomalaiset ottaisivat valtiolle 193 miljoonaa euroa vähemmän velkaa kuin hallitus
ja ovat valmiina säästämään ensisijaisesti maahanmuutosta, kehitysavusta, yritystuista ja
poliittisesta kähminnästä. Perussuomalaisten vaihtoehtobudjetilla valtion velkaantuminen
pysäytetään eikä valtion omaisuutta ole tarvetta myydä kertaluontoisten menojen vuoksi.

Arvoisa puhemies! Talouskasvumme lepää kotimaisen kysynnän varassa. Kotitalouk-
sien velkaantuminen ja korkea työttömyysaste luovat oman haasteensa lisäkasvulle. Vero-
tuksen keventäminen, yrittäjyyteen kannustaminen ja ostovoiman parantaminen lisäävät
suomalaisten yritysten kilpailukykyä ja kannattavuutta. Perussuomalaiset puolustavat suo-
malaista yksityisautoilijaa ja yrittäjää perumalla polttoaineveron korotuksen. Tahdomme
pitää autoilun hinnan kohtuullisena. Suomi on pitkien etäisyyksien maa, jossa liikkumisen
edellytykset pitää turvata tulotasosta ja asuinpaikasta riippumatta.

Arvoisa rouva puhemies! Vaihtoehtobudjetissamme koetaan tärkeäksi muun muassa
lapsivähennyksen palauttaminen. Henkilökohtainen talous, työn saanti ja sen riittävyyden
epävarmuus ovat syitä, joilla lasten hankkimista lykätään. Myös kotitalousvähennyksen
leikkauksen peruutus parantaa tavallisten työssäkäyvien perheiden kotitaloutta. Hyvin toi-
minutta kotitalousvähennystä ei ole syytä leikata, päinvastoin. Kotitalouksia auttaa asu-
miskustannusten vähentäminen, kuten sähkönsiirtojen alentaminen.

Arvoisa puhemies! Suomi maksaa EU:lle jäsenmaksua yli 2 miljardia euroa. Meidän on
valvottava omaa kansallista etuamme ja vaadittava oman taakkamme kohtuullistamista.
52



Pöytäkirjan asiakohta PTK 67/2019 vp
EU:n budjetti on paisunut aivan liian suureksi. Jatkuvat tulonsiirrot synnyttävät korruptio-
ta, tehottomuutta, tukiriippuvaisuutta ja riitaa nettomaksajassa, kuten Suomessa. Perussuo-
malaisten ehdotukset ovat muun muassa ilmastotullin käyttöönotto EU:n kauppamuurin
ulkorajalla ja EU-parlamentin rallin lakkauttaminen Brysselin ja Strasbourgin välillä. Kus-
tannussäästöt ovat vuositasolla yli miljardiluokkaa.

Suomi halutaan pitää oikeudenmukaisena ja turvallisena maana, mitä ulkomaalaisturis-
titkin erityisesti arvostavat rauhallisuuden ja puhtaan luonnon lisäksi. Lisäresursseja tarvi-
taan kotimaan turvallisuudesta huolehtiville kenttäpoliisille, Rajavartiolaitokselle, Tullille
hälytyskeskuksille ja pelastuslaitoksille. Harmaan talouden ihmis- ja huumekaupan vastai-
sen torjuntaan on saatava lisää resursseja.

Arvoisa puhemies! Perussuomalaiset puolustavat suomalaista maaseutua ja maaseutu-
yrittäjyyttä. Viljelijöiden kohtuullinen tulotaso on turvattava. Perussuomalaiset esittävät
pienviljelijöille lisää tukea sekä lisäpanostusta lomitusjärjestelmän turvaamiseen. Maata-
louslomittajia tarvitaan maatalousyrittäjien tueksi jatkossakin. Pien- ja perheviljelmien
edellytykset on turvattava Suomessa. Taloudellisesti tuottava tila työllistää ihmisiä, inves-
toi ja huolehtii eläimistään hyvin. — Kiitos. [Toimi Kankaanniemi: Väkevää tekstiä!]

17.29 Jari Ronkainen ps: Arvoisa puhemies! Perussuomalaisten vaihtoehtobudjetti on
nimeltään Perusasiat kuntoon. Valtiolla on tiettyjä perusasioita, jotka ovat ensisijaisia sen
muihin tehtäviin nähden. Tärkein valtion tehtävistä on kansalaisten turvallisuudesta huo-
lehtiminen. Turvallisuus muodostuu suojelusta ulkoista vihollista vastaan, jonka toteuttaa
Puolustusvoimat, sekä sisäisen järjestyksen ylläpitämisestä, josta vastaa poliisi. Lisäksi oi-
keuslaitos huolehtii rikosten rankaisemisesta ja riita-asioista. Perussuomalaisten vaihtoeh-
tobudjetin osa Turvallinen Suomi koostuu lisäpanostuksista poliisiin, Rajavartiolaitokseen
ja Tulliin, sopimussotilaisiin, hätäkeskuksiin ja pelastuslaitoksiin sekä oikeuslaitokseen.

Arvoisa puhemies! Suomessa on väkilukuun suhteutettuna vähiten poliiseja koko Eu-
roopassa. Poliisien määrä on tullut alas vuoden 2010 tasosta, jolloin poliiseja Suomessa oli
vajaa 8 000. Nyt luku on reilu 7 000. Ennusteen mukaan vuonna 2020 jäljellä on enää rei-
lut 6 300 poliisia. Hallitus on tekemässä oikeansuuntaisia lisäpanostuksia lisäämällä polii-
sien määrää 300:lla. Satsaus on kuitenkin täysin riittämätön. Poliiseja tulisi lisätä ainakin
1 000:lla, mitä perussuomalaisten eduskuntaryhmä ehdottaakin. Poliisien eläköitymistahti
on nyt kova. Poliisien määrän nostaminen 300:lla tarkoittaa todellisuudessa 600 uutta po-
liisia. Kunnianhimoinen esityksemme 1 000 poliisista on vielä tätäkin enemmän.

Poliisien lisäämisen pullonkaulaksi saattaa muodostua uusien poliisien valmistuminen.
Poliisikoulun sisäänottomäärää on vuodesta 2017 pidetty 400 opiskelijassa. Päteviä haki-
joita ei aina kuitenkaan saada, ja kaikki eivät valmistu tavoiteajassa. Erityisesti ruotsin kie-
len osaamisen vaatimus koetaan suureksi kompastuskiveksi Poliisikoulussa. Riittävän
opiskelijamäärän takaamiseksi olisin valmis joustamaan virkamiesruotsista. Kriteerien tu-
lee olla kuitenkin kaikille opiskelijoille samat, ja kielivaatimusten ei tule joustaa pelkäs-
tään maahanmuuttajien kohdalla. Kansainvälistymisen vuoksi kotimaisen kielen rinnalle
voisi kuitenkin nostaa englannin kielen.

Arvoisa puhemies! Tulli ja rajavalvonta saavat lisähuomiota perussuomalaisten vaihto-
ehtobudjetissa. Ruotsin tilanteen pahentuessa ja levottomuuksien laajentuessa tulisi Suo-
messakin siirtyä Ruotsin vastaisen rajan valvontaan Tanskan esimerkin mukaisesti. Perin-
teisten keinojen ohella, kuten henkilöllisyyden tarkastamisen, voitaisiin Suomessakin
käyttää teknologiaa: esimerkiksi kameravalvonta sekä ajoneuvojen rekisterikilpien tunnis-
53



Pöytäkirjan asiakohta PTK 67/2019 vp
taminen ja tallentaminen ovat tätä päivää Tanskan ja Ruotsin välisellä rajalla. Tullin mää-
rärahoihin panostaminen on keskeistä harmaan talouden torjunnassa. Harmaata taloutta
suitsimalla on mahdollista nopeastikin saavuttaa nettohyötyjä.

Arvoisa puhemies! Perussuomalaiset esittää hallituksen poistaman 2 miljoonan euron
palauttamista sopimussotilaiden määrän pitämiseksi ennallaan. Puolustusvoimat on joutu-
nut sopeuttamaan toimintaansa aina viime hallituskauteen saakka, jolloin maanpuolustuk-
sen syöksykierteeseen puututtiin. Seurauksena on kuitenkin ollut Puolustusvoimien henki-
löstövaje. Nykyinen henkilöstö on uupumassa työtaakkansa alle. Esimerkiksi upseereista
jopa 43 prosenttia kertoo tuntevansa työuupumusta. Sopimussotilaiden panos varusmies-
ten kouluttamisessa on merkittävä. Sopimussotilaat ovat olleet apuna siinä, että kantahen-
kilökunta on pärjännyt tähän asti. Kertausharjoitusmäärien ja kansainvälisten toimien kas-
vaessa on selvää, että henkilöstön karsimisen sijaan tarvitaan päinvastoin lisäsatsauksia.
Sopimussotilaat ovat äärimmäisen tärkeä rekrytointikanava Puolustusvoimille. — Kiitos.

17.34 Toimi Kankaanniemi ps: Arvoisa rouva puhemies! Tapani mukaan aloitan vähän
historiakatsauksella. Aika tarkkaan 20 vuotta sitten tässä talossa tehtiin ensimmäinen vaih-
toehtobudjetti. Silloinen kansanedustaja Bjarne Kallis sen teki. Olin hänen kanssaan sa-
massa ryhmässä, ja siellä sitä käsittelimme. Muistan, että se oli noin kolmen A4-liuskan
mittainen eli hyvin vaatimaton eikä sitä painettu niin hienoksi kuin nykyiset ovat. Mutta
tuolloin se kuitenkin luovutettiin täällä valtiovarainministerille ja pääministerille, mutta
sitten se jäi siihen pisteeseen.

Nyt olemme tässä tilanteessa, että kaikki oppositioryhmät ehkä Liike Nytiä lukuun otta-
matta ovat tehneet vaihtoehtobudjetin niillä resursseilla, mitä oppositiolla käytössä on.

Täytyy ensin todeta, että perussuomalaiset tekivät vaihtoehtobudjettinsa siten, että se
julkaistiin viime viikon tiistaina. Tässä on ollut viikko aikaa hallituksella ja kaikilla ulko-
puolisillakin tutkia sitä ja tehdä siitä laskelmia. On tullut tietysti kritiikkiä, ja varmaan osit-
tain se kritiikki pitää paikkansakin. Niin hyviä voimavaroja ei oppositiopuolueilla yleensä
ole, että pystyisivät ihan täydellistä työtä tekemään. Kun itse olen ollut valtioneuvostossa-
kin joskus, niin tiedän, että siellä on hyvät systeemit, virkamiehet joka asialle ja tietokone-
ohjelmat, joilla tehdään budjetti ja laskelmat tuosta vain. Oppositiossa ei sellaista ole.

Ehkä olisin odottanut kuitenkin kokoomukselta hieman sikäli tarkempaa, että heillä on
kuitenkin puolueen puheenjohtajana entinen valtiovarainministeri, joka vielä vuosi sitten
oli valtiovarainministeri, ja myös monta muuta, ryhmänjohtaja Mykkänen oli ministerinä
vuosi sitten ja niin edelleen. Mutta en nyt arvioi sitä.

Sitä kyllä enemmänkin mietin, miksi kokoomus vasta eilen iltapäivällä julkisti vaihto-
ehtobudjettinsa, ja siitä tänään saatiin joitakin laskelmia. Se on minusta vähän huono me-
nettely siinä mielessä, että se ei kunnioita oikein eduskunnan työtä. Ei meillä ollut mitään
mahdollisuutta tehdä, esimerkiksi meidän ryhmällä, ehkä ei hallituksen puolellakaan, kun-
non analyysiä kokoomuksen vaihtoehdon sisällöstä. Eli olisi, sanotaan nyt ensi vuotta var-
ten, paikallaan, että kokoomuskin valmistelisi vaihtoehtobudjettinsa esimerkiksi viikkoa
aikaisemmin julkaistavaksi, jolloin sitä voitaisiin arvioida tarkemmin kuin mitä nyt tapah-
tui.

Mitä näihin yksittäisiin kohtiin tulee meidän vaihtoehtobudjetissa, niin muistan, että vie-
lä viime vuonna ja koko viime kaudella sosiaalidemokraatit, joka oli silloin johtava oppo-
sitiopuolue, pani vaihtoehtobudjettiinsa joka vuosi pohjoismaisen rahoitusmarkkinaveron
ja sen tuotoksi 300—400 miljoonaa euroa. Tämä on sellainen vero, kun sitä silloin tutkin,
54



Pöytäkirjan asiakohta PTK 67/2019 vp
että se vaatii pohjoismaisen yhteistyön, se vaatii itse asiassa eurooppalaisen yhteistyön, yh-
teisen päätöksen, ja sen toteuttaminen nyt tässä niin, että se olisi ensi vuoden alusta voi-
massa, jolloin se alkaisi tuottaa verotuloja Suomen valtiolle, on täysin mahdotonta.

Eli se on sinänsä ihan oikein, mitä ministeri Lintilä sanoi, ettei näillä esityksillä saada
ensi vuonna, budjettivuonna, johon vaihtoehtobudjetti tähtää, niitä vaikutuksia, mitä halu-
taan, mutta ei saatu siis niilläkään vaihtoehdoilla, mitä sosiaalidemokraatit tarjosivat neljä
viime vuotta. Eli kaikki oppositiopuolueet ovat kyllä tässä suhteessa hieman kaltevalla pin-
nalla. Monet määrärahat, joista kokoomuskin esittää leikattavaksi, ovat sellaisia, että ne
ovat käytännössä sidottuja niin, että niitä ei voida ensi vuonna vielä leikata. Tämä vaihto-
ehtobudjetti meillä, niin kuin nyt muillakin oppositiopuolueilla, ja oli viime kaudella niil-
lä, jotka ovat nyt hallituksessa, on siis pettävällä pohjalla tässä mielessä. Ei tätä laivaa
käännetä yhtenä yönä, [Puhemies koputtaa] vaan siihen tarvitaan pitempi aika.

Arvoisa puhemies! Olisin hieman halunnut vertailla kokoomuksen ja perussuomalais-
ten vaihtoehtoja. Totean vain, että molemmat olemme markkinatalouden kannalla, mutta
perussuomalaiset ovat sosiaalisen markkinatalouden kannalla ja kokoomus kylmän mark-
kinatalouden kannalla, ja se näkyy suurena erona näissä vaihtoehtobudjeteissa. [Timo Hei-
nonen: Höpö höpö!]

17.39 Jenna Simula ps: Arvoisa puhemies! Nostaisin erityisenä huomiona perussuoma-
laisten vaihtoehtobudjetista tahtomme panostaa petokorvauksiin, jotka ovat tällä hetkellä
aivan riittämättömiä esimerkiksi susille menetettyjä metsästyskoiria korvattaessa. Metsäs-
tyskoira ei ole vain metsästäjän työkaveri vaan perheenjäsen ja tärkeä jalostusyksilö. Kor-
vauksen on oltava todellisen arvon mukainen. Hallituksen toimilla suomalainen metsästys-
harrastus on muutoinkin uhattuna. Luonnonsuojelualueilla on voitava metsästää, eikä niin
ikään kehnolla suurpetopolitiikalla pidä vaikeuttaa tärkeää riistanhoitotyötä. Koiran kans-
sa on pystyttävä käymään metsällä nyt ja jatkossa. Vain sillä tavoin ylläpidämme suoma-
laista eränkäynti- ja metsästysperinnettä, jonka hyödyt näkyvät kaikille. Ilman metsästäjiä
esimerkiksi hirvivahinkojen määrä olisi aivan toisenlainen kuin nyt.

17.41 Pihla Keto-Huovinen kok: Arvoisa rouva puhemies! Kokoomus on esittänyt vaih-
toehdon, jonka myötä useampi ihminen pääsee töihin, julkinen talous vahvistuu ja näin ol-
len meillä on myös paremmat edellytykset turvata hyvinvointiyhteiskunnan rahoitus myös
tulevaisuudessa. Täällä on sanottu, että kokoomuksen vaihtoehtobudjetti olisi kylmä ja sy-
dämetön, mutta ei se näin suinkaan ole. Vaihtoehtobudjettimme on vastuullinen, ja sen
myötä meille kaikille tärkeät julkiset palvelut voidaan rahoittaa tulevaisuudessa ja rahoitus
on myös kestävämmällä pohjalla. Me tarjoamme tolkun tulevaisuutta ja todellisia tulevai-
suustekoja, kuten vaihtoehtobudjettimme nimikin kertoo. Kokoomuksen vaihtoehtobudje-
tin keinot saivat tukea myös Kansainvälisen valuuttarahaston arvioista.

Erityisenä nostona vaihtoehtobudjetistamme haluan nostaa esiin sen, että siinä mielen-
terveyspalveluihin pääsy turvataan Terapiatakuu-kansalaisaloitteen mukaisesti. Tämä kir-
jaus lämmittää erityisesti näin mielenterveysviikon ollessa käynnissä. Lisääntyvät mielen-
terveysongelmat ovat iso haaste yhteiskunnallemme, ja hoitoon on päästävä huomattavasti
nykyistä nopeammin. Erityisen huolestuttavaa on se, että nuorten mielenterveysongelmat
ovat lisääntyneet, nuorten ja lasten masennuslääkkeiden käyttö on lähes kaksinkertaistu-
nut ja nuorten itsemurhatilastot ovat edelleen karua luettavaa. Me olemme epäonnistuneet.
Ihmiset, joilla on mielenterveysongelmia, ovat jääneet yksin, ja he ovat hoitojonoissa. Tä-
55



Pöytäkirjan asiakohta PTK 67/2019 vp
hän tilanteeseen on tultava muutos. Tämän vuoksi terapiatakuu tulisi toteuttaa mahdolli-
simman nopeasti. Panostukset mielenterveyspalveluihin maksavat itsensä moninkertaises-
ti takaisin, kun yhä useampi saa avun varhaisessa vaiheessa ja mielenterveysongelmista
johtuvat työpoissaolot vähenevät ja kalliin erikoissairaanhoidon tarve pienenee, inhimilli-
sistä kustannuksista puhumattakaan.

Arvoisa rouva puhemies! Meille kokoomuslaisille on tärkeää myös turvallisuudesta ja
oikeusvaltiosta huolehtiminen. Hallituksen tavoite on nostaa poliisien määrä 7 500:aan
vuoteen 2022 mennessä. Hallituksen julkisen talouden suunnitelman mukaan resurssit ei-
vät tähän kuitenkaan tule riittämään, vaan asiantuntijoiden mukaan esitetyllä rahoitustasol-
la poliisien määrä romahtaa lähelle 7 100:aa. Me emme voi tätä kokoomuksessa hyväksyä
ja olemmekin sitoutuneet poliisien määrän nostamiseen nykytasolta noin tuhannella polii-
silla eli yli 8 000 henkilötyövuoteen. Suomessa poliiseja on muihin Pohjoismaihin nähden
vähän, 1,3 tuhatta asukasta kohti. Ruotsissa vastaava luku on 2,4. Jos määrä nostettaisiin
tuohon 8 000 poliisiin, olisi luku vasta 1,4 poliisia tuhatta asukasta kohti. Joten olemme
edelleen muihin Pohjoismaihin nähden huikeasti perässä. Kysymys on suomalaisten tur-
vallisuudesta, kun entistä vakavampia rikoksia jätetään tutkimatta, jos epäilty ei ole tiedos-
sa, mutta kyse on myös poliisin turvallisuudesta, ja tämän johdosta me esitimme 55 mil-
joonan pysyvää lisäystä poliisin määrärahoihin. Poliisien määrän nostamisen myötä käsi-
teltävien asioiden määrä kasvaa koko rikosketjussa, ja koko rikosketjun resursointia on jat-
kossa lisättävä. Erityisesti sen loppupäässä olevat syyttäjät ja tuomioistuimet tarvitsevat li-
säpanostuksia, jotta rikosvastuu toteutuu, koska jo nyt rikosasioiden käsittelyt ovat
asianosaisten näkökulmasta aivan liian pitkäkestoisia. Tulenkin nyt, samoin kuin tulevai-
suudessa, tekemään töitä sen eteen, että koko ketju huomioidaan entistä paremmin alusta
loppuun asti.

17.45 Mari-Leena Talvitie kok: Arvoisa puhemies! Kokoomuksen vaihtoehtobudjetti si-
sältää todellisia tulevaisuustekoja. Se lisäisi työpaikkoja, se lisäisi osaamista ja se lisäisi
myös liikennettä raiteille. Kaikki me tiedämme, että Suomi elää viennistä ja että meidän
hyvinvointiyhteiskuntamme rahoituspohja syntyy työstä, yrittäjyydestä ja investoinneista.
On tärkeää, että pystytään nimenomaan satsaamaan sinne tulevaisuuteen niin, että perut-
taisiin nämä hallituksen kaavailemat polttoainekorotukset ja myöskin heikennys kotitalo-
usvähennykseen. Me kokoomuslaiset ajattelemme niin, että arvostamme sitä kotona tehtä-
vää työtä, kuka tahansa sen tekeekin. Myös se, että Suomeen on luotu järjestelmä, joka ko-
titalousvähennyksen kautta kannustaa ihmisiä käyttämään näitä erilaisia hoiva- ja muita
palveluita, samalla ennaltaehkäisee ja estää harmaata taloutta. Ja kokoomus lähtee siitä,
että tämä kotitalousvähennys pystyttäisiin laajentamaan ja että se myös pystyttäisiin laa-
jentamaan yli 75-vuotiaille.

Meillä on täällä meidän varjobudjettiesityksessämme esimerkki: Aila, 75 vuotta, joka on
eläkeläinen ja saa reilut 1 500 euroa kuukaudessa keskimääräistä työeläkettä. Kun kokoo-
mus lähtee siitä, että työn verotusta kevennettäisiin myös eläkeläisiltä, niin täällä meidän
esimerkki-Ailalle jäisi 108 euroa enemmän käteen kuin Rinteen hallituksen budjetissa. Ja
koska Aila haluaa asua kotona ja koska kotitaloustöiden tekeminen on kuitenkin alkanut
olla vähän raskaampaa, niin arjen helpottamiseksi Aila tilaa itselleen kotiapua. Jos tätä ko-
titalousvähennyksen kavennusta ei tehtäisi vaan laajennettaisiin tätä kotitalousvähennystä
yli 75-vuotiaille, niin kotitalousvähennys olisi suurempi, ja näin Aila maksaisi tästä koti-
avusta noin 460 euroa vähemmän kokoomuksen kotitalousvähennysmallilla, jossa siis
56



Pöytäkirjan asiakohta PTK 67/2019 vp
tämä yli 75-vuotiaiden vähennysprosentti olisi 70 prosenttia palvelun hinnasta. Se tuosta
kotitalousvähennyksestä.

Tärkeää on myöskin se, että panostetaan osaamiseen ja opettajiin, hoitajiin ja poliisei-
hin. Mikä on sitten ero hallituksen budjettiin? Kokoomus lähtisi siitä, että se, mitä tarvi-
taan hoitajiin, opettajiin ja muun muassa poliisiin, tehtäisiin pysyvien satsauksien kautta.
Ja siitä, mitä tässä edellä edustaja Keto-Huovinen toi esiin tästä poliisien määrästä ja sitten
näistä syyttäjien ja tuomioistuimien resursseista, olen täysin samaa mieltä edustaja Keto-
Huovisen kanssa.

17.48 Päivi Räsänen kd: Arvoisa puhemies! Aluksi haluan antaa eduskunnan puhemie-
histölle kiitoksen siitä, että tämä oppositiopuolueiden vaihtoehtobudjettien käsittely on
mielestäni järjestetty onnistuneella tavalla, eli on hienoa, että nämä vaihtoehdot käydään
melko perusteellisesti läpi ja voidaan sitten jokaisesta vaihtoehdosta erikseen myös käydä
debattia.

Tietenkin monia yksityiskohtia jäi vielä tuossa äskeisessäkin debatissa käsittelemättä, ja
haluaisin vielä todeta sen, että kun omassa vaihtoehdossamme ehdotetaan tehokkaampaa
harmaan talouden torjuntaa ja uskomme myös, että sillä tavoin voimme saada ikään kuin li-
sää tuloja valtiolle, niin se ei suinkaan perustu minkään tyhjän päälle, niin kuin täältä ar-
vosteltiin, vaan samalla ehdotamme näille viranomaisille eli poliisille ja Verohallinnolle li-
sää resursseja juuri harmaan talouden torjuntaan. Kyllä siellä on todellakin paljon mahdol-
lisuuksia saada vielä tätä harmaata taloutta kiinni.

Sitten täällä on käyty myös paljon keskustelua tästä kristillisdemokraattien asumistu-
keen liittyvästä ehdotuksesta. Mielestäni tämäkin olisi tärkeää rohkeasti käydä läpi, nimit-
täin asumistukikulut ovat kasvaneet viime vuosina räjähdysmäisesti. Lähes 900 000 suo-
malaista on nykyään asumistukien piirissä, ja lisääntyneet asumismenot nostavat yleistä
vuokratasoa, mikä nostaa asumismenoja myös niille, jotka eivät saa asumistukea. Toki
asuntopolitiikassa tarvitaan muitakin toimenpiteitä, eli tämä ei suinkaan ole ainoa, mutta
palauttamalla asumistukiin omaisuusrajat ja opiskelijoiden asumistuen erilliset säännöt
voitaisiin saada myös merkittävää säästöä ja hillittäisiin omalta osaltaan asumiskustannus-
ten nousua. Mielestäni tämä osoittaa, että kristillisdemokraatit omassa vaihtoehdossaan
tuovat myös vastuullisia vaihtoehtoja esiin siihen, millä tavalla voidaan saada säästöjä ai-
kaan.

Mutta sitten haluan vielä, rouva puhemies, nostaa tästä omasta vaihtoehdostamme yh-
den tärkeän yksityiskohdan, joka koskee omaishoitajia. Ehdotamme, että omaishoidon
tuen vähimmäismäärää korotettaisiin 20 eurolla. Tuo korotus ei toki ole suuri, mutta se oli-
si askel oikeaan suuntaan.

17.52 Sami Savio ps: Arvoisa puhemies! Rinteen hallituksen ohjelman tärkeitä ohjenuo-
ria ovat työllisyysasteen nosto 75 prosenttiin ja julkisen velan taittaminen vaalikauden lop-
puun mennessä. Nämä hallituksen tavoitteet ovat hyviä, mutta kuitenkin nyt näyttää siltä,
että hallitus aikoo säästöjen sijaan lisätä sekä pysyviä että kertaluontoisia menoja ja myös
rahoittaa suuren osan hankkeistaan valtion omaisuuden myynneillä. Perussuomalaiset pi-
tävät tätä tilannetta kestämättömänä, ja olemmekin laatineet oman vaihtoehtomme valtion
ensi vuoden talousarvioksi.

Arvoisa puhemies! Osa hallituksen tähänastisista kaavailuista heikentäisi toteutuessaan
yritysten tuotteiden ja palveluiden kysyntää. Varsinkin hallituksen esitys kotitalousvähen-
57



Pöytäkirjan asiakohta PTK 67/2019 vp
nyksen leikkaamisesta noin 92 miljoonalla eurolla vähentäisi monen remontti- ja kotipal-
velualan yrityksen työtilaisuuksia merkittävästi. Samoin polttoaineverotuksen kahden- ja
puolensadan miljoonan euron korotus hankaloittaisi työn vastaanottamista ja työssäkäyn-
tiä, emmekä me perussuomalaiset pidä näitä esityksiä lainkaan perusteltuina.

Sitä vastoin me esitämme oikeudenmukaisuuteen tähtäävässä vaihtoehtobudjetissamme
huomattavasti mainittuja mielekkäämpiä säästökohteita. Kuten tässä keskustelussa on jo
tullut ilmi, säästöjä on saatavissa muun muassa maahanmuuton ja kehitysavun kuluista hy-
vinkin merkittävästi. Niitä voidaan karsia useilla sadoilla miljoonilla euroilla vuodessa
kansalaisten elintason alentumatta.

Arvoisa puhemies! Perussuomalaisilla on myös useita keinoja pk-yrittäjyyden edelly-
tysten parantamiseksi. Esimerkiksi YEL-vakuutusmaksuvelvollisuuden alarajan tuntuva
nosto helpottaisi monen aloittelevan yrittäjän asemaa, ja lisäksi yritysveromallimme pal-
kitsisi lisää työvoimaa palkkaavia pk-yrityksiä. Ahkeruuden tulee näkyä myös käteen jää-
vissä tuloissa, ja ehdotammekin tuloverotukseen hallituksen esitystä selvästi suurempaa
työtulovähennystä. Lisäksi vaihtoehtobudjettimme keventäisi eläkeläisten verotusta.

Arvoisa puhemies! Asumis- ja liikkumiskustannusten alentaminen helpottaisi työn vas-
taanottamista kauempaakin. Muun muassa sähkönsiirron hinnankorotukset ja lämmitys-
polttoaineiden veronkorotukset nostavat merkittävästi asumisen hintaa. Sähköverkkoyh-
tiöiden kohtuullisen tuoton rajaa on syytä laskea vallitsevan matalan korkotason aikana, ja
tällainenkin esitys sisältyy meidän perussuomalaisten vaihtoehtobudjettiin.

Arvoisa puhemies! Meidän vaihtoehtomme parantaisi myös lukuisten pienituloisten
suomalaisten taloustilannetta. Esitämme keliakiakorvauksen ja diabeteslääkkeiden kor-
vausluokan palauttamista sekä lääkkeiden omavastuuosuuden poistamista pienituloisilta.
[Puhemies koputtaa] Vaihtoehtoomme kuuluvat myös muun muassa esitys omaishoidon
asteittaisesta muuttamisesta verovapaaksi tuloksi [Puhemies koputtaa] sekä lapsivähen-
nyksen palauttaminen tuloverotukseen.

Arvoisa puhemies! Vetoankin lopuksi hallitukseen, jotta se suhtautuisi hyvin suurella
vakavuudella perussuomalaisten monipuolisiin esityksiin, jotka edistäisivät sekä työlli-
syyttä että helpottaisivat pieni- ja keskituloisten kansalaisten pärjäämistä arjessa.

17.56 Timo Heinonen kok: Arvoisa rouva puhemies! Hyvät edustajakollegat ja muut pai-
kalla olijat! Kokoomuksen ollessa viime kaudella hallituksessa maahamme syntyi 140 000
uutta työpaikkaa, työllisyys parani ja tavoitteet jopa ylitettiin. Kaikki työttömyys maas-
samme väheni, myös pitkäaikaistyöttömyys ja nuorisotyöttömyys. Samaan aikaan valtion-
taloutta saatiin laitettua itse asiassa kuntoon ja velkaantuminen väheni ja olimme tiellä
kohti tasapainoista valtiontaloutta. Talouden vaikea tilanne vaatii vastuunkantoa ja myös
vaikeita päätöksiä, tekemättä ei voinut silloin jättää.

Viime kaudella maamme talous saatiin niin hyvään kuntoon, että nyt alkaneella kaudel-
la ei olisi ollut mitään tarvetta kääntää valtiontaloutta jälleen rajuun velanoton kasvuun,
kuten nyt Rinteen hallitus tekee. Haluankin muutamalla sanalla nostaa esille kokoomuslai-
sen vaihtoehdon esityksiä, missä työllisyys paranee, työttömyys edelleen vähenee, julki-
nen talous edelleen vahvistuu, velanoton tarve olisi pienempi kuin Rinteen hallituksella ja
panostukset koulutukseen olisivat Rinteen hallituksen sijaan pysyviä ja kokoomus myös
tekisi ne suurempina. [Toimi Kankaanniemen välihuuto]

Arvoisa puhemies! Itse asiassa ensimmäistä kertaa oppositiopuolue kokoomus on se
puolue, joka tekee vallassa olevaa hallitusta vastuullisemman budjetin. Kokoomus on us-
58



Pöytäkirjan asiakohta PTK 67/2019 vp
konut aina siihen, että vain työtä tekemällä tämä maa selviää. Uskomme myös siihen, että
valtaosa ihmisistä haluaa tehdä työtä. Samaan aikaan, kun eduskunnan riippumattoman tie-
topalvelun mukaan Rinteen hallituksen toimet heikentävät maamme työllisyyttä ensi vuon-
na jopa 5 000 hengellä eli lisäävät tähän maahan työttömyyttä, kokoomuksen vaihtoehto-
budjetissa on konkreettiset ja heti toteutettavat toimet, joilla työllisyys paranisi varovaises-
tikin arvioiden reilusti yli 60 000 ensi vuonna. Yli 60 000 tällä hetkellä työttömänä olevaa
saisi siis työtä. Se muuten näkyisi näiden perheiden arjessa enemmän kuin yksikään muu
yksittäinen toimi.

Työnteon ja työllistämisen tulee olla nykyistä kannattavampaa jokaiselle työntekijälle,
työnantajalle ja suomalaiselle yrittäjälle. Siksi paikallinen sopiminen, mikä lähtee työnte-
kijöiden ja työnantajien keskinäisestä luottamuksesta, pitää mahdollistaa jokaisessa yrityk-
sessä. Työpaikoilla työntekijät tietävät parhaiten, mitä yhdistyksessä tarvitaan, ja me ko-
koomuksessa luotamme suomalaisiin työntekijöihin ja annamme heille luvan sopia paikal-
lisesti työpaikalla.

Olemme esitelleet lähes 20 konkreettista työllisyystoimea, ja ne ovat vapaasti myös hal-
lituksen käytettävissä. Hallitus voisi ottaa niistä käyttöön edes muutaman, niin olisi jo pa-
remmalla uralla kuin oman esityksensä kanssa.

Kokoomus haluaa myös varmistaa, että jokaiselle suomalaiselle myös jää ensi vuonna
hieman enemmän rahaa käytettäväksi. Emme hyväksy sitä, että Rinteen hallitus antaa työn
verotuksen kiristyä [Leena Meren välihuuto] jo kaikilla niillä, jotka tienaavat 2 300 euroa.
Tämä leikkaa muun muassa tarjoilijoiden palkkaa ensi vuonna. Sen sijaan kokoomuksen
mallissa ihan jokainen työtä tekevä suomalainen saa ensi vuonna käteensä enemmän ra-
haa. Kun hallitus antaa tavallisen, esimerkiksi opettaja—sairaanhoitaja-pariskunnan vero-
tuksen leikkaantua ensi vuonna noin 320 eurolla, kokoomuksen veromallissa tällaisten per-
heiden tulot kasvavat jopa 2 000 eurolla.

Kokoomuksen vaihtoehtobudjetti on myös sosiaaliturvan muutosten ja verotuksen kaut-
ta tuloeroja pienentävä. Vaihtoehtomme on siis myös sosiaalisesti oikeudenmukainen.

Me emme myöskään nostaisi bensan ja dieselin hintaa, ja me ihmettelemme kokoomuk-
sessa, miten keskusta voi tämän yhdessä yössä tehtävän ja oman autojen käyttäjiä ja yrit-
täjyyttä rajusti rankaisevan veronkiristyksen kuitata. Kokoomus ei tällaista hyväksy.

Me emme myöskään leikkaa kotitalousvähennystä, jota keskusta on nyt Rinteen halli-
tuksessa valmis leikkaamaan. Hallitus sen sijaan jatkaa puheistaan huolimatta leikkauspo-
litiikkaa ja leikkaa keskituloisen perheen kotitalousvähennystä noin 500 eurolla.

Me laskemme yhteen hallituksen veronkiristykset ja muut toimenpiteet, ja lovi tavalli-
selle suomalaiselle perheelle onkin vuodessa yli 1 000 euroa.

Arvoisa puhemies! Mitä kokoomus sitten tekisi — palaan siihen seuraavassa puheen-
vuorossa.

18.01 Sheikki Laakso ps: Arvoisa herra puhemies! Poimin tästä perussuomalaisten vaih-
toehtobudjetista muutamia kohtia, jotka ovat aika lähellä omaa agendaani, ja otan tästä jär-
jestyksessä sen paremmin asioitten tärkeysjärjestystä huomioimatta.

Täällä on esimerkiksi raskaan liikenteen tienkäyttömaksun käyttöönotto ulkomaalaisel-
le liikenteelle, mikä tietysti tavallansa tarkoittaa kyllä sitä, että se on kaikelle raskaalle lii-
kenteelle, ja se nyt on tulopuolella ihan sellainen oikeastaan oikeudenmukainenkin hom-
ma. Jos sanotaan vielä, että aika paljon puhutaan eurooppalaisista, mutta esimerkiksi meil-
59



Pöytäkirjan asiakohta PTK 67/2019 vp
lä Kaakkois-Suomessa on Venäjältä tuleva liikenne aika kovaa, mikä ei kuulu oikeastaan
millään tavalla tällaisen nykyeurooppalaisen yhteistyön juttuihin ollenkaan.

Sen lisäksi polttoaineveron alennus on meidän ohjelmassa, koska hallituksen esittämä
polttoaineveron korotus näkyy todella paljon työssäkäyvien kukkarolla, ja näin ollen tänä
päivänä kun halutaan tai jopa velvoitetaan käymään aika kaukana töissä, tämä on jopa ris-
tiriidassa siihen, että ei tueta työssäkäyvää ottamaan työtä kauempaa vastaan. Tämä on yksi
hyvä esimerkki siitä, että vaikka se on täällä meillä niin sanotusti menopuolen kukkarossa,
niin todellisuudessa siitä osa rahasta tulee takaisin ihan sen takia, että työssäkäyvien vero-
tuksen kautta sitten rahaa saadaan kuitenkin takaisin.

Sitten on arvonlisäverovelvollisuuden alarajan nosto. Pienempiä yrityksiä saadaan tuet-
tua sillä, ja etenkin perustettavia yrityksiä, niin että yrittäjän on huomattavasti helpompaa
niin sanotusti lähteä sinne uudelle rintamalle.

Sitten uusi yhteisöveromalli pk-yrityksille työllisyyden parantamiseksi. Kuka jaksaa sen
lukea sanasta sanaan, ymmärtää, että siinä on todellakin iso porkkana porukalle työllistää,
ja etenkin näille, ketkä työllistäisivät ensimmäisen tai toisen työntekijän. Se antaa hyvän
niin sanotusti porkkanan siihen, että uskalletaan porukkaa työllistää. Se on kuitenkin yksi
suurimpia pienyrittäjän ongelmia, että uskalletaanko ottaa uutta työntekijää sinne mukaan
vai ei, mutta jos siitä saa niin sanotusti sellaisen hyvän alkusysäyksen, niin se avittaa kyllä
mielipidettä ottaa työhön uutta porukkaa aika reilusti.

Sähkön siirtohintojen alentaminen sekä energiaverotuksen laskeminen ovat näitä samo-
ja juttuja, missä puhutaan siitä, että se on niin sanotusti negatiivisella puolella meillä täällä
mutta toisaalta se tuo oikeasti sitten sinne positiivisen puolen kukkaroonkin rahaa, koska
tilanne on se, että yrityksien kilpailukyky maailmalla paranee ja näin ollen myyntien kaut-
ta tuleva verotus paranee, ja siinä kohtaa tulee oikeastaan jopa osittain tuosta veron alenta-
misesta takaisinpäin sitten tulojen muodossa myöhemmin.

Sitten seuraava, mikä löytyy minulla listalta, on ulosotossa olevien aseman helpottami-
nen. Se on yksi työllisyyskysymys. Tällä hetkellä tuolla on todella paljon väkeä ulosotos-
sa, joiden ei ole mitään järkeä ottaa työtä vastaan, kun nykyisenkaltaisella ulosottomääräl-
lä sen työn tekemisestä tulee niin sanotusti kannattamatonta.

”Turvallinen Suomi” on seuraavana otsakkeena, ja siellä puhutaan poliisista. Poliisin
määrärahojen lisääminenhän on tavallansa meillä miinuskorissa, mutta se on kanssa yksi
näitä sellaisia asioita, jotka eivät loppujen lopuksi ole pelkästään vain miinushommaa,
vaan koska poliisien voimavaran lisääminen tuo myös sen, että saadaan tapettua harmaata
taloutta ja vääristynyttä kilpailua ja sakkotulotkin pikkasen nousevat ynnä muu tällainen,
niin poliisienkin määrärahan lisäämisestä tulee kuitenkin myös sinne plussan puolella ole-
vaan koriin sitten myöhemmin. Samassa suhteessa myös Rajavartiolaitos ja Tulli: Kun
Tullin resursseja nostetaan, niin myös tullimaksujen ja siellä olevan harmaan talouden plus
huumehommien kanssa tulee huomattavasti takaisin rahaa sinne plussan puolelle. Niin hä-
täkeskusten kuin pelastuslaitoksenkin osalta on vähän samoja lauluja.

18.06 Jari Ronkainen ps: Arvoisa puhemies! Perussuomalaisten vaihtoehtobudjetti pu-
reutuu moneen tärkeään asiaan ja epäkohtaan. Osiossa ”Hoivaa ja hoitoa” on tärkeitä nos-
toja ja huomioita, puhutaanpa vaikka diabeteslääkkeiden korvausluokan palauttamisesta
tai keliaakikkojen ruokavaliokorvauksen palauttamisesta.

Yksi tärkeimmistä asioista on sisäilmasairaiden auttaminen. Sisäilmasairauksista kärsi-
vät ovat heikossa asemassa yhteiskunnassamme. Pahimmillaan heidän sairauksiaan ei edes
60



Pöytäkirjan asiakohta PTK 67/2019 vp
tunnusteta julkisessa terveydenhuollossa ja he jäävät tyhjän päälle. On ihmeellistä, kuinka
yhteiskunta, joka ylpeilee sillä, että kykenee järjestämään telttamajoitusmahdollisuuden
jopa 10 000 ihmiselle, ei pysty järjestämään hätämajoitusta omille sisäilmasairailleen. Ih-
miset ovat joutuneet muuttamaan homekodeistaan autoihin tai jopa kadulle. Rahastahan ei
ole kyse, sillä sisäilmaesteetön teltta maksaa noin 4 000 euroa. Perussuomalaisten edus-
kuntaryhmä ehdottaa 10 miljoonan euron lisäämistä sisäilmaongelmien korjaamisen toi-
menpideohjelman luomiseksi.

Arvoisa puhemies! Viranomaisten määrän lisäämisen tarve on ilmeinen. Tilastokeskuk-
sen ennakkotietojen mukaan poliisin, Tullin ja Rajavartiolaitoksen tietoon tuli vuoden
2019 tammi—syyskuussa enemmän rikoksia kuin viime vuonna vastaavana ajankohtana.
Raiskauksia ilmoitettiin 12 prosenttia enemmän ja lasten seksuaalisia hyväksikäyttöjä pe-
räti 20,9 prosenttia enemmän viime vuoteen verrattuna. Rikosilmoitusten käsittelyn ja ri-
kosten selvittämisen ja hälyttämisen vasteajan pitäminen siedettävällä tasolla vaatii polii-
sien määrän lisäämistä. Kansalaisten luotto viranomaiseen määräytyy sen perusteella, mi-
ten he tuntevat saavansa apua asioihinsa.

Ruotsi toimii varoittavana esimerkkinä siitä, minkälaiseksi pohjoismaisen hyvinvoin-
tiyhteiskunnan kehitys saattaa pahimmillaan edetä. Aseet ja räjähteet pamahtelevat päivit-
täin, ja väkivalta on arkea. Tietyille asuinalueille ei viranomaisilla ole mitään menemistä.
Suomella on vielä mahdollisuuksia kääntää kehitys toiseen suuntaan. Tähän tähtää myös
perussuomalaisten vaihtoehtobudjetti.

18.09 Toimi Kankaanniemi ps: Arvoisa herra puhemies! Edellisessä puheenvuorossani
hieman tarkastelin — tai itse asiassa muistelin — menneen kauden vaihtoehtobudjetteja ja
nostin esille sosiaalidemokraattien vaihtoehtobudjetit vuosilta 16—19, ja joka ainut syksy
sosiaalidemokraatit esittivät noin 300—400 miljoonan euron tuloa pohjoismaisesta rahoi-
tusmarkkinaverosta eli tämän veron säätämisellä. Tiedämme hyvin, että tällaista ylikansal-
lista veroa ei voida säätää tuosta vain. Se vaatii vahvan valmistelun, se vaatii yhtäläisen
päätöksen kaikissa näissä maissa ja niin edelleen. Tämä tarkoittaa sitä, että budjettivuonna
eli seuraavana vuonna ei mitään 300:aa, 400:aa miljoonaa tällaisella verolla ole edes teo-
riassa mahdollista saada. Tämä oli siis täysin katteeton tulopohja sosiaalidemokraattien
vaihtoehtobudjeteille neljänä vuonna.

Keskusta oli taannoin oppositiossa, ja tapana keskustalla oli esittää menoja, jotka katet-
tiin sitten dynaamisilla vaikutuksilla talouteen. On yhtä tyhjän päällä oleva lupaus ajatella,
että nyt tehdään tiettyjä päätöksiä ja ensi vuoden tammikuun alusta siitä lähtisi tulemaan
merkittäviä, satojen miljoonien, tuloja. Ei näin voi uskottavasti taloutta perustella. Eli näin
ovat nämä isot puolueet menneisyydessä tehneet.

Mitä sitten vihreät tekivät viime kaudella? He esittivät rajuja korotuksia kaikkiin ympä-
ristöveroihin. Mitä se olisi merkinnyt? Se olisi tasaveroina ollut ankara isku kaikkein pie-
nituloisimmille, eikä heille ollut minkäänlaisia korvauksia, täysimääräisiä varsinkaan. Täl-
laiset ympäristöverothan, kuten polttoainevero, jota hallitus nytkin iskee rajusti, tai sitten
muut, jäteverot ja sen tapaiset, kun ne ovat puhtaasti kansallisia ja ne voidaan päättää tä-
nään ja ne tulevat vuoden alusta voimaan, iskevät välittömästi, mutta pohjoismainen rahoi-
tusmarkkinavero ei ole tällainen. Tälle pohjalle, näitten ympäristöverojen, tasaverojen, va-
raan vihreät rakensivat merkittävältä osin vaihtoehtobudjettinsa joka ainut vuosi oppositi-
ossa ollessaan.
61



Pöytäkirjan asiakohta PTK 67/2019 vp
Vasemmistoliitto esitti aina pääomatulojen verotuksen rajua korottamista. Tiedämme,
että jos olisi menetelty niin kuin vasemmistoliitto aina esitti, kyllä pääomat olisivat kadon-
neet maasta, ei olisi ollut mitä verottaa, eli pohjaa vailla oli heidänkin vaihtoehtobudjettin-
sa joka ainut vuosi.

Onneksi niin vihreät kuin vasemmistoliittokaan eivät tänä päivänä ihan tällaisia esityk-
siä saa läpi hallituksessa, koska ne olisivat vielä tuhoisampia kuin mitä on nyt Rinteen hal-
lituksen talouspolitiikka. Sekin jo näyttää aika tuhoisalta.

Arvoisa puhemies! Tullakseni tähän päivään, vaihtoehtobudjetteihin tai oikeastaan talo-
uteen yleensä, olemme saaneet eilen tietoa, että yli 50 kuntaa on nostanut kuntaveropro-
sentteja ensi vuodelle. Se merkitsee verotuksen korottumista näissä kunnissa. Muutama
kunta, oliko seitsemän, on alentanut, mutta siis valtaosa on nostanut, ja tämä tekee sen, että
yhdessä hallituksen huonon kuntapolitiikan kanssa kokonaisveroaste tulee jo ensi vuonna
nousemaan ja kuntien ahdinko ei tästä juurikaan helpotu. Hallitus on unohtanut kunnat
melko täydellisesti. [Hilkka Kemppi: Höpö höpö!] Siellä on kriisikuntia, siellä on yt-neu-
votteluja, siellä on veronkorotuksia, siellä on palvelujen heikkenemistä juuri silloin kun on
pakko panostaa esimerkiksi vanhustenhuoltoon, niin kuin perussuomalaiset haluavat teh-
dä. Arvoisa puhemies, tämä on vakava kysymys.

Yrityselinkeinotuista on täällä käyty keskustelua. Me olemme valmiit elinkeinotukien
läpikäymiseen uudelleen ja myös tekemään päätöksiä. Kun sitä ei nyt ole saatu muutoin lä-
pi, niin oma mallini voisi olla se, että jätetään maatalous leikkausten ulkopuolelle mutta
otetaan esimerkiksi 3 prosenttia elinkeinotuista kautta linjan, kaikista muista paitsi maata-
louden tuista. Se tekee noin pyöreästi ehkä sen sata miljoonaa, koska niitten määrä on niin
valtavan suuri, ja tätä kautta voitaisiin tässäkin edetä. Jos otettaisiin 3 prosenttia joka vuo-
si, elinkeinoelämä tietäisi, että näin tapahtuu, ja pystyisi siihen sopeutumaan. [Puhemies
koputtaa] Tästä tukipolitiikasta pitää kuitenkin jossain vaiheessa lähteä pois. Vihreätkin
vielä vain tukevat esimerkiksi ympäristölle haitallisia tukia.

18.15 Pauli Kiuru kok: Arvoisa herra puhemies! Edustajakollega Timo Heinonen tuossa
aikaisemmin puheessaan mainitsi, että viime vaalikaudella saatiin 140 000 uutta työpaik-
kaa Suomeen — siis 140 000 työpaikkaa. Se koskee huomattavasti suurempaa ihmismää-
rää, kun otetaan perheenjäsenet huomioon. Sitä taustaa vasten tuntui hyvältä, kun hallitus-
ohjelmassa asetettiin tavoitteeksi vielä jatkaa tätä hyvää linjaa ja nostaa työllisyysaste 75
prosenttiin. Mutta nyt tietopalvelulaskelmien mukaan tämä hallituksen esitys pienentää
työllisten määrää 5 000:lla. Siinä on aivan fundamentaali ero, jos sitä verrataan nyt esimer-
kiksi tähän kokoomuksen vaihtoehtobudjettiin, jossa puolueettoman selvityksen mukaan
jopa 60 000 työpaikkaa tulisi lisää.

Talousarviossa sanotaan, että — ihan suora sitaatti — ”ennustettu talouskasvu ei kuiten-
kaan riitä nostamaan työllisyysastetta 75 prosenttiin ilman merkittäviä lisätoimia”. Se sa-
notaan suoraan täällä talousarviossa. Ja nyt saamme tietopalvelusta tiedon, että 5 000 työ-
paikkaa jopa vähenee näillä. Eli nyt niitä toimia tarvittaisiin todella nopeasti.

Minkä takia tämä työllisyys on niin tärkeä? Minä otan yhden näkökulman, mitä tässä ei
ole kovinkaan paljon, jos ollenkaan, käsitelty. Se on nuorten syrjäytyminen. Esimerkiksi
tarkastusvaliokunnassa käsitellään hallituksen vuosikertomusta, ja tämä nuorten syrjäyty-
minen nousee esiin jatkuvasti. Se nousee eduskunnan lausumissa, se nousee monissa asian-
tuntijakuulemisissa, siinä inhimillisessä hädässä ja syrjäytymisessä, joka on ylisukupolvis-
ta monissa tapauksissa, valitettavasti, joka näkyy siinä, että jopa 10 prosenttia suomalaisis-
62



Pöytäkirjan asiakohta PTK 67/2019 vp
ta nuorista ei osaa kunnolla lukea ja kirjoittaa koulu-uransa päättyessä. Se on todella hälyt-
tävä tieto. Jos me saamme 60 000 uutta työpaikkaa, se tarkoittaa huomattavasti pienempää
riskiä siitä, että syrjäytymiskehitys nuorilla jatkuisi. Se on se mahdollisuus, jossa perheet
voivat parantaa tilannetta, näyttää nuorille ikään kuin sellaista elämänpolkua, jossa he voi-
vat omalla työllä, omalla koulutuksella ponnistella eteenpäin.

Kiinnitän vielä huomiota siihen, että tämä nuorten syrjäytyminen tuntuu olevan sellai-
nen sektoroitunut ala, että se koskee opetus- ja kulttuuriministeriötä, TEMiä ja sosiaali- ja
terveysministeriötä. Semmoinen kokonaisvaltainen ohjaus puuttuu, ja siihen asiaan täytyi-
si saada ohjaus, vähän samalla tavalla kuin näistä homeasioista on otettu valtioneuvoston
kanslian ikään kuin täsmäohjaukseen tämä asia ja koordinoidaan ministeriöitten yhteistyö-
tä.

18.18 Mari-Leena Talvitie kok: Arvoisa puhemies! Hyvää kansainvälistä lastenpäivää.
Toivottavasti rakennamme Suomea siten, että lapset ja mahdolliset lapsenlapsemme kiittä-
vät edellisiä sukupolvia eivätkä moiti. Ainakin yksi innoite omaan poliittiseen uraani on
kolmas- ja ekaluokkalaiset lapset, jotka aina välillä kysyvät, että miksi on tehty näin ja
miksi ei ole tehty noin.

Mutta jatkamme siis täällä vaihtoehtobudjettien käsittelyä ja kokoomuksen todellisia tu-
levaisuustekoja. Kokoomus on arvopuolue. Haluamme, että kannustavuus, vapaus ja vas-
tuu ovat keskeisiä ihmisiä ohjaavia arvoja. Mitä se tarkoittaa? Kannustetaan työntekoon,
riskinottoon, yrittämiseen, työllistämiseen ja siihen, että tehdystä työstä ja toimeliaisuu-
desta jää enemmän käteen ja että ihminen saa enemmän käteen myös siitä työstä ja palkas-
ta kuin myös eläkkeestäkin. Ja miten? Kokoomus esittää tässä vaihtoehtobudjetissa, että
työn verotusta kevennettäisiin ja että sitä kevennettäisiin niin, että myös eläkeläisten vero-
tus keventyisi.

Otan täältä esimerkin Virtasen perheestä. Virtasen perheeseen kuuluu vanhemmat ja
kaksi päivähoitoikäistä lasta, ja molemmat vanhemmat saavat suomalaista mediaanipalk-
kaa eli reilut 3 000 euroa — tarkalleen ottaen 3 079 euroa — kuussa. He asuvat vuokralla.
Kun työn verotusta kevennetään, niin tälle Virtasen esimerkkiperheelle jää tässä kokoo-
muksen vaihtoehtobudjetissa palkasta 450 euroa enemmän käteen verrattuna Rinteen hal-
lituksen budjettiin. Ja koska kokoomus haluaa jatkaa sillä tiellä, mitä viime hallitus teki, eli
laskea varhaiskasvatusmaksuja edelleen, niin se tekisi kahden lapsen osalta kuukaudessa
104 euroa. Nämä ovat isoja asioita, koska se tarkoittaisi 11 kuukauden osalta yli 1 000 eu-
ron säästöä perheelle. Ja jos perhe haluaa käyttää tätä kotitalousvähennystä, jota hallitus
nyt kaavailee supistettavaksi, se myös tarkoittaisi tällaiselle Virtasen esimerkkiperheelle,
joka hankkii tutulta siivousyrittäjältä helpotusta arkeen, että tämän kuukausisiivouksen
hinta nousisi 20 eurolla, joka tarkoittaisi siis 140 euroa per henkilö eli 240 euroa kalliim-
paa siivouslaskua ensi vuodelle. Jos tämä Virtasen esimerkkiperhe, kaksi aikuista ja kaksi
lasta, saisi tämän työn verotuksen keventämisen, päivähoitomaksun laskemisen ja sitten tä-
män kotitalousvähennyksen sellaisena kuin se on tänäkin vuonna, niin Virtasen perheelle
jäisi ensi vuonna lähes 2 000 eli 1 909 euroa enemmän käyttöön. Se tästä Virtasen perhees-
tä.

Sitten äsken tuossa puheenvuorossa jo toin esiin syyttäjien ja tuomioistuimien osalta ja
lisää satsauksia opettajiin, hoitajiin ja poliiseihin. Poliisien osalta on välttämätöntä, arvoi-
sa puhemies, sanoa — arvoisa puhemies, joka oli viime kaudella myöskin hallintovalio-
kunnan puheenjohtaja, ja teimme siellä valiokunnassa yksimielisesti koko ajan sen linja-
63



Pöytäkirjan asiakohta PTK 67/2019 vp
uksen — että meidän poliisiemme määrän on jatkettava sillä linjalla kuin viime kaudella
elikkä nostetaan meidän poliisiemme määrää sinne 7 850:een. Kokoomus lähtee siitä, että
panostuksia tehtäisiin jo ensi vuoden osalta, jotta sitten meillä olisi mahdollisuus saavuttaa
tämän hallituskauden aikana se 8 000 henkilötyövuoden määrä.

Sitten vielä tähän hoitajapuoleen tai yleensäkin näihin mielenterveys- ja vastaaviin
asioihin. Tässä kokoomuksen vaihtoehtobudjetissa lähdettäisiin siitä, että tämä terapiata-
kuu, joka on ollut tänä vuonna hyvin keskusteluissa — ja siihen on hyviä malleja myöskin
tuotu ja tämä kansalaisaloite eduskuntaan luovutettu — toteutettaisiin jo ensi vuonna tä-
män Terapiatakuu-kansalaisaloitteen mukaisesti, mielenterveyspalveluita tarvitseville hoi-
to. Olen usein miettinyt, niin kuntapäättäjänä kuin täällä eduskunnassa päättäjänä, että ke-
nen etu se oikein on, [Puhemies koputtaa] että hoitoon ei pääse oikea-aikaisesti eikä apua
saa silloin, kun tarve on akuutti, koska sitä pitäisi saada viimeistään silloin, kun tarve [Pu-
hemies koputtaa] on akuutti, mutta mieluiten jo ennaltaehkäisevästi. — Kiitos.

18.24 Päivi Räsänen kd: Arvoisa puhemies! Ennen eduskuntavaaleja ehkä merkittävin
keskustelu käytiin vanhustenhoidon tilasta ja niistä pahoista puutteista, joita vanhuspalve-
luissa havaittiin. Kaikki nykyiset hallituspuolueet olivat ennen vaaleja vaatimassa pikai-
sesti tuota 0,7:n hoitajamitoitusta. Ja nyt olemme sitten siinä tilanteessa, kun käsittelemme
tätä valtion talousarvioesitystä, että hallituksen esityksessä ei ole tähän rahoitusta: vaikka
hallitus toisi tämän lakiesityksen, niin rahaa ensi vuodelle vanhustenhoidon tilanteen pa-
rantamiseksi on vain 5 miljoonaa euroa, ja sekin on suunnittelurahaa, eli se ei suoraan ole
edes menossa tähän vanhuspalveluiden parantamiseen tai hoitajien määrän lisäämiseen. Ja
on aika kestämätöntä se, että tällä hetkellä kunnat ja kuntayhtymät talousvaikeuksissaan
käyvät yt-neuvotteluja myös hoitohenkilöstön kanssa. Samaan aikaan kun meidän koulu-
tetuille hoitajillemme pitäisi antaa se viesti, että teitä nyt todellakin tarvitaan ja kaikki hoi-
tajat tarvitaan vanhuspalveluihin, niin heitä lomautetaan ja jopa irtisanotaan. On erittäin
huolestuttavaa, että monet hoitajat sitten alkavat hakeutua muihin töihin — tietenkin myös
paremman palkan vuoksi tai sen toiveessa. Nyt pitäisi suunnan olla aivan päinvastainen, eli
tarvittaisiin pikaisia toimenpiteitä.

Sen takia tässä kristillisdemokraattien vaihtoehtobudjetissa otimme ihan keskeisenä asi-
ana, kärkitavoitteena, juuri tämän vanhustenhoidon tason parantamisen. Ehdotamme sii-
hen ensi vuonna 150 miljoonan euron panostusta, mikä riittäisi esimerkiksi 3 000 hoitajan
palkkaukseen. Toki me, jotta päästään siihen 0,7:ään, tarvitsemme myös hoitajien lisäkou-
lutusta, mutta nyt olisi todellakin tärkeää antaa viestiä, että mieluummin sitten niitä hoita-
jia, jotka ovat lähteneet ihan muihin töihin ja muille aloille, saataisiin houkuteltua takaisin
tähän vanhustenhoivatyöhön. Sen takia tässä ei pitäisi aikailla tämän epäkohdan korjaami-
sessa. Se olisi kyllä myös äänestäjien kuluttajansuojan kannalta reilua, että tehtäisiin se,
mikä on luvattu.

18.27 Hilkka Kemppi kesk: Arvoisa herra puhemies! Tänään käsittelyssä olevat vaihto-
ehtobudjetit ovat hyvä väline pohtia sitä, mihin suuntaan Suomea halutaan viedä. Arvostan
kovasti sitä, että oppositiopuolueet ovat valmistelleet vaihtoehtonsa ja tänään olemme käy-
neet niistä yhdessä keskustelua.

Oikein hyvää lapsen oikeuksien päivää! Lapsen oikeuksien sopimus on itse asiassa aika
lailla samanikäinen kuin minä Suomen maassa, täyttää tänään 30 vuotta. On hienoa, että
Suomi on sitoutunut lapsen oikeuksien edistämiseen ja näin voimallisesti vie niitä eteen-
64



Pöytäkirjan asiakohta PTK 67/2019 vp
päin. Kaikki nämä budjettiehdotukset myös tekevät sinänsä kannatettavia avauksia lapsi-
perheiden ja myöskin ikäihmisten toimeentulon parantamiseksi. Tervetuloa lämpimästi
mukaan tekemään parlamentaarista lapsistrategiaa.

On hienoa, että hallitus tunnistaa lasten ja nuorten hyvinvoinnin olevan kriittinen asia,
jota tukemalla rakennamme vahvempaa ja parempaa Suomea. Panostukset neuvolaan, var-
haiskasvatukseen ja lapsi- ja perhetyöhön muodostavat tärkeän kokonaisuuden, niin kuin
näistä vaihtoehtobudjeteistakin voi lukea. Lasten ja perheiden hyvinvoinnin tukemiseen,
sosiaali- ja terveyspalveluiden saatavuuden parantamiseen ja työllisyyden vahvistamiseen
on näköjään helppo yhtyä sekä hallituksen että opposition. Kuitenkin näiden toimien ra-
hoittaminen herättää minussa valtavia kysymysmerkkejä. Edustaja Essayah totesi tänään,
että meidän vaihtoehdossamme — viitaten siis kristillisdemokraattien vaihtoehtoon —
kaikki saavat lisää rahaa. [Sari Essayah: Kyllä!] Me kuitenkin tiedämme, että tällaista yh-
tälöä ei olekaan, missä kaikki saavat lisää rahaa. Sen vuoksi hallitus on priorisoinut ja teh-
nyt [Sari Essayahin vastauspuheenvuoropyyntö] johdonmukaista politiikkaa siinä, että me
nimenomaan tuemme pienituloisia ja niitä, jotka tarvitsevat apua taipaleellaan. Kristillis-
demokraattien vaihtoehtobudjetin tulopuolella on sorruttu samaan temppuun kuin aiem-
minkin oppositiossa: rahat eivät yksinkertaisesti riitä. Saman totesin perussuomalaisten
budjetin osalta.

Olen harmissani siitä erityisesti, että perussuomalaiset opposition suurimpana puoluee-
na ei halua tukea tässä esityksessä monilapsisia perheitä. Mielestäni se on erikoinen viesti,
ja olemme kuulleet sen täällä salissa esimerkiksi puolueen puheenjohtaja Halla-ahon suul-
la. [Sheikki Laakson välihuuto] Perussuomalaiset olivat jättäneet sosiaali- ja terveysvalio-
kunnassa vastalauseen, jota myös kokoomus tuki. Siinä ehdotuksessa otetaan neljännen
lapsen kohdalta lapsilisäkorotus pois ja sitä seuraavien lasten kohdalta isoista perheistä
lapsilisäkorotus pois. [Sheikki Laakson välihuuto] On myös epäjohdonmukaista politiik-
kaa, että kristillisdemokraatit äänestivät viime viikolla lapsilisälain muutoksessa perussuo-
malaisten pykälämuutosten puolesta. Perussuomalaiset eivät halua tukea monilapsisia per-
heitä ja sanoivat sen täällä suoraan, mutta ei kai minun tarvitse pelätä keskustan kansan-
edustajana, että myöskin kristillisdemokraatit tai kokoomus voisivat tukea tätä? [Timo
Heinonen: Kyllä keskustalla on isompiakin pelkoja!]

Suurin ihmetyksen aihe on kuitenkin se, että perussuomalaiset ovat unohtaneet punnita
ostoksensa. Hintalaput ja niissä käytetyt luvut ovat nähdäkseni tuulesta tempaistuja eivät-
kä ne vastaa väitettyä eduskunnan tietopalvelua. [Sheikki Laakso: On näköjään!] Eläkkei-
den verotulojen yhdenmukaistaminen työn verotuksen kanssa — tästä esityksestä puuttuu
300 miljoonaa. Omaishoidon tuki verovapaaksi — perussuomalaisten esityksestä puuttuu
60 miljoonaa. Yritystuista on ehdotettu poistettavaksi 100 miljoonaa, muttei sanallakaan
kerrota, mistä. [Sheikki Laakso: Monta kertaa tänään!] Kysyn teiltä, arvon perussuomalai-
set kansanedustajat: oletteko te valmiit leikkaamaan tässä kohtaa maataloudesta, [Sheikki
Laakso: Ei!] yritystuista sillä tavalla, että yrittäjävähennys esimerkiksi poistuisi, [Sheikki
Laakso: Kyllä!] tai esimerkiksi lomituksesta, joka on jaksamisen kannalta kriittinen inves-
tointi. Avoimuuden nimissä kaipaan näitä vastauksia. Onneksi edustajat ovat sen jälkeen
tuoneet omia ajatuksiansa esiin, mutta puolueen kantoja en ole vielä kuullut.

Tämä perussuomalaisten ehdottama juustohöyläys, 100 miljoonaa euroa yritystuista,
nähdäkseni osuisi erityisesti esimerkiksi maatalouden energiaveron palautukseen, maata-
louden kansalliseen tukeen, luonnonhaittakorvaukseen, lomituspalveluihin sekä listaamat-
65



Pöytäkirjan asiakohta PTK 67/2019 vp
tomien yritysten osinkoverotukseen ja yrittäjävähennykseen — siis pienyrittäjyyden ja
harvaan asutun Suomen ytimeen.

Ihmettelen myös suuresti, että kokoomus on heikentämässä yritysten ja teollisuuden toi-
mintaedellytyksiä, [Puhemies koputtaa] vaikka täällä salissa on annettu muuta ymmärtää.
Puolen miljardin leikkaukset yritystukiin ovat mittavia eivätkä ole omiaan edistämään yrit-
täjyyttä Suomessa. [Timo Heinonen: Ilmastolle haitallisia!] Käyn kuitenkin mielelläni kes-
kustelua näistä vaihtoehtobudjeteista [Puhemies koputtaa] ja kiitän, että ne on valmisteltu.
[Sari Essayahin ja Timo Heinosen vastauspuheenvuoropyynnöt]

Toinen varapuhemies Juho Eerola: Arvoisat edustajat, en avaa nyt laajempaa debattia,
mutta jokaiselle paikalla olevalle oppositiopuolueelle annan mahdollisuuden vastata. Aloi-
tetaan pienuusjärjestyksessä.

18.33 Sari Essayah kd (vastauspuheenvuoro): Lämmin kiitos, arvoisa puhemies! Edusta-
ja Kempille: Nämä laskelmat ovat suoraan eduskunnan tietopalvelusta, ja siellä todetaan,
että KD:n vaihtoehto lisää käytettävissä olevia tuloja kaikissa tulodesiileissä toisin kuin
hallituksen esitys, joka vähentää niitä muun muassa tulodesiileissä 8—10. Eli KD:n lisää
kaikissa tulodesiileissä. Ja niin kuin tuossa aiemmin debatissa sanoin, että yrittäjille 143
euroa lisää, eläkeläisille 147 euroa lisää, lapsiperheille 366 euroa lisää, että kyllä nämä ovat
ihan mahdollisia nämä lisäykset. Hallituksen politiikka on vain toisenlaista.

Sitten ehkä tähän lapsilisäasiaan. Elikkä totta kai me tuimme sitä ajatusta, että jokaisen
lapsen lapsilisää kannattaa korottaa, kun vaihtoehtona oli tämä hallituksen esitys, jossa ai-
noastaan neljännen ja viidennen lapsen kohdalla näin tehdään. Mutta meidän omassa vaih-
toehtobudjetissamme on kyllä tämä korotus, meidän oma korotus, 10 euroa tuotu kaikille
lapsille, ei pelkästään neljännelle ja viidennelle lapselle siellä perheessä.

18.34 Timo Heinonen kok (vastauspuheenvuoro): Arvoisa herra puhemies! Rinteen hal-
lituksen ensi vuoden budjetissa ympäristölle ja ilmastolle haitallisten yritystukien määrä
kasvaa 100 miljoonalla eurolla. Kun vihreät ovat hallituksessa, ympäristölle ja ilmastolle
haitalliset yritystuet kasvavat 100 miljoonalla. Vielä ennen vaaleja myös keskusta ja kaik-
ki nykyiset hallituspuolueet olivat sitä mieltä, että ilmastolle ja ympäristölle haitallisia —
haitallisia — yritystukia pitää voida leikata. No, mitä hallitus keksi? Hallitus keksi, että lei-
kataan parafiinisen dieselöljyn verotukea, joka on itse asiassa tuki kaikista puhtaimmalle
dieselille. Ei se ole haitallinen tuki, vaan se on itse asiassa ympäristölle hyödyllinen tuki.

Me teemme toisella tavalla. Me olemme valmiita leikkaamaan esimerkiksi kivihiiltä
korvaavien investointien tehottoman energiatuen, se on yhtenä osana täällä. Me teemme
myös oppositiossa niin kuin olemme ennen vaaleja kertoneet. Ja tämä on mielestäni vas-
tuullista. Ja me kohdennamme näitä rahoja [Puhemies koputtaa] jopa 140 miljoonaa tutki-
mus-, kehitys- ja innovaatiotoimintaan, muun muassa palautamme Suomen Akatemialle
siltä leikatut rahat.

18.36 Sheikki Laakso ps (vastauspuheenvuoro): Arvoisa herra puhemies! Pakko on to-
dellakin keskustan edustaja Kempille ihan kertoa, että älä ole huolissasi, kyllä perussuo-
malaiset ovat suomalaisen maatalouden puolella. [Hilkka Kemppi: Hyvä!] Me olemme
jopa suomalaisen turvetuottajankin puolella, mikä on eri kuin teillä. Teillä on tietysti oma
riippanne siitä, että olette vasemmistohallituksessa vihreitten kanssa, jotka tietenkin mää-
66



Pöytäkirjan asiakohta PTK 67/2019 vp
räävät tahdin, niin kuin tässä on nähtykin. Tietysti ymmärrän myös sen, että kannatusluke-
mat tietysti aiheuttavat sen, että on pakko meitä kohtaan hyökätä ja kyseenalaistaa. Kuiten-
kin moneen kertaan tämän päivän aikana on tuotu esille se, mistä yritystuista me otamme,
ja on kerrottu se, että emme me maataloudesta ota näistä meidän 100 miljoonasta yhtä ai-
nutta miljoonaa.

Toinen varapuhemies Juho Eerola: Ja näin. Nyt mennään takaisin puhujalistaan.

18.37 Anna-Kaisa Ikonen kok: Arvoisa puhemies! Budjetti on arvotekoja. Täällä on pu-
huttu paljon vanhusten palveluista. Me tarvitsemme toimia tässä ja nyt. Vaihtoehtobudje-
tissamme panostetaan vanhuspalveluiden kokonaisuuteen, niin ympärivuorokautiseen hoi-
vaan, kotihoitoon kuin omaishoitajienkin jaksamiseen. Kokoomuksen budjettiin sisältyy
tuhat uutta hoitajaa ympärivuorokautiseen hoitoon ja tuhat uutta hoitajaa kotihoitoon, ja li-
säksi laitamme merkittävän summan myös ihan kokonaisuudessaankin vanhuspalveluiden
kehittämiseen. Lisäyksemme on yli kymmenkertainen suhteessa hallituksen esitykseen.
Tällaisia konkreettisia tekoja me odottaisimme hallitukseltakin sen sijaan, että viitataan
aina valmisteluun tai vuoteen 2023.

Lisäksi esitämme hoivavapaan pilotointia työn ja läheisen hoidon yhdistämisen tueksi.
Tämä on tärkeää esimerkiksi silloin, kun läheinen omainen on vaikkapa saattohoidossa.

Kokoomus ei myöskään halua heikentää kotitalousvähennystä, kuten hallitus. Sen si-
jaan me esitämme siihen parannusta yli 75-vuotiaille. Itselleni jäi täällä tänään käydyissä
keskusteluissa huoli, että vastustaako ministeri Lintilä ja hallitus yli 75-vuotiaiden kotita-
lousvähennyksen parantamista. Sellainen vaikutelma keskustelusta jäi. On tärkeää ymmär-
tää, että kotitalousvähennys helpottaa monen ikäihmisen pärjäämistä kotonaan. Lisäksi se
helpottaa lapsiperheiden arkea, luo työpaikkoja — kyllä, itse asiassa tämä on yksi yrittä-
jyystoimi myöskin, jota hallitus voisi käyttää — ja vähentää harmaata taloutta. Arvovalin-
ta sekin.

18.38 Timo Heinonen kok: Arvoisa herra puhemies! Hyvät edustajakollegat ja muut pai-
kalla olijat! Tuossa edellisessä puheenvuorossa jäi hieman kesken se, mitä kokoomus te-
kee. Hyvät hallituspuolueiden edustajat, te kolme, jotka edelleen täällä salissa jaksatte ol-
la, kuunnelkaa.

Kokoomus parantaa kotitalousvähennystä. Me emme siis leikkaa, niin kuin Rinteen hal-
litus on tekemässä. Kokoomus tekee itse asiassa kotitalousvähennykseen vielä uuden 75
plus -korotuksen. Tämä antaisi ikääntyville, 75 vuotta täyttäneille ja sitä vanhemmille, pa-
remmat mahdollisuudet käyttää muun muassa kotipalveluita ynnä muuta sellaista ko-
tiapua, ja asiantuntijoiden mukaan tämä myös vahvistaisi lopulta valtiontaloutta. Ulkopuo-
liset ovat arvioineet, että tämäntyyppinen kohdennettu panostus näille ikäihmisille siirtäisi
jopa 14 000 ikäihmisen laitoshoitoon tai vahvempaan hoitoon siirtymistä tai joutumista, ja
kun puolella vuodella se siirtyisi, niin merkitykset olisivat isoja. Pääministeri Rinteelle
voisi sanoa, että saa käyttää, pitäisi käyttää.

Lisäksi kokoomuksen vaihtoehto lisää jokaisen suomalaisen työstä ja eläkkeestä käteen
jäävää rahaa merkittävästi. Tähän vaikuttaa muun muassa se, että ansiotuloverotusta ke-
vennetään, mutta myös varhaiskasvatusmaksuja alentaisimme emmekä korottaisi bensan
ja dieselin hintaa, ja lisäksi alentaisimme sähkön hintaa.
67



Pöytäkirjan asiakohta PTK 67/2019 vp
Arvoisa puhemies! Nostan esille vielä muutaman huomion. Kokoomuksen vaihtoehdos-
sa kärkiä ovat hallitusta suuremmat panostukset osaamiseen, koulutukseen ja sivistykseen
kuten myös turvallisuuteen. Kokoomus esittääkin, että valtion omaisuutta ei käytetä arjen
menojen kustantamiseen saatikka vaalilupausten holtittomaan lunasteluun. Kokoomus on
valmis myymään valtion omaisuutta vain, jos tämä raha käytetään aitoihin panostuksiin tu-
levaisuuteen, ja me osoitammekin tästä korkeakouluille miljardin pääomittamiseen. Tämä
miljardi 5 prosentin tuotolla tuottaisi vuositasolla 50 miljoonaa euroa lisää ammattikorkea-
kouluille ja yliopistoille, eikä siis vain kahtena vuonna, vaan pitkälle myös lapsillemme ja
lapsenlapsillemme.

Lisäksi kokoomus käynnistäisi rakennustyöt pääradalla ja Turun tunnin osalta jo ensi
vuonna. Me osoitamme tähän tarvittavat varat jo ensi vuoden budjettiin, ja lisäksi haluam-
me laittaa koko Suomea kuntoon osoittamalla merkittävästi lisää rahaa kaupunkien, kau-
punkiseutujen, seutukaupunkien ja kuntien asumiseen ja liikenteen hankkeisiin.

Koulutukseen me panostamme enemmän kuin Rinteen hallitus muutenkin. Me olemme
varanneet esimerkiksi 80 miljoonaa euroa pysyvää rahoitusta ammattikoulujen opettajapu-
laa helpottamaan. Me emme siis palkkaisi Rinteen hallituksen tapaan opettajia vain pariksi
vuodeksi, vaan me palkkaisimme heidät pysyvästi, sillä tarvekin on pitkäaikaisempi. Meil-
lä on myös pysyvää rahoitusta siihen, että maahan saadaan oikeasti 1 000 poliisia lisää —
eli yli 8 000 poliisia — ja me pidämme tämän turvallisuuslupauksen. Meillä on myös puut-
tuvat rahat kertausharjoituksiin ja Puolustusvoimien henkilöstön palkkaamiseen. Tässä
vain muutamia nostoja näiltä sektoreilta.

Arvoisa puhemies! Iso asia kokoomuksen vaihtoehtobudjetissa on se, että me emme
vain lupaa ikäihmisille parempaa hoivaa. Me osoitamme vanhustenhoitoon 150 miljoonan
euron pysyvän rahoituksen ikäihmisten pakettiin. Tällä rahalla palkattaisiin ensi vuonna
maahamme vähintään 1 000 uutta hoitajaa kotihoitoon ja 1 000 hoitajaa ympärivuorokau-
tiseen palveluasumiseen. Se olisi aito panostus ikäihmisille tässä tilanteessa, kun viestit
vanhustenhoidosta ministeri Kiurun ministerikaudella vain koko ajan pahenevat. Ja myös
valvontaa tehostettaisiin. Me otimme opiksi ja esille tulleet huolet vakavasti, ja toisin kuin
Rinteen hallitus olisimme valmiita panostamaan vanhustenhoitoon merkittävästi lisää jo
ensi vuonna. Pelkät ministeri Kiurun puheet kun eivät ongelmia ratkaise.

Arvoisa puhemies! Kokoomuksen vastuullinen vaihtoehto on konkreettinen ja hyvä esi-
merkki siitä, että Rinteen hallituksen velanoton politiikalle on olemassa oikeudenmukai-
sempi ja vastuullisempi vaihtoehto. Voisinkin ehdottaa, että eduskunta voisi yksimielisesti
joulukuussa hyväksyä tämän kokoomuksen vaihtoehtobudjetin Suomen budjetiksi vuodel-
le 2020, sillä se olisi suomalaisille ja Suomelle Rinteen esitystä parempi.

Toinen varapuhemies Juho Eerola: Arvoisat edustajat, ihan joka puheenvuoron tai joka
toisenkaan puheenvuoron jälkeen emme mene debattiin. Koetetaan pysyä puhujalistassa.

18.44 Sheikki Laakso ps: Arvoisa herra puhemies! Tällaisessa vaihtoehtobudjettikeskus-
telussahan pitkään — ja yleensäkin budjettien tekemisessä — puhutaan enemmänkin puo-
lueitten linjoista kuin siitä, että oltaisiin tarkkoja kaikissa nyansseissa. Ja se tietysti on toi-
saalta turhaakin, koska jos mietitään hallituksen budjettia ajatuksena, niin sen budjetin
pohjalla on 60 000 uutta työpaikkaa, ja asiantuntijat sanovat, että se tippuu 5 000:lla. Eli ta-
vallaan joka tapauksessa siinä enemmänkin puhutaan niistä asioista, mitä haluttaisiin teh-
dä jonkunlaisilla summilla.
68



Pöytäkirjan asiakohta PTK 67/2019 vp
Niin kuin aikaisempia puheitani käytin siihen, kun ei pystytä kuitenkaan mittaamaan,
kuinka paljon jollain asialla on sitten niin sanotusti positiivisia vaikutuksia. Jätin itse asias-
sa yhden asian edellisestä puheestani vielä ihan omaksi aiheekseen, mikä on koululaisten
mielenterveys ja kiusaamisen ehkäiseminen. Ne ovat asioita, missä loppupeleissä suhteel-
lisen pienellä panostuksella siihen tulokseen nähden saadaan niin sanotusti sinne plussa-
puolen koriin tavaraa johtuen siitä, että ei jouduta niin paljon kaikennäköisessä muussa
menossa lyömään rahaa lisää tähän ongelman ratkomiseen. Se on kuitenkin täälläkin mo-
neen kertaan puhuttu ongelma, minkä kaikki tunnistavat. Tuskin täällä 200 edustajasta ku-
kaan olisi eri mieltä tästä asiasta, että siihen nuorten syrjäytymisen ja kiusaamisen ehkäise-
miseen, esimerkiksi kouluissa, pitäisi panostaa.

Mutta pakko on sanoa, että niin siitä ovat puhuneet varmasti edelliset hallitukset ja sitä
edelliset hallitukset ja eduskunnat, mutta siitä huolimatta sitä ei ole kunnolla saatu min-
käännäköiseen järjestykseen. On kyllä luotu kaikennäköisiä järjestelmiä. Mutta se on sel-
lainen asia, mihin toivoisin erityisesti tulevan hallituksen, jollei tämä meidän budjettimme
nytten mene tällaisena läpi joulukuussa, joka tapauksessa panostamaan huomattavasti
enemmän, mitä se näkyy ainakin hallituksen omassa budjettiesityksessä.

18.46 Hannu Hoskonen kesk: Arvoisa herra puhemies! Tämä käyty oppositiopuoluei-
den budjettiesitysten käsittely on ollut toki värikästä, ja sanaa on käytetty vahvasti. Sitä ei
tietenkään eduskunnassa pidäkään pelätä, se on aivan oikein, että puhutaan ja oikeilla ni-
millä.

Mutta perussuomalaisten asioihin — ennen kuin edustaja Laakso poistuu — pari huo-
miota. Kun te teitte tämän budjettiesityksen, olisin toivonut, että ne luvut, mitä te esitätte,
olisivat olleet edes sinnepäin. Nimittäin tämä eläketulovähennyksen ja ansiotulovähennyk-
sen tasavertaistaminen, että kaikilla olisi samanlainen veromäärä per henkilö, jos tulo on
sama, olkoon sitten eläke- tai ansiotuloa — tässä laskelmassa on kyllä aika karmea virhe.
Nimittäin valtiovarainministeriössä talousosastolla lasketaan erittäin tarkasti kaikki vaiku-
tukset, ihan varmasti lasketaan, kuten budjettineuvotteluissa olleet kaikki tietävät, siellä
lasketaan viimeinenkin sentti kohdalleen. Tässä teidän laskelmassanne ei ole kuin 350 mil-
joonan heitto, ja jos me haluamme tässä talossa löytää sen tien, jota pitkin voimme voittaa
äänestäjien kunnioituksen, se ei kyllä löydy 350 miljoonan kupruja tekemällä.

Jos sitten katsotaan vaikka maatalouspolitiikkaa ja aluepolitiikkaa ja verontasausjärjes-
telmää yleensä tässä talossa, niin te, arvoisat perussuomalaiset, olette esittäneet — vaikka
teidän johtonne ei ole nyt paikalla — maataloustukien vähentämistä, mikä johtaisi välittö-
mästi niiden 300 000 työpaikan vaarantumiseen, joita Suomessa elintarvikesektorilla on.
[Sheikki Laakson välihuuto] Mistä, mistä meille tulisivat, arvoisat edustajat, ne raaka-ai-
neet, joita elintarviketeollisuus jalostaa meille suomalaisille ja vähän vientiinkin? Älkää
hyvät ihmiset leikkikö tällaisilla asioilla, ne ovat niin haudanvakavia asioita. Siinä leiki-
tään suomalaisilla työpaikoilla, suomalaisten maatilojen kohtaloilla ja maanviljelijöiden
tulevaisuudella. Tämä on erittäin vakava juttu. [Sheikki Laakson välihuuto] Ja sitten jos
halutaan nähdä se tulevaisuus, mikä meillä on, jos maataloustuotanto tästä maasta loppuu
— se johtaa siihen, että sen jälkeen alkaa terveysvaikutuksissa pikkuhiljaa tulla miinusta ja
rankasti.

Toivon, että talousarvioesityksenne ja vaihtoehtobudjettinne perustuisivat todellisiin lu-
kuihin eivätkä sellaisiin toivottuihin summiin, joita voisi olla. Tässä teidän laskelmassan-
ne on käytetty kahta tapaa: toinen on se, mikä on esitetty siellä aloitteessa, ja sitten on toi-
69



Pöytäkirjan asiakohta PTK 67/2019 vp
sella tavalla, eri perusteella lasketut vaikutukset. Jos jonkun laskelman tekee, niin kannat-
taa laskea samalla perusteella sekä esitys että siitä aiheutuvat vaikutukset. Näin saadaan oi-
kea, rehellinen lopputulos.

Ja toinen juttu sitten on — sinänsä niin kuin perussuomalaiset ovat esittäneet — val-
tionosuusjärjestelmässä olevan verontasausjärjestelmän poisto. Se on kuulemma kepulais-
ta aluepolitiikkaa. Jos se tehtäisiin, niin Suomessa noin 150 kuntaa menisi pitkälleen välit-
tömästi. Kuka siitä vastuun kantaisi? Jos tässä maassa tuhotaan se yhteisvastuun periaate,
mikä on tätä maata pitänyt pystyssä toistasataa vuotta, niin minä toivon hartaasti, arvoisat
kollegat, että koskaan en sitä päivää näe. Se on niin karmea päivä, että toivon, ettei sitä päi-
vää koskaan minun silmieni eteen tuoda.

Sitten kokoomuslaisten budjetista sen verran, että teillä oli ihan perusteltu budjetti, joka
oli ehkä varmaan teidän mielestänne, kokoomuslaisten edustajien, kollegoiden mielestä
paras mahdollinen. Mutta kun katsoo siellä näitä veronkevennyksiä, niin kannattaa muis-
taa jokaista esitystä tehdessä, että suomalaisen verojärjestelmän idea on ollut, että otetaan
niiltä, joilla on ansiotuloja tai muita tuloja enemmän, ja niitä, joilla on vähemmän, autetaan
pikkusen, että he pärjäävät elämässään kohtuullisesti eteenpäin. Tätä periaatetta meidän
kannattaa tässä talossa, arvoisat kollegat, vaalia vielä ensi vuonnakin. Lähimmäisemme
hädän, tuskan ja hänen taloudellisesti vaikean asemansa huomioiminen kannattaa pitää
mielessä koko ajan, koska se on suurta viisautta ja se kantaa sitten sitä hedelmää, jota yh-
teiskuntarauhaksi nimitetään. Tätä hartaasti teiltä toivon, arvoisat kollegat.

Ja lopuksi, arvoisa puhemies, vielä toivoisin — anteeksi, yksi kommentti jäi sanomatta.
Kristillisdemokraattien budjettiesitystä pidän realistisimpana. Siellä on hyviä esityksiä, pe-
rusteltuja esityksiä. Soisinpa melkein tuon tavan leviävän yleisemminkin oppositiossa, että
tuolla samalla tavalla tehtäisiin vastuulliset aloitteet, koska sillä tavalla pääsemme eteen-
päin, että sieltä löytyy esitys, miten se tehdään ja paljonko se maksaa. Aivan kuten edusta-
ja Kemppi omassa puheenvuorossaan mainitsi, että jos ostaa tavaraa kaupasta, kannattaa
mennä kassan kautta. Siellähän se punnitaan ja tiedetään samalla, paljonko se maksaa.

Näillä perusteilla, arvoisa herra puhemies, arvostan suuresti tätä tämän päivän antia.
Osan aikaa kuuntelin tuolta työhuoneestani tätä keskustelua erään toisen asian tiimoilta ja
samalla kuuntelin keskustelussa tulevia hyviä kommentteja. Toivon, että tämä menettely
jatkuu ja, niin kuin ministeri Mika Lintilä omassa puheenvuorossaan sanoi, että näitä esi-
tyksiä tullaan tulevaisuudessakin tekemään laadukkaasti, arvokkaasti, ja sitähän ministeri
Lintilä toivoi, että myös keskustelu, arvoisa puhemies, tässä salissa olisi arvokasta ja hyvin
pitkälle kantavaa.

Toinen varapuhemies Juho Eerola: Tätä me toivomme kaikki.

18.52 Heikki Vestman kok: Arvoisa puhemies! Onneksi tässä eduskunnassa on vaihto-
ehto, joka haluaa pitää Suomen visusti työn ja yrittämisen maailmassa eikä siirtää Suomea
tulonsiirtojen maailmaan, vaihtoehto, joka haluaa kannustaa ahkerien Suomea eikä lannis-
taa Suomea köllöttely-yhteiskunnaksi. Se on kokoomuksen vaihtoehto. Olemme esittäneet
Rinteen pikavippihallituksen, hattarahallituksen, ensi vuoden budjettiesitykselle uskotta-
van ja järkevän vaihtoehtobudjetin. Sen mukaan jokainen suomalainen saa pitää oman
työnsä hedelmistä nykyistä suuremman osan. Sen mukaan työnteko ja yrittäminen on ny-
kyistä kannattavampaa. Sen mukaan palveluihin, kuten koulutukseen, tehdään pysyviä li-
säpanostuksia. Varjobudjetiksikin tätä on saatettu kutsua, vaikka varjon sijaan tarjolla on
70



Pöytäkirjan asiakohta PTK 67/2019 vp
tulevaisuudennäkymiä. Niitähän ei luoda yhteiskuntaan veroja kiristämällä ja ihmisten ar-
kea kurjistamalla, kuten hallitus näyttää luulevan, vaan tulevaisuuden näkymiä luodaan li-
säämällä Suomeen työtä ja hyvinvointia. Ja niitä kokoomuksen vaihtoehtobudjetissa toden
totta Suomeen lisätään. Asiantuntija-arvioiden mukaan kokoomuksen vaihtoehtobudjetti
lisää yli 60 000 uutta työpaikkaa Suomeen — siis yli 60 000 ihmiselle työpaikka. Se on
paljon.

Rinteen hallitus ei ole vielä esittänyt ainuttakaan keinoa, jolla riippumattomien asian-
tuntija-arvioiden mukaan lisättäisiin merkittävästi työllisyyttä. Sen sijaan eduskunnan tie-
topalvelu on laskenut, että hallituksen ensi vuodeksi suunnittelemat toimet jopa heikentä-
vät työllisyyttä 5 000:lla. Suomelle olisi siis ollut parempi, että Rinteen hallitus ei olisi teh-
nyt mitään. Kokoomuksen vaihtoehdon yli 60 000 uutta työpaikkaa perustuu 18 työllisyys-
keinoon, jotka ovat myös hallituksen käytettävissä — saa tehdä.

Me ymmärrämme, että kun ahkeruudesta palkitaan, kaikki voittavat. Siksi kokoomuk-
sen vaihtoehtobudjetissa niin palkansaajalle, yrittäjälle kuin eläkeläiselle jää enemmän kä-
teen kuin hallituksen budjettiesityksessä. Verot kevenevät, arki helpottuu. Eniten voittavat
lapsiperheet, joille jää keskimäärin käteen 650 euroa enemmän kuin Rinteen hallituksen
budjettiesityksessä.

Haluamme, että ensi vuonna ansiotuloverotusta kevennetään tähän vuoteen verrattuna
kaikkiaan miljardilla eurolla kaikissa tuloluokissa. Pidämme kiinni siis työmiljardista, ve-
ronkevennyksestä, jonka esitimme ennen vaaleja. Näin parantaisimme työnteon kannusti-
mia ja tukisimme työllisyyden kasvua. Rinteen hallitus on sen sijaan antamassa työn vero-
tuksen kiristyä ensi vuonna ja on leikkaamassa myös kotitalousvähennystä. Keskituloinen
kahden palkansaajan perhe menettää jatkossa 320 euroa vuodessa pelkästään työn verotuk-
sen kiristymisen vuoksi.

Kokoomus haluaa Suomesta siis kannustavamman. OECD:kin on kiinnittänyt aivan oi-
kein huomiota siihen, että Suomessa työn verotus on ankaraa. Esimerkiksi keskituloiselle
palkansaajalle jää käteen yli 2 000 euroa vähemmän Suomessa kuin vastaavalla palkalla
Ruotsissa. Lisäksi jos Suomessa keskituloinen saa 100 euron palkankorotuksen, verottajal-
le menee tästä lähes puolet, kun taas Ruotsissa keskituloinen saa pitää kaksi kolmasosaa
tienaamistaan lisäansioista. Vaihtoehtobudjetissamme esimerkkiperhe Virtasilla, jonka
kahden päiväkoti-ikäisen lapsen vanhemmat käyvät töissä ja saavat suomalaista mediaani-
palkkaa, reilu 3 000 euroa, olisi ensi vuonna noin 1 900 euroa enemmän käytössä kuin hal-
lituksen valitsemalla linjalla — siis 1 900 euroa enemmän rahaa käyttöön. Se on perheille
paljon.

Arvoisa puhemies! Viimeiseksi haluan nostaa esille sen, että kokoomus pitää myös suo-
malaisen autoilijan ja yrittäjän puolta. Haluamme perua autovastaisen hallituksen ajaman
historiallisen kertakiristyksen polttoaineveroihin. Nehän tuovat paljon autoileville perheil-
le jopa yli 300 euron laskun vuodessa. Ne rankaisevat suomalaisia yrittäjiä ja teollisuutta
pitkien välimatkojen maassa. Esimerkiksi uusimaalaiselle maanrakennusyrittäjälle poltto-
aineveron korotus tarkoittaa yli 10 000 euron lisälaskua vuodessa. Tämä ei meille sovi. Me
ymmärrämme, että ihmiset autoilevat ahkeruuttaan, toimeliaisuuttaan ja yritteliäisyyttään
— siis mennäkseen töihin. Juuri sitä Suomi tarvitsee.

18.57 Mari-Leena Talvitie kok: Arvoisa puhemies! Tästä edustaja Vestmanin puheen-
vuorosta on hyvä jatkaa. Kokoomus uskoo siihen, että päästöt vähenevät teoilla, eivät ai-
keilla. Näin ympäristövaliokunnan jäsenenä on ollut valitettavaa seurata sitä keskustelua ja
71



Pöytäkirjan asiakohta PTK 67/2019 vp
myöskin asiantuntijoiden puheenvuoroja, että nyt hallituksen teot eivät olisi jatkamassa
sitä linjaa, miten Suomi on aikaisemmin sitoutunut päästöjen vähentämiseen. Kokoomus
lähtee siitä, että meillä on mahdollisuus tehdä näitä päästövähennyksiä, mutta tärkeää on
myöskin se, että kun Suomi elää viennistä, niin me enemmän ja paremmin valjastamme
meidän yritystukemme palvelemaan nimenomaan puhtaampia teknologioita ja uutta tutki-
musta. Kokoomus esittää sille puolelle uusia kohdennuksia ja nimenomaan niin, että koh-
distaisimme muun muassa pysyvästi 140 miljoonaa euroa, jotka tästä yritystukileikkauk-
sista otettaisiin, tänne tutkimus-, kehitys- ja innovaatiotoimintaan, ja sieltä pystyttäisiin sit-
ten uudelleenkohdennuksen jälkeen myöskin niitä vientieuroja odottamaan.

On tärkeää myöskin, että panostetaan raiteisiin, ja hallitus niihin myöskin panostaa,
mutta nopeisiin raideyhteyksiin panostaminen tarvitsee myöskin nopeampia tekoja. Ei voi-
da ajatella niin, että Suomi päättyy tuohon Tampereelle, ja siinä mielessä kokoomus esit-
täisi suunnittelumäärärahaa pääradalle ja Ouluun asti, koska on tärkeää, että päärata toimii
sinne pohjoiseen asti. Meillä on siellä hyvin valitettavia pullonkauloja, jotka sitten matkus-
tajaliikenteen mutta myöskin tavaraliikenteen ja vientieurojen kuljettamista ehkäisevät.
Meillä on myöskin se ongelma — tai ongelma ja ongelma — että kun ne tonnit, jotka siellä
pääradan pohjoisosassa liikkuvat, eivät äänestä ja ne eivät pidä täällä salissa niin suurta
ääntä, meidän pohjoisen edustajien on tuotava esiin se, että raideliikenne tarvitsee nimen-
omaan satsauksia sen viennin näkökulmasta.

Arvoisa puhemies! Ihan lopuksi: Kun tuossa muutamat muut puheenvuorot käsittelivät
muun muassa kotitalousvähennystä, niin näitten eri ryhmien vaihtoehtobudjeteista jäi sa-
nomatta, että kristillisdemokraateilla on hyviä tavoitteita. Ehkä jotkut keinot ovat erilaisia,
mutta erityisesti ilahduin tästä rohkeasta asumistukimenojen esiin nostamisesta ja siihen
liittyvistä avauksista. Ensi vuonnahan on tarkoitus tulla myöskin tämä asuntopoliittinen se-
lonteko, ja on tärkeää, että me pystymme keskustelemaan, minne meidän yhteiskunnan
miljardit menevät, koska ne ovat melkein puolitoistakertaistuneet tässä reilun kymmenen
vuoden aikana. PS:llä toimet ylivelkaantuneiden ihmisten ja sisäilmaongelmien kanssa
painivien kanssa olivat hyviä. Liike Nytillä ei ollut ehkä ihan niin konkreettisia toimia,
mutta oli sieltäkin [Puhemies koputtaa] löydettävissä jotain hyvää.

19.00 Eveliina Heinäluoma sd: Arvoisa puhemies! Kysyisin, tietääkö puhemies tai ar-
von kollegat, millä sanoilla Kokoomusnuoret eilen kuvasi kokoomuksen vaihtoehtobudjet-
tia Twitterissä. Nimittäin Kokoomusnuoret kuvasi sitä näin, seuraavilla sanoilla: ”taatusti
oikeistolaisin vaihtoehtobudjetti”. Kun katsoo, mitä kokoomuksen vaihtoehto on syönyt,
tähän tviittiin on helppo yhtyä. Kokoomuksen vaihtoehtobudjetti nimittäin ottaa köyhiltä ja
jakaa parempiosaisille. Ylimitoitetut veronalennukset kustannetaan eläkevaroja syömällä.
Kokoomus haluaa ottaa työllisyysrahastoista valtion budjettiin 500 miljoonaa euroa joka
vuosi.

Budjetti siis rahoitetaan syömällä säästöjä, ja tämä tehdään viemällä työttömien eläk-
keet. Ansiosidonnaisesta työttömyysturvasta ei kertyisi eläkettä kokoomuksen mallissa
enää ollenkaan. Erityisesti varakkaita hyödyttävä veroale pahentaisi tulevaisuuden eläke-
läisköyhyyttä. Lähes 600 miljoonan euron leikkaukset toimeentulotuesta, asumistuesta ja
työttömyysturvasta, ja lopputulos on: kaikkein köyhimmän viidenneksen tulot tippuvat ja
vähävaraisimpien ahdinko syvenee.

Hallituksen budjettiin verrattuna kokoomuksen vaihtoehto alentaisi siis tuloja kaikkein
pienituloisimpien kohdalla ja kasvattaisi tuloja kaikkein hyvätuloisimpien osalta. Pienitu-
72



Pöytäkirjan asiakohta PTK 67/2019 vp
loisten tulojen lasku johtuu ennen kaikkea työttömyysturvan ja toimeentulotuen leikkauk-
sista. Onneksi tämä hallitus on tehnyt toisenlaisen arvovalinnan, ja me olemme sitoutuneet
eriarvoisuuden vähentämiseen, emme kasvattamiseen. Tähän loppuun voikin helposti yh-
tyä kokoomusnuorten näkemykseen: kokoomuksen vaihtoehtobudjetti on taatusti oikeisto-
laisin budjetti, joka on nähty viime vuosina.

19.03 Anna-Kaisa Ikonen kok: Arvoisa puhemies! Edellinen puheenvuoro sisälsi useita
sellaisia väitteitä, joita olisi syytä korjata. En käy tässä nyt niitä käymään läpi mutta totean,
että kyllä kokoomuksen vaihtoehtobudjetti pitää sisällään hyvinkin vastuullisen esityksen.
Siinä satsataan monellakin tapaa hyvinvointiin, tulevaisuuden Suomeen, ja sillä tavalla,
että se on myöskin rahoituksen pohjalta kestävä. Koen, että se on myöskin hyvin sosiaali-
sesti oikeudenmukainen eikä siinä ole sellaista eriarvoisuutta lisäävää vaikutusta, jos kat-
sotaan näitä arvioita, mitä olemme saaneet.

Mutta menen varsinaiseen omaan puheenvuorooni:
Kokoomuksen vaihtoehtobudjetti sisältää todellisia tulevaisuustekoja. Siinä katse on

luotu kauemmas. Yritysten sijoittumisen kannalta keskeisiä tekijöitä ovat osaamispohja ja
saavutettavuus, ja niihin esitämme rohkeita investointeja, jotka luovat edellytyksiä myös
tuleville vuosikymmenille.

Elinkeinoelämän ja Suomen menestyksen kannalta pidän vaihtoehtobudjetin tärkeänä
elementtinä sitä, että korkeakoulujen pääomitukseen esitetään miljardia euroa. Lisäksi
koko koulutuspolkuun tehdään panostuksia ja tutkimusrahoitusta vahvistetaan. Olemme
sitoutuneet nostamaan tutkimus-, kehitys- ja innovaatiotoiminnan rahoituksen tason 4 pro-
senttiin bruttokansantuotteesta. Pieni Suomi pärjää vain satsaamalla osaamiseen.

Samoin erittäin tarpeellinen esitys on kahden miljardin euron lisäysesitys väyläinves-
tointeihin. Päärata tarvitsee kipeästi lisää kapasiteettia ja nopeutta. Sitä me pendelöijät
saamme päivittäin todistaa. Pasila—Riihimäki-välin rakentaminen olisi syytä saattaa liik-
keelle välittömästi, ja siihen vaihtoehtobudjetissamme on varattu 273 miljoonaa euroa.
Kun puhutaan pääradasta, niin itse asiassa on syytä puhua päärata plussasta, koska päära-
taan kytkeytyy myöskin monia muita keskeisiä yhteyksiä. Samoin Turun tunnin junan en-
simmäistä yhteyttä, Espoon kaupunkirataa, on nyt saatava liikutettua eteenpäin, itäisten
yhteyksien suunnittelua unohtamatta. Koko Suomessa on tarvetta nopeuttaa ja parantaa
keskeisiä yhteyksiä, sillä raideyhteyksien edistäminen palvelee niin liikkuvia ihmisiä ja
yrityksiä kuin ilmastotavoitteitakin. Kuten vaihtoehtobudjetissamme todetaan, miljardien
hyötyjä ei synny ilman miljardiluokan investointeja.

19.05 Sofia Vikman kok: Arvoisa puhemies! Kokoomuksen vaihtoehtobudjetti on todel-
linen vaihtoehto Suomelle. Se on tulevaisuusbudjetti, joka lisää työllisyyttä. Siinä missä
hallituksen vaihtoehto vähentää työllisyyttä, niin puolueettomien ja riippumattomien edus-
kunnan tietopalvelun laskelmien mukaan kokoomuksen vaihtoehto lisää työllisyyttä
60 000:lla. Se on merkittävää, koska kaikkien niiden hyvien rahoitustarpeiden ja kohtei-
den, joihin haluamme laittaa rahaa, rahoitus riippuu nimenomaan siitä, saammeko työlli-
syyden nousuun. Meidän vaihtoehdollamme se onnistuu.

Kun pystymme tekemään panostuksia, itselleni erityisen tärkeää on silloin panostaa
koulutukseen ja tutkimukseen sekä lapsiin ja nuoriin. Siitä hyviä esimerkkejä ovat, että ko-
koomus toteuttaisi terapiatakuun ja kokoomus myös panostaa koulutukseen ja tutkimuk-
seen enemmän kuin maan hallitus — siis enemmän kuin maan hallitus. Tästä olemme ko-
73



Pöytäkirjan asiakohta PTK 67/2019 vp
koomuksen sivistysvaliokunnan edustajien kanssa erityisen hyvillämme. Kokoomus ke-
ventää työn ja eläkkeen verotusta siten, että työstä ja eläkkeestä jää enemmän käteen. Se on
erittäin tärkeää ja vaikuttaa jokaisella palkansaajalla ja myös eläkeläisillä.

Kokoomus myös budjetissaan, vaihtoehdossaan, huolehtii ikäihmisistä. Se näkyy siinä,
että parannamme hoitoon pääsyä ja esimerkiksi suuntaamme erityistä parannusta kotitalo-
usvähennykseen ikäihmisille. Vaihtoehtomme myös lisää turvallisuutta, turvaa poliisien
määrän ja riittävät panostukset kansallisesta turvallisuudesta huolehtimiseen.

Kokoomuksen vaihtoehdossa liikenneyhteydet laitetaan kuntoon. Sen sijaan, että halli-
tus vain suunnittelee yhteyksien toteutumista, kokoomuksen vaihtoehdossa esimerkiksi
nopeiden junayhteyksien ja pääradan osalta saadaan jo kuokkaa maahan, eli päästään ai-
dosti toteutukseen. Sen lisäksi, että liikenneyhteydet laitetaan kaikkialla Suomessa kun-
toon, meidän vaihtoehtomme myös aidosti vähentää päästöjä. Päästöjen vähennyksiin ei-
vät kauniit puheet ja hyvät tavoitteet riitä, vaan tarvitaan konkreettisia tekoja. Niitä kokoo-
muksella on. Vaihtoehtomme kokonaisuutena luo toivoa ja osoittaa sen, että voimme in-
vestoida tulevaisuuteen syömättä suomalaisilta huomisen eväitä.

19.08 Jani Mäkelä ps: Arvoisa puhemies! On vähän harmillista, että hallituspuolue kes-
kustan edustajat eivät nyt ole täällä paikalla kuuntelemassa, kun joudun myöntämään, että
olemme tehneet virheen. Jopa kaksi virhettä.

Ensimmäinen virhe on se, että meidän painetussa vaihtoehtobudjetissamme lukee, että
olemme varanneet arvonlisäveron alarajan nostamiseen 20 miljoonaa, mutta todellisuudes-
sa olemme varanneet siihen 40 miljoonaa. Tämä 40 miljoonaa esiintyy lukuna talousarvi-
oaloitteessa, jonka olemme jättäneet, ja eduskuntahan käsittelee talousarvioaloitteita, elik-
kä se luku pitää, joka siellä TAA:ssa sijaitsee eikä vaihtoehtobudjetissa. Toinen asia, joka
on huomattu, koskee polttoaineveroa. Se hallituksen kaavailema korotus astuisikin voi-
maan vasta ensi kesänä, minkä tuloksena olemme budjetoineet polttoaineveron alennuk-
sen perumiseen huomattavan summan liikaa rahaa, eli yhtäkkiä meille ilmestyikin budjet-
tiin 170 miljoonaa lisää katetta. On vähän hämmästyttävää, kuinka keskustapuolue, joka
syyttää meitä 500 miljoonan ylityksestä, ei ole huomannut tätä asiaa, että meillä onkin siel-
lä 170 miljoonaa rahaa, jota ei edes tarvitsisi olla ja jonka voimme käyttää ihan mihin ha-
luamme vaihtoehtobudjetissamme.

Toinen mielenkiintoinen yksityiskohta: Pääministeri Rinne puhui eläkeläisten verota-
sauksestamme aiemmin päivällä ja itse asiassa myönsi, että sosiaalidemokraattien johtama
hallitus yliverottaa eläkeläisiä 350 miljoonan verran. Nyt perussuomalaiset olisivat tätä yli-
verottamista kompensoimassa alkuunsa 50 miljoonalla — jostain täytyy aina aloittaa — ja
nyt onkin mielenkiintoista, aikooko hallitus tukea perussuomalaisten ajatusta siitä, että elä-
keläisten verotusta tuotaisiin edes tuon verran lähemmäs palkansaajien verotusta. Nyt pää-
ministeri valitettavasti ei ole vastaamassa tähän kysymykseen.

Ihan noin yleisellä tasolla toteaisin, että vaihtoehtobudjetti on paperi, jossa on tietysti lu-
kuja ja miljoonia ja konkreettisia ehdotuksia, mutta ennen kaikkea se on paperi, jolla tuo-
daan esille puolueen linjaa. Ensi vuodelle voi esittää ihan tässä oikeassa elämässä vain ra-
jallista määrää asioita, ei voi tehdä maailmaa mullistavia muutoksia, ja laiva kääntyy hi-
taasti valtiontaloudessa, mutta vaihtoehtobudjetissa me tuomme myös esille sitä linjaa, mi-
ten perussuomalaiset haluaisivat suuressa mittakaavassa muuttaa erityisesti Suomen EU-
politiikkaa ja maahanmuuttopolitiikkaa, jotka molemmat ovat miljardien ja taas miljardien
menoeriä seuraavien vuosien aikana. Mikä on tilanne kolmen vuoden päästä? Mikä on ti-
74



Pöytäkirjan asiakohta PTK 67/2019 vp
lanne viiden vuoden päästä? Viiden vuoden päästäkin ollaan vielä seuraavalla EU:n rahoi-
tuskehyskaudella, ja silloin vaikuttavat ne budjettisäännöt, joita nyt Suomen hallitus on hy-
väksymässä hyvinkin hölläkätisesti. Jos perussuomalaisten linjaa noudatettaisiin, valtion-
talous pitkällä tähtäimellä, tämän vaihtoehtobudjetin antamilla suuntaviivoilla, säästäisi
miljardeja euroja näistä kyseisistä suomalaisten kannalta toissijaisista menoeristä ja voi-
simme siirtää ne suomalaisten hyvinvointiin ja terveyteen ja turvallisuuteen.

19.11 Juha Mäenpää ps: Arvoisa puhemies! Perussuomalainen Suomi on turvallinen.
Siellä toteutuvat sekä oikeus että kohtuus. Kansalaisten ei tarvitse pelätä, ja he tuntevat,
että rangaistukset ovat oikeudenmukaisia. Ulkorajamme ovat turvattuja, ja Suomessa on
toimintakykyiset asevelvollisuuteen ja laajaan reserviin perustuvat puolustusvoimat sekä
poliisi, joka näkyy ja on lähellä. Näin on tänne meidän kirjaamme kirjattu, ja se on todel-
lisuutta, että Suomessa tarvitaan enemmän poliiseja ja pikaisesti. Tähän olemme kiinnittä-
neet huomion tässä vaihtoehtobudjetissamme.

Täällä on toinen asia, joka on omaa sydäntäni lähellä, ja haluan sen täältä nostaa esiin:
”Sopimussotilaat: Puolustusvoimat on joutunut sopeuttamaan menojaan kohtuuttomasti

kuluvan vuosikymmenen aikana. Vaikka pieniä parannuksia tilanteeseen on tullut viime
vuosina, kuten reservin määrän nostaminen lähemmäs tarvetta, tarvitaan edelleen lisää
henkilökuntaa varusmiesten koulutustarpeisiin. Kantahenkilökunnan lisäämisen myötä re-
serviä voidaan kasvattaa takaisin kestävään määrään, eli noin 350 000 sotilaaseen, sekä
yleistä koulutustasoa parantaa. Valitettavasti hallitus on kuitenkin tekemässä päinvastoin
ja vähentämässä sopimussotilaiden määrää, joiden panos varusmiesten koulutuksessa on
merkittävä.”

Tämä on semmoinen asia, minkä eritoten haluaisin, että hallituspuolueet nostaisivat
meidän vaihtoehtobudjetistamme omaan budjettiinsa ja saataisiin tämä asia kuntoon ja tur-
vattua Suomen puolustusvoimien koulutus.

Lyhyestä virsi kaunis — tämä oli tässä.

19.14 Marko Kilpi kok: Arvoisa herra puhemies! Haluan puhua tässä kohtaa kahdesta
suomalaisen hyvinvointiyhteiskunnan peruspilarista: turvallisuudesta ja terveydestä, ja tar-
kemmin sanottuna vielä mielenterveydestä. Mielenterveyspotilaan hidas hoitoonpääsy on
yhteiskunnalta kallista leikkiä ihmisten elämällä. Joka toinen suomalainen kärsii jossain
elämänsä vaiheessa mielenterveyshäiriöistä, mutta vain puolet saavat tarvitsemaansa hoi-
toa. Avun hakeminen mielenterveysongelmiin on pitkä prosessi, joka voi kestää jopa vuo-
den. Tutkimuksen mukaan varhaisessa vaiheessa tarjottu apu mielenterveyspotilaille voi
vähentää pidemmän terapian tarvetta ja näin säästää merkittävästi kustannuksia. OECD:n
mukaan mielenterveyden häiriön kustannukset Suomelle ovat jopa 11 miljardia euroa vuo-
dessa — 11 miljardia. Noin puolet työkyvyttömyyseläkkeelle jäävistä suomalaisista pu-
toaa pois työelämästä mielenterveyssyistä.

Rinteen hallituksen tavoitteena on, että työttömyysaste on hallituskauden päättyessä
4,8 prosenttia, kun se tällä hetkellä on yli 6 prosenttia. Mikäli hallitus haluaa päästä tavoit-
teeseen, tulee silloin panostaa mielenterveyden edistämiseen. Oikea-aikainen hoitoonpää-
sy vähentää parhaiten mielenterveysperusteisia työkyvyttömyyseläkkeitä ja työpoissaolo-
ja. Siksi terapiatakuu täytyy toteuttaa nyt, jotta ihminen pääsee hoitoon kuukauden, ei vuo-
den, sisällä. Suomalaista mielenterveysosaamista tulee vahvistaa etenkin kouluissa, mutta
myös työpaikoilla, koska mielenterveys on meidän kaikkien oikeus.
75



Pöytäkirjan asiakohta PTK 67/2019 vp
Burnout on poliisissa kasvanut ammattitaudiksi, juttupinot ja tutkinta-ajat sen kuin kas-
vavat. Koko ajan vakavampia rikoksia jätetään tutkimatta, mikäli epäilty ei ole heti tiedos-
sa. Massarikollisuuteen puuttuminen on kovasti ontuvaa, ja se jättää huumausainerikolli-
suudelle piikin täysin auki. Valtiontalouden tarkastusviraston selvityksenkin mukaan lii-
kennevalvontaa on jätetty merkittävästi tekemättä, koska liikennesektoripoliisit ovat jou-
tuneet hoitamaan kiireellisiä hälytystehtäviä. 100 000 poliisitehtävää jää vuosittain hoita-
matta, koska ei ole ketään niihin tehtäviin lähettää. Olen moneen kertaan todennut, että po-
liisien määrän pitää olla vähintään 8 000. Kokoomuksen vaihtoehtobudjetin mukaan se
olisi täysin mahdollista, sillä ehdotamme poliisin määrärahoihin 55 miljoonaa euroa pysy-
vää lisäystä, mikä on 5 miljoonaa enemmän kuin perussuomalaisten vaihtoehtobudjetissa.
Suomessa poliiseja on tuhatta asukasta kohti 1,3. Jopa Islannissa on 1,9 poliisia tuhatta asu-
kasta kohti, ja ensi vuonna tuo luku tulee Islannissakin nousemaan 2,13 poliisiin tuhatta
asukasta kohti. Poliisin määrän nosto 8 000 poliisiin tarkoittaisi Suomessa vasta 1,4:ää po-
liisia tuhatta asukasta kohti, joten pohjoismaisessa vertailussa olisimme edelleenkin perän-
pitäjiä. Mutta tuo lisäys on elintärkeä, ja näistä luvuista voidaan helposti ja yksinkertaisesti
todeta, kuinka ratkaiseva tuo nosto olisi.

Arvoisa puhemies! Poliisin kroonisesta resurssivajeesta johtuva syöksykierre on kerta-
kaikkisesti pysäytettävä, ja kokoomuksen vaihtoehtobudjetista löytyy merkittävä sijoitus
isänmaan turvallisuuteen. Se on samalla suomalaisen poliisin pelastus. [Timo Heinonen:
Kokoomus pitää turvallisuuslupaukset!]

19.18 Sofia Vikman kok: Arvoisa puhemies! Kokoomus panostaisi pitkäjänteisesti kou-
lutukseen ja osaamiseen sekä samalla lapsiin ja nuoriin. Hallitus puhuu koulutuksen kun-
nianpalautuksesta, mutta teot ovat ristiriidassa puheiden kanssa. Hallituksen koulutuspa-
nokset ovat määräaikaisia, eivät pysyviä. Tempoileva koulutuspolitiikka johtaa määräai-
kaisten opettajien palkkaamiseen, tutkimusrahoituksen leikkaamiseen ja koulutuksen laa-
dun heikentymiseen.

Vaihtoehtobudjetissamme varmistetaan, että kunnianhimoiset tavoitteet ja lisäpanokset
todella tukevat toisiaan. Hallituksen vaihtoehdossa tilanne johtaa pahimmillaan koulutuk-
sen laadun heikkenemiseen. Kokoomuksen vaihtoehtobudjetti lisää 140 miljoonaa euroa
pysyviä määrärahoja tutkimukseen, alentaa 50 miljoonalla varhaiskasvatusmaksuja, mikä
tuntuu monen perheen kukkarossa, sekä varaa 10 miljoonaa korkeakoulujen aloituspaikko-
jen lisäämiseen. Hallituksen kertaluontoisista panostuksista tehdään pysyviä. Koulutuk-
seen panostaminen tehdään kokoomuksen vaihtoehdossa pitkäjänteisesti. Siihen kuuluu
myös yliopistojen pääomittaminen, mikä lisää ja parantaa korkeakoulujen toimintaedelly-
tyksiä pitkäjänteisesti. Korkea osaaminen on pienen maan valtti, ja olemme kokoomukses-
sa sitoutuneita suomalaisten osaamistason nostamiseen. Onkin huomattava, että ei voida
puhua mistään korkeakoulujen rahoituksen käänteestä, mikäli lisärahoitusta korkeakoulu-
jen aloituspaikkojen lisäykseen ei osoiteta. Edellinen hallitus jo päätti korkeakoulujen ra-
hoitusindeksin palauttamisesta. Se oli oikein hyvä päätös. Se on myös kannatettavaa, että
korkeakoulujen perusrahoitusta vahvistetaan. Kuitenkin hallituksen nykyinen ehdotus on
johtamassa siihen, että rahoitus korkeakoulututkintoa kohden laskee eli tutkimuksen ja
koulutuksen laatu heikkenee, mikäli lisärahoitusta uusiin aloituspaikkoihin ei osoiteta. Ko-
koomus osoittaisi.

Keskustelu päättyi.
76



Pöytäkirjan asiakohta PTK 67/2019 vp
Asian käsittely päättyi.
77


