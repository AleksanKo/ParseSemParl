















































DEMFD3.tmp.xml


Pöytäkirjan asiakohta PTK 35/2018 vp
Pöytäkirjan asiakohta 

PTK 35/2018 vp

Täysistunto

Perjantai 13.4.2018 klo 13.11—13.30

3. Lakialoite laiksi muovipakkausverosta
Lakialoite LA 5/2018 vp Krista Mikkonen vihr ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään valtiovarainvaliokuntaan.

Keskustelu

13.13 Krista Mikkonen vihr (esittelypuheenvuoro): Arvoisa rouva puhemies! Viime ai-
koina olemme havahtuneet siihen, että tällä menolla maailman merissä on enemmän muo-
via kuin kalaa vuoteen 2050 mennessä. Muovi on monella tapaa hyvä ja käytännöllinen
materiaali, mutta ongelmaksi muodostuu muoviroskan syntyminen [Hälinää — Puhemies
koputtaa] ja muovin liikakäyttö. 

Puhemies Paula Risikko:  Anteeksi, edustaja. — Pyydän kaikkia niitä, jotka eivät ole tääl-
lä salissa tässä asiassa, siirtymään kokouksiin ulkopuolelle, kiitos. — Olkaa hyvä, edustaja
Mikkonen.

Tällä käsittelyssä olevalla lakialoitteella pyritään vastaamaan tähän ongelmaan. Kerta-
käyttöisten muovipakkausten syntyä ja niiden ympäristökuormitusta on vähennettävä. Sitä
varten esitämme muovipakkausveroa. 

Vero koskisi kaikkia tuotteita, joiden valmistukseen on käytetty muovia ja jotka on tar-
koitettu säilyttämään tai suojaamaan. Myös muovipussit olisivat veron piirissä. Vero olisi
jokaisesta muovipakkauksesta 2 euroa kilolta. Veron yhtenä tarkoituksena on ohjata uusio-
muovin käyttöön ja ympäristöystävällisempien pakkausmateriaalien kehittämiseen. Sen
vuoksi kierrätysmuovi ja aidosti biohajoava muovi olisivat verovapaita. Vero ei myöskään
koskisi panttipulloja.

Tämä aloite muovipakkausverosta jätettiin helmikuussa osana vihreän eduskuntaryh-
män muoviavausta, jossa ehdotimme myös muita keinoja muoviroskan vähentämiseen ja
muovin kierrätyksen lisäämiseen. Olenkin todella ilahtunut siitä, että hallitus päätti nyt ke-
hysriihessä ryhtyä selvittämään muoviveron käyttöönottoa. Toivon, että tämä aloite avit-
taa hallitusta löytämään verolle hyvän toteuttamismallin.

Arvoisa puhemies! Jätelain mukaan kaikessa toiminnassa on mahdollisuuksien mukaan
huolehdittava siitä, että jätettä syntyy mahdollisimman vähän. Muovipakkausten ympäris-
tökuormitus on merkittävä. Muovin raaka-aineena on fossiilinen öljy, eikä se maadu luon-
nossa. Valmistus kuluttaa luonnonvaroja ja energiaa. Muovipakkauksia valmistetaan vuo-
sittain valtavasti. Pelkkiä muovikasseja käytetään Suomessa 300 miljoonaa kappaletta.
 Tarkistettu
4.2



Pöytäkirjan asiakohta PTK 35/2018 vp
[Pertti Salolainen: Ohoh!] Vuosittain maapallolla tuotetaan muovia 288 miljoonaa tonnia,
ja suurinta osaa pakkauksista käytetään vain kerran. [Pertti Salolainen: Hirveätä!]

Maailman muovista mereen päätyy noin 10 prosenttia. Myös Itämeri kärsii muovijät-
teestä, sillä Suomen rannikoilta löytyvästä roskasta noin kolme neljäsosaa on muovia. Me-
ressä kaloja ja muita merieläimiä kuolee, kun ne sotkeutuvat muovijätteeseen. Linnut, ka-
lat ja kaikenkokoiset merieliöt luulevat helposti muovia ruuaksi. Ne saattavat nääntyä näl-
kään, kun muoviroska ei hajoa ruuansulatuskanavassa. Meristä muovi ei myöskään häviä
vaan jauhautuu ajan kuluessa yhä pienemmiksi muruiksi eli mikromuoviksi. Ne keräävät
itseensä ympäristömyrkkyjä ja kulkeutuvat ravintoketjussa ylöspäin meidän jokaisen lau-
taselle saakka. [Pertti Salolainen: Totta!]

Muovia verotetaan jo nyt monissa Euroopan maissa. Irlannissa otettiin jo 15 vuotta sit-
ten käyttöön muovipussivero, ja se on osoittautunut tehokkaaksi, sillä muovipussien käyt-
tö on vähentynyt 90 prosenttia. Sekä irlantilaiset itse että kaupat pitävät veroa järkevänä ja
hyvänä. Muovipakkausvero olisi toimiva ratkaisu myös Suomessa. Se vähentäisi muovi-
pakkausten valmistuksen ja käytöstä poistamisen ympäristöhaittoja sekä lisäisi korvaavien
ratkaisujen kysyntää.

Arvoisa puhemies! Roskaantuminen ja muovijätteen päätyminen ympäristöön eivät voi
jatkua nykyisellään. Kehityksen kääntämiseksi eivät riitä yksin kuluttajien valinnat, vaan
tarvitaan lainsäädäntöä. Suomelle tarvitaan oma muovistrategia, kuten EU-tasolla on jo
tehty. Nyt sellaista onkin ryhdytty valmistelemaan ympäristöministeriössä muovitiekartan
nimellä. Tiekartan on määrä hahmottaa sellaisia toimia, joilla Suomi voi vähentää muovi-
jätteen ja roskan aiheuttamia haittoja, tehostaa muovin kierrätystä ja edistää parempien
tuotteiden suunnittelua.

Toivon, että ehdotuksemme muovipakkausverosta löytää tiensä Suomen muovitiekart-
taan. Sen vuoksi olisi hyvä, jos muoviveroa päästäisiin selvittämään heti eikä vasta työryh-
män lopetettua työnsä syksyllä, kuten hallituksen kehysriihipäätöksessä todettiin. Sillä jos
selvitys tehtäisiin nyt heti, sen voisi ottaa myös mukaan tiekartan toimenpiteisiin, kun so-
piva malli löydetään.

Toki olisi parasta, jos muoviverosta päästäisiin sopuun EU-tasolla, ja Suomen onkin
edistettävä muoviveron käyttöönottoa EU:ssa. Mutta sitä ennen Suomi voi toimia edellä-
kävijänä ja ottaa muoviveron käyttöön kotimaassa. Tämä auttaisi myös yrityksiämme pää-
semään eturiviin siinä vaiheessa, kun etsitään muoville korvaavia tuotteita. Olemme toimi-
neet edelläkävijänä ennenkin. Nyt sen aika olisi taas.

Puhemies Paula Risikko:  Otetaan jonkin aikaa debattia.

13.18 Pertti Salolainen kok (vastauspuheenvuoro): Arvoisa puhemies! Tämä oli aivan
loistava puheenvuoro, ja toivoisi, että tällaisia puheenvuoroja kuulisi useammin tässä sa-
lissa. En mene toistamaan, mitä siinä sanottiin — oli erittäin hyviä näkökohtia — vaan toi-
von vain, että nämä asiat nyt lähtevät meidän hallinnossa vahvasti eteenpäin.

13.19 Pia Viitanen sd (vastauspuheenvuoro): Arvoisa rouva puhemies! Minusta tämä
aloite on oikeanhenkinen. Meidän täytyy tänä päivänä miettiä entistä tehokkaampia keino-
ja, miten tuemme ympäristöystävällisempää taloutta ja kaiken kaikkiaan esimerkiksi kan-
nustamme kiertotalouteen. 
2



Pöytäkirjan asiakohta PTK 35/2018 vp
Meillä on tässä SDP:llä tiettyä edelläkävijyyttä. Olemme joskus puhuneet pakkausten
verottamisesta ja tämänkaltaisista asioista, ja nytkin meillä on ajatuksia sen suhteen, miten
voisimme verojärjestelmäämme kaiken kaikkiaan kannustavalla tavalla muuttaa ympäris-
töystävällisempään suuntaan tulevaisuudessa. 

Puhemies, se, minkä haluaisin tässä sanoa: On hyvä, että hallitus sanoi, että se alkaa sel-
vittää tätä asiaa, mutta en ehkä ymmärrä, miksi vasta syksyllä nämä toimet käynnistyvät.
Kyllä minä kannustaisin ryhtymään toimeen heti ja katsomaan kokonaisuuksia, mutta ehkä
hieman voisi laajemmalta pohjalta [Eero Heinäluoma: Jalka pois jarrulta!] — eli jalka pois
jarrulta.

Puhemies Paula Risikko:  Tiedoksi kaikille, että käytämme tämän loppuajan nyt tähän
debattiin.

13.20 Eero Heinäluoma sd (vastauspuheenvuoro): Arvoisa puhemies! Täytyy sanoa, että
tässä on ilmeisesti yksi asia, jossa voidaan olla laveasti yhtä mieltä sekä hallituksessa että
oppositiossa, ja iloitsen siitä, että arvostettu luontoaktiivi, kollega Pertti Salolainen otti
esille tämän olennaisen puolen tässä asiassa eli kestävän talouden edistämisen ja luonnon-
suojelun. Sekin liittyy tämän muoviveron eteenpäinvientiin.

Mutta sitten yhdyn edustaja Viitasen näkökulmaan, että pitää miettiä vähän laveammal-
ti. Vaihtoehtobudjeteissahan on aikaisemmin tuotu esille tämä pakkausvero-ajatus, joka
sekin ohjaa luonnonvarojen järkevään käyttöön. Asenteet ovat muuttumassa. Muovipus-
seista peritään nyt nykyään kautta linjan maksua. Tässä on ison asennemuutoksen paikka,
ja pelkästään tämä ratkaisu ei tule riittämään. Tarvitaan veropolitiikan isompaa ohjaamis-
ta, jotta me saamme kestävän yhteiskunnan ja talouden periaatteiden mukaisen verojärjes-
telmän aikaan.

13.21 Kari Uotila vas (vastauspuheenvuoro): Arvoisa puhemies! Aikaisempi kansan-
edustaja Esko Seppänen totesi aikoinaan, että turhakkeet, kerskakkeet ja haitakkeet pitää
laittaa kovemmalle verolle, ja tässä on kysymyksessä nimenomaan haitake. Elikkä koko
maailma on havahtunut ilmastonmuutoksen jälkeen seuraavaan tosi suureen ongelmaan
elikkä siihen, niin kuin tässä edustaja Mikkonen totesi, että maailman merissä on arvioitu
olevan vuonna 2050 enemmän muovia kuin kalaa. Se on valtava katastrofiuhka, ja siihen
on reagoitava. 

On tietysti tärkeää, että kansanedustajan lakialoitteella tämä asia laitetaan liikkeelle,
mutta tietysti hallitukselta pitäisi edellyttää ja edellytetään kyllä nopeaa toimintaa, mihin
täälläkin on viitattu. Tämähän tulee valtiovarainvaliokuntaan ja verojaoston pöydälle, ja
katsotaan, miten pystytään tämän lakialoitteen kautta asiaa vauhdittamaan. Mutta tämä on
todella sellainen ongelma, johon on tartuttava heti ja viipymättä ja mahdollisimman kovin
ja vaikuttavin keinoin. [Pertti Salolainen: Hyvä!]

13.22 Johanna Karimäki vihr (vastauspuheenvuoro): Arvoisa rouva puhemies! On hyvä
kuulla, että tämä vihreän ryhmän aloite muovipakkausverosta saa laajaa kannatusta. Maa-
ilma on hukkumassa muoviroskaan, ja esimerkiksi muovipullo hajoaa luonnossa vasta 500
vuoden kuluessa. Meidän täytyy pysäyttää tämä kehitys ja tehdä sellaisia politiikkatoimia,
että ihmisten on helppo arjessansa välttää muovia. 
3



Pöytäkirjan asiakohta PTK 35/2018 vp
On hyvä, että hallitus myös selvityttää muovipakkausveroa, mutta esimerkiksi tämä esi-
tys, jonka edustaja Mikkonen esitteli, on jo ihan käyttövalmis esitys, jonka voi ottaa pikim-
miten käyttöön. 

Tämä esitys on osa laajempaa vihreän ryhmän muoviavausta helmikuulta, ja muita eh-
dotuksia siinä on muun muassa se, että kielletään mikromuovin lisääminen tuotteisiin.
Tämä on myös Pohjoismaiden neuvoston suositus pohjoismaisille hallituksille, jonka
Ruotsi jo kiitettävästi on ottamassa käyttöön kesällä, ja näin Suomenkin täytyy tehdä — ot-
taa pikimmiten käyttöön mikromuovin käyttökielto kosmetiikassa.

13.23 Simon Elo sin (vastauspuheenvuoro): Arvoisa puhemies! Suomella on hyvä histo-
ria, edelläkävijyys panttipullojen kierrätyksessä. Siitä muut maat ovat vähitellen myös ot-
taneet mallia, ja parempaan suuntaan on menty. Muistan kun perheeni vieraili 90-luvulla
usein Israelissa, ja Lähi-idässä oli suuri ongelma nimenomaan silloin näitten muovipantti-
pullojen kanssa. Ei ollut sitä järjestelmää, että saisi jotain rahaa siitä, kun ne vie kauppaan
kierrätykseen, ja niitä pulloja oli pitkin poikin ympäri katuja. Ei ole enää: jos tänä päivänä
menee Jerusalemiin tai Tel Aviviin, niin heillä on nykyään järjestelmä, ja katukuva näyttää
siinä suhteessa samanlaiselta kuin Suomessakin, eli parempaan suuntaan on tässä menty.

Jos ajatellaan sitten EU:n tilannetta, niin arvio on, että 100 000 tonnia joka vuosi EU-
maiden rannikoilta päätyy muovia mereen. Eli kun puhutaan koko maailman laajuisesti,
niin kyllä EU:ssakin tämä on ongelma, ei pelkästään kehitysmaissa. Jalka sinänsä kyllä
pois jarrulta — se jarrukin on kyllä varmaan muovista tehty — mutta kyllä katson, että sel-
vitys pitää nyt tehdä huolella ja ottaa muovivero käyttöön vähintäänkin kertakäyttömuovil-
le. [Puhemies koputtaa] 5 sekuntia valmistetaan, 5 minuuttia käytetään, [Puhemies: Aika!]
ja satoja vuosia luonnossa — se ei sovi.

13.24 Olavi Ala-Nissilä kesk (vastauspuheenvuoro): Puhemies! Kuten edustaja Uotila
sanoi, niin voidaan verojaostossakin tätä käsitellä. Sitä kauttahan se menee, vaikka aloit-
teita yleensä emme kovin laajasti käsittele, mutta tässä on yleisempää mielenkiintoa. 

Todellakin, kun ajattelemme ympäristönsuojelua laajemmin, saastuttajan pitää maksaa.
On puhuttu paljon esimerkiksi maailmanlaajuisesta carbon taxista, hiiliverosta. Se olisi
teoriassa hyvä, jos voitaisiin päästöille laittaa kunnon vero, niin silloin markkinat alkaisi-
vat toimia, syntyisi päästöjä vähemmän ja syntyisi myöskin nopeammin teknologiaa, joka
estää hiilidioksipäästöjä. Tässä on pienemmästä asiasta kysymys, mutta totta kai tämä
muovisaastekin on globaali ilmiö tuolla maailman merissä. 

Me voimme Suomen osalta löytää — minä kannatan, että selvitetään — oman ratkai-
summe ehkä kohdennetummin tähän kysymykseen juuri niin kuin tässä aloitteessa esite-
tään, ja kannatan siinä mielessä tämän aloitteen asian selvittämistä.

13.25 Ritva Elomaa ps (vastauspuheenvuoro): Arvoisa puhemies! Ympäristöasiat ovat
tosi tärkeitä, ja hyvä, että Suomessa on herätty vahvasti hoitamaan näitä asioita tulevaisuu-
dessa ja tekemään toimia, jotka vähentävät saasteita. Suuret maat, monet teollisuusmaat
saastuttavat valtavan paljon, ja heidän osuutensa pitää olla vahva ympäristökysymyksissä. 

Krista Mikkoselle sanon kiitoksen, että on tuonut lakialoitteen muovista. Tämä on tosi
tärkeä. Nimittäin ei ole ihmisille hyvä eikä eläimille, että maailman merillä on roskamuo-
via, joka saastuttaa ja tekee suuria ongelmia kaikille.
4



Pöytäkirjan asiakohta PTK 35/2018 vp
13.26 Timo Harakka sd (vastauspuheenvuoro): Arvoisa puhemies! Kiitos edustaja Mik-
koselle tästä lakialoitteesta. Edustaja Viitanen oli liian vaatimaton vähätellessään omaa
osuuttaan siinä, että SDP jo 2009 esitteli vaihtoehtobudjetissaan pakkausveroa. On muka-
vaa, että sosiaalidemokraatit ovat voineet olla tässä innoittamassa vihreitä lakialoitteeseen.

Ilmastonmuutoksen torjunnan ja kestävän kehityksen varmistaminen ovat niin tärkeitä
asioita Suomelle ja koko ihmiskunnalle, että niiden tarkastelun tulisi olla johdonmukaises-
ti kaiken lainsäädännön uudistamista läpilyövä periaate, ja tähän SDP myös pyrkii. Osana
kohtapuoleen julkistettavaa vero-ohjelmaa me otamme käyttöön systemaattisen periaat-
teen, jossa jatkossa kaikkia verouudistuksia tarkastellaan myös kestävän kehityksen näkö-
kulmasta. Tästä hyvä esimerkki on juuri nyt suuren valiokunnan käsittelyyn tuleva keskus-
telu EU:n laajasta arvonlisäverojärjestelmän uudistuksesta. Meille se antaa mahdollisuu-
den esitellä kestävän kehityksen arvonlisäveroa, siis kaikkea läpilyövää ilmastonmuutok-
sen vastaisen toiminnan verouudistusta. 

13.27 Satu Hassi vihr (vastauspuheenvuoro): Arvoisa puhemies! Tämä ongelmahan on
maailmanlaajuinen. Joitakin kuukausia sitten tapasin valokuvaajan, joka oli Huippuvuoril-
la kuvannut ilmastonmuutoksen vaikutuksia, ja hän kertoi, että sielläkin rannat ovat täynnä
jauhoksi jauhautunutta muovia. 

Suomi ei tietenkään ole pääosassa tämän globaalin ongelman aiheuttajana, mutta me
voimme olla suuri osa tätä ratkaisua. En usko, että pelkästään kierrätys ja sen sellaiset rat-
kaisut auttavat. Niitä toki tarvitaan, mutta meidän on kehitettävä pakkausmateriaaleja, jot-
ka ovat biohajoavia — ihan oikeasti biohajoavia. Sekään ei auta, että teemme muovia vaik-
ka puuraaka-aineesta, jos se lopputuote sinänsä on ihan samaa muovia kuin öljypohjainen-
kin muovi. Kehittämällä biopohjaisten pakkausmateriaalien ratkaisuja Suomi voi [Puhe-
mies koputtaa] luoda osaamista ja tuotteita, jotka ovat koko ihmiskunnalle tarpeen.

Puhemies Paula Risikko:  Viimeisen vastauspuheenvuoron käyttää edustaja Vähämäki.
[Timo Heinonen: Puhemies, ensimmäisenä pyysin!]

13.28 Ville Vähämäki ps (vastauspuheenvuoro): Puhemies! Ensinnäkin edustaja Mikko-
selta todella hyvä aloite, ja täytyy sanoa näin, että edustaja Hassi pääsi tässä siihen avain-
kysymykseen. Eli todellakin on olemassa biohajoavia muoveja, jotka ovat joko öljypohjai-
sia tai sitten biopohjaisia hajoavia muoveja. Biopohjaiset hajoavat muovit hajoavat hiili-
dioksidiksi ja vedeksi nopeammin kuin nämä muut, ei-biohajoavat muovit. Jos vain pys-
tyttäisiin jotenkin ohjaamaan kulutusta vaikkapa kansainvälisen yhteistyön kautta kohti
näitä biopohjaisia, hajoavia muoveja — ne ovat muun muassa selluloosapohjaisia bioha-
joavia muoveja — niin tässä olisi huikea mahdollisuus meidän teollisuudelle ja bisnekselle
tehdä uusia tuotteita, muun muassa metsäteollisuuden tuotteita. Neste Oyj:kin [Puhemies
koputtaa] on näitä paljon tutkinut. Että tässä on myöskin mahdollisuus luoda [Puhemies
koputtaa] samalla liiketoimintaa ja vientiä Suomelle.

Keskustelu ja asian käsittely keskeytettiin.
5


