















































DEM6344.tmpSave.xml


Pöytäkirjan asiakohta PTK 26/2016 vp

 Tarkistettu
4.0

Pöytäkirjan asiakohta 

PTK 26/2016 vp

Täysistunto

Torstai 17.3.2016 klo 15.59—17.46

2.4. Suullinen kysymys tutkintojen ja virkojen kielitaitovaatimuksista (Laura Huhtasaari 
ps)

Suullinen kysymys SKT 29/2016 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Huhta-
saari.

Keskustelu

16.57 Laura Huhtasaari ps: Arvoisa puhemies! Kokoomus nosti tammikuisessa kotout-
tamisohjelmassaan esille, että maahanmuuttajien kouluttaminen vaatii myös kielitaitovaa-
timustemme uudelleentarkastelua. Sanoitte, että tutkinto- ja kielitaitovaatimuksia ruotsin
kielen osaamisen osalta tarkastellaan, jotta kaksikielisyysvaatimuksesta ei muodostu työl-
listymisen estettä sellaisessa tilanteessa, jossa sitä ei tosiasiallisesti tarvita. Perussuoma-
laisten mielestä on selvää, että mahdollisten muutosten kielitaitovaatimuksissa tulisi kos-
kea kaikkia tasapuolisesti. Nyt kysynkin: aikooko opetusministeriö selvittää, missä tutkin-
noissa ja viroissa ruotsin kielen taitovaatimuksesta voitaisiin luopua?

16.58 Opetus-  ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Se, mihin varmaan ehkä tässä kysymyksen alussa viittasitte, liittyy
siihen, että kun kotouttamisjärjestelmäämme katsotaan, että minkälaisia polkuja rakentuu
Suomeen tulleille maahanmuuttajille, että he pääsisivät nopeasti koulutukseen ja työelä-
mään, niin siellä on havaittu semmoisia kohtia, joissa nämä kielitaitovaatimukset ovat esi-
merkiksi esteenä sille, että voi osallistua johonkin koulutukseen. Näkisin, että tulevaisuu-
dessa se rakenne voisi mennä enemmänkin niin, että me integroisimme sitä kielten opetus-
ta entistä enemmän osaksi sitä koulutusta tai työskentelyä. Eli tämäntyyppisestä ajatteluta-
van muutoksesta — mikä myöskin on hyvin yleisesti pohdinnassa myös muissa Pohjois-
maissa esimerkiksi — oli kysymys tässä asiassa, mihin ymmärsin, että viittasitte.

Kysymyksen käsittely päättyi.


