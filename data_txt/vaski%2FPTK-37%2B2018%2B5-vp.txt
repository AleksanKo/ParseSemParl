















































DEM30D5.tmp.xml


Pöytäkirjan asiakohta PTK 37/2018 vp
Pöytäkirjan asiakohta 

PTK 37/2018 vp

Täysistunto

Keskiviikko 18.4.2018 klo 13.59—21.59

5. Hallituksen esitys eduskunnalle lukiolaiksi sekä laeiksi ylioppilastutkinnon järjestämi-
sestä annetun lain ja opetus- ja kulttuuritoimen rahoituksesta annetun lain muuttamisesta 

Hallituksen esitys HE 41/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 5. asia. Puhemiesneuvosto ehdottaa, että asia lähetetään sivistysvaliokuntaan.

Lähetekeskusteluun varataan aikaa 2 tuntia kello 18—20. Mikäli puhujalistaa ei ehditä
annetussa ajassa käydä loppuun, asiakohdan käsittely keskeytetään ja sitä jatketaan tämän
päivän istunnossa muiden asiakohtien tultua käsitellyiksi. Jos keskustelu asiasta puoles-
taan päättyy ennen sille varatun määräajan päättymistä, siirrytään päiväjärjestyksen seu-
raavaan, 6. asiakohtaan.

Keskustelu

18.03 Opetusministeri Sanni Grahn-Laasonen (esittelypuheenvuoro): Arvoisa puhe-
mies! Koulutusuudistuksilla jatketaan, ja siirrytään käsittelemään lukiouudistusta.

Lukio on ainutlaatuinen aika aikuisuuden kynnyksellä. Se on mahdollisuus nuorillem-
me oppia monipuolisesti uutta, avartaa omia näköaloja ja sivistyä. Lukiossa arvokasta on
juuri se, että siellä voi opiskella monipuolisesti eri aineita, oppia laaja-alaisesti. Ja se on
juuri lukion tärkein tehtävä, yleissivistys. Yleissivistys on jatkossakin lukiokoulutuksen
ydin ja sydän. Tutkijat ovat viime vuosina olleet huolissaan siitä, jääkö lukio tässä koulu-
tusjärjestelmän kehittämisessä hieman taka-alalle. Ikäluokat pienenevät, osaamista tarvi-
taan tulevaisuudessa entistä enemmän, mutta yleissivistävän lukion vetovoimasta on jopa
oltu huolissaan. Lisäksi on huoli osaamispohjan murenemisesta, lukiolaisten uupumisesta
ja kovasta stressistä, laskevista oppimistuloksista ja vähän tukkoisesta tiestä korkea-asteel-
le. Siksi tänään on iso päivä, koska eduskunnan käsittelyyn saatamme hallituksen esityk-
sen, jossa ehdotetaan säädettäväksi uusi lukiolaki. Esitys liittyy hallituksen toimintasuun-
nitelman mukaiseen lukiokoulutuksen uudistukseen, jolla pyritään vahvistamaan lukio-
koulutuksen vetovoimaa ja laatua sekä sujuvoittamaan siirtymistä lukiosta jatko-opintoi-
hin. Tarkoituksena on, että lukiokoulutus pystyy vastaamaan entistäkin paremmin jatko-
opintojen, tulevaisuuden työelämän, kansainvälisyyden vaatimuksiin.

Uutta lukiolakia on valmisteltu laajassa ja aktiivisessa sidosryhmäyhteistyössä hyvässä
hengessä. Valmistelutyössä ovat olleet mukana laajasti lukiokoulutuksen toimijat, asian-
tuntijat, niin seurantaryhmässä kuin kattavalla maakuntakierroksellakin. Opettajien ja
opiskelijoiden osallistuminen valmistelutyöhön on ollut arvokasta. Se näkyy lopputulok-
sessa. Lausuntokierroksella lukiouudistusta pidettiin tarpeellisena ja esityksen linjauksia
onnistuneina.
 Tarkistettu
4.0



Pöytäkirjan asiakohta PTK 37/2018 vp
Ehdotetulla lailla uudistetaan lukiokoulutuksen rakennetta. Tavoitteena on edistää ny-
kyistä laajempien opintojaksojen ja oppiainerajat ylittävien opintojen järjestämistä, vähen-
tää lukio-opintojen pirstalemaista luonnetta ja edistää myös oppiaineiden keskeisistä sisäl-
löistä riippumattoman laaja-alaisen osaamisen kehittymistä lukio-opintojen aikana. Oppi-
määrien ja niihin kuuluvien opintojen mitoituksen perusteena käytettäisiin kurssien sijaan
jatkossa opintopisteitä. Opetuksessa voitaisiin nykyistä vapaammin ylittää oppiainerajoja,
ja koulutuksen järjestäjä saisi päättää, minkä laajuisina opintojaksoina opinnot järjeste-
tään. Lukio-opetuksen suunnittelussa voidaan entistä paremmin ottaa huomioon myös alu-
eelliset ja paikalliset vahvuudet. Oppiaineita ja niihin kuuluvien opintojen määrää tai pa-
kollisuutta ei ole tarkoitus muuttaa nykytilaan nähden.

Ehdotetun lain tavoitteena on myös edistää lukiolaisten hyvinvointia, jaksamista ja opis-
kelumotivaatiota, tukea opiskelijoita heidän opinnoissaan sekä sujuvoittaa opintojen etene-
mistä ja siirtymistä jatko-opintoihin. Opiskelijoiden oikeutta saada opintojen ohjausta vah-
vistettaisiin, ja ohjaus olisi entistäkin henkilökohtaisempaa. Ohjausta annettaisiin myös
niille, jotka lukion jälkeen eivät saa jatko-opintopaikkaa. Lisäksi säädettäisiin oikeudesta
erityisopetukseen ja muuhun oppimisen tukeen. Tämä vahvistaa opiskelijoiden tasa-arvoa
ja edellytyksiä opiskella lukiossa riippumatta esimerkiksi luki- tai muista oppimisvaikeuk-
sista.

Kaikille lukio-opiskelijoille taattaisiin uudessa laissa mahdollisuus tutustua, kurkistaa,
korkeakouluopintoihin ja suorittaa korkeakoulujen kanssa yhteistyössä järjestetty opinto-
jakso. Näin korkeakouluopinnot tulisivat opiskelijoille tutuksi jo lukioaikana, mikä edis-
tää opiskelijoiden jatko-opintoja ja urasuunnitelmien muodostumista ja sujuvoittaa siirty-
mistä korkea-asteelle. Kurkistus korkea-asteen opintoihin helpottaa alan valintaa ja antaa
käsityksiä siitä, mitä korkeakouluopiskelu oikein on ja mitä se vaatii. Opiskelijalla olisi jat-
kossa myöskin nykyistä vahvemmin mahdollisuus kehittää lukiossa kansainvälistä osaa-
mistaan sekä työelämä- ja yrittäjyysosaamista, jotka ovat opiskelijoiden kannalta keskei-
siä ja tärkeitä tulevaisuuden taitoja. Uudistuksella tuetaan lukioiden avautumista ympäröi-
vään yhteiskuntaan, lukioiden toimintakulttuurin kehittymistä vahvemmin yhteistyöhön ja
yhteisöllisyyteen perustuvaksi, yksilölliset tarpeet huomioivaksi, monimuotoisemmaksi.

Ylioppilastutkinnon kokeiden uusimiskertoja koskevista rajoituksista luovuttaisiin.
Tämä on erityisen tarpeellista nyt, kun korkeakoulujen opiskelijavalinnat uudistuvat vah-
vemmin ylioppilastutkintoon nojaaviksi. Uudistus myös sitä kautta siis vähentää ylioppi-
laskirjoituksiin liittyvää stressiä.

Lait tulisivat voimaan jo syksystä 2019 alkaen. Uudet opetussuunnitelmat ja uuden lain
mukainen opetus, ohjaus ja tuki otettaisiin käyttöön syksyllä 2021 alkavassa lukiokoulu-
tuksessa, eli on siirtymäajat, koska emme halua kuormittaa lukioita vaan mahdollistaa sen,
että kaikki ehtivät tähän kehitykseen mukaan. Ylioppilastutkinnon uusimista koskevat
muutokset tulisivat voimaan jo syksyn 2019 ylioppilaskirjoituksissa.

Nyt käsiteltävän esityksen lisäksi on tarkoitus valmistella laajempi ylioppilastutkintoa
koskevan lainsäädännön uudistamista koskeva hallituksen esitys annettavaksi eduskunnal-
le syksyllä. Esityksen valmistelussa otetaan huomioon jo se työ, mitä on tehty ylioppilas-
tutkinnon kehittämistä pohtineen Gaudeamus igitur -työryhmän kehittämistyössä, ja myös-
kin englanninkielistä ylioppilastutkintoa ja sen toteuttamista koskeneen selvityksen tulok-
set tullaan tähän lainsäädäntöön tuomaan mukaan.

Toivon, että tämä keskustelu antaa hyvää pontta tämän tärkeän ja todella innostavan
lainsäädännön kehittämiseksi.
2



Pöytäkirjan asiakohta PTK 37/2018 vp
Puhemies Paula Risikko:  Kiitoksia. Otetaan tähän alkuun sellainen rapsakka debatti.
Pyydän niitä henkilöitä, jotka haluavat osallistua tähän, nousemaan seisomaan ja paina-
maan V-painiketta. — Tämän aloittaa sivistysvaliokunnan puheenjohtaja edustaja Puuma-
la.

18.09 Tuomo Puumala kesk (vastauspuheenvuoro): Arvoisa puhemies! Onhan tässä lais-
sa hyviä asioita nyt erittäin paljon, ja uskon, että kohtuullista tyytyväisyyttä olisi salissa lai-
dasta laitaan: erityisopetusta ja tukea ja siihen varattu myöskin rahaa, omaa opintosuunni-
telmaa, henkilökohtaisempaa opinto-ohjausta, Lukiolaisten Liiton ja lukiolaisten kauan
kaipaamia asioita, mennään oppiainerajojen yli, tiiviimpää korkeakouluyhteistyötä, vah-
vempaa kansainvälisyyttä, jälkiohjausvelvoitetta myöskin lukioille eli pidetään huolta sen-
kin jälkeen, kun lukiosta on päässyt pois. Erinomaisia asioita, tärkeitä, kauan odotettuja as-
keleita.

Kysyisin ministeriltä: Miten näette nyt ammattikoulun? Teimme siellä ison reformin
ihan vastikään, ja onko synkroni nyt hyvä lukion ja ammattikoulun välillä, ovatko oppi-
laan oikeudet ja velvollisuudet samansuuntaisia, ovatko nuo tukipalvelut samalla tasolla
lukiossa ja ammattikoulussa? On tärkeää, että ne pidetään samalla viivalla.

18.10 Jukka Gustafsson sd (vastauspuheenvuoro): Arvoisa puhemies! Ottaisin kopin
tuosta edustaja Puumalan puheenvuorosta. Tämä hallituksen monessa mielessä hyvä lukio-
esitys tuo semmoisen uuden, vahvan oksan. Lukiot käynnistävät voimallisempaa yhteis-
työtä korkeakoulujen kanssa. Se on minusta ihan hyvä, mutta kannan huolta siitä, että
myöskin lukion tulee tehdä yhteistyötä ammatillisen koulutuksen kanssa niin kuin amma-
tillinen koulutus tekee lukion kanssa, ja oikeastaan tämä oli aika kevyesti nyt tässä halli-
tuksen esityksessä. Mitä mieltä ministeri on, voidaanko sitä siinä vahvistaa?

Toinen asia, mistä kannan huolta, on se, kun lukion päätehtävä on yleissivistys [Raija
Vahasalo: Kyllä!] ja tähän liittyy vahvasti historian ja ikään kuin yhteiskunnallisten asioi-
den syvällinen ymmärtäminen. Kannan huolta siitä. Näitä ei voida sillä tavalla ohittaa ja
jättää opiskelematta myöskään lukiossa. [Puhemies koputtaa] Mitä mieltä ministeri on täs-
tä?

18.11 Ritva Elomaa ps (vastauspuheenvuoro): Arvoisa puhemies! Tässä lukiolaissa on
paljon hyviä, hyviä asioita. Opiskelun joustavuuden lisääntyminen, opetuksen järjestäjän
velvollisuus puuttua kiusaamiseen, hyvän käytöksen tärkeys ja turvallinen opiskeluympä-
ristö ovat hyviä asioita, yhteistyö korkeakoulujen kanssa — myös ammatillisten oppilai-
tosten kanssa pitäisi olla vähän lisää yhteistyötä. Kansainvälistyminen on hyvä asia. Hen-
kilökohtainen opinto-ohjaus on hyvä asia, mutta kysyisin ministeriltä: Miten se konkreet-
tisesti sitten näyttäytyy? Miten hoituu konkreettisesti tämä opinto-ohjaus?

Olen hyvin huolestunut ja perussuomalaiset ovat huolestuneita lukioverkon kapenemi-
sesta. Tulee paljon velvoitteita, joten automaattisesti käy todennäköisesti niin, että lukio-
verkko supistuu. Kuinka silloin käy yhteisöllisyyden kouluissa? [Puhemies: Aika!]

Pääsykoeuudistus tuo liikaa painoarvoa lukiomenestykselle.

18.13 Jani Toivola vihr (vastauspuheenvuoro): Arvoisa rouva puhemies! Kuten tässä on
jo useamman edustajan suulla todettu, esityksessä on paljon hyvää: se kannustaa oppiaine-
3



Pöytäkirjan asiakohta PTK 37/2018 vp
rajat ylittävään opiskeluun ja painottaa kansainvälisyyttä ja työelämä- ja yrittäjyystaitoja
sekä sitten myöskin yhteistyön vahvistaminen lukioiden ja korkeakoulujen välillä.

Esityksessä on myöskin arvokasta se, että opetuksen järjestäjille alueellisesti jätetään
aika paljon tilaa ikään kuin luoda se oma kokonaisuus. Pidän sitä tosi arvokkaana, mutta
samaan aikaan ajattelen, että ehkä sen toisella puolella tulee aika iso vastuu. Se asettaa aika
paljon uutta painetta myöskin ihan semmoisen muutoksen johtamisen tai ylipäätään johta-
juuden näkökulmasta innovoimiseen ja kykyyn nähdä, mitä kaikkea alueellisesti on mah-
dollista rakentaa. Minkä verran tästä on käyty keskustelua tai varauduttu esimerkiksi täm-
möiseen johtamisen tukeen? Miten me varmistamme, että samanlaisia herkullisia innova-
tiivisia kokonaisuuksia syntyisi alueellisesti kaikkialla Suomessa, oli kyse pienestä paik-
kakunnasta tai isosta tai oli tämäntyyppisestä tekemisestä vähän tai paljon kokemusta en-
nestään?

18.14 Li Andersson vas (vastauspuheenvuoro): Arvoisa puhemies! Yhdyn näihin arvioi-
hin siitä, että tähän lakiesitykseen sisältyy paljon hyviä linjauksia. Korkeakouluyhteistyön
vahvistaminen on hyvä asia. Laajemmat opintoainekokonaisuudet ja myöskin opiskelijoi-
den saaman tuen vahvistaminen ovat ehdottoman kannatettavia tavoitteita. Tässä valiokun-
nan ennakkokäsittelyssä on lähinnä noussut huolia liittyen tuohon aikatauluun, mitä tulee
opsien laatimiseen, ja myöskin siihen, että jostain syystä tästä lukiokoulutuksen tehtäväpy-
kälästä on poistettu maininta siitä, että se myöskin antaa valmiuksia jatkaa ammatillisessa
koulutuksessa, mitä itse hieman ihmettelen.

Oikeastaan minun suurimmat huolenaiheeni liittyvät siihen, että vaikka olen samaa
mieltä ministerin kanssa siitä, että yleissivistyksen vahvistaminen ja tärkeys on keskeinen
periaate, ja opiskelijoiden stressin vähentämisestä, niin kyllä minun nähdäkseni ylioppilas-
kirjoitusten painoarvon lisääminen opiskelijavalinnoissa on näiden tavoitteiden kanssa ris-
tiriidassa, ja onkin harmillista, että se prosessi nyt on kulkenut eri reittiä, eli me emme ole
päässeet eduskunnassa käsittelemään sitä, miten se tosiasiassa tulee vaikuttamaan myös-
kin lukiokoulutuksen sisältöihin ja opiskelijoiden valintoihin. 

18.15 Mikaela Nylander r (vastauspuheenvuoro): Arvoisa puhemies, värderade talman!
Minunkin mielestäni tässä lakiehdotuksessa on tosi paljon hyvää, mutta muutama tällai-
nen huomio ja ehkä kysymys myös ministerille siitä, miten tästä eteenpäin:

OAJ puhui tänään valiokunnassa laatukriteereistä, että pitäisikö jatkossa ajatella laatuk-
riteereitä. Ei niin, että tulee jonkinnäköisiä rankinglistoja, mutta laatukriteereitä, jotka aut-
taisivat tätä sisällöllistä kehittämistyötä. 

Sitten mietin sellaista asiaa, että on äärimmäisen hyvä ja arvokasta, että nyt satsataan to-
dellakin erityisopetukseen ja opinto-ohjaukseen, mutta löytyykö näitä päteviä opettajia?
Onko meillä tarpeeksi erityisopettajia, onko meillä tarpeeksi päteviä opinto-ohjaajia, jotta
todellakin päästään tähän hienoon ja hyvään tavoitteeseen? 

Ja viimeinen kysymys on kustannukset. Niitä ei nyt [Puhemies koputtaa] näillä näkymin
kateta täysmääräisesti, ja pelkään kyllä, että se vaikuttaa tähän [Puhemies: Aika!] lukioi-
den määrään.

18.16 Sari Multala kok (vastauspuheenvuoro): Arvoisa puhemies! Kuten olemme kuul-
leet, tässä lakiesityksessä on vähän tai ei lainkaan kritisoitavaa. Tämä on erittäin positiivi-
nen esitys. Tällä esityksellä pyritään vahvistamaan lukion asemaa yleissivistävänä koulu-
4



Pöytäkirjan asiakohta PTK 37/2018 vp
tuksena ja lukiokoulutuksen houkuttelevuutta. Erityisen hyvänä pidän tässä sitä, että lukiot
velvoitetaan entistä vahvemmin yhteistyöhön korkeakoulujen kanssa, mikä varmasti edes-
auttaa lukio-opiskelijoita näkemään, mihin ja minkälaiselle alalle haluaa suuntautua tule-
vaisuudessa. 

Kysyn kuitenkin: kun nyt lukiot varmasti tätä myötä haluavat tehdä enemmän yhteistyö-
tä korkeakoulujen kanssa, olisiko tarvetta säätää myös korkeakouluille velvoite tehdä yh-
teistyötä lukioiden kanssa, jotta varmistuttaisiin siitä, että kaikki lukiot ovat tasavertaises-
sa asemassa? 

Yleisesti haluan kuitenkin kiittää tästä erinomaisen hyvästä laista, ja on hienoa, että pää-
semme sitä tarkemmin valiokunnassa käsittelemään.

18.17 Kimmo Kivelä sin (vastauspuheenvuoro): Puhemies! Hallitusta ei ainakaan koulu-
tuspoliittisissa kysymyksissä voi syyttää toimettomuudesta. On uudistettu ammatillinen
koulutus, viimeiset kaksi tuntia puhuttiin varhaiskasvatuksen uudistamisesta, ja nyt uudis-
tetaan lukiolaki, joka on ollut 20 vuotta voimassa ja jota on moneen kertaan parsittu, jopa
niin että saumat saattavat jo pettää. Nyt uudistetaan kuitenkin maltillisesti ja nimenomaan
tämä yleissivistävyys edellä.

Itse ilahduin erittäin suuresti siitä, että on tämä korkeakouluyhteistyö. Itse olisin mennyt
pitemmälle ja puhunut korkeakoulu- tai yliopisto-tetistä, että oltaisiin menty aina pariksi
viikoksi niin kuin mennään tetiin työharjoitteluun. Se on hieno asia, että tulevaisuuden lu-
kiolaisella on jo taju, syvempi taju kuin meillä on ollut, siitä, mitä yliopisto- ja korkea-
kouluopiskelu on. [Puhemies koputtaa]

Kritiikkiä sen sijaan on tähän [Puhemies: Aika!] tutkinnon uusimismahdollisuuteen. Pa-
lataan siihen.

18.19 Eeva-Johanna Eloranta sd (vastauspuheenvuoro): Arvoisa puhemies! Lakiesityk-
sessä on paljon hyvää, muun muassa ohjauksen lisääminen. Nykyisellään valtaosalla lu-
kioista korkeakoulutukseen hakeutuvilla ei ole selvää kuvaa, mihin tehtäviin erilaiset opin-
toalat johtavat, ja samaan aikaan työelämäosaamista tulee lähinnä vain niille, jotka ovat sen
kesätyön onnistuneet hankkimaan. Lukioiden opinto-ohjauksen laatuun onkin kiinnitettä-
vä erityistä huomiota, jotta yksilölliset opintopolut voivat toteutua ja jotta hakeutumista lu-
kion jälkeisiin opintoihin voidaan nopeuttaa ja jotta nuoret saavat selkeän kuvan tulevasta
työelämästä ja sen eri mahdollisuuksista.

On myöskin hyvä, että lakiesitys lupaa erityisopetusta ja tukea myös lukiolaisille. Vas-
toin tätä toivetta vaikuttaa kuitenkin se, että Kuntaliiton selvityksen mukaan 70 prosenttia
vastanneista kunnista ei ole pystynyt järjestämään oppilas- ja opiskelijahuollon palveluja
vuonna 2014 tulleen oppilas- ja opiskeluhuoltolain vaatimusten mukaisesti. Tämä on huo-
no asia, ja onkin tärkeätä, että lukiokoulutuksen kehittämisessä ja resursseissa kiinnitetään
tähän asiaan elikkä kouluhyvinvoinnin parantamiseen huomiota, sillä lukiolaiset todella
kokevat työnsä aika kuormittavaksi.

18.20 Marisanna Jarva kesk (vastauspuheenvuoro): Arvoisa puhemies! Tosiaan käsillä
oleva laki on tärkeä avaus lukiokoulutuksen kehittämisessä. Toki vielä paljon tarvitaan,
että saadaan lukiokoulutus vielä nykyaikaistettua näihin nykyajan tarpeisiin ja tätä monia-
laisuutta saadaan edelleen lisättyä jatkossa, mutta tämä on hyvä avaus sitä kohti.
5



Pöytäkirjan asiakohta PTK 37/2018 vp
Ennen kaikkea on tärkeätä, että korkeakouluyhteistyötä lisätään ja että se turvataan
myöskin pienten lukioiden osalta, jotta kaikki suomalaiset lukiolaiset pääsevät tutustu-
maan korkeakouluopintoihin. Tätä jo tehdään, esimerkiksi omalla kotipaikkakunnallani
aloitetaan robotiikan ja ohjelmoinnin opinnot yhteistyössä ammattikorkeakoulun kanssa
syksyllä. Tämä on tärkeätä alueenkin kehittymisen kannalta näillä aloilla.

Arvoisa puhemies! Olisinkin kysynyt: miten varmistetaan, että kaikilla lukioilla ja luki-
olaisilla on mahdollisuus päästä näihin korkeakouluopintoihin tutustumaan jatkossa, ja
myös miten turvataan resurssit ja pienten lukioiden verkosto ja lukio-opintojen saavutetta-
vuus kaikille suomalaisille myös jatkossa?

18.21 Sami Savio ps (vastauspuheenvuoro): Arvoisa puhemies! Lukiokoulutuksen kehit-
täminen nykyajan vaatimuksia vastaavaksi on tietenkin ensiarvoisen tärkeää meidän sivis-
tystasomme kannalta, ja esimerkiksi tämä korkeakoulukurkistus on askel täysin oikeaan
suuntaan, samoin mahdollisuus työelämävalmiuksien kehittämiseen.

Mutta kuten edustaja Jarva juuri tuossa edellä, minäkin kysyisin ministeriltä: miten käy-
tännössä varmistetaan se, että myös pienillä paikkakunnilla pienissä lukioissa näihin liitty-
vät toimintaedellytykset jatkossa turvataan ja etteivät tarjotut uudet mahdollisuudet koske
vain suurimpien paikkakuntien, korkeakoulukaupunkien, suuria lukioita?

Arvoisa puhemies! Tässä esityksessä nyt henkilökohtainen opintosuunnitelma kirjataan
lain tasolle, mikä on hyvin myönteistä. Perussuomalaiset kiinnittivät huomiota opinto-oh-
jauksen tärkeyteen jo viime syksyn vaihtoehtobudjetissa. Toimiva opinto-ohjaus vähentää
merkittävästi opintojen keskeyttämistä ja sitä kautta syrjäytymistä ja on tietenkin tärkeää
[Puhemies koputtaa] myös inhimillisestä näkökulmasta.

18.22 Krista Mikkonen vihr (vastauspuheenvuoro): Arvoisa puhemies! Niin kuin tässä
on tullut esille, tässä esityksessä on monia hyviä asioita, kuten nimenomaan tämä opinto-
ohjauksen varmistaminen ja erityisopetus ja muu oppimisen tuki lukiolaisille, ja onkin ää-
rimmäisen tärkeää, että näihin varataan myös riittävät resurssit, jotta se ei sitten jää kunnan
kontolle, onko varaa toteuttaa niitä, vaan nämä kustannukset katetaan kokonaisvaltaisesti.

Tässä on myös tullut esille se huoli, että miten tämä sinänsä erittäin hyvä tavoite yhteis-
työn lisäämisestä korkeakoulujen kanssa toteutetaan kaikkialla Suomessa. Itse tapasin itä-
suomalaisia lukiolaisia jokin aika sitten — he olivat täällä eduskunnassa käymässä — ja
kyllä siellä oli huoli siitä, miten esimerkiksi Lieksaan saadaan ne samat mahdollisuudet,
mitkä ovat Joensuussa, missä on sekä yliopisto että ammattikorkeakoulu. Lisäksi itse asias-
sa nämä nuoret myös olivat huolestuneita siitä, miten lukion yleissivistävyys taataan. Täs-
sä laissa ei nyt puhuta eri oppiaineittain niiden pakollisuudesta sen enempää, mutta se on
aito huoli, miten jatkossa, kun ylioppilastutkinto ja lukion arvosanat entistä enemmän mää-
rittelevät jatko-opinnot, [Puhemies koputtaa] varmistetaan, että kaikki kuitenkin laajasti
opiskelevat yleissivistävästi.

18.23 Raija Vahasalo kok (vastauspuheenvuoro): Arvoisa puhemies! Tämä on lakiesi-
tys, jossa kaikki tahot voittavat. Lukiolaiset voittavat: heillä uravalinta helpottuu, he saa-
vat henkilökohtaista opinto-ohjausta ja tukea. Korkeakoulut voittavat: he saavat akateemi-
sesti valmiimpia opiskelijoita opiskelijoikseen. Työelämä voittaa: välivuodet vähenevät,
valmiudet työelämään paranevat, ja opiskelijat valmistuvat aikaisemmin. Meillä on ollut
yksi ongelma yhteiskunnassa se, että liian myöhään valmistumme.
6



Pöytäkirjan asiakohta PTK 37/2018 vp
Itse vielä haluaisin lisätä myöskin yhteistyötä korkeakoulujen kanssa niin, että tulisi
enemmän kampuksia, joissa lukiot ja korkeakoulut olisivat saman katon alla tai ainakin sa-
malla pihalla. Tällaista on ainakin suunniteltu, jollei jo toteutettu, Aalto-yliopistoon.

18.25 Olli-Poika Parviainen vihr (vastauspuheenvuoro): Arvoisa rouva puhemies!
Tämä on ihan kelpo lakiuudistus, joskaan ei mitenkään valtavan kokonaisvaltainen. Tämä
jatkaa sitä täydennysten sarjaa, jota on tehty, mutta ihan hyvä niin.

Kysyn spesifisti terveystiedon poistamisesta lainsäädännöstä. Tänne on jäämässä nyt
vain uskonto jatkossa erikseen määritellyksi. Se on oma kysymyksensä, mutta kun mietim-
me historiallista kontekstia, niin muistamme, että kun 1990-luvun alun lamassa kunnat
leikkasivat paljon koulutuksesta ja erityisesti terveystieto oli usein tulilinjalla — sitä vä-
hennettiin ja siitä jopa luovuttiin monissa lukioissa — niin kävi niin, että muutaman vuo-
den kuluttua tästä teiniraskauksien määrä lähti kasvuun. Tästä johtuen Lipposen ensimmäi-
nen hallitus päättikin sitten tehdä terveystiedosta pakollisen oppiaineen. Varmaankin läh-
demme kaikki siitä, että laadukas seksuaalikasvatus ja -opetus kaikilla asteilla on välttämä-
töntä. Se on meidän kaikkien etu. Kysyisin ministeriltä: oletteko huomioineet nämä näkö-
kulmat, ja turvataanko riittävä seksuaalikasvatus kuitenkin jatkossakin?

18.26 Ulla Parviainen kesk (vastauspuheenvuoro): Arvoisa puhemies! Lukiota tulee ke-
hittää edelleenkin yleissivistävänä kouluna mutta samalla joustavoittaa eri oppilaitosten
välistä yhteistyötä. Nythän tässä tulee velvoittavana korkea-aste.

Minua on pohdituttanut ihan samalla tavoin se, onko tämä mahdollista kaikille lukioille,
pienille lukioille, etäällä oleville lukioille, kun ajatuksenahan minun mielestäni pitäisi olla
niin, että jokaisella suomalaisella nuorella olisi halutessaan mahdollisuus käydä lukio mah-
dollisimman lähellä kotia. Tässä varmaan joudutaan ottamaan, tai saadaan ottaa, käyttöön
eri tavalla järjestettyjä opintoja pienissä lukioissa, digitaalisena ja etäopetuksena ja verkos-
tomaisena toimintana, jotta saataisiin oppilaille ihan samanvertaiset mahdollisuudet opis-
kella laaja-alaisesti, kuten he itse omassa suunnitelmassaan haluavat.

18.27 Laura Huhtasaari ps (vastauspuheenvuoro): Arvoisa puhemies! Minäkin haluan
kiittää, tässä on paljon hyviä asioita. Esimerkiksi kokeiden uusimismahdollisuuksien ke-
hittäminen on kannattavaa. Tällä on nähdäksemme lukiolaisten hyvinvointia parantava ja
stressiä vähentävä vaikutus.

Korkeakoulujen pääsykokeita ja jatko-opintojen sisäänottojärjestelmiä on syytä uudis-
taa, mutta mielestämme opiskelijavalintaa ei ole järkevää liian pitkälti rakentaa ylioppilas-
tutkinnon varaan, koska ihmisellä pitää aina olla myös mahdollisuus aloittaa alusta. Olihan
Einsteinillakin muistaakseni nelosia koulutodistuksessa.

Tapasin lukiolaisia, ja he pyysivät, että minä kysyisin tästä huolesta, mikä lukiolaislii-
tolla on: ”Pelkästään suojaaminen kiusaamiselta, väkivallalta ja häirinnältä ei riitä, vaan
opettajilla ja rehtorilla on oltava velvollisuus puuttua siihen ja ilmoittaa siitä kiusatun ja
kiusaajan huoltajalle perustuslain tapaan. Kouluterveyskyselyn 2015 mukaan 85 prosent-
tia kiusaamista kohdanneista lukiolaisista kokee, että koulun aikuiset eivät [Puhemies ko-
puttaa] puutu kiusaamiseen.” [Puhemies: Aika!] Haluaisin ministerin kommentin tähän,
kiitos.
7



Pöytäkirjan asiakohta PTK 37/2018 vp
18.28 Sofia Vikman kok (vastauspuheenvuoro): Arvoisa puhemies! Esitys uudeksi lukio-
laiksi on erittäin hyvä ja kannatettava. Näyttää siltä, että oppositiokaan ei löydä siitä juuri
mitään kritisoitavaa. On noussut esiin huoli yksilöllisestä tuesta, opinto-ohjauksesta, mut-
ta olen varma, että kun oppositio ehtii tähän lakiin tutustua, niin nekin huolet hälvenevät.
Nimittäin juuri opiskelijan arjen kannalta tärkeä henkilökohtainen tuki, aina tarvittaessa
erityisopetus ja opinto-ohjauksen lisääminen, todella paranee tässä uudessa laissa. Uusi lu-
kio on kansainvälisempi ja joustavampi samalla, kun lukion yleissivistävää roolia vahvis-
tetaan. Monet tärkeät asiat siinä myös edistävät korkeakoulujen kanssa tehtävää yhteistyö-
tä ja sitä, että lukio valmistaa ja valmentaa opiskelijaa korkeakouluihin ja sitä kautta kohti
työelämää. Hyvä uudistus.

18.29 Pilvi Torsti sd (vastauspuheenvuoro): Arvoisa puhemies! Arvostan tässä tätä yleis-
sivistävää otetta, modernisointia, korkeakouluyhteistyötä ja opinto-ohjausta. Ehkä hieman
kaipaan lakiesityksessä näkökulmaa laajemmin toisen asteen kehittämiseen, josta me
olemme monilta tahoilta tässä maassa saaneet viestiä, että se on se meidän laaja tavoite,
koko ikäluokan toisen asteen tutkinnon suorittaminen, ja siinähän lukio on olennaisessa
osassa. Miten tämä tähän koko isoon kuvaan suhteutuu, sitä tässä lain alkuteksteissä olisi
voinut hieman pohtia.

Kysymyksenä ministerille kysyisin tietynlaisen ehkä työrauhan turvaamisesta lukioissa
tässä erilaisten uudistusten keskellä. Meillähän on tässä nyt rinnakkain menossa monia eri-
laisia uudistuksia samaan aikaan — 2016 tulivat voimaan edelliset opsit, meillä on yliop-
pilastutkinnon digitalisointi, jossa saadaan ensimmäinen kokonaan valmiiksi ensi vuonna,
tuntijakokokeilu, joka alkoi viime vuonna — ja nyt haluttaisiin sitten, että 2021 olisi taas
uudet opsit, siis kaksi vuotta sen jälkeen, kun ensimmäinen ikäluokka on päässyt näiden
edellisten kanssa maaliin. [Puhemies: Aika!] Miten näette tämän aikataulun, voidaanko
sitä täsmentää?

Puhemies Paula Risikko: Otetaan vielä kolme vastauspuheenvuoroa, ja sitten ovat yh-
teen kertaan menneet kaikki, paitsi että lopuksi annan vielä sivistysvaliokunnan puheen-
johtajalle puheenvuoron, ja sitten ministerin vastaus. Eli Honkonen, Karimäki, Puumala ja
ministerin vastaus, ja sitten mennään puhelistaan.

18.30 Petri Honkonen kesk (vastauspuheenvuoro): Arvoisa rouva puhemies! On todella-
kin mielestäni hyvin linjakasta, että nyt kun tällä vaalikaudella aikaisemmin on uudistettu
toisen asteen ammatillista koulutusta, niin nyt sitten tehdään näitä mielestäni erittäin tar-
peellisia ja hyviä päivityksiä myös tähän meidän lukiokoulutukseemme ja lukiokoulutus-
järjestelmäämme. Erityisesti iloitsen siitä asiasta, mistä olen saanut useilta opiskelijoilta
palautetta, että ylioppilaskokeen uusiminen on jatkossa mahdollista ilman rajoituksia.

Toinen asia, ehkä hivenen pedagogisempi asia, on tämä muualla hankitun osaamisen
tunnustaminen. Kyllähän se on näin, että katsottiin sitten meidän yleissivistävää koulutus-
järjestelmää tai ammatillista koulutusjärjestelmää, niin kyllä me olemme monia muita mai-
ta jäljessä olleet vielä paljon siitä, miten muualla elämässä hankittu osaaminen tunnuste-
taan. Tällä kyllä toivon mukaan saadaan sitä elementtiä osaksi opetusta entistä paremmin,
ja tästäkin haluan kyllä ministeriä ja hallitusta kiittää.
8



Pöytäkirjan asiakohta PTK 37/2018 vp
18.31 Johanna Karimäki vihr (vastauspuheenvuoro): Arvoisa puhemies! Tässä hallituk-
sen esityksessä lukiolaiksi on paljon hyviä elementtejä, niin kuin mahdollisuus erityisope-
tukseen ja lukio-opetuksen laaja-alaisuus. Toki yhdyn siihen huoleen, mitä täällä edustajat
ovat esittäneet, että esimerkiksi yleissivistävyys käytäisiin huolellisesti valiokunnassa läpi.

Esityksessä on erittäin hyvää tämä korkeakouluyhteistyö, mutta juuri se, että se on mah-
dollista ihan kaikkialla, pienissä lukioissa ja syrjäseuduilla, on tosi tärkeää varmistaa va-
liokuntakäsittelyssä.

Meillähän on jo pitkään ollut ja vakiintunut tämä luokaton lukio -ajatus, että jokainen
voi omaan tahtiin opiskella ja valita oppiainekokonaisuuksia, ja se on hyvin laajasti kan-
natettu ja hyväksi koettu järjestelmä, mutta toisaalta se synnyttää sen, että varsinkin syr-
jään vetäytyvillä nuorilla ei enää ole sitä oman ryhmän ja luokan tukea ympärillään. Ky-
syisin ministeriltä: miten voisimme parantaa yhteisöllisyyttä lukioissa ja vähentää yksinäi-
syyttä?

Puhemies Paula Risikko: Sitten vielä sivistysvaliokunnan puheenjohtaja edustaja Puu-
mala.

18.33 Tuomo Puumala kesk (vastauspuheenvuoro): Rouva puhemies! Ehkä yhtä asiaa
vielä esittäisin tulevaisuuden pohdinnaksi tuolla lukioissa. Sehän on jo tässä mukana, ja
toivoisin, että siitä tulisi elävä osa tulevaisuuden lukiokoulutusta — nimittäin nämä lukio-
diplomit. Itse käyttäisin siitä ehkä nimeä portfolio. Ajattelisin, että vähän samaan tapaan
kuin tuolla ammatillisessa koulutuksessa, tulevaisuuden lukiossa jatkuva osaamisen näyt-
tö olisi vielä nykyistä enemmän se juttu — siis ei vain niin, että kolme vuotta valmistau-
dutaan niihin olympialaisiin elikkä ylioppilaskirjoituksiin ja pelkästään niiden ehdoilla
tehdään toimintaa, vaan voisi antaa näyttöjä jatkuvasti, tehdä oppiainerajojen yli meneviä
tutkielmia, kerätä omaa sähköistä portfoliota, omaa osaamiskansiota. Tuolla osaamiskan-
siolla olisi sitten merkitystä myöskin, kun pyritään korkeakouluun, siinä näkisi sen kehit-
tymisen ja kypsymisen. Mitä ajattelette, ministeri, tästä kokonaisuudesta?

Puhemies Paula Risikko: Sitten ministeri Grahn-Laasonen vastaa näihin kysymyksiin,
enintään 5 minuuttia. Sitten mennään puhujalistaan.

18.34 Opetusministeri Sanni Grahn-Laasonen: Kiitos, rohkaisevaa palautetta. — Ar-
voisa puhemies! Lukio avartaa näköaloja, ja meidän iso tehtävämme on huolehtia siitä, että
näin tapahtuu jokaisen lukiolaisen kohdalla, että lukiossa aikuiset tukevat nuoria heidän
valmistautuessaan seuraaville jatkoaskeleille. Voi sanoa, että kun tätä lukiouudistusta teh-
tiin, halusimme vaalia nimenomaan kahta lukion tärkeää ydintehtävää, jotka ovat vahva
yleissivistys ja toisaalta jatko-opintoihin valmistaminen, ja tämä lakiehdotus vahvistaa ni-
menomaan näitä tärkeitä tehtäviä.

Yleissivistyksestä ja sen vahvistumisesta on kannettu huolta pitkin matkaa jo vuosia,
että miten se tehtävä tulee monimutkaistuvassa, yhä laajempaa osaamista vaativassa maa-
ilmassa täytetyksi. Täälläkin salissa on puhuttu syvällisestä ymmärtämisestä, laajempien
kokonaisuuksien hahmottamisen tärkeydestä, tulevaisuuden taidoista. Uskon, että nimen-
omaan tämä uusi lukiorakenne, joka mahdollistaa monitieteisten, kiinnostavien opintoko-
konaisuuksien, laajempien kokonaisuuksien rakentamisen lukio-opetukseen, vahvistaa ni-
menomaan lukion yleissivistävää tehtävää. Ja haluan alleviivata sitä, mikä tuli jo sanottua-
9



Pöytäkirjan asiakohta PTK 37/2018 vp
kin, että tämä laki ei vähennä historiaa, ei vähennä terveystietoa, ei muutenkaan muuta op-
piaineiden välistä balanssia, ei tee yhtäkään nykyistä oppiainetta vapaaehtoiseksi, vaan
mahdollistaa oppiainerajat ylittävän yhteistyön ja antaa opettajille uusia työkaluja tehdä
yhteistyötä ja avata lukiota entistä vahvemmin myöskin ympäröivään yhteiskuntaan: vah-
va kansainvälisyys, kansainvälistyminen, vahva yhteys työelämään, yrittäjyyden näkökul-
mat, uudenlaista ajattelua lukio-opetukseen.

Haluan myös sanoa sen, että lukiouudistusta seuraa kunnille tietysti myöskin rahoitus.
Kun on uusia tehtäviä, niin sitä varten on varattu hallituksen viime viikon riihessä lukioille
lisärahoitus, ja se on noin 8,5 miljoonaa euroa. Se tulee muun muassa niihin tärkeisiin uu-
siin tehtäviin, joilla pyritään esimerkiksi uupumusta ja stressiä ehkäisemään ja torjumaan
muun muassa henkilökohtaisemman opinto-ohjauksen kautta. Erityisopetuksen tulo lu-
kioon on erittäin tärkeä uusi asia, samoin jälkiohjausvelvoite niille ylioppilaille, jotka eivät
heti saa jatko-opintopaikkaa.

Kysyttiin siitä, miten huolehditaan yhteisöllisyydestä. Pidän sitä kyllä tärkeänä, ja nämä
uudet opintokokonaisuudet, laajemmat kokonaisuudet... Kurssimuotoisen luokattoman lu-
kion ongelma ehkä oli vähän siinä, että opiskelijat monesti rakensivat polkunsa aika yksin.
Nyt mahdollistetaan laajempien kokonaisuuksien muodostaminen ja tulee esimerkiksi
vaikkapa sellainen hyvä parannus ja mahdollisuus, että esimerkiksi tietyissä aineissa, jois-
sa saatettaisiin hyötyä siitä, että opetusta on ympäri vuoden, voidaan jatkossa — esimer-
kiksi kieliä — opettaa ympäri vuoden eikä vain esimerkiksi jaksoissa 1 ja 4. Tämäntyyp-
pisiä uusia mahdollisuuksia tämä lukiouudistus avaa, tuo ehkä sitä kautta myös sitä yhtei-
söllisyyttä ja pysyvyyttä mutta toisaalta sitten myös mahdollisuuden niihin henkilökohtai-
siin polkuihin, missä otetaan opiskelijan tarpeet paremmin huomioon — tämä erityisope-
tus tietysti siihen vahvana lisänä.

Täällä kysyttiin, miten varmistetaan korkeakouluyhteistyö, miten vahvistetaan sitä tasa-
arvoa myöskin tästä näkökulmasta, että se on jokaisen ulottuvilla. Juuri siksi se on tässä
laissa ja tuotu tähän lainsäädäntöön vahvasti, että on jokaisen lukion tehtävä jatkossa huo-
lehtia siitä, että jokainen lukiolainen pääsee jo opintojensa aikana kurkistamaan korkea-
kouluihin, että tämä mahdollisuus olisi avoinna ja saavutettavissa jokaiselle lukiolaiselle,
ei vain niille lukiolaisille, jotka opiskelevat esimerkiksi Aalto-yliopiston kampuksella tai
ovat muuten maantieteellisesti lähellä yliopistoja ja ammattikorkeakouluja. Tärkeätä siinä
korkeakouluyhteistyössä on se, että opiskelijat pääsevät kurkistamaan niille aloille, joille
heillä on kiinnostusta, niihin korkeakouluihin, ja siksi tarvitaan myös sitten digitaalisia rat-
kaisuja, erilaisia verkostoja ja myös korkeakoulujen avautumista vastaavasti lukioiden
suuntaan. Tästä olemme korkeakoulujen kanssa jo ennalta sopineet yhdessä sopimusneu-
votteluissa tämän kauden alussa, ja korkeakoulut ovat kyllä myöskin erittäin kiinnostunei-
ta tästä yhteistyöstä, koska kyse on heidän tulevaisuuden opiskelijoistaan.

Hallituksen riihestä tuli myös muita hyviä uutisia lukiolaisille. Lukiolaisten opintotuki
paranee, opintotukikuukausi lisää, ja samoin tuli oppimateriaalilisä helpottamaan perhei-
den ja lukiolaisten taloudellista painetta erityisesti niissä vähävaraisemmissa, heikommin
toimeentulevissa perheissä, joissa lukio-opintojen kustannukset, oppimateriaalikustannuk-
set, ovat jopa muodostuneet esteeksi lukio-opinnoille. Tästä ongelmasta haluamme päästä
eroon, koska mahdollisuuksien tasa-arvo on meille tärkeä arvo, ja siitä syystä oppimateri-
aalilisä tulee nyt helpottamaan heikossa taloudellisessa tilanteessa olevien lukiolaisten ja
heidän vanhempiensa asemaa. [Puhemies koputtaa]
10



Pöytäkirjan asiakohta PTK 37/2018 vp
Kiitos tästä keskustelusta jo tähän asti, ja jatketaan. Toivon, että keskustelu voisi tuottaa
esimerkiksi ajatuksia siitä, minkälaisia mahdollisuuksia voitaisiin tämän mahdollistavan
lainsäädännön kautta todella sinne arkeen rakentaa, eli mitä tämä [Puhemies: Aika!] tule-
vaisuuden lukiokoulutus voisi uusien mahdollisuuksien valossa olla, ja että voitaisiin
myöskin sitten käydä keskustelua niistä mahdollisuuksista, joita meillä nyt on vahvistaa tä-
män lainsäädännön myötä lukion ja korkeakoulujen välistä yhteistyötä entisestään.

Puhemies Paula Risikko:  Sitten siirrytään puhujalistaan. Kuten muistatte, olemme siir-
tyneet käytäntöön, että puheenvuoron pituus on 7 minuuttia ja sieltä paikalta voi pitää 3 mi-
nuutin puheenvuoroja.

18.40 Raija Vahasalo kok: Arvoisa puhemies! Tänään on kyllä lukiolaisten riemupäivä.
Opiskelijat ovat kauan kaivanneet ja odottaneet lukiouudistusta. He saavat sen kohta.

Esityksessä on monta erinomaista asiaa, mutta haluan nostaa sen yhden asian, jota tääl-
läkin on paljon kiitelty, eli lukioiden ja korkeakoulujen tiivistyvän yhteistyön. Se asia on
sellainen, jossa kaikki voittavat. Kolme asiaa: Ensinnäkin, lukiolaiset voittavat. Uravalinta
helpottuu, koska he pääsevät kurkistamaan korkeakoulujen kurssitarjontaan. Näin he myös
löytävät helpommin koulutuksen, jota haluavat lukion jälkeen lähteä suorittamaan. Ja tämä
on mahdollista nyt joka ikiselle lukiolaiselle, tähän asti se ei ole ollut mahdollista jokaisel-
le. Myös henkilökohtaisempi opintojenohjaus on tukemassa näitä oikeita valintoja. Toisek-
si, korkeakoulut hyötyvät. He saavat opiskelijoita, jotka ovat valmiimpia ja motivoitu-
neempia opiskelemaan. On tärkeää, että jo lukioaikana opiskelijat saavat korkeakouluissa
tarvittavia akateemisia valmiuksia ja oppivat tieteelliseen ajatteluun ja saavat harjoitusta
akateemisten tekstien, kuten esseiden, kirjoittamiseen. Lukiossa suoritetut korkeakouluo-
pinnot sujuvoittavat siirtymistä korkeakouluun ja vähentävät välivuosia lukion jälkeen.
Tämä tarkoittaa sitä, että opiskeluajat lyhenevät ja opiskelijat valmistuvat nopeammin. Eli
silloin, kolmanneksi, työelämä hyötyy tästä laista. Sen lisäksi lähes jokainen yritys tarvit-
see nykyään kansainvälistä osaamista ja laajempien kokonaisuuksien ymmärtämistä, ja
uusi opetussuunnitelma vahvistaa opiskelijoille näitä taitoja.

Itse toivon myös, että lukiot voisivat muodostaa vielä lähempää yhteistyötä korkea-
koulujen kanssa ja voisivat yhdessä muodostaa kampuksia. Jotakin on esimerkiksi Aalto-
yliopistossa jo pohdittukin, mietittykin, ehkä toteutettukin. Silloin mahdollistuu parhaiten
yhteistyö korkea-asteen koulutukseen, johon lukiolaiset joka tapauksessa jatkavat.

Ja ajatus laatukriteereistä, se mitä täällä sanottiin, on myös hyvä ja kannatettava. Niitä
on kokoomus esittänyt jo aikaisemminkin, ja nehän ovat perusopetuksessa jo olleet.

Vaikka lukio on yleissivistävä koulutus eikä valmista ammattiin, tulee kolmen vuoden
opinnoilla ja sinä aikana kertyneellä sivistyspääomalla olla merkitystä. Parhaimman hyö-
dyn opinnoissa saa, kun ne luovat vahvan pohjan korkeakouluopinnoille. Myös opintopis-
tejärjestelmä, johon siirrytään, helpottaa korkeakouluihin siirtymistä.

Tämä lakiesitys on aivan erinomainen. Kiitos ministerille siitä.

18.43 Eeva-Johanna Eloranta sd: Arvoisa puhemies! Laaja-alainen sivistys ja koulutuk-
sen tasa-arvo ovat keskeisiä sosiaalidemokraattisen koulutuspolitiikan tavoitteita. Lukion
tehtävänä on antaa hyvä yleissivistys, kehittää ongelmanratkaisukykyä ja luovuutta sekä
vahvistaa kriittistä ja loogista ajattelua. Kansainvälistyvässä maailmassa monipuolinen
kielitaito on erityisen arvokas. Lakiehdotus sisältää hyviä asioita, kuten erityisopetuksen
11



Pöytäkirjan asiakohta PTK 37/2018 vp
vahvistamisen, jokaiselle oman opintosuunnitelman ja henkilökohtaisemman opinto-oh-
jauksen sekä kiusaamiseen puuttumisen. Näitä kaikkia asioita me sosiaalidemokraatitkin
olemme jo vuosia ajaneet.

Arvoisa puhemies! On hyvä, että lukio-opetuksen sisältöä suunnataan kohti oppiainera-
jat ylittävää oppimista, jossa korostuu asioiden monitieteinen lähestyminen. Lukiokoulu-
tuksessa ylikorostuu valmistautuminen ylioppilaskirjoituksiin ja vastaavasti alikorostuvat
lukiokoulutuksen yleissivistävät tavoitteet.

Sosiaalidemokraatit katsovat, ettei pelkkä valinnaisuuden lisääminen vastaa lukiolais-
ten tarpeisiin. Lukiossa ei pidä pakottaa opiskelijoita ennenaikaisiin, tärkeitä sisältöjä pois
sulkeviin valintoihin. Tarvitaan myös kriittisen ajattelun vahvistamista, uudenlaista oppi-
mista, yhteisöllisyyttä sekä tiiviimpää vuorovaikutusta ympäröivän yhteiskunnan kanssa.
Lukiokoulutuksen oppimisen arvioinnissa tulee ottaa käyttöön uudenlaiset tavat, joiden
avulla voitaisiin arvioida paremmin taitoja, joita opiskelija elämässään tarvitsee. Ulkoa
opetellun tiedon sijaan voidaan arvioida opiskelijan tiedonhakuvalmiuksia sekä tiedon läh-
dekriittistä analyysia. 

On muuten pelkästään hyvä asia, että ylioppilaskokeen saa nyt uusia niin monta kertaa
kuin haluaa — tässä näin välihuomautuksena.

Arvoisa puhemies! Nykyisellään valtaosalla lukioista korkeakoulutukseen hakeutuvilla
ei ole selvää kuvaa, mihin tehtäviin erilaiset opintoalat johtavat. Samaan aikaan työelämä-
osaamista tulee lähinnä niille, jotka saavat hankittua kesätyötä, mikä harvoin toki vastaa
niitä ammatteja, joissa korkeakoulutetut toimivat. Lukioiden opinto-ohjauksen laatuun on
kiinnitettävä erityistä huomiota, jotta yksilölliset opintopolut voidaan toteuttaa ja hakeutu-
mista lukion jälkeisiin opintoihin nopeuttaa. Lukio-opintoihin tulee sijoittaa tarvittava
määrä pakollista työelämään tutustumista, jonka avulla ymmärrys korkea-asteen opin-
tosuunnista voi selventyä, mikä nopeuttaa hakeutumista korkea-asteelle ja vähentää virhe-
valintoja.

Arvoisa puhemies! Kuntien tehtävien ja velvoitteiden vähentäminen voi lisätä eriarvoi-
suutta lukiolaisten palveluiden saatavuudessa sekä oikeusturvan osalta. Kuntaliiton selvi-
tyksen mukaan 70 prosenttia vastanneista kunnista ei pystynyt järjestämään oppilas- ja
opiskelijahuollon palveluita 2014 voimaan tulleen oppilas- ja opiskelijahuoltolain vaati-
musten mukaisesti. Lukiokoulutuksen kehittämisessä ja siihen varattavissa resursseissa
onkin kiinnitettävä huomiota erityisesti kouluhyvinvoinnin parantamiseen. Lukiolaiset itse
kokevat opintonsa liian kuormittaviksi. Siksi psykososiaalisen hyvinvoinnin edistämi-
seen, koulukiusaamisen vähentämiseen, kouluviihtyvyyden lisäämiseen, yhteisöllisyyden
vahvistamiseen sekä riittävään tukeen on kiinnitettävä nykyistä parempaa huomiota.

Arvoisa puhemies! Keskeisin ongelma lukiolain uudistamisessa, niin kuin tuntuu ole-
van lähes kaikessa hallituksen työssä, on se, että opetus- ja kulttuuriministeriössä on tällä
hetkellä käynnissä useita erillisiä lukion kehittämiseen tähtääviä projekteja. Uudistukset
näyttäytyvät pirstaleisina ja sekavina, välillä vailla kokonaisnäkemystä. Nykyinen opetus-
suunnitelma tuli voimaan syksyllä 2016, eli se on tällä hetkellä lähinnä ajettu sisään. Nyt
on käynnissä myös kolmivuotinen tuntijakokokeilu. Myös yo-kirjoitukset ovat muutokses-
sa: sähköiseen yo-kokeeseen siirrytään lopullisesti vuonna 2019. Seuraavana listalla on
korkeakoulujen opiskelijavalinnan uudistaminen tavalla, joka mahdollistaisi ylioppilasto-
distusten arvosanojen painoarvon lisäämistä korkeakoulujen sisäänpääsyssä.

Lukioesitys ei myöskään puutu mitenkään rahoitukseen. Ammatillisen koulutuksen re-
formin yhteydessä rahoitusjärjestelmä uudistettiin siten, että 50 prosenttia on perusrahoi-
12



Pöytäkirjan asiakohta PTK 37/2018 vp
tusta, 35 prosenttia suoritusrahoitusta ja 15 prosenttia vaikuttavuusrahoitusta. Tämä ei ai-
nakaan tuo toisen asteen koulutuksia lähemmäs toisiaan vaan on omiaan jopa lisäämään
eriytymistä. 

Lukiokoulutusta ja ammatillista koulutusta yhdistelevät kaksoistutkinnot ovat olleet
erittäin suosittuja. Työelämän muutoksessa korostuu osaaminen, jota molemmat toisen as-
teen koulumuodot tuottavat. Siksi on erittäin tärkeää, että kaksoistutkinnot ovat tulevaisuu-
dessakin nuoren valittavissa.

Sosiaalidemokraatit kannattavat lukiokoulutuksen ja ammatillisen koulutuksen yhteis-
työn tiivistämistä hallinnollisella, opetuksellisella ja tutkintojen suorittamisen tasolla.
SDP:n näkemyksen mukaan yhtenäisellä toisella asteella tulisi säilyä nykyinen ylioppilas-
tutkinto, ammatilliset tutkinnot ja useamman tutkinnon suorittaminen niin sanottuina yh-
distelmäopintoina.

Arvoisa puhemies! Valitettavasti tähän lakiesitykseen ei sisälly elämänkatsomustiedon
opiskelumahdollisuuden avaamista kaikille lukiolaisille. Katsomusaineita tulisi tarkastella
samalla tavalla kuin muita oppiaineita, ja sitä koskeva pykälä tulisi tarpeettomana poistaa.
Toisena vaihtoehtona opiskelijan tulisi voida itse valita, mitä uskontoa hän opiskelee tai
opiskeleeko hän elämänkatsomustietoa.

Lapsiasiavaltuutettu on todennut, että ”uskonnonopetusta koskevaa lainsäädäntöä tulisi
tarkentaa, jotta se takaisi kaikille lapsille yhdenvertaisen oikeuden osallistua tai olla osal-
listumatta uskonnonopetukseen tai vaihtoehtoisesti elämänkatsomustiedon opetukseen”.
Myös Yhdenvertaisuusvaltuutetun toimisto esitti muutosta lausunnossaan opetus- ja kult-
tuuriministeriölle: ”Lukiolaisen tulisi iästään riippumatta voida aina valita, osallistuuko
hän uskonnon vai elämänkatsomustiedon opetukseen.” Myös uskonnottomien opiskelijoi-
den tilanne paranisi, kun elämänkatsomustiedon opetuksen tarjonta todennäköisesti vah-
vistuisi nykyisestä varsinkin pienissä lukioissa. Lakimuutos ei tältä osin edellyttäisi muu-
tosta oppiaine- ja tuntijakopäätökseen eikä opetussuunnitelman valtakunnallisiin perustei-
siin ja koulutuksen järjestäjien hyväksymiin opetussuunnitelmiin.

18.50 Sari Multala kok: Arvoisa puhemies! Lukio on arvostettu yleissivistävän koulu-
tuksen muoto. Lukiokoulutuksen kiinnostavuus on kuitenkin viime aikoina hiipunut, ja lu-
kion vetovoimaa yleissivistävänä koulutuksena on vahvistettava. Hallituksen päätös käyn-
nistää lukiouudistus oli tästä näkökulmasta aivan oikea. 

Lukiouudistuksen tavoitteet ovat erittäin kannatettavia. Ensinnäkin lisätään lukion veto-
voimaa yleissivistävänä korkeakouluihin jatko-opintokelpoisuuden antavana koulutus-
muotona, toiseksi vahvistetaan koulutuksen laatua ja oppimistuloksia ja kolmanneksi su-
juvoitetaan siirtymistä toisen asteen opinnoista korkea-asteelle.

Hallituksen lukiolakiesitys on mainio kokonaisuus, jota on erinomaisen helppo kannat-
taa. Uusi lukiolaki pitää sisällään elementtejä, joilla uudistukselle asetetut tavoitteet voi-
daan saavuttaa. Erityisen hienoa on, että jatkossa jokaiselle lukiolaiselle taataan oikeus
henkilökohtaiseen opinto-ohjaukseen. Tällä turvataan se, että jokainen nuori pystyy siirty-
mään korkea-asteen opintoihin ja löytämään sen oman tulevaisuuden alansa jo lukiossa pa-
remmin kuin tällä hetkellä on mahdollista. Riittävällä tuella ja ohjauksella parannetaan
myös lukiokoulutuksen laatua ja opiskelijoiden jatko-opintovalmiuksia. 

Arvoisa puhemies! Lukiouudistuksen keskeisin tehtävä on varmistaa jokaisen opiskeli-
jan riittävä yleissivistys. Vain näin voimme varmistaa sen, että kaikilla opiskelijoilla on
riittävät valmiudet opiskella korkea-asteen opinnoissa alasta riippumatta. Jatkossakaan lu-
13



Pöytäkirjan asiakohta PTK 37/2018 vp
kiota ei voi suorittaa lukemalla vain tiettyjä oppiaineita. Tämän uudistuksen yhteydessä ra-
jattiin täysin ulkopuolelle oppiaineiden väliset kiistat tai oppiainemäärien muuttaminen, ja
pidän tätä hyvänä ratkaisuna, jotta pääsemme lukion uudistamisessa eteenpäin. Yhdyn kui-
tenkin tässä edellä puhuneen edustaja Elorannan näkemyksiin siitä, että tulevaisuudessa
voisi hyvin harkita sitä, että elämänkatsomustietoon osallistuminen olisi mahdollista myös
uskontokuntiin kuuluville opiskelijoille.

Yleissivistyksellä tarkoitamme laaja-alaisten osaamiskokonaisuuksien hallintaa, emme
pelkästään yksittäisiä oppiaineita. Onkin lukion keskeisimpiä tehtäviä osoittaa opiskelijoil-
leen, miten lukiossa käsiteltävät asiat ovat yhteydessä ympäröivään yhteiskuntaan. Tätä-
kin uusi laki pyrkii osaltaan edistämään. Lukion oppimäärään ei olla esittämässä muutok-
sia. Siirtyminen kursseista opintopistejärjestelmään mahdollistaa nyt rajat ylittävien opin-
tokokonaisuuksien suunnittelua ja helpottaa siirtymistä korkea-asteen opintoihin. Opinto-
jen vertailtavuus lisäksi paranee. 

Arvoisa puhemies! Toinen aste ei voi olla irrallaan oleva osa koulutusjärjestelmäämme.
Vuosikaudet olemme puhuneet toisen asteen ja korkeakoulujen välisen yhteistyön lisäämi-
sestä. Hyviä kokemuksia onkin saatu, mutta ilmiö ei valitettavasti ole levinnyt valtakun-
nallisesti kattavaksi kaikkiin lukioihin. Onkin erinomaisen hyvä, että nyt laissa sekä kan-
nustetaan että velvoitetaan lukiokoulutuksen järjestäjiä ja korkea-astetta keskinäiseen yh-
teistyöhön.

Lukiolaisten pitäisi jo lukioaikana päästä tekemään niin sanottuja kurkistusopintoja kor-
kea-asteelle. Tällä tavalla opiskelijalle voisi muodostua realistisempi kuva omasta alava-
linnastaan sekä siitä, mitä korkea-asteen opinnot voivat heille tarjota. Muistan ihan hyvin
omalta lukioajaltani sen, että oikeastaan ainoa kosketus korkea-asteen opintoihin oli se,
mitä niistä senhetkiset korkeakouluopiskelijat tulivat lukion loppuvaiheessa meille kerto-
maan. Melko ohut tietopohja valita tulevaisuuden alaansa. Toinen kosketuspinta on tietys-
ti siinä, jos omat vanhemmat sattuvat olemaan korkeakoulutetuissa ammateissa. Olisi tie-
tysti toivottavaa, että lukiossa opiskelijat saavat hieman kokonaisvaltaisemman kuvan sii-
tä, mitä korkea-asteen opinnot voivat heille tarjota.

Arvoisa puhemies! Lukion tehtävä on innostaa oppimaan. Sen tulisi avata jokaiselle
opiskelijalle mahdollisuuksia haaveilla ja unelmoida tulevaisuuden alastaan. Lukioaika on
usein oman itsensä pohtimista ja löytämistä: mitä minä haluan tehdä isona, mikä juuri mi-
nua kiinnostaa? Lukioon tullessa ei tarvitsekaan vielä tietää vastauksia näihin kysymyk-
siin. Lukio tukee parhaimmillaan juuri sitä, että lukiolainen löytää itse vastaukset näihin
kysymyksiin, ja tätä tietä kohti uusi lukio on nyt menossa. 

18.55 Pilvi Torsti sd: Arvoisa puhemies! Käsittelyyn tulevan lukiolain osalta haluan nos-
taa esiin kolme näkökulmaa: ensinnä lain roolin laajemmin osana koulutusjärjestelmääm-
me, toiseksi lukiolain yleissivistävän lähtökohdan ja kolmanneksi työrauhan, joka lukioi-
hin täytyy taata ja joka pitää lain käsittelyssä ja aikatauluissa huomioida.

Aloitetaan laajemmasta näkökulmasta koulutusjärjestelmään. Koulutuspolitiikassa pi-
täisi aina tavoitella kokonaisvaltaisuutta. Siksi tämän lain kohdalla olennainen näkökulma
on kysymys toisen asteen kokonaiskuvasta. Siihen liittyy hiljattainen talouspolitiikan arvi-
ointineuvoston suositus siitä, että kaikki suorittaisivat toisen asteen, kun nyt jopa 15 pro-
senttia jää tutkintoa vaille, kun katsotaan noin 30-vuotiaita. Ajattelu liittyy tietysti oppivel-
vollisuuden laajentamiseen ja laajaan tavoitteeseen joustavasta 12-vuotisesta peruskoulu-
14



Pöytäkirjan asiakohta PTK 37/2018 vp
tuksesta, joka olisi malli, jota kohti minusta kannattaisi muutenkin liikkua ja joka olisi
myös kansainvälisen ajattelun mukainen.

Toisekseen, lukiolaissa on arvokasta se, että se tunnistaa lukion yleissivistävän luon-
teen, johon on säännöllisesti viime vuosina kohdistunut paineita, aivan niin kuin edustaja
Mikkonen tuossa otti jo aiemmin esiin. Tämä yleissivistävyyden korostaminen on oikea
tapa vastata 2020-luvun työelämän tarpeisiin. Varmuudella kai tiedämme vain sen, että
emme tiedä tulevaisuudesta, ja se onkin oikeastaan juuri se tärkeä tieto. Paras tapa valmen-
taa nuoria tuntemattomaan on turvata tietämyksen ja osaamisen laaja-alaisuus ja opettajil-
le työrauha huomioida erilaisia oppijoita. Laaja sivistys on myös parasta vastalääkettä
verkkopopulismiin, valeuutisiin ja muihin yhteiskuntarauhaa uhkaaviin ilmiöihin. Nuoret
seuraavat yhä vähemmän esimerkiksi Yleisradion lähetyksiä tai perinteisten sanomaleh-
tien journalismia. Sen sijaan he ottavat yhä enemmän tiedon maailmasta tubettajilta ja
omilta somekanaviltaan. Näin koulun antaman sivistyspohjan merkitys ja tärkeys korostuu
entisestään. 

Toisen asteen kokonaiskuvan ja yleissivistyksen lisäksi puutun tässä vielä tähän työrau-
han varmistamiseen lukioiden opettajille ja oppilaille, ja nyt puhun nimenomaan työrau-
hasta ajankäytön ja opettamisen näkökulmasta. OAJ julkaisi parisen viikkoa sitten selvi-
tyksensä, jossa se oli kysynyt lukio-opettajien kuulumisia ja näkemyksiä omasta työstään.
Opettajat kertoivat lisänneensä työhön käyttämäänsä aikaa viimeisen seitsemän vuoden ai-
kana, mutta sitä aikaa oli lisätty kaikkeen muuhun paitsi opettamiseen eli omaan ydintyö-
hön. Tämän opettajien lisääntyneen työmäärän ja työhön käytetyn ajan taustalla lienee se,
että meillä on ollut monia erilaisia hallinnollisia ja muita sisällöllisiä muutoksia. Uudet op-
sit tulivat tosiaan voimaan 2016, niitä valmisteltiin sitä ennen useita vuosia hyvin osallis-
tavassa prosessissa, ja näitä oppimateriaaleja valmistellaan koko ajan. Lisäksi tuntijakoko-
keilu alkoi viime vuonna. Sähköiset ylioppilaskirjoitukset saadaan tosiaan kaikissa aineis-
sa voimaan vasta ensi vuonna, ja ainakaan minulle tulevan palautteen pohjalta tämä säh-
köistäminen ei ole ollut lainkaan pulmatonta, ja itse asiassa monimutkaisimmat vaiheet
ovat ehkä vielä ensi keväänä edessä.

Nyt lakiesitys lähtee siitä, että meidän pitäisi aloittaa uusien opsien valmistelu tämän la-
kiesityksen mukaisesti niin, että ne tulisivat mahdollisesti voimaan 2021, siis vain viisi
vuotta edellisen opetussuunnitelmauudistuksen jälkeen. Valiokunnassa on varmaan syytä
miettiä, onko tuo aikataulu perusteltu ja miten uudistus toteutetaan niin, että lukio ei tunnu
opettajista ja oppilaista ikään kuin sarjalta tämmöistä uudistushumppaa vaan ennakoivalta
koulutukselta. Opettajille ja oppilaille pitää taata työrauha ja aiempien muutoksien vaiku-
tukset arvioida ennen kuin uusia tehdään. Sehän tämän koko tuntijakokokeilun idea oli:
saada sen vaikutukset ja sitten miettiä eteenpäin.

Mutta nämä aikataulut ovat varmasti keskusteltavissa olevia asioita. Yleissuunnassa on
paljon hyvää. Arvostan tämän lain lähtökohdissa tätä korkeakouluyhteistyötä. Toivon, että
siihen saadaan myös korkeakouluille velvoittavuutta. Lisäksi opinto-ohjaus ja tämmöinen
yleinen modernisointi ovat ehdottomasti arvoja, jotka kannattaa tässä vielä nostaa. — Kii-
tos.

18.59 Ritva Elomaa ps: Arvoisa puhemies! Viisaat teot tulevat ennen rikkautta. Suomi on
tehnyt historiansa aikana suuria koulutukseen liittyviä päätöksiä, jotka ovat osoittautuneet
jymymenestyksiksi. Esimerkiksi oppivelvollisuuden pidentäminen vuonna 1921 ja ilmai-
nen kouluruokailu vuonna 1948 ovat olleet aikoinaan uraauurtavia päätöksiä. Silloiset
15



Pöytäkirjan asiakohta PTK 37/2018 vp
päättäjät olivat viisaita, kun panostivat koulutukseen, vaikka liikaa resursseja ei todella-
kaan ollut. Tämä kertoo siitä, että meillä Suomessa on osattu arvostaa koulutusta jo sata
vuotta sitten ja ymmärretty myös, että yhteisen hyvän nimissä kaikille on mahdollistettava
koulunkäynti täydellä vatsalla. Nyt lukiolakia uudistettaessa päättäjien tulisi olla edistyk-
sellisiä, kuten edeltäjämme aikoinaan olivat. Koska lukiokoulutuksen uudistamisella on
kauaskantoiset vaikutukset, tehdään se kerralla hyvin. 

Uudistuksen tavoite on taata mahdollisimman laaja yleissivistys sekä tarjota lukion käy-
neille hyvät valmiudet jatko-opintoihin. Uudistuksen hyvää antia on opintojen joustavoit-
taminen ja opiskelijoille suunnatun tuen sekä opinto-ohjauksen tehostaminen. 

Me perussuomalaiset olemme jo pitkään puhuneet eri kouluasteilla järjestettävän opin-
to-ohjauksen tärkeydestä nuorten opiskelun ja tulevaisuuden kannalta. Niitä nuoria, jotka
tietävät jo ensimmäistä kertaa lukion ovesta sisään astuessaan kristallinkirkkaasti, mitä
opinnoiltaan ja tulevaisuudelta odottavat, on vähän. Perhetausta vaikuttaa tutkitusti koulut-
tautumiseen. Koulutustaso on jossain määrin periytyvää. Jos vanhemmilla on akateeminen
tausta, on todennäköisempää, että jälkikasvukin kouluttautuu. Opinto-ohjaus lukioissa on
juuri se rohto, millä kaikki nuoret saadaan hyvin kartalle tulevaisuuden mahdollisuuksista
ja koulupoluista. Olisi myös hyvä, jos nuoria kannustettaisiin ja rohkaistaisiin henkilökoh-
taisesti koulutusvalinnoissaan. 

Arvoisa puhemies! Moni nuori on epävarma tulevaisuudestaan, ja ohjauksen lisäksi am-
mattilaisen kannustus voi tulla tarpeeseen. Myös jälkihoito- ja -ohjausvelvoite on järkevä
uudistus. 

Viihtyvyyden, opintojen sujumisen ja terveyden kannalta on hyvä, että uudistuksessa
kiinnitetään huomiota koulutuksen järjestäjän velvollisuuksiin suojata oppilaita kiusaami-
selta, väkivallalta ja häirinnältä sekä turvalliseen oppimisympäristöön. Lukio-opintojen
kurssimuotoisuus ja oppilaitosten suuri koko asettavat omat haasteensa yhteisöllisyyden
muodostumiselle. 

Edustaja Huhtasaari toikin Lukiolaisten Liiton huolen koulukiusaamisesta, ja täytyy sa-
noa, että valitettavasti koulukiusaamista tapahtuu jopa päiväkodeissa, sitä tapahtuu perus-
kouluissa hyvinkin paljon, ja myös lukioissa ja ammatillisissa oppilaitoksissakin, joten
kiusaamisen ehkäisyyn täytyy olla vahvat työkalut. 

Suomessa on vallinnut jo pitkään trendi, että haja-asutusalueiden kouluja ajetaan alas.
Lukioverkoston kattavuus on yleissivistyksen turvaamisen ja kansalaisten yhdenvertaisuu-
den kannalta erittäin tärkeä asia. Tästä johtuen uudistuksen yhteydessä syrjäseutujen pien-
ten lukioiden tilannetta ei saa tehdä hankalammaksi uusien velvoitteiden kautta. 

Pääsykoeuudistus on hankala kokonaisuus. On tietysti ymmärrettävää, että nuoret halu-
taan suoraan lukiosta jatko-opintojen pariin, mutta uudistuksen vaikutuksia tulee miettiä
laajemmin. Huono lukiomenestys ei saa olla ylitsepääsemätön este jatko-opiskelulle. Pitää
muistaa se tosiasia, että lukioiässä perheen tilanne vaikuttaa vahvasti opiskelijoiden ar-
keen, sillä valtaosa asuu kotona. Lisäksi osa nuorista niin sanotusti kypsyy aiemmin kuin
toiset. Myös lukioiden välisillä tasoeroilla on vaikutusta opetuksen laatuun ja opintome-
nestykseen. Jo tällä hetkellä hyvä lukiomenestys avaa portteja jatko-opintoihin ja tuoreet
ylioppilaat saavat pääsykokeissa lisäpisteitä, jotka edesauttavat sisäänpääsyä. Ylioppilas-
koe pitää olla mahdollista uusia, mutta uusimiskertoja tulisi mielestäni olla rajallinen mää-
rä.

Arvoisa puhemies! Me perussuomalaiset ja edustaja Savio ja minä tuolla sivistysvalio-
kunnassa pidämme todella tärkeänä äidinkielen merkitystä, ja haluankin myös ministeri
16



Pöytäkirjan asiakohta PTK 37/2018 vp
Grahn-Laasoselle antaa sitä viestiä, että ylioppilaskirjoituksissa ei vähennettäisi äidinkie-
len osuutta yhteen päivään koetilanteessa. Olen saanut sen käsityksen, että näin ei ole vaan
että äidinkielen koe pidettäisiin kaksipäiväisenä, ja on erittäin hyvä asia, jos näin on. —
Kiitos. 

19.05 Sami Savio ps: Arvoisa puhemies! Kuten edustaja Elomaa tässä edellä totesi, niin
Suomen menestyksen yksi tärkeimmistä kivijaloista on ollut jo pitkään yhdenvertainen
mahdollisuus koulutukseen omasta taustasta riippumatta. Eduskunnan käsittelyssä nyt ole-
va lukiolaki onkin tarpeellinen uudistus, ja se sisältää monia myönteisiä kohtia, kuten tässä
keskustelun aikana on käynyt jo hyvin selväksi, mutta ehkä joiltakin osin vielä hieman li-
sää konkretiaakin olisi tarpeen. Lukiokoulutuksen kehittäminen nykyajan vaatimuksia pa-
remmin vastaavaksi on ehdottoman tärkeää. Sillä vastattaisiin myös työelämän tuleviin
haasteisiin. Täällä jo todettiin, että niitä meidän on erittäin vaikea ennustaa, kukaan ei niitä
tiedä, mutta korostan esimerkiksi oma-aloitteista tiedonhakua ja elinikäisen oppimisen val-
miuksia. Niiden merkitys kasvaa koko ajan jatkossa, ja näihin myös tässä lakiesityksessä
viitataan.

Arvoisa puhemies! Tässä lukiolaissa on myös kirjaus, jonka mukaan lukio-opiskelijalla
olisi oikeus saada säännöllisesti tarpeidensa mukaista henkilökohtaista sekä muuta opin-
toihin ja jatko-opintoihin hakeutumiseen liittyvää ohjausta. Onkin erittäin myönteistä, että
tämä henkilökohtainen opintosuunnitelma kirjataan nyt lain tasolle. Ja kuten aiemmin jo
totesin täällä keskustelussa, perussuomalaiset vaativat kustannustehokasta opinto-ohjauk-
seen panostamista jo viime syksynä, kun esittelimme vaihtoehtobudjettiamme täällä edus-
kunnassa, ja pidän tätä henkilökohtaista opintosuunnitelmaa erittäin kannatettavana.

Arvoisa puhemies! Edustaja Elomaa toi äsken esille kiusaamisen. Se on erittäin vakava
ongelma kouluissamme, valitettavasti myös lukioissa. Toki peruskouluissa tilanne on vie-
läkin heikompi. Tässä laissa lukio-opetuksen järjestäjää velvoitetaan huomioimaan mah-
dollinen kiusaaminen, väkivalta ja häirintä. Kuitenkin tilanne on se, että kiusaamiseen
puuttumisen toimintatavat ovat nykyisellään riittämättömiä, ja mielestäni puuttumiskeino-
jen kannalta kaivattaisiin vielä selvästi lisää konkretiaa, vaikka laissa onkin tosiaan mai-
ninta kiusaamiseen puuttumisesta ja puuttumiseen velvoittamisesta. Kiusaamisen ennalta-
ehkäisy olisi tietenkin parempi kuin puuttuminen vasta jälkikäteen.

Arvoisa puhemies! Vielä lyhyesti tästä harkinnassa olevasta korkeakoulujen pääsykoe-
uudistuksesta. Siinä yhteydessä on tärkeää säilyttää pääsykokeet merkittävänä sisäänpää-
syväylänä yliopistoihin ja korkeakouluihin myös jatkossa. Jatko-opintojen ja niihin pää-
syn nopeuttaminen lukion jälkeen on tietenkin tärkeä tavoite, sen me täällä varmasti kaikki
jaamme, mutta täytyy tosiaan myös muistaa, että vanhemmalla iällä pääsykokeet tarjoavat
hyvän mahdollisuuden osoittaa motivaatiota opiskeluun, jos ylioppilaskirjoitukset ovat ai-
kanaan sujuneetkin hieman heikommin.

19.08 Kimmo Kivelä sin: Puhemies! Koulutusjärjestelmä on ketju, jossa kaikki vaikuttaa
kaikkeen enemmän tai vähemmän. On hyvin epätodennäköistä, että jos varhaiskasvatuk-
sessa on koettu runsaasti vastoinkäymisiä, epäonnistumisia ja nöyryytyksiä ja muuta kiel-
teistä, niin saataisiin helposti kiinni. Usein se negatiivinen kierre alkaa valitettavasti jo ai-
kaisin, ja sitten taas jos menestyy esimerkiksi lukiossa, niin usein siellä on jo aikaisemmin
tehty hyvää pohjustustyötä. Maailma muuttuu, koulutuksen on muututtava sen mukana. 
17



Pöytäkirjan asiakohta PTK 37/2018 vp
Nyt puhutaan aivan oikein oppiaineidenvälisyydestä, oppiaineiden yhteistyöstä. Kor-
keakouluopinnossa on äärimmäisen tärkeää, jo nyt ja tulevaisuudessa, että hallitaan poik-
kitieteellisyys. Yhä enemmän liikutaan poikkitieteellisyyden kentässä, ja tässä nimen-
omaan lukion tehtävä on hyvin tärkeä yleissivistävän koulutuksen muotona. On vastuuton-
ta puhua, että ei nykyään tarvita yleissivistystä siinä määrin kuin ennen, koska tietoa on
niin paljon ja nythän googlettamalla saa kaiken. Mutta nimenomaan tällaisessa poikkitie-
teellisyyden maailmassa, monimutkaisessa maailmassa, tämän ymmärtäminen, että näen-
näisesti yhteen liittymättömät asiat ovatkin hyvin tärkeässä keskinäissuhteessa, vuorovai-
kutuksessa, on äärimmäisen tärkeää. 

Näkisin myös tärkeänä, että tulevaisuuden lukiossa kiinnitettäisiin huomiota opiskeli-
joitten fyysiseen kuntoon ja myös yhtä lailla talouden hallintaan tai laajemminkin — sinän-
sä en pidä sanasta elämänhallinta — tällaiseen varustamiseen elämän arjesta selviämiseen. 

On hienoa, että saadaan kirjauksia erityisopetukseen ja henkilökohtaiseen opinto-oh-
jaukseen, mutta tämä resurssien turvaaminen on villakoiran ydin, niin ettei se ole vain lais-
sa kuollut kirjain. Kunnat joutuvat siihen omia varojaan satsaamaan, ja mistä yhtäkkiä
opettajat? Tästä on kysymys.

19.11 Krista Mikkonen vihr: Arvoisa puhemies! Tässä esityksessä ja tässä keskustelus-
sa on paljon painotettu tätä lukion yleissivistävää merkitystä, ja se on erinomaisen hyvä
asia. Mutta itseäni nyt hämmentää hieman tämä asia, koska samanaikaisesti meillä on kui-
tenkin nämä lukiokokeilut menossa.

Itselläni on kaksi lukiolaista. Toinen on tämmöisessä lukiossa, joka on kokeilulukio, ja
toinen nyt kirjoitti ja on käynyt lukion tämän vanhan opsin mukaan. Ja ero on kyllä aika
suuri. Oikeastaan haluaisinkin ministeriltä nyt kysyä siitä — tässä jo aiemmin edustajat
Torsti ja Eloranta ottivat tämän esille — kun täällä on paljon erilaisia päällekkäisiä uudis-
tuksia menossa. On suunnitelmia, että vaikka nyt 2016 on ops tullut voimaan, niin mahdol-
lisesti ruvetaan valmistelemaan kohta jo uutta, ja nämä kokeiluthan ovat ymmärtääkseni
nimenomaan sen takia käynnissä, että tähän uuden opsin valmisteluun saadaan sieltä jotain
eväitä. Mielestäni tässä mennään nyt vähän niin kuin kahteen eri suuntaan, kun näillä ko-
keiluilla nimenomaan on lisätty paljon valinnaisuutta ja on heikennetty sitä yleissivistä-
vyyttä. Olisi mielenkiintoista nyt kuulla ministeriltä, mitkä ne näkemykset ja aikataulut tä-
män suhteen nyt ovat.

Mutta sitten itse tästä esityksestä:
On helppo yhtyä niihin kiitoksiin, mitä tässä on esitetty esimerkiksi opinto-ohjaukseen

liittyen. Tämä nivelvaiheissa oleva opinto-ohjaus on äärimmäisen tärkeää. Se on tärkeätä
tässä lukion jälkeen, kun miettii jatko-opintoja, mutta itse asiassa se olisi vielä tärkeämpää
siellä peruskoulun ja toisen asteen välissä. Toivoisin, että sinne saisimme myös vastaavan
nivelvaiheen kattavan opinto-ohjausoikeuden ja semmoisen vähän niin kuin saattaen vaih-
doksen peruskoulusta toiselle asteelle.

No sitten tietysti tämä, että eritysopetusta ja tukea voi saada lukiossa, on äärimmäisen
tärkeätä. Ja äärimmäisen tärkeätä on se, että tänne on kirjattu se, että turvallinen oppimis-
ympäristö taataan kaikille opiskelijoille, elikkä suojataan kiusaamiselta, väkivallalta ja häi-
rinnältä. Olisi tärkeää, että tämä myös käytännössä tapahtuu.

Aivan kuten on tullut monessa puheenvuorossa esiin, korkeakouluyhteistyö on tärkeää,
ja täytyy huolehtia, että se on mahdollista ihan kaikkialla Suomessa, vaikka oltaisiin paik-
kakunnalla, missä ei ole korkeakoulua tai yliopistoa lähellä. Itse asiassa tähän korkea-
18



Pöytäkirjan asiakohta PTK 37/2018 vp
kouluyhteistyöhön liittyen haluaisin vielä nostaa esille ammattikoulut, koska niiden koh-
dallahan tällaista yhteistyövaatimusta ei ole. Olisi tärkeää, että myös korkeakoulujen ja
ammattikoulujen yhteistyötä mietittäisiin, miten se saataisiin velvoittavaksi, koska esimer-
kiksi ammattikouluista ammattikorkeakouluihinhan on selvä väylä, ja tämä pitäisi taata.

Mutta kaiken kaikkiaan, niin kuin on sanottu, tässä on paljon hyvää, ja toivotaan, että re-
surssit myös riittävät näiden toteuttamiseen.

19.14 Ulla Parviainen kesk: Arvoisa puhemies! Tässä on iloittu isolla joukolla siitä, että
lukiolaki mahdollistaa nyt kurkistuksen korkeakouluun. Mutta samalla se mahdollistaa
myöskin kurkistuksen työelämään ja yrittäjyyteen. Ministeri toivoi tuossa joitain näitä käy-
tännön esimerkkejä, millaisia mahdollisuuksia tämä lainsäädäntö avaa, ja itse asiassa
myönteisenä näen sen, että nytten mahdollistuu yrittäjyyskasvatus sieltä esiopetuksesta pe-
rusopetuksen kautta toiselle asteelle ja sitten eteenpäin aina korkeakouluun asti.

Tänään onkin nyt aivan mainio tilaisuus ottaa esille NY-yrittäjyys, joka on tällainen val-
mis paketti, juuri ehkä siksi, että tänä päivänä nämä meidän NY-yrittäjät ovat olleet Kam-
pissa esittäytymässä. Meidänhän olisi pitänyt olla siellä tukemassa näitä nuoria yrittäjiä,
mutta me olemme täällä nyt keskustelemassa tästä lainsäädännöstä. Eli tämä NY-ohjelma-
han on valmis oppiainerajat ylittävä paketti, joka olisi helppo ottaa käyttöön. Tämä on hy-
vin suunniteltu paketti, ja toivoisin, että tämä etenee.

Yksi huoli siinä on: Tämä NY-paketti, yrittäjyyskasvatuspaketti, on samansuuntainen
Ruotsissa, Norjassa, Tanskassa ja Suomessa. Ruotsissa on 115 työntekijää vastaavalla or-
ganisaatiolla ja valtion tuki siihen on 2,4 miljoonaa euroa, meillä täällä Suomessa on 14
työntekijää ja valtion tuki on 230 000 — eli pikkusen erilaisilla resursseilla tehdään täällä
Suomessa. Mutta tehdään erittäin hyvää työtä.

Mielestäni tämä lakipaketti on erittäin hyvä kokonaisuus, ja ilolla tuolla valiokunnassa
saamme tätä käsitellä. Asia, joka minuakin huolettaa, on tämä opsin uudistamisen aikatau-
lu — edustaja Torsti otti tämän esille. Tämä oikeastaan tiivistyy siihen, että vielä keväällä
2020 ylioppilastutkinnon kokeissa pitää ottaa nämä perusteet vuodelta 2003 huomioon,
mutta sitten viimeistään syksyllä 2022 kokeiden tulisi olla kaksien eri opetussuunnitelman
perusteitten mukaisesti laaditut. Eli itse ajattelen myöskin, että olisiko harkittavissa tässä
ainakin vuoden lisäaika nyt näitten asioitten eteenpäinviemiseen. 

Mutta todella hyvin valmisteltu kokonaisuus, joka mahdollistaa uuden tulevaisuuden lu-
kion.

19.17 Sari Sarkomaa kok: Arvoisa puhemies! Nyt on lukion vuoro. Iloitsen todellakin
siitä, että eduskunta on saanut käsiteltäväkseen esityksen uudesta lukiolaista. Olemme si-
vistysvaliokunnassa jo aloittaneet asiantuntijoiden kuulemisen, ja tästä keskustelusta voi
todeta, että tämä esitys on saanut laajasti tukea yli puoluerajojen. Se on hieno asia.

Todellakin, tällä esityksellä vahvistetaan lukioiden vetovoimaa yleissivistävän, korkea-
kouluopintoihin tähtäävän koulutuksen tarjoajana. Tässä uudessa lukiossa korostuvat yk-
silölliset opintopolut, oppiainerajat ylittävä yhteistyö, kansainvälisyys ja yhteistyö korkea-
koulujen kanssa. Tähän voi myös todeta mahdollisuuden syventää yhteistyötä yrittäjyyden
ja työelämän kanssa, niin kuin tuossa edellisessä puheenvuorossa todettiin.

Ihan aluksi pitää sanoa, että olen todella tyytyväinen, että hallitus kehysriihessään osoit-
ti lisärahoitusta uudistuksen toimeenpanoon — puhutaan noin 8,5 miljoonasta eurosta.
Tämä on hyvä asia, ja itse tähän lakiesitykseen on sanottava, että lukiouudistuksessa teh-
19



Pöytäkirjan asiakohta PTK 37/2018 vp
dään nyt oikeita asioita. Kun siirrytään kurssipohjaisesta opintopistepohjaiseen rakentee-
seen, mahdollistetaan uudenlaiset sisällölliset toteutukset, joita lukioissa on odotettu ja
joista on unelmoitu. On todellakin erinomaista, että myös lukioiden velvollisuutta tukea ja
ohjata opiskelijoita lisätään. Tätäkin on pitkän aikaa odotettu. Nyt on laitettu toimeen. 

Ja todellakin kun opintopisteistä voidaan muodostaa jatkossa aiempaa monipuolisem-
pia, eri oppiaineita sisältäviä opintokokonaisuuksia, tuo se opiskelijoille lisää valinnanva-
raa ja ylioppilastutkintoon uusia mahdollisuuksia syventää jatko-opinnoissa ja työelämäs-
sä tarvittavaa osaamista. Tämä on todella loistava muutos. On todella tärkeää ja järkevää
kannustaa opiskelijoita rakentamaan omanlaisiaan opintopolkuja ja antaa myös lukiolle it-
selleen soveltamisen varaa opintokokonaisuuksien toteuttamisessa. Itse ajattelen, että lu-
kio on sivistyksen kivijalka ja sivistyksen kehto. Nyt tässä asiassa otetaan aimo harppaus
eteenpäin.

On tietenkin hyvä todeta, kun tämä on lähetekeskustelu, että lukiokoulutus säilyy edel-
leen kolmivuotisena yleissivistävänä koulutuksena, jota järjestetään jatkossa erikseen nuo-
rille ja aikuisille. Iloitsen todella siitä, minkä jo tuossa totesinkin mutta haluan tässä tuoda
vahvasti esille, että lukiolaisille tarjotaan lisää henkilökohtaista opinto-ohjausta, oppimi-
sen tukea ja tarvittaessa erityisopetusta. Juuri tämä henkilökohtainen tuki on sitä, mitä nuo-
ret tarvitsevat. Sitä on saatava silloin, kun siihen on tarve, ja se varmasti parantaa jaksamis-
ta lukiossa ja lisää opiskelumotivaatiota, mikä varmasti tulee näkymään sitten myös oppi-
mistuloksissa.

Taitaa olla opetusministeri sanonut näin, ja tässä tapailen vähän samoja sanoja, että ta-
voitteena on todellakin, ettei yhdenkään nuoren, yhdenkään lukiolaisen oppimispotentiaa-
lia hukattaisi vaan myös sellaiset opiskelijat, joilla on haasteita oppimisessa, saisivat opin-
noissa tarvitsemansa oppimisen tuen. Tällä lukiouudistus tuo lukion uudelle aikakaudelle
ja antaa niitä uusia, monitieteisiä mahdollisuuksia, mielenkiintoisia oppimiskokonaisuuk-
sia. Eli tässä otetaan se tulevaisuusloikka.

Arvoisa puhemies! Haluan vielä todeta tähän yleiseen keskusteluun, kun paljon on pu-
huttu siitä, että jokaisen nuoren pitäisi saada mahdollisuus opiskella vähintään toisen as-
teen tutkinto, että tämä lukiolaki tukee sitä. Aivan erityisesti iloitsen vielä siitä kehysriihen
päätöksestä, että hallitus tulee tekemään esityksen siitä, että toisen asteen opiskelijoille tu-
lee oppimateriaalilisä, joka maksetaan opintotuen yhteydessä. Se on 46 euroa. Tämä on
mittava tuki sille, että yhdenkään lukiolaisen, yhdenkään toisen asteen opiskelijan opinnot
eivät katkeaisi sen takia, että perheessä on taloudellisia ongelmia. Tästä on pitkään puhut-
tu, ja nyt tähän toimeen tartuttiin. Siinä mielessä tästä iloitsen. Toivon, että nyt puheet sii-
tä, että keinotekoisesti, mekaanisesti venytetään oppivelvollisuutta, jätetään, koska ne ai-
nakin ministeri Kiurun aikana estivät sen, että oikein mitkään kehitys- ja uudistushankkeet
eivät edenneet, kun tätä jankattiin. Nyt tähän on löydetty hyvä ratkaisu, kun tämä oppima-
teriaalilisä tulee. Siitä erityisesti kiitän. Tämä on mittava loikka koulutuksen yhdenvertai-
suudessa. Erityiskiitokset siitä opetusministerille ja kaikille niille ministereille, jotka tä-
män päätöksen kehysriihessä tekivät.

Annan lämpimän tuen tälle lukiouudistukselle. Huolella käsittelemme tämän sivistysva-
liokunnassa ja katsomme, onko tässä vielä jotain muutostarpeita.

19.23 Raija Vahasalo kok: Arvoisa puhemies! Edustaja Pilvi Torstille haluaisin vastata,
että kun hän nosti esille, että kaikki toisen asteen tutkintoa tekevät eivät suoriudu siitä, niin
se ei suinkaan johdu siitä, että oppivelvollisuutta ei ole sinne lisätty ja jatkettu, vaan ihan
20



Pöytäkirjan asiakohta PTK 37/2018 vp
muista asioista. Ongelmiin on herättävä jo kauan, kauan aikaisemmin, sillä varhaiskasva-
tuksen puolelta, josta äsken keskustelimme, lähtee se syrjäytymisen kierre. Olen vakuuttu-
nut siitä, että kun jokainen koulutusaste saisi rauhan tehdä hyvin sen oman perustehtävän-
sä, meillä olisi paljon vähemmän dropouteja myöhemmissä vaiheissa — ettei tulisi armo-
vitosia, ettei päästettäisi läpi sormien oppilaita eteenpäin.

Tämä, kuten edustaja Kivelä sanoi, on kokonaisuus, jossa kaikki nämä koulutusasteet
vaikuttavat toinen toisiinsa, ja se koko koulutusjärjestelmä on yhtä vahva kuin sen heikoin
lenkki. Norjassa on käynyt niin, että siellä jopa kolmasosa nuorista toisen asteen opiskeli-
joista on koulupudokkaita, ei saa tutkintoa aikaiseksi. Ja se johtuu ihan siitä, että siellä puu-
tutaan tilanteeseen vasta aivan heidän perusopetuksensa myöhäisessä vaiheessa, jolloin se
on jo aivan liian myöhäistä sen nuoren kannalta ja nämä lääkkeet eivät enää auta. He olivat
täällä viime kaudella tutustumassa meidän varhaiseen puuttumiseemme, mitä sillä tarkoi-
tetaan, miten hyvin me teemme täällä Suomessa.

Ja mitä tulee ammatilliseen yhteistyöhön, josta täällä kovasti on vasemmalta puolelta
huolta kannettu, niin siihenhän ei tule mitään muutoksia. Se jatkuu ihan samanlaisena kuin
tähänkin asti.

Hyvä ja arvoisa puhemies! Täällä puhuttiin myös yhteisöllisyydestä ja kaivattiin sitä lu-
kion puolelle. Täytyy todeta, että perusopetuksen puolella kun otettiin vuonna 2016 käyt-
töön uudet opetussuunnitelmat, joissa on myöskin ilmiöpohjaista oppimista, laaja-alaisia
oppimiskokonaisuuksia, niin kaikki tahot siellä, sekä oppilaat että opettajat, ovat erittäin
tyytyväisiä tähän uuteen opetussuunnitelmaan. Heidän motivaationsa koulunkäyntiin on
kasvanut ja lisääntynyt, ja kouluviihtyvyys on huomattavasti parantunut. Kun tulee seuraa-
vaksi tämä uudistus lukion opsiin, niin sinnehän tulee samanlaisia elementtejä. Ja tämä voi-
maantulo on erinomaisen hienosti ajoitettu, koska jos laskin oikein — laskin oman las-
kuoppini mukaan — niin kun tämä lukion opsi tulee voimaan, silloin tulevat ne ensimmäi-
set perusopetuksen puolella uuden opsin käyneet oppilaat toisen asteen opiskelijoiksi luki-
on puolelle. Se on todella hyvä opiskelijoitten kannalta, koska silloin se uuden oppiminen
jatkuu eikä siihen tule mitään katkoksia.

19.26 Pilvi Torsti sd (vastauspuheenvuoro): Arvoisa puhemies! Todellakin on niin, niin
kuin edustaja Vahasalo totesi, että totta kai kaikissa koulutuspolun vaiheissa meidän täy-
tyy olla tarkkana, ja juuri sen tyyppisiä uudistuksiahan me teemme nyt eri vaiheissa, kun
vielä sitten jossain vaiheessa saadaan varhaiskasvatukseenkin tämä kolmiportainen tuki oi-
keasti. Nythän se ei tässä vielä tule.

Liittyen kuitenkin tähän toiseen asteeseen suosittelisin kyllä nyt tarkkaa perehtymistä
Etlan Hanna Virtasen ja sitten Allan Seurin ja professori Roope Uusitalon tähän talouspo-
litiikan arviointineuvoston raporttiin tekemään liitteeseen, jossa on nimenomaisesti käyty
läpi ikäluokittain, ketkä eivät suorita sitä toisen asteen tutkintoa ja mikä on ollut heidän pe-
ruskoulumenestyksensä ja minkälaiset selittävät tekijät siellä on takana. Ne ovat hyvin mo-
ninaisia, ja sieltä ei voi vetää semmoisia johtopäätöksiä, että ikään kuin tämä auttaa tai
tämä ei. On monenlaiset tekijät, jotka vaikuttavat, ja juuri tämä on saanut heidät pääty-
mään johtopäätökseen, että kaikkein tehokkain tapa olisi laajentaa oppivelvollisuutta ja
näin ollen tuoda myös koulutuksen järjestäjälle velvollisuus tehdä hyviä uudistuksia siellä
järjestelmän sisällä.
21



Pöytäkirjan asiakohta PTK 37/2018 vp
Puhemies Paula Risikko: Sitten vastauspuheenvuoro ensiksi edustaja Vahasalo, sen jäl-
keen edustaja Jarva.

19.28 Raija Vahasalo kok (vastauspuheenvuoro): Arvoisa puhemies! Näin juuri on, että
niitä syitä niihin koulupudokkaisiin on hyvin moninaisia. Sivistysvaliokunta aikaisemmin
tutki koko syrjäytymisen ongelmaa ja päätyi tähän. Vastaus tähän ei ole yksi lääke, se ei
kata kaikkea, ei lääkitse kaikkia syrjäytymisen ongelmia, vaan tarvitaan saattaen vaihdet-
tavaa seurantajärjestelmää, henkilökohtaista ohjausta, jota nyt tämä laki lukiolaisille tar-
joaa ja antaa. Tämä ratkaisee paljon tätä ongelmaa, eikä mekaaninen oppivelvollisuuden
iän nosto. Eivät ne sillä siellä koulussa pysy.

Puhemies Paula Risikko: Edustaja Jarva, vastauspuheenvuoro, ja sitten vielä edustaja
Parviainen.

19.28 Marisanna Jarva kesk (vastauspuheenvuoro): Arvoisa puhemies! Todellakin on
tämä syrjäytymisongelma, ja meillä peruskoulusta nyt tosiaan tulee ulos sellaisia nuoria,
joita ei sieltä pitäisi edes päästää tällaisilla taidoilla ulos, vaan nimenomaan pitäisi jo en-
simmäisillä luokilla ja esiopetuksessa puuttua niihin ongelmiin, juuri niihin moninaisiin
ongelmiin, mitä heillä on perheiden kanssa liittyen toimeentuloon ja monenlaisiin ongel-
miin, jotka sitten heijastuvat lapsiin. Nämä ongelmat heijastuvat jo pienenä, ja sen takia pi-
tää puuttua tähän syrjäytymiseen ja eriarvoistumiseen jo siellä varhaisessa vaiheessa, ei
päästää sinne toiselle asteelle eikä varsinkaan siihen peruskoulun päättymisvaiheeseen näi-
tä ongelmia. Siksi esimerkiksi keskusta on esittänyt pienten lasten koulua yhtenä mallina,
jota on jo kokeiltu osassa Suomea. Myös OAJ on omassa oppivelvollisuusmallissa esittä-
nyt joustavan esi- ja alkuopetuksen käyttöön ottamista. On tullut myös muualta tukea, ja
esimerkiksi huomenna olemme järjestämässä kello 19 Kansalaisinfossa tilaisuuden, ja toi-
votamme tervetulleeksi myös muut tutustumaan tähän malliin.

19.29 Ulla Parviainen kesk (vastauspuheenvuoro): Arvoisa puhemies! Juuri samaan
asiaan ajattelin lyhyesti ottaa kantaa. Mehän kaikki haluamme, että perusopetuksesta val-
mistuneilla on hyvät valmiudet jatkaa elämässään, ja meidän täytyy hyväksyä se, että siinä
perusopetuksessa voi olla tilanne, että osa oppilaista tarvitsee nykyistä enemmän aikaa sen
suorittamiseen. Mielestäni meidän pitää kiinnittää katse pienten lasten kouluun ja siellä
mahdollistaa eriaikainen eteneminen, eli vahvuudet sinne, jotta tulee hyvät valmiudet
opintoihin: matematiikkaan, äidinkieleen ja näin edelleen. Samalla meillä täytyy hylätä se
ajatus, että perusopetuksen läpi mennään ikäluokan mukaisesti, ja mennä sen mukaisesti,
että on riittävät taidot edetä eteenpäin. 

Todella, tervetuloa pienten lasten koulu -seminaariin.

Puhemies Paula Risikko: Vastauspuheenvuoro edustaja Mikkonen vielä, sitten mennään
puhujalistaan.

19.30 Krista Mikkonen vihr (vastauspuheenvuoro): Arvoisa puhemies! Itse esitin siis
huolen siitä, että kun nyt on erittäin hyvä asia, että tässä lukiolaisille taataan se korkea-
kouluyhteistyö, niin toivoisin, että myös ammatillisissa oppilaitoksissa yhtä vahvasti tämä
olisi kirjattu lakiin, koska myös sieltä polut menevät korkeakouluihin.
22



Pöytäkirjan asiakohta PTK 37/2018 vp
Sitten haluaisin nostaa esiin tämän, että kun tässä tuli esille se, että lukiokoulutus on to-
della kallista ja ne oppikirjat maksavat, ja nyt tämä ehdotus, että opintotukeen tulee toiselle
asteelle tämmöinen oppimateriaalilisä, on erittäin tervetullut, mutta se 46 euroa kuukau-
dessa valitettavasti ei kyllä kata niitä kirjoja, kun yhdellä kurssilla on useampia kirjoja,
mitä pitää hankkia. Ja ehkä myös tämä tapa tekee sen, että me olemme nyt paljon näitten
kustantajien armoilla ja tulee koko ajan uusia kirjoja ja hinnat nousevat. Jos me jollain
muulla tavalla takaisimme maksuttomuuden, silloin meillä olisi ehkä enemmän myös kei-
noja käytettävissä, paremmin hyödynnettäisiin digitaalista materiaalia ja muuten. Voisi
ehkä miettiä, miten siihen maksuttomuuteen voitaisiin päästä muita reittejä.

Puhemies Paula Risikko: Puhujalistaan.

19.32 Sami Savio ps: Arvoisa puhemies! Edustaja Ulla Parviainen nosti aiemmin esille
yrittäjyyspolun, ja mainittakoon tässä samassa yhteydessä, että esimerkiksi omassa koti-
kaupungissani Ylöjärvellä toimivan lukion yrittäjyyslinja on saanut laajaa kiitosta sekä
opiskelijoilta että yrityksiltä. Toivottavasti tällaiset vastaavat työelämä- ja yrittäjyysmyön-
teiset käytännöt leviävät myös lukio-opetuksessa muuallekin maahan. Esitettäköön vielä
tässä samassa yhteydessä ministerille kiitos Ylöjärven lukion taannoin saamasta yrittäjyys-
painotteisen erityislukion asemasta.

Arvoisa puhemies! Palaisin vielä hiukan tähän oppilaitosten keskinäiseen ja lukion ja
elinkeinoelämän väliseen yhteistyöhön. Se on tässä lakiesityksessä toki pykälätasolla mai-
nittu, silti edelleen hieman pohdiskelen sitä, ovatko jatkossakaan pienten paikkakuntien lu-
kioiden tosiasialliset toimintaedellytykset aivan samalla viivalla esimerkiksi suurten kor-
keakoulukaupunkien isojen lukioiden kanssa. Lienee kaikille selvää, että suurissa kaupun-
geissa on selvästi enemmän yhteistyökumppaneita ja yhteistyömahdollisuuksia. Tämä asia
tarvinnee vielä sivistysvaliokunnassa lisäpohdintaa, onko tähän tarvetta vielä lisätä hie-
man konkretiaa.

Arvoisa puhemies! Palaan vielä myös tähän opinto-ohjaukseen, jota jo aiemmin kiitin.
Tuloksellinen opinto-ohjaus varmasti pienentää yhteiskunnalle opintojen keskeyttämises-
tä ja viivästymisestä aiheutuvia kustannuksia, ja nämä inhimilliset hyödyt on toki myös
muistettava. Mutta kuten täällä äsken todettiin, tavoitteen saavuttaminen edellyttää myös
lisäresursseja, eivätkä ne saa jäädä yksin kuntien kannettavaksi.

Hallitusohjelman kirjauskin edellyttää, että uudet lakisääteiset tehtävät tai niistä johtu-
vat kustannukset korvataan kunnille täysimääräisesti. Hallituksen esityksessä on toki mai-
nittu näistä kustannuksista, mutta valitettavasti ainakin Kuntaliitosta on toisinaan tullut sel-
laista viestiä, että kunnille aiheutuneet kustannukset on muiden lakiesitysten osalta toisi-
naan arvioitu selvästi alakanttiin. Näin ollen sivistysvaliokunnassa on tärkeää käydä läpi
myös sitä, ovatko nämä hallituksen laskelmat kunnille aiheutuvista kustannuksista realis-
tisia.

19.34 Olli-Poika Parviainen vihr: Arvoisa rouva puhemies! Jatkan tuosta, mitä edustaja
Savio otti puheeksi, eli ajatuksesta siitä, että kun te nyt valiokunnassa käytte lukiolakia lä-
pi, niin voisi olla hyödyllistä miettiä myös edelleen niitä keinoja, miten me saamme lukio-
toimet tekemään ylikunnallista yhteistyötä ja rakentamaan verkostoja myös kuntarajojen
ulkopuolelle. Nimittäin vaikka korkeakouluyhteistyötä tehdäänkin, paljon olisi varmasti
synergioita löydettävissä ihan jo toisen asteen oppilaitosten keskinäisillä yhteistyöraken-
23



Pöytäkirjan asiakohta PTK 37/2018 vp
teilla. Esimerkiksi kun kursseja tarjotaan alueellisesti tietyllä tavalla, voisi olla perustel-
tua, että enemmän olisi mahdollisuutta hakeutua myös muihin lukioihin niitä suorittamaan
omasta lukiostaan. Tätähän jonkun verran toki tehdäänkin. Erityisesti kun puhutaan hallin-
non tasoilla, olen itse törmännyt kuntapolitiikassa ilmiöön, jossa oman kunnan lukio näh-
dään ei niinkään koulutuspoliittisena kysymyksenä vaan eräänlaisena identiteettikysymyk-
senä, ja tämä saattaa johtaa sitten ristiriitoihin silloin kun lähdetään rakentamaan yhteistyö-
tä vaikkapa seutukunnallisesti tai miksei maakunnallisestikin. 

Ammatillisessa koulutuksessa maakunnallista ja seutukunnallista yhteistyötä tehdään jo
varsin monessa eri paikassa Suomessa, ja näkisin suotavana, että tulevaisuudessa kun kun-
tien taloustilanne tuskin tulee ainakaan kohentumaan hirveästi, etenkin kun sote- ja maa-
kuntauudistus vielä tulee tähän päälle, voisimme miettiä sellaisia keinoja, joilla kannustai-
simme ylikunnalliseen yhteistyöhön lukioissa. En ehdota nyt lukioiden siirtämistä maa-
kunnallisiksi enkä ehdota sitä, että meidän pitäisi pakottaa lukiot välttämättä tekemään jo-
takin — se ei ole hyvä keino, ja ministerikin varmaan tietää, että se ei ole myöskään kovin
helppo keino — mutta haen sitä, että me löytäisimme positiivisia keinoja kannustaa kun-
tayhteistyöhön, koska tällä hetkellä tilanne voi olla myös se, että kunta x lakkauttaa lukiota
täällä, mutta samaan aikaan kunta y rakentaa lukiota aivan naapuriin. Näinkin olen saanut
todistaa. 

Puhemies Paula Risikko: Vastauspuheenvuoro, edustaja Jarva, 1 minuutti. Sitten men-
nään puhujalistaan. 

19.36 Marisanna Jarva kesk (vastauspuheenvuoro): Arvoisa puhemies! Tartun edelli-
sen puhujan puheenvuoroon siinä mielessä, että juurikin tällaista pitäisi edistää, että pys-
tyttäisiin toisista lukioista, joissa on esimerkiksi erikoistuttu joihinkin teemoihin ja joissa
on laajempi tarjonta tai erikoistuneita opettajia, opintoja suorittamaan etänä. Tätä olemme
itse asiassa tehneet Kainuussa jo pitkään. Olen itse valmistunut niin sanotusta etälukiosta
— siis aivan normaali lukio, mutta olemme siellä sitten opintoja suorittaneet myös korkea-
kouluista ja toisista lukioista. Ja Kainuun maakuntahallintokokeilun aikana myös perustet-
tiin filiaalilukio. Eli harvinaisia kieliä pystyttiin opiskelemaan ja ryhmiä muodostamaan eri
lukioiden välillä juuri tällä tavalla. Vaikka maakunnallista lukiota ei enää ole — se on kun-
nille palautunut takaisin, ja hyvä niin — me jatkamme tätä pedagogista yhteistyötä. 

Puhemies Paula Risikko: Puhujalistaan. 

19.37 Ritva Elomaa ps: Arvoisa puhemies! Yksi asia, mikä on jäänyt todella vähäiselle
huomiolle tänään tässä keskustelussa lukiolaista, on liikunta. Olen todella huolissani myös
lukiolaisten hyvinvoinnista liikunnan suhteen. Tiedämme, että liikkumattomuuden hinta
on kasvamassa, puhutaan miljardeista. Lukioikäisen nuoren kunto ei ole hyvä, juuri siinä
15—16:n ikäisenä tapahtuu tämä romahdus, ja lukiossakin pitäisi sitä liikuntaa olla enem-
män ja innostaa siihen liikuntaan. Kun me puhumme yksinäisyydestä ja syrjäytymisestä,
niin liikunta on yksi, mikä voisi auttaa asiaan, ja toivoisin, että ministeri vahvasti vie tätä
sanomaa myös eteenpäin ja jotain enemmän liikuntaa sinne lukioon saataisiin, koska se on
monessa asiassa avain hyvinvointiin. 

Puhemies Paula Risikko: Sitten ministerin vastaus, enintään 3 minuuttia siitä paikalta. 
24



Pöytäkirjan asiakohta PTK 37/2018 vp
19.39 Opetusministeri Sanni Grahn-Laasonen: Arvoisa puhemies! Kiitos lämpimästä
tuesta lukiouudistukselle. Uskon, että se lämmittää myöskin tuolla kentällä, että eduskunta
vahvasti tukee lukion uudistumista ja näitä hyviä edistysaskeleita, joita nyt päästään teke-
mään tämän lain myötä. Lukiohan on vahvasti ollut kehittämisen agendalla tällä hallitus-
kaudella jo aiemminkin, esimerkiksi ne erityisen tehtävän lukioiden luvat uudistettiin ja
myönnettiin ja siihen liittyvää lainsäädäntöä on kehitetty. Seuraava askel on sitten ylioppi-
lastutkinnon kehittäminen, ja kokeiluja ja innovatiivisia ratkaisuja tässä on jo pitkin mat-
kaa kehitetty sekä pedagogisesti että rakenteellisesti. Niistä kokeiluista tietysti tehdään,
niin kuin asiaan kuuluu, vaikutusarviot, miten ne ovat onnistuneet, mitä hyvää niistä on
opittavaa tuleville askeleille.

Täällä on kannettu huolta siitä, miten opetussuunnitelmien uudistamisen aikataulu me-
nee. Ehkä voisin laajemmin vastata tähän, että ajattelen niin, että tulevaisuudessa entistä
enemmän voitaisiin kulkea sellaiseen suuntaan, jossa sen sijaan, että opetussuunnitelmat
uudistetaan noin kerran kymmenessä vuodessa isolla volyymilla isona uudistuksena, voi-
taisiin siirtyä sen tyyppiseen suuntaan, että opetussuunnitelmia kehitettäisiin enemmän
semmoisen jatkuvan kehittämisen periaatteella. Se kehittämistyöhän on tietysti siellä kou-
lujen arjessa jokapäiväistä, ja siellä tehdään huikean hienoa työtä. 

Tässä uudistuksessa on tietenkin tärkeä varmistaa onnistunut ja vahva tuki uudistuksen
toimeenpanolle ja toteuttamiselle. Meillä on siinä mahdollista kerätä nyt paljon hyviä ko-
kemuksia sieltä ammatillisen koulutuksen reformin puolelta, missä on tehty laaja tukioh-
jelma sen jalkauttamiseen. 

Tämän hallituksen aikana, tämän hallituksen tekoina suomalainen koulutusjärjestelmä
uudistuu kauttaaltaan. Koko koulutusketjun ajalta tehdään merkittäviä uudistuksia. Tä-
nään on saatu keskustella jo aiemmin varhaiskasvatuslain uudistuksesta ja siellä tehtävästä
hyvästä työstä tasa-arvoisen varhaiskasvatuksen, laadukkaan varhaiskasvatuksen varmis-
tamiseksi ja rakentamiseksi kohti tulevaisuutta. Samoin ammatillisen koulutuksen reformi
on jo tämän vuoden alusta saatettu voimaan, ja sitä maailmalta käydään ihmettelemässä ja
ihailemassa täällä Suomessa, miten edistyksellistä ja joustavaa ammatillista koulutusta
Suomessa tehdään laadukkaasti. Samoin sitten perusopetuksen isot opetussuunnitelmauu-
distukset, opettajankoulutuksen kehittäminen kaikilla koulutusasteilla, tutoropettajamallit
ja niin edelleen, ja nyt tämä lukiouudistus tänään. Hallitus on jo ryhtynyt toimeen myös
korkeakoulujen kanssa uudistaakseen korkeakoulutusta. Lisätään yhteistyötä siellä, noste-
taan koulutustasoa, luodaan jatkuvan oppimisen rakenteita, ja se jatkuvan oppimisen refor-
mi onkin sitten seuraava vaihe vielä tällä hallituskaudella toteutettavaksi. Työ ei meiltä
lopu kesken, mutta isoja askeleita otetaan.

Vielä ihan pariin... — No, aikakin loppuu, elikkä voi olla, että meidän keskustelua on
mahdollista myöhemmässäkin ajassa jatkaa, mutta kiitän siitä vielä kerran kaikkia teitä,
että annoitte vahvaa tukea ja myöskin panosta siihen. 

Ja ehkä viimeisenä asiana tämä hyvinvointi. Liikkuminen on tärkeää, ja toivon, [Puhe-
mies koputtaa] että siihen olisi mahdollisuus itse kullakin, myös vielä tänään, mutta lukion
osalta tämä Liikkuva koulu laajenee nyt toiselle asteelle ja tuo myöskin sitä liikuntaa ja
liikkumista, mikä tukee oppimista, sinne toiselle asteelle.

Keskustelu päättyi.

Asia lähetettiin sivistysvaliokuntaan.
25


