















































DEM1343.tmp.xml


Pöytäkirjan asiakohta PTK 87/2019 vp
Pöytäkirjan asiakohta 

PTK 87/2019 vp

Täysistunto

Perjantai 20.12.2019 klo 10.00—11.21

4. Valtiopäivien keskeyttäminen
Eduskuntatyön järjestäminen ETJ 3/2019 vp

Ainoa käsittely

Puhemies Matti Vanhanen: Ainoaan käsittelyyn esitellään päiväjärjestyksen 4. asia. Pu-
hemiesneuvosto ehdottaa, että eduskunta päättää keskeyttää vuoden 2019 valtiopäivät tä-
män istunnon päätyttyä. Edelleen puhemiesneuvosto ehdottaa, että eduskunta kokoontuu
vuoden 2020 valtiopäiville tiistaina 4.2.2020 kello 12.00, jolloin vuoden 2019 valtiopäivät
päättyvät.

Keskustelua ei syntynyt.

Puhemiesneuvoston ehdotus hyväksyttiin. Asian käsittely päättyi.

————

Puhemies Matti Vanhanen: Hyvät Suomen kansan edustajat! Näin joulun alla on ensin
syytä kiittää hyvin työntäyteisestä syyskaudesta, joka on ollut täynnä keskustelua, ristirii-
taisuuksia, erimielisyyksiä, mutta eduskunta on oman tehtävänsä suorittanut ja tehnyt
myös päätöksiä. Tästä on hyvä siirtyä joulutauolle ja joulun rauhaan. Palaamme tänne hel-
mikuussa.

Tänään tunnelmat ovat kuitenkin hyvin ristiriitaiset. Kuulimme tuossa aamun joulukah-
vien aikana suru-uutisen siitä, että entinen edustaja, entinen eduskuntamme puhemies Mat-
ti Ahde on kuollut.

Ahde oli suurten ikäluokkien edustaja Suomessa. Hän syntyi välittömästi sotien jäl-
keen, ja tietyllä tapaa hänen elämänkaarensa kuvasti ylipäätään suomalaista elämänkaarta
sodanjälkeisenä aikana, jälleenrakennuksen aikana, vahvistaessamme kansanvaltaa ja ra-
kentaessamme hyvinvointiyhteiskuntaa.

Hän ilmensi sitä, mitä hyvin toiminut yhteiskunta saattoi mahdollisuuksina antaa ihmi-
selle. Hän itse kävi kansakoulun ja ammattikoulun, myöhemmin kursseja. Hän aloitti työu-
ransa sähköasentajana hyvin nuorena, taisi olla 16-vuotiaana, mutta hyvin nopeasti hän
siirtyi myös yhteiskunnallisiin harrastuksiin. Hänellä oli hyvin vahva oma aatteellinen va-
kaumuksensa. Hän lähti vaatimattomista olosuhteista, mutta hän nousi oman ikäluokkansa
äänitorveksi ja edustajaksi.

Tähän taloon hän tuli ensimmäisen kerran jo 60-luvun lopulla presidentin valitsijamie-
henä, mutta sitten vuoden 1970 eduskuntavaaleista alkoi hänen pitkä edustajakautensa,
 Tarkistettu
4.1



Pöytäkirjan asiakohta PTK 87/2019 vp
joka ulottui kahteen otteeseen tänne, ensin vuosina 1970—1990 viiden vaalikauden ajan, ja
sitten siviiliuran jälkeen hän palasi eduskuntaan äänestäjiensä valtuuttamana vuonna 2003
ja oli kaksi kautta aina vuoteen 2011.

Hän toimi mitä moninaisimmissa tehtävissä. Hänen ansioluettelonsa kertoo siitä, että
osallistumalla erilaisten kansalaisjärjestöjen, yhteisöjen, kaupungin toimintaan, maakun-
nallisiin tehtäviin voi antaa valtavan panoksen tämän yhteiskunnan kehittämiseen. Hän
kuului suurten ikäluokkien edustajana tämän hyvinvointiyhteiskunnan rakentajiin. Hän
toimi useaan otteeseen, pitkän kauden, valtioneuvoston jäsenenä, ja eräällä tapaa valtiolli-
sen uran huipulla hänelle osoitettiin luottamus toimia eduskunnan puhemiehenä.

Hän oli ihmisenä sydämellinen, toisia kuunteleva ja aina yhteistyötä hakeva. Muistan
hänet sellaisena. Aika paljon kertoo se, että 6. joulukuuta, vain kaksi viikkoa sitten, hän tuli
tasavallan presidentin itsenäisyyspäiväjuhliin hauraana mutta elämänsisältöisenä, keskus-
teli, hänen otteensa, kädenpuristus, ei enää on ollut luja, mutta se kertoi kuitenkin elämän-
kaaresta, joka tuotti paljon tuloksia, jota me näin jälkeenpäinkin arvostamme.

Eduskunta kunnioittaa entisen puhemiehensä Matti Ahteen elämäntyötä ja elämää, tah-
toa parantaa yhteiskuntaa hiljentymällä minuutiksi.

Edustajat kuuntelivat muistosanoja seisten.

————

Puhemies Matti Vanhanen: Tämä täysistunto on päättynyt. Hyvää joulua kaikille!
2


	4

