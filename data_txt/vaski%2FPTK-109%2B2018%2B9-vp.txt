















































DEM7E90.tmp.xml


Pöytäkirjan asiakohta PTK 109/2018 vp
Pöytäkirjan asiakohta 

PTK 109/2018 vp

Täysistunto

Tiistai 6.11.2018 klo 14.00—17.11

9. Hallituksen esitys eduskunnalle EU:n yleistä tietosuoja-asetusta täydentäväksi lainsää-
dännöksi

Hallituksen esitys HE 9/2018 vp
Valiokunnan mietintö HaVM 13/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 9. asia. Käsittelyn pohjana on hallintovaliokunnan mietintö HaVM 13/2018 vp.
Nyt päätetään lakiehdotusten sisällöstä.

Esittelypuheenvuoro, valiokunnan puheenjohtaja Eerola.

Keskustelu

16.53 Juho Eerola ps (esittelypuheenvuoro): Arvoisa puhemies! Nyt tosiaan käsittelyssä
tämä HE 9, mihinkä edellisessä puheenvuorossani jo vähän viittasinkin. Tässä hallintova-
liokunnan mietinnössä on kyse EU:n tietosuoja-asetusta täydentävästä kansallisesta lain-
säädännöstä. EU:n tietosuoja-asetus on suoraan sovellettavaa oikeutta, ja siinä säädetään
muun muassa rekisteröidyn oikeuksista sekä rekisterinpitäjän ja henkilötietojen käsitteli-
jän velvollisuuksista. Tämä asetus jättää kuitenkin tiettyjä mahdollisuuksia joihinkin kan-
sallisiin poikkeuksiin ja sitten tarvittaviin täsmennyksiin, joista säädetään tällä ehdotetulla
tietosuojalailla.

Kansallista liikkumavaraa ehdotetaan käytettäväksi sellaisissa tilanteissa, joissa nykyi-
sen henkilötietolain kumoamisesta seuraisi tarve kansalliseen säätelyyn, esimerkiksi vaik-
kapa henkilötietojen käsittelyn oikeusperusteen säilyttämiseksi eräissä tilanteissa tai tie-
teellisen tutkimuksen edellytysten säilyttämiseksi mahdollisimman pitkälle nykyisen, hy-
väksi havaitun kaltaisina. Kansallista liikkumavaraa on mahdollista käyttää myös myö-
hemmin, esimerkiksi kun annetaan erityislainsäädäntöä.

Tähän kansalliseen liikkumavaraan liittyy myöskin ikäraja tietoyhteiskunnan palvelu-
jen tarjoamisesta suoraan lapselle. Valiokunta puoltaa hallituksen ehdottamaa 13 vuoden
ikärajaa. Tätä nuorempi lapsi tarvitsisi vanhempien suostumuksen näitten henkilötietojen
antamista edellyttävien palvelujen käyttämiseen. Suomessa tämä lapsen ikäraja olisi siten
siis alempi kuin tietosuoja-asetuksessa säädetty raja — siellä tietosuoja-asetuksessa se on
siis 16 vuotta. Suomen ikäraja vastaisi muitten Pohjoismaitten, siis lähinnä Ruotsin ja
Tanskan, linjaa. Hallintovaliokunta pitää tärkeänä toimia, joilla vaikutetaan siihen, että
lapset ja nuoret voivat toimia turvallisesti tuolla verkon ihmeellisessä maailmassa. Valio-
kunta on korostanut muun muassa mediataitojen merkitystä ja verkkopalveluiden käyttö-
ehtojen ymmärrettävyyttä.
 Tarkistettu
4.0



Pöytäkirjan asiakohta PTK 109/2018 vp
Tämä tietosuoja-asetus sisältää myöskin velvoitteita näille jäsenvaltioille. Esimerkiksi
pitää nimetä kansallinen valvontaviranomainen ja säätää siihen liittyvistä asioista. Tämän
lisäksi on sovitettava yhteen tietosuoja-asetuksen mukainen henkilötietojen suoja eräiden
muiden oikeuksien, kuten vaikkapa sananvapauden ja julkisuusperiaatteen, kanssa. Ehdo-
tus tietosuojalaiksi sisältää myös näitä koskevat ehdotukset.

Lisäksi ehdotetun tietosuojalain nojalla tämä tietosuoja-asetus tulisi eräin rajauksin so-
vellettavaksi myöskin silloin, kun henkilötietojen käsittely jäisi tietosuoja-asetuksen ja ri-
kosasioiden tietosuojadirektiivin soveltamisalan ulkopuolelle.

Arvoisa puhemies! Perustuslakivaliokunta on antanut tässä asiassa kaksi lausuntoa.
Ensimmäisen lausunnon mukaan nämä lakiehdotukset voidaan käsitellä ihan tavallisen

lain säätämisjärjestyksessä, ensimmäinen lakiehdotus kuitenkin vain, mikäli valiokunnan
sen eduskunnan valtiopäivätoimintaan kohdistuvasta soveltumisalasta, valvontaviran-
omaisen ylimpiin laillisuusvalvojiin kohdistuvasta valvontavallasta, hallinnollisten seu-
raamusten määräämismenettelystä sekä henkilötietolain kumoamisesta tekemät tämmöi-
set valtiosääntöoikeudelliset huomautukset otetaan asianmukaisesti huomioon, eli vain sii-
nä tapauksessa. 

Hallintovaliokunta pyysi perustuslakivaliokunnan lausuntoa vielä lisäksi hallinnollisen
seuraamusmaksun määräämiseen liittyvästä sääntelykokonaisuudesta. Perustuslakivalio-
kunnan lausunnon mukaan hallintovaliokunnan lausuntopyynnön liitteenä olleet pykäläeh-
dotukset voidaan käsitellä tavallisen lain säätämisjärjestyksessä. Perustuslakivaliokunta
kuitenkin edellytti myös muiden, erityisesti oikeusturvaan liittyvien huomautusten huomi-
oimista tässä mietinnössä. Lisäksi valiokunta on antanut esityksestä lausunnon.

Perustuslakivaliokunnan lausuntojen johdosta hallintovaliokunta ehdottaa tätä käsillä
olevaa lakiehdotusta muutettavaksi muun muassa siten, että seuraamusmaksun määrää tie-
tosuojavaltuutetun ja apulaistietosuojavaltuutetun yhdessä muodostama ikään kuin seuraa-
muskollegio. Tätä seuraamusmaksua koskeva päätös tehtäisiin esittelystä, ja siihen saisi
hakea muutosta valittamalla asiasta hallinto-oikeuteen.

Hallintovaliokunnan näkemyksen mukaan käsillä olevassa ehdotuksessa on hallituksen
esitys, lakivaliokunnan lausunto ja muu asiassa saatu selvitys huomioiden huolehdittu
muiltakin osin oikeusturvaa parantavista menettelyistä. Näistä keskeisimpiä ovat muun
muassa äänestysmenettelyn sääntely, muutoksenhakuoikeus seuraamusmaksupäätökses-
tä, sitten lisäksi seuraamusmaksun ja sen täytäntöönpanon vanhentuminen, päätöksen täy-
täntöönpanokelpoisuus lainvoimaisena, hallinnon yleislakien soveltaminen menettelyyn,
viranomaisen selvitysvastuu ja näyttövelvollisuus ja niin edelleen. Lisäksi mietinnössä eh-
dotetaan tähän sääntelyyn selkeytyksiä ja moninaisen terminologian täsmennyksiä. Oi-
keusturvanäkökohtien kannalta tärkeitä ovat myös rangaistussäännöksiin tehtävät tarken-
nukset.

Hallintovaliokunta tässä mietinnössä korostaa, että tietosuojasääntelyn soveltamista
helpottamaan tulee olla tarjolla ymmärrettävää ohjeistusta ja erinäistä ymmärrettävää neu-
vontaa myöskin. Lisäksi meidän valiokunta katsoo, että resurssien riittävyyttä tietosuoja-
asetuksen täytäntöönpanoon tulee seurata oikein aktiivisesti ja tarpeen vaatiessa sitä pitää
myöskin olla mahdollista tarkistaa.

Henkilötietojen suojan toteutumisen ja valvonnan tehokkuuden kannalta on erinomai-
sen välttämätöntä, että Tietosuojavaltuutetun toimiston resurssien riittävyys taataan myös-
kin jatkossa.
2



Pöytäkirjan asiakohta PTK 109/2018 vp
Lakiehdotus sisältää myös muutosehdotukset eduskunnan valtiopäivätoimintaa ja ylim-
piä laillisuusvalvojia koskevien valtiosääntöoikeudellisten huomautusten osalta.

Perustuslakivaliokunta on myöskin edellyttänyt, että hallintovaliokunnan on siirtymä-
säännöksin varmistettava, että henkilötietojen suojaa koskevan yleislainsäädännön sovel-
tamisala on kattavaa myös ennen poliisidirektiivin eli rikosasioiden tietosuojadirektiivin
toimeenpanoon liittyvän lain voimaantuloa, mikäli tietosuojalakiehdotus hyväksytään en-
nen sitä.

Arvoisa puhemies! Tässä olisi vaikka kuinka paljon tähän mietintöön liittyen vielä ker-
rottavaa ja näin, mutta luulen, että tässä on nyt tullut tärkeimmät ja suurin osa kuulijoista
on ihan tyytyväisiä. — Kiitos.

Yleiskeskustelu päättyi.

Eduskunta hyväksyi hallituksen esitykseen HE 9/2018 vp sisältyvien 1.—3. lakiehdotuk-
sen sisällön mietinnön mukaisena. Eduskunta hyväksyi valiokunnan mietinnössä ehdote-
tun uuden, 4. lakiehdotuksen sisällön mietinnön mukaisena. Lakiehdotusten ensimmäinen
käsittely päättyi.
3


