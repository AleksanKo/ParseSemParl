















































DEMA01E.tmp.xml


Pöytäkirjan asiakohta PTK 4/2019 vp
Pöytäkirjan asiakohta 

PTK 4/2019 vp

Täysistunto

Tiistai 7.5.2019 klo 14.00—17.13

6. Eduskunnan kirjaston kertomus vuodelta 2018
Kertomus K 4/2019 vp

Lähetekeskustelu

Ensimmäinen varapuhemies Juho Eerola: Lähetekeskustelua varten esitellään päiväjär-
jestyksen 6. asia. Puhemiesneuvosto ehdottaa, että asia lähetetään sivistysvaliokuntaan. —
Ensimmäisenä puheenvuoro kirjaston hallituksen puheenjohtajalle, edustaja Kiurulle.

Keskustelu

16.24 Pauli Kiuru kok (esittelypuheenvuoro): Arvoisa herra puhemies! Eduskunnan kir-
jasto palvelee eduskuntaa ja koko suomalaista yhteiskuntaa. Se toimii eduskunnan kesku-
sarkistona sekä julkisena oikeudellista yhteiskunta- ja eduskuntatietoa välittävänä keskus-
kirjastona. Kirjaston toiminnasta säädetään Eduskunnan kirjastoa koskevassa laissa, edus-
kunnan kanslian ohjesäännössä sekä Eduskunnan kirjaston ohjesäännössä. Eduskunnan
kirjasto on avoin kaikille kansalaisille. Tämä tieto on edelleen monille yllätys. 

Sivistysvaliokunta totesi edellisessä kirjaston kertomusta koskevassa mietinnössään
seuraavasti: ”Eduskunnan kirjasto pystyy monipuolisella toiminnallaan ja asiantuntemuk-
sellaan palvelemaan hyvin eduskunta-, tutkija- ja asiantuntijatyötä tekeviä sekä opiskeli-
joita ja myös vastaamaan kansalaisten tiedontarpeisiin.” 

Kirjaston ja tiedon käytössä on tapahtumassa vääjäämätön muutos. Paikallisasiointi vä-
henee, mutta samalla etäasiointi- ja asiantuntijapalvelut ovat koko ajan kysytympiä. Kir-
jasto osallistuu vuonna 2018 käynnistyneeseen päätöksenteon tietotuki -hankkeeseen, min-
kä tavoitteena on kartoittaa eduskunnan tiedontarpeita ja tiedonkäyttötapoja. Kartoituksen
avulla saatavaa tietoa hyödynnetään palveluiden kehittämiseen. Kirjastolle tärkeä kehittä-
miskohde on eduskunnan elektronisten kirjastopalveluiden kehittäminen. 

Eduskunnan avoimen datan palvelu julkistettiin kertomusvuonna. Eduskunnan avoi-
men datan verkkopalvelun kautta voi hakea, katsella ja ladata eduskunnan julkisten verk-
kopalvelujen sisältöjä. Palvelu sisältää valtiopäiväasiakirjat vuodesta 2015 alkaen kone-
luettavassa muodossa. 

Veteraanikansanedustajien muistitietoarkisto palkittiin vuoden arkistotekona pohjois-
maisen Arkistojen päivän yhteydessä. Tämä on hieno arvostuksen osoitus eduskunnan te-
kemälle päätökselle haastatteluaineiston keräämisestä. Työtä on tehty vuodesta 1988 läh-
tien. Muistitietohaastatteluja on tehty 430 kappaletta, ja vuonna 2016 kirjaston hallitukses-
sa päätimme, että haastatteluja voidaan tehdä myös istuvista kansanedustajista tutkijan har-
kinnan ja resurssien salliessa — tällä hetkellä istuvista on menossa Ilkka Kanervan haas-
tattelu. 
 Tarkistettu
4.0



Pöytäkirjan asiakohta PTK 4/2019 vp
Vuoden 2018 aikana julkaistiin 18 uutta Lakihankkeiden tietopakettia. Näitä niin sanot-
tuja Lati-paketteja arvostetaan lainsäädäntöhankkeiden taustoittamisessa. Ne täydentävät
lakiesityksiä uutisilla, oikeusvertailulla ja kirjallisuudella. 

Kirjaston tietopalvelu käsitteli vuoden aikana yli 1 400 toimeksiantoa. Osa näistä toi-
meksiannoista ratkaistiin nopeasti, osa vaati useita työpäiviä ja monen asiantuntijan työpa-
noksen. 

Arvoisa puhemies! Haluan tässä yhteydessä tuoda esiin muutaman huomion tulevai-
suusvaliokunnan uusimmasta mietinnöstä, joka käsiteltiin tässä menneenä talvena. Valio-
kunta toteaa seuraavasti: ”Kyky lukea ja tulkita pidempiä tekstejä ja vastavuoroisesti tuot-
taa sellaisia itse on tutkimusten mukaan heikentynyt hämmästyttävän nopeasti.” Toinen
huomio tulevaisuusvaliokunnalta: ”Jatkuva viriketulva vähentää aivojen tarvitsemaa tyh-
jää tilaa, joka on luovuuden ammattilaisten mukaan edellytys itsenäiselle ajattelulle, ky-
vylle aistia heikkoja signaaleja ja kyvylle synnyttää jotakin kokonaan uutta pelkän reagoin-
nin sijasta.” Ja kolmas poiminta: ”Yhteiskunnassa tulee säilyttää myös mahdollisuus digi-
talisaatiosta vapaisiin elämänalueisiin. On esimerkiksi tärkeää panostaa myös lukutaitoon
ja lukemisen arvostukseen. Myös oikeutta omaan yksityisyyteen tulee erityisesti vaalia.”

Näiden tulevaisuusvaliokunnan sitaattien jälkeen haluan kiittää Eduskunnan kirjaston
henkilökuntaa. 35 henkilöä työskenteli vakituisessa virassa vuoden 2018 lopussa. Kiitän
henkilöstöä, kirjaston johtoa ja hallitusta tekemästänne arvokkaasta työstä suomalaisen de-
mokratian ja sananvapauden puolesta. — Kiitos. 

16.29 Pia Viitanen sd: Arvoisa puhemies! Kiitokset edustaja Kiurulle jälleen kerran hy-
västä esittelystä. Kuulun myös itse niihin edustajiin, jotka arvostavat Eduskunnan kirjas-
ton merkitystä, ja ylipäätään aina tässä yhteydessä haluan käyttää puheenvuoron ja muis-
tuttaa kaiken kaikkiaan suomalaisen kirjastolaitoksen isosta merkityksestä demokratian ja
sivistyksen edistäjänä kautta historian, mutta myös sen tehtävästä, ihan vastaavasta tehtä-
västä tänä päivänä ja varmasti pitkälle tulevaisuuteen, toivottavasti iäisesti. Eli siis kirjas-
tot ovat hyvin tärkeä demokratiamme, sivistyksemme kulmakivi, ja siksi on tärkeää, että
tässä talossa haluamme myös turvata niiden aseman ja edistää niiden asemaa.

Tuossa puheenvuoronsa lopussa edustaja Kiuru puhui hyvin parista perusasiasta, mitkä
täytyy muistaa aina, kun puhumme kirjaston valtavasta merkityksestä. Tänä päivänä eräs
iso haaste on se, että meidän on pystyttävä kamppailemaan sen puolesta, että kansalaistem-
me lukutaito nostettaisiin jälleen paremmalle tasolle. Me olemme tässä hyvin pärjänneet
kautta historian ja olemme siinä olleet edistyksellisiä, mutta tänä päivänä niitä huolen pil-
viä on taivaalla kovastikin ollut siinä, että ihmisten ja erityisesti esimerkiksi nuorten poi-
kien lukutaito on heikentynyt. Tässä on isoa tehtävää tulevaisuuteen.

Puhemies! Tiedän, että esimerkiksi Kirjastoseuralla ja monilla kirjastoalan toimijoilla
on tärkeitä terveisiä näiden asioiden edistämisestä myös tulevaa hallitusta ja eduskunta-
kautta ajatellen, ja toivon, että tuleva hallitus väristä riippumatta ottaa huomioon näitä ar-
vokkaita tavoitteita.

Toinen asia, mikä on hyvin tärkeä tänä päivänä, on tämä digitaalinen maailma ja se, että
joka ikisellä ihmisellä olisi tasavertaiset mahdollisuudet olla osallisena myös tietoyhteis-
kunnassa. Keskustelemme tänä päivänä hyvin paljon myös siitä, miten voimme taata kai-
killa sektoreilla ja miten kaikin tavoin voisimme mahdollistaa sen, että niillä ihmisillä, joil-
la ei ole luonnollista pääsyä näiden vempainten pariin tai joilla sitä luonnollista osaamista
ei ole, olisi osaaminen ja pääsy tietoyhteiskunnan palveluihin. On monia toimijoita, jotka
2



Pöytäkirjan asiakohta PTK 4/2019 vp
voivat tätä edistää — kansalaisjärjestöt, opintokeskukset, koulut tietenkin, monet näistä ai-
van keskeisessä asemassa — mutta myös kirjastolaitos toimii tähän suuntaan. Siksipä
myönteinen esimerkki siitä, miten pystyimme tätä edistämään viime kauden lopulla, oli
eduskunnassa sivistys- ja tiedejaostossa valmisteltu valtiovarainvaliokunnan yhteinen
mietintö ja sen kautta eduskunnan myönteinen ja aurinkoinen päätös, jos niin voisi sanoa,
että kirjastoille annettiin lisämäärärahaa, jotta ne pystyisivät paremmin tänä päivänä kehit-
tämään toimintaansa myös ikään kuin tämän päivän digitalkkareina. Se oli minusta tär-
keää, ja tämä kehityssuunta toivottavasti saa jatkoa myös tulevaisuudessa.

Ensimmäinen varapuhemies Juho Eerola:  Kyllä näin, ja sitten edustaja Autto.

16.33 Heikki Autto kok: Arvoisa herra puhemies! On todella mukava huomata, että
olemme isolla joukolla keskustelemassa mitä tärkeimmästä asiasta. On edellä puhuneen
edustaja Viitasen sanoihin helppo yhtyä siinä, että samalla kun puhumme eduskunnan kir-
jastosta, niin saamme antaa arvoa koko suomalaiselle kirjastolaitokselle. Sillä on ollut val-
tava merkitys sen kannalta, kuinka Suomi on noussut maailman osaavimmaksi maaksi ja
osaavimmaksi kansakunnaksi.

Tällaisena nuorena entisenä veteraanikansanedustajana haluan sanoa nyt täällä salissa
oleville uusille kansanedustajakollegoille, että tässä digiajassa kannattaa kuitenkin pitää
päiväkirjaa. En ole tässä asiassa hyvä esimerkki, koska en ole sitä itse pitänyt silloin en-
simmäisellä vaalikaudellani, mutta nyt sitten uudelleenvalinnan jälkeen lupaan tässä va-
kaasti tähän aiheeseen palata, koska digitaalinen tieto on hyvin katoavaista. Jos luotamme
vain siihen, että ne sähköpostiviestit tai muihin sosiaalisen median palveluihin tallennetut
keskustelut olisivat niitä, jotka sitten tulevaisuudessa auttavat lapsiamme ja lastenlapsiam-
me ymmärtämään sitä, minkälaisen tiedon pohjalta, minkälaisiin ajatuksiin perustuen
olemme tässä ajassa tehneet niitä päätöksiä, joita tulemme tämän eduskunnan toimesta te-
kemään, niin pelkään pahoin, että kovin ohueksi jää se kuva ja se ymmärrys tulevilta su-
kupolvilta siitä, mitä tämäkin eduskunta on saanut aikaan. Joten tällaisen entisen veteraa-
nikansanedustajan viisaan sanan haluan sanoa, että kirjaisimme kukin niitä omia ajatuk-
siamme ihan tuollaiseen manuaaliseen muotoon paperivihkoon tai kirjaseen ylös, jotta ne
ovat sitten oikeasti niin meidän omana ilonamme kuin sitten historiantutkijoittenkin käy-
tettävissä tulevaisuudessa. Ja totta kai on tärkeää, että niin itse tutkimme historiaamme
kuin sitä tulevatkin polvet tekevät, koska joka ei historiaa tunne, ei voi paljon tästä hetkes-
tä ymmärtää eikä nähdä sitä, mihin olemme mahdollisesti sitten tulevaisuudessa kansakun-
tana menossa.

Ensimmäinen varapuhemies Juho Eerola: Netistä katoaa kaikki paitsi se, minkä toivoi-
si katoavan.

16.35 Pauli Kiuru kok: Arvoisa herra puhemies! Edustaja Viitasen huomio lukutaidon
merkityksestä ja varsinkin digilukutaidosta on oikeaan osuva. Meillä on noin 500 000 ih-
mistä, joilla ei ole digitaitoja, ja esimerkiksi juuri kansalaisopistot tekevät sitä työtä ja sa-
moin kirjastot, joissa tätä tukea annetaan.

Uusille edustajille saatesanoiksi mielelläni sanon sen, että kannattaa tutustua eduskun-
nan kirjastoon. Se palvelee nimenomaan meitä, eduskuntaa, vaikka se on avoin kaikille
kansalaisille. Laina-ajat ovat pitkiä, ja jos kirjaa ei löydy, niin se varmasti sinne hankitaan,
3



Pöytäkirjan asiakohta PTK 4/2019 vp
jos edustaja sitä katsoo tarvitsevansa työssään. Se kirja sieltä löytyy, ja laina-ajat ovat nor-
maalia pidempiä.

Lukutaidosta vielä: Se ei ole pelkästään koulun kysymys, se on myös vanhempien ja ko-
tikulttuurin kysymys. Kyky oppia lukemaan, kyky ja mahdollisuus oppia äidinkieli, vahva
äidinkieli, on yhteydessä ajatteluun, empatiaan, haluun ymmärtää toisia ihmisiä — aivan
semmoisia keskeisiä taitoja. Ja kun lukee lapsille, niin se ei varmasti ole mistään muusta
kuin omasta halusta kiinni, ja kirjastot ovat sitä varten, että sitä lukumateriaalia kyllä löy-
tyy.

Ensimmäinen varapuhemies Juho Eerola: Näin. ”Lukeminen kannattaa aina”, sanoi
eräskin veteraanikansanedustaja.

Keskustelu päättyi.

Asia lähetettiin sivistysvaliokuntaan.
4


	6
	16.24
	16.29
	16.33
	16.35


