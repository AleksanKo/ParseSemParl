















































DEM7394.tmpSave.xml


Pöytäkirjan asiakohta PTK 42/2017 vp
Pöytäkirjan asiakohta 

PTK 42/2017 vp

Täysistunto

Tiistai 25.4.2017 klo 13.59—16.18

4. Hallituksen esitys eduskunnalle laiksi kaivoslain muuttamisesta
Hallituksen esitys HE 10/2017 vp
Valiokunnan mietintö TaVM 4/2017 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 4.
asia. Nyt voidaan hyväksyä tai hylätä lakiehdotus, jonka sisällöstä päätettiin ensimmäises-
sä käsittelyssä. Keskustelu asiasta keskeytettiin 21.4.2017 pidetyssä täysistunnossa.

Keskustelu

14.04 Eero Heinäluoma sd: Arvoisa puhemies! Puutun tällä kertaa oikeastaan pelkäs-
tään tähän menettelytapapuoleen, tästähän puhuttiin jo perjantain täysistunnossa. 

Mielestäni näin isossa asiassa, joka selvästi koskettaa muitakin kuin mietintövaliokun-
taa, olisi perusteltua uusia kantoja otettaessa, että toiselle valiokunnalle annettaisiin mah-
dollisuus kannan määrittelyyn. Tässä tapauksessa tämä koskee siis ympäristövaliokuntaa,
jonka asiantuntemukseen juuri kansallispuistot kuuluvat, niin kuin myös luonnonpuistot. 

Ajattelen niin, että tämä on varmaankin ollut enemmänkin työtapaturma, että ei ole ehkä
huomattu, että ei ole pohjatyötä talossa laveasti tehty, kun valiokunta on tämän mietinnön
ottanut eikä ole tässä yhteydessä sitten kysynyt asiasta ympäristövaliokunnan mielipidettä.

Pitäisin perusteltuna, että kävisimme tämän asian vaikkapa puhemiesneuvostossa lävit-
se niin, että kaikkien valiokuntien puheenjohtajat joutuvat tämän kohdaltansa miettimään
ja sitten välittyy sitä kautta yhtenäinen menettelytapa valiokuntatyötä ajatellen. 

Toivon, että jatkossa tällaiset asiat tulisivat niin, että kaikilla valiokunnilla on mahdol-
lisuus lausua asiasta, jos se asia ei ole yleisen huomion kohteena tai sitä ei ole hallituksen
esityksessä valmiiksi huomattu.

14.06 Pauli Kiuru kok: Arvoisa herra puhemies! Tässä asiassa olen hyvin samaa mieltä
kuin edustaja Heinäluoma. Menettelytapakysymys on asia, joka on sovittu jo 2011 ja mää-
räaika siirtymälle on annettu, kahdeksan vuotta on 32 kvartaalia. Tietysti ymmärrän myös
kullankaivajia, he pystyvät tekemään sitä työtään tehokkaasti noin kolme kuukautta vuo-
dessa, mutta siitä huolimatta jää kahdeksan vuotta, kahdeksan kaivuukautta, jäljelle.

Eduskunnan kannalta ehkä tässä se olennainen kysymys on juuri se menettelytapa. Mitä
mietintöön otetaan mukaan? Käsitelläänkö mietinnössä hallituksen esitystä, vai käsitel-
läänkö mietinnössä asioita, jotka menevät itse asiassa hieman etäälle hallituksen esitykses-
tä, mikä on sinänsä ihan kannatettavaa — sujuvoittaminen ja normien vähentäminen ja
näin pois päin — että siinä suhteessa ei ole mitään. 
 Tarkistettu
4.0



Pöytäkirjan asiakohta PTK 42/2017 vp
Tämä Heinäluoman esitys, että menettelytavat kannattaa käydä lävitse, on minun mie-
lestäni ihan kannatettava.

14.07 Satu Hassi vihr: Arvoisa puhemies! Ei minulla ole siihen lisättävää, mitä perjan-
tain täysistunnossa jo puhuttiin. Edustaja Heinäluoman ajatus siitä, että puhemiesneuvosto
tarkastelee näitä menettelytapoja, on mielestäni oikein kannatettava.

14.07 Kari Kulmala ps: Arvoisa puhemies! Esityksessä ehdotetaan muutettavaksi kai-
voslakia eräiden malminetsintää ja kaivostoimintaa koskevien säännösten osalta. Kaivos-
toiminta jakaa aina mielipiteitä, mutta ihan syyttä. Mielestäni meidän pitäisi olla erittäin
tyytyväisiä, että maaperässämme on mineraaleja, joita voidaan hyödyntää. Hiljaisia ja puh-
taita luonnonsuojelualueita sekä erämaata meillä on aivan riittävästi, ja sitä tulee koko ajan
lisää maaseudun tyhjentyessä.

Kun tätä keskustelua on seurannut, niin mielestäni myös luonnonsuojelualueita meillä
on jo riittävästi. Emme tarvitse niitä Hossan jälkeen enää yhtään lisää. Aina kun peruste-
taan luonnonsuojelualue, paikallisten ihmisten oikeuksia poljetaan. Näin on myös Hossan
ja Lemmenjoen kansallispuiston osalta käymässä.

Talousvaliokunta on jo aikaisemmin kaivoslain muutoksia käsitellessään puoltanut siir-
tymäajan pidentämistä hallituksen esityksessä tuolloin ehdotetusta 8 vuodesta 15 vuoteen.
Tämä tarkoittaa sitä, että koneelliselle kullankaivuulle mahdollistetaan jatkoaika Lemmen-
joen kansallispuistossa aina vuoteen 2020 asti. Sitten se loppuu, eli kaivajilla laillisen elin-
keinon harjoittaminen loppuu. Mikäli asia olisi minusta kiinni, koneellinen kullankaivuu
jatkuisi vuoden 2025 jälkeenkin. Ei ole mitään mieltä rajoittaa laillista elinkeinoa, ellei se
ole rikollista toimintaa, ja sitä se ei nyt ainakaan ole. Kullankaivajat ovat yrittäjiä, jotka
ovat monesti laittaneet koko omaisuutensa elinkeinonsa harrastamiseen. Me olemme nyt
Suomen täyttäessä 100 vuotta karsimassa heidän oikeuksiaan.

Kuten edustajat Kärnä ja Mustajärvi perjantaina hyvin sanoivat, tuntuu siltä, etteivät
kaikki puheenvuoroja käyttäneet tiedä kunnolla, missä Lemmenjoki sijaitsee, eivätkä tun-
ne alueen tilannetta. Tilanne on Lemmenjoella hyvä, ja tällä siirtymäajan jatkamisella vah-
vistetaan sen alueen luontoarvoja. Kullankaivuu on myös vahvasti osa paikallista elämän-
muotoa, kulttuuria ja elinkeinotoimintaa. Mielestäni paras tietämys ja osaaminen on alueen
asukkailla sekä kunnalla. Inarin kunta kannattaa, että tätä siirtymäaikaa jatketaan, joten ei-
köhän mennä sen mukaan. Lemmenjoen kansallispuiston pinta-ala on 2 850 neliökilomet-
riä, ja hyvin pienellä osalla tästä neliökilometrimäärästä kaivetaan kultaa. Loppu jääköön
patikoijille ja muille luonnossa liikkujille.

Meidän pitäisi myös ymmärtää, että kullankaivuu on sidoksissa Lemmenjoen matkai-
luun. Se on heille samanlainen matkailuvaltti kuin täällä Helsingissä Ooppera, Heureka,
Kiasma ja Musiikkitalo sekä Tallinnan- ja Ruotsin-laivat. Kun kullankaivuu Lemmenjoel-
la loppuu, niin sinne jää hiljaisuus ja erämaat meidän kaikkien käytettäväksi. Sitäkö me
ihan oikeasti kaikki haluamme? Ainakaan minä en sitä halua.

Edustaja Hoskonen sanoi perjantaina totuuden nykytilasta, että "koko Suomessa on le-
viämässä sellainen mieliala, että emme saisi käyttää luonnonvarojamme, ja sama koskee
metsätaloutta". Mielestäni meidän tulee käyttää järkevästi niitä raaka-aineita, mitä meillä
on. Sillä saadaan myös työpaikkoja Lappiin. Minä haluan nähdä kaivinkoneita koko Suo-
messa, en pelkästään Kehä kolmosen sisällä.
2



Pöytäkirjan asiakohta PTK 42/2017 vp
14.11 Silvia Modig vas: Arvoisa herra puhemies! Edustaja Kulmala edellisessä puheen-
vuorossa kantoi huolta siitä, että kansallispuistoja perustettaessa paikallisia sorretaan, ja
käytitte esimerkkinä Hossan perustettavaa kansallispuistoa. Hossan kohdalla kaikki pai-
kalliset kunnat kannattivat kansallispuiston perustamista, näkivät aluetaloudelliset hyödyt.
Kuten tiedämme, yksi kansallispuistoon sijoitettu euro tulee kymmenkertaisena aluetalou-
teen takaisin.

Tässä nimenomaisessa kysymyksessä on nimenomaan kyse menettelytavasta, ja tämä
menettelytapa on vähintäänkin sopimaton. Valiokunnan mietintöön on lisätty takiainen,
joka ei liity käsittelyssä olevaan hallituksen esitykseen. Jos tämä haluttu muutos olisi ollut
tiedossa, olisi se eduskunnan työtapojen mukaan kuulunut lähettää ympäristövaliokuntaan
arvioitavaksi, niin isot ympäristölliset vaikutukset sillä on. Näinkö me oikeasti haluamme
eduskunnan toimivan, että jos joku onnistuu ujuttamaan lauseen, jonka tulkitsemiseen vaa-
ditaan juristeja, täten me lähetämme sitten lainsäädännön valmistelukehotuksia? Minun
mielestäni se ei ole eduskunnan arvon eikä tapojen mukaista.

Pidän edustaja Heinäluoman ajatusta siitä, että puhemiesneuvosto käsittelee asiaa, erit-
täin hyvänä ja kannatettavana. Mutta kun asia nyt kuitenkin tulee meille äänestykseen, kan-
nustaisin kollegoja kannattamaan edustaja Hassin tekemää esitystä, joka ei millään tavalla
muuta valiokunnan mietintöä siltä osin kuin se hallituksen esitykseen liittyy.

14.13 Mikko Kärnä kesk: Arvoisa herra puhemies! Itse en kyllä ymmärrä tätä kritiikkiä,
jota niin kovasti tästä menettelytavasta esitetään. Olisi aika hämmentävää, että jos valio-
kunta käsitellessään hallituksen esitystä kaivoslaiksi huomaa ja havaitsee, että on joku sel-
lainen asia, joka tässä samaisessa lainsäädännössä tulee korjata, valiokunta jättäisi ottamat-
ta siihen kantaa. En ymmärrä. On varmasti aivan paikallaan, että pelisäännöt käsitellään,
mutta itse kyllä ymmärrän ja kiitän valiokuntaa siitä, että se on tehnyt yksimielisesti erin-
omaista työtä ja esittää nyt arvovallallaan, että siirtymäaikaa Lemmenjoella jatkettaisiin.

Minullakaan ei valtavasti ole lisättävää niihin puheenvuoroihin, joita asian tiimoilta jo
perjantaina käytin, mutta haluan kuitenkin muistuttaa, että ensimmäisen kaivinkoneen
Lemmenjoelle toi kullankaivajalegenda Kullervo Korhonen vuonna 1951, eli mikään uusi
ilmiö kaivinkoneet Lemmenjoella eivät ole.

Edustaja Kulmalan erinomaisessa puheenvuorossa, joka melkein toi kyyneleet silmiin,
niin hyvä se oli, osoitettiin selkeästi se, mikä on puiston koko: 2 850 neliökilometriä, val-
tava erämaa-alue, jossa ainoastaan pienellä alueella kaivetaan kultaa. Se on todella, todella
pieni osuus siitä. Samalla on hyvä myös muistuttaa siitä, että mikäli siirtymäaikaa jatke-
taan, niin yhtään neliösenttiä uutta aluetta ei tule kaivettavaksi. Ainoastaan ne olemassa
olevat kullankaivuualueet kaivetaan entistä tarkemmin loppuun, koska koneilla pääsee sin-
ne syvemmälle.

Eli vielä kerran kiitokset talousvaliokunnalle tästä erinomaisesta mietinnöstä.

14.14 Silvia Modig vas (vastauspuheenvuoro): Arvoisa puhemies! Te sanoitte, edustaja
Kärnä, että yhtään uutta neliötä ei kaiveta. Syvemmälle kaivetaan, ja sillä on aivan saman-
laiset ympäristölliset vaikutukset kuin sillä, jos laajennetaan sitä aluetta. Haluan esittää
teille, edustaja Kärnä, kysymyksen, kun te sanoitte nyt faktana, että yhtään uutta neliötä ei
kaiveta: Jos meillä on lupa esiintymään, jossa kaivauksia ei ole vielä aloitettu, niin eikö
määräajan pidentäminen silloin nosta todennäköisyyttä, että koko tämä esiintymä hyödyn-
netään? Ja onko sitä mahdollista hyödyntää ilman, että yhtään uutta neliötä kaivetaan?
3



Pöytäkirjan asiakohta PTK 42/2017 vp
14.15 Mikko Kärnä kesk (vastauspuheenvuoro): Arvoisa herra puhemies! Kyllä tilanne
todella on se, että ei siellä kaiveta uusia alueita. Siellä ainoastaan hyödynnetään ne nykyi-
set kaivospiirit, joilla on jo toiminta käynnissä, joissa alue on käyty erittäin tarkkaan jo la-
piolla lävitse. Siellä ainoastaan kaivetaan näillä koneilla syvemmälle, mitä ennen on men-
ty. Elikkä nämä nykyiset kaivospiirit säilyvät. Mitään uusia alueita uuden kaivostoimin-
nan piiriin ei ole tulossa. Kyllä fakta on aivan täsmälleen tämä.

14.15 Pertti Salolainen kok: Arvoisa puhemies! Viittaan niihin aikaisempiin puheenvuo-
roihin, joita käyttivät muun muassa edustajat Heinäluoma ja Kiuru tästä menettelytavasta.
Tällainen asia olisi välttämättä pitänyt käsitellä myöskin ympäristövaliokunnassa. Se on
aivan selvä asia, koska on luonnonsuojelualueista kysymys.

Minä todella tunnen tämän alueen. Tämä joenuoma on järkyttävän näköinen. Täytyy
huomata se, että ne vaikutuksethan eivät ole vain siinä kohdassa, jota kaivetaan, vaan siitä
lähtee sedimenttejä ja kaiken näköistä materiaalia alavirtaan sillä tavalla, että se tuhoaa ka-
lakantaa ja elinkeinoja siellä alapuolella myöskin. Sitten täytyy ottaa huomioon se, että ei
tämä alue matkailun kannalta tuhoudu. Siellä on mahdollisuus tämänkin jälkeen harjoittaa
pienimuotoista vaskoolihuuhdontaa, joka on oikein mukavaa turistien harrastusta, ja he pi-
tävät senkaltaisesta toiminnasta. Paikalliset asukkaat ja saamelaiset ovat myöskin jyrkästi
tätä jatkamista vastaan. Sitä paitsi tulee vaatimaan paljon aikaa myöskin tämä alueen enti-
söinti ja maisemointi sen jälkeen kun tämä toiminta on lakannut, jotta se saadaan edes sie-
dettävään kuntoon.

14.17 Sari Essayah kd: Arvoisa puhemies! Talousvaliokunnassa olen varajäsenenä, ja
minulla ei ollut mahdollisuutta olla mukana tässä kuulemisessa, mutta näin olen ymmärtä-
nyt, että varsinaisesti tästä siirtymäajasta ei oltu käyty mitään erillistä kuulemiskierrosta, ja
siinä mielessä kyllä yhdyn näihin menettelytapakritiikkeihin, mitä täällä salissa on esitet-
ty. Jotta tämän tyyppinen menettelytapa ei laajene erilaisiin valiokuntiin, joissa sitten ru-
vetaan tekemään vastaavalla tavalla ohituskaistalla lainsäädännössä muutoksia, jotka kos-
kevat itse asiassa toista asiaa, olisi varmaan nyt hyvin paikallaan käydä tämä menettelyta-
pakeskustelu.

Itse tämän asian kohdalta soittelin muutamalle henkilölle tuolla pohjoisessa, ja kyllä he
kovasti ihmettelivät, että kun on olemassa siirtymäaika, josta on aikanaan sovittu, niin
näinkö se kevyesti sitten valiokunnan mietinnön sivulauseessa muutetaan.

Siinä mielessä kyllä tulen huomenna tukemaan edustaja Hassin lausumaa tästä asiasta.

14.18 Eero Lehti kok: Arvoisa herra puhemies! Talousvaliokunnan jäsenenä oli tilaisuus
seurata tätä keskustelua ja valmistelua ja kuunnella asiantuntijoita. Kyllä valiokunta teki
huolellista työtä, pohti näitä ajatuksia, jotka täällä ovat tulleet esiin. Todettiin vain, että kai-
kista huonoin vaihtoehto on, jos kaivinkoneilla kaivavat eivät pysty kuolettamaan laittei-
taan ja koneet jäävät sinne seisomaan, aluetta ei siistitä. Osittain hoitamatta jättämistä pi-
dettiin itse asiassa luonnon ja maisemoinnin kannalta kaikista hankalimpana, varsinkin jos
siellä on sitten kaivinkoneita pystyssä seuraavat sata vuotta tai valtion kustannuksella ne
sieltä poistetaan.

Minun mielestäni valiokunta teki kokonaisharkinnan, joka on vielä sen suuntainen, että
voi olla, että tämä siirtymäkausikaan ei riitä koneiden kuolettamiseen. Sitä kannattaisi ehkä
pohtia, että tämä asia tulee vielä joskus meille uudelleen harkittavaksi.
4



Pöytäkirjan asiakohta PTK 42/2017 vp
14.19 Johanna Ojala-Niemelä sd: Arvoisa puheenjohtaja! Voin yhtyä edellä esiintyneen
edustaja Lehden sanoihin tässä asiassa. Myös itse olen talousvaliokunnan jäsen ja pohjoi-
sen ihmisiä, eli tunnen tämän alueen. 25 kiloa kultaa keskimäärin kaivetaan siellä, voi sa-
noa.

Jo silloin 2009—2010 vuodenvaihteessa, kun tätä asiaa käsiteltiin, paljon pohditutti
omaisuudensuojakysymys — kun mittavat investoinnit on tehty, niin missä ajassa ne pys-
tytään kuolettamaan. Toinen huoli oli tuo ryöstöviljely, ettei siinä käy niin, että kun laite-
taan liian lyhyt siirtymäaika, niin sitten tulee paineita nostaa ne malmiot sieltä nopeammas-
sa tahdissa pois.

Sinänsä tähän prosessiin voi sanoa, että siinä on voinut olla kauneusvirheitä, ja siihen
edustaja Heinäluoma edellä ottikin jo kantaa.

Lemmenjoen kullankaivuu on osa Lapin brändiä ja sillä on paikallistalouteen ja matkai-
luun merkittävät hyödyt. Voi sanoa, että nämä ympäristölliset vaikutukset, mitä siellä on,
ovat kyllä aika paikallisia kaiken kaikkiaan. Itse olen tämän pitemmän siirtymäajan kan-
nalla ja toivon, että siihen olisi tässä talossa valmiutta laajemminkin.

14.20 Pia Viitanen sd: Arvoisa puhemies! Kun perjantaina aloimme keskustella tästä
asiasta, olin oikeasti todella hämmentynyt. Asia tuli aika puskista, ja mietin sitä, että pit-
käaikaisena edustajana kyllä näen tässä menettelytavassa todella suuria puutteita ja aukko-
ja ja ihmeellisyyksiä, koska kuitenkin eittämättä kyse on siitä, mikä täällä salissa on mo-
neen kertaan jo sanottu, että tässä on tehty valiokuntakäsittelyssä olennaisia linjauksia
kuuntelematta ympäristövaliokunnan näkemystä, jolle eittämättä tämä luonnonsuojelulli-
nen puoli tässä asiassa kuuluu. En pidä tämänkaltaista mitenkään tavanomaisena saatikka
hyvänä menettelynä, ja mielestäni tämä kritiikki, joka on noussut, on täysin aiheellinen. 

Asiasisällöllisesti tulen tukemaan tätä edustaja Hassin tekemää esitystä. Kaiken kaik-
kiaan haluan kiinnittää huomiota siihen, että ei tällaisista menettelytavoista tässä talossa
tule yhtään mitään, vaan kyllä täytyy kunnioittaa eri valiokuntien substanssiosaamista ja
tavallaan toimivaltaa, mahdollisuutta kuulla asiantuntijoita näissä tilanteissa. Minustakin
se esitys, joka täällä tänään — ilmeisesti edustaja Heinäluoman toimesta — tuotiin esiin,
että näitä tämänkaltaisia asioita pitäisi siellä puhemiesneuvostossa käsitellä, on erinomai-
sen kannatettava.

14.22 Pauli Kiuru kok: Arvoisa herra puhemies! Mikään asia ei ole mustavalkoinen, ja
tässäkin asiassa on erilaisia intressejä. On koneellisten kullankaivajien intressit, koneiden
hankintahinnat, poistoajat, jälleenmyyntiarvot. Sen takia 2011 on päädytty poliittiseen so-
pimukseen, jossa oli tämä siirtymäaika. Siitäkin oli silloin erilaisia näkemyksiä, onko se
neljä vuotta, viisitoista vai kahdeksan vuotta. Johonkin päädyttiin, ja sen mukaan olisi ehkä
fiksuinta elää. 

Se, mistä tämä asia itselleni tuli ilmi, oli saamelaiskäräjien vetoomus. He olivat tämän
valiokunnan mietinnön avanneet ja sanovat muun muassa lausunnossaan, että kansallis-
puiston kaikki vedet laskevat Inarijärveen ja veden puhtautta ei pystytä takaamaan ja ka-
lastus on monelta osin loppunut kokonaan. Toivottavasti talousvaliokunnassa nämä ympä-
ristöarvot on myös osattu ottaa huomioon.

14.23 Satu Hassi vihr: Arvoisa puhemies! Tähän menettelytapaan lisäisin nyt vain sen
tiedon, että talousvaliokunnan jäsenet ovat useampaan kertaan todenneet, että talousvalio-
5



Pöytäkirjan asiakohta PTK 42/2017 vp
kunta on nyt pitäytynyt samassa kannassa, joka sillä oli vuonna 2010. Se on jäänyt mainit-
sematta, että eduskunnan täysistunto oli silloin talousvaliokunnan kanssa eri mieltä ja pa-
lasi hallituksen esittämään malliin. Koska täysistunto muutti valiokunnan mietintöä, se
meni suureen valiokuntaan ja sitten palasi uudestaan täysistuntoon. Eli tämä on nyt voi-
massa olevan kaivoslain yksi kiistellyimpiä, yksi neuvotelluimpia, yksi puhutuimpia asioi-
ta silloin käsittelyssä vuosina 2010 ja 2011. Kuten kaikki ne, jotka ovat silloin olleet tätä
asiaa käsittelemässä, varmasti hyvin muistavat, asia oli silloin hyvin kiistanalainen ja sil-
loin täysistunto asettui silloisen hallituksen esityksen taakse, joten sitäkin erikoisempi on
nyt mielestäni talousvaliokunnan mietintö tämän menettelytavan osalta, että leipätekstiin
koetetaan ujuttaa nyt käsiteltävänä olevaan hallituksen esitykseen liittymätön asia. 

Ihmettelenpä vain, millainen älämölö eduskunnassa nousisi, jos ympäristövaliokunta
yrittäisi jonkun ympäristölainsäädännön yhteydessä sivumennen piilottaa sinne ilmaisulla,
joka ei ole mitenkään selkokielinen vaan jonka ymmärtämiseen tarvitaan juristia, jonkin
asian, joka koskee aivan jonkun toisen valiokunnan vastuualuetta.

14.25 Tiina Elovaara ps: Arvoisa puhemies! On ollut hyvä kuulla näitä erilaisia puheen-
vuoroja. Käsissämmehän on siis asia, jossa konkretisoituu ympäristön ja talouden välinen
keskustelu tai vastakkainasettelukin — valitettavasti nämä kaksi monesti joutuvat kilpai-
lemaan keskenään. On hyvä, että molemmilta puolilta on tuotu esiin näkemyksiä, ja kul-
lankaivuun tukijat ja ystävät ovat esittäneet ne hyvin, mutta kyllä ympäristökysymykset
ovat yhtä lailla tärkeitä. Oli asiasta mitä mieltä hyvänsä, niin olemme varmaan kaikki sa-
maa mieltä siitä, että menettelytapavirhe on tapahtunut, se on mielestäni kiistatonta. Kuten
edustaja Hassi edellisessä puheenvuorossa totesi, niin kyllä itse olen lähtökohtaisesti sitä
mieltä, että talous useimmiten on se vahvempi, joka voittaa, ja meidän tulisi edes menette-
lytavallisesti huomioida ympäristövaliokunnan arvo tässä kysymyksessä.

Olisin samalla tiedustellut puhemieheltä, oliko niin, että tämä asia äänestetään isossa sa-
lissa nyt vielä, ja oliko se huomenna. [Eduskunnasta: Kyllä!] Olen valitettavasti itse pois-
sa, olen EU-kokouksessa Maltalla, mutta äänestys olisi minulle vaikea, koska olen halli-
tuksen edustaja ja ympäristövaliokunnan jäsen. Ymmärrän taloutta, mutta rakastan myös
ympäristöä.

14.27 Riitta Myller sd: Arvoisa puhemies! Edellisessä puheenvuorossa oli todella hyvä
lopetus. Tästähän monesti näissä asioissa on kysymys, ja juuri sen vuoksi meillä on näitä
eri asioihin perehtyneitä valiokuntia, että silloin, kun niitä asioita käsitellään, joissa eritys-
asiantuntemusta tarvitaan, myös erityisosaamista tarjoavan valiokunnan näkemykset ote-
taan aina huomioon. Tästä asiastahan todellakin aloitettiin keskustelu jo viime perjantaina,
ja toin silloin esille nämä menettelytapaan liittyvät ongelmat, mitkä ovat useassa yhteydes-
sä tulleet esille.

Edustaja Heinäluoma otti hyvin esille sen, että tämä kaipaa tarkempaa pohdiskelua pu-
hemiehistössä. Nyt on tullut vielä lisää tietoa meille, jotka emme 2010 olleet tätä täällä kä-
sittelemässä, siitä, että tämä kompromissihan on hyvin monimutkaisen neuvottelutuloksen
jälkeen syntynyt. Ei ole ollenkaan tavallista nykyisin eduskunnassa se, että asiat menevät
suureen valiokuntaan. Ne menevät todellakin silloin, kun täysistunnon ja valiokunnan nä-
kemykset eroavat toisistaan. Eli tässä on käyty todella kova vääntö sen suhteen, että on saa-
tu eduskunnan kompromissi aikaiseksi. Tämäkin kyllä vielä alleviivaa sitä, että tässä on
joko tahattomasti tai osin tahallisesti haluttu saattaa asia tälle tolalle.
6



Pöytäkirjan asiakohta PTK 42/2017 vp
En myöskään pidä oikeutettuina niitä ajatuksia, kun 2010 on tehty kompromissi 9 vuo-
den siirtymäajasta, että jotenkin vedottaisiin siihen, että ei ole riittävästi aikaa valmistau-
tua luonnon tasapainon saavuttamiseen ja koneitten tuhojen poistamiseen siltä alueelta.

14.29 Mikko Kärnä kesk (vastauspuheenvuoro): Arvoisa herra puhemies! Ymmärrän
kyllä, että nyt tämä kompromissi, jota ollaan mahdollisesti muuttamassa, sattuu erityisesti
tuonne vihreiden eduskuntaryhmään, koska olen ymmärtänyt, että silloin kun se kompro-
missi laadittiin, vihreät uhkasivat tehdä tästä hallituskysymyksen ja tämän takia jouduttiin
asiaa sitten korjaamaan ja muuttamaan. Ja nyt tietysti tilanne on se, että vihreät ovat oppo-
sitiossa.

Itse näen kyllä niin, että eduskunnan voimasuhteilla asia voidaan tässä vaiheessa korja-
ta, mikäli katsotaan, että se silloin neuvoteltu ratkaisu ei ole hyvä. Ja kyllä tässä on vahvaa
näyttöä ja vahvaa evidenssiä tuotu eteen siitä, että jos sitä siirtymäaikaa ei jatketa, niin se
on ympäristölle huonompi asia kuin se, että nyt sitä siirtymäaikaa jatkettaisiin. 

Haluan myös muistuttaa, että näitä ympäristölupien ehtoja alueilla on jatkuvasti kiristet-
ty ely-keskuksen toimesta ja siellä kyllä kullankaivajat huolehtivat toiminnastaan vastuul-
lisesti. Lemmenjokea ei voi esittää minkäänlaisena viemärinä, vaan se on puhdasvetinen,
kirkas Lapin joki, jossa on asiat kunnossa.

14.30 Anders Adlercreutz r: Värderade talman! Ihan kuten tässä on tullut monesti esille,
niin siirtymäaikahan ei ole millään muotoa uusi tieto. Kahdeksan vuotta on pitkä aika, ja ei
voi olla niin, että ellei toimi vastuullisesti, ellei lähde toimenpiteisiin tämän tiedossa ole-
van ajan puitteissa, niin silloin annetaan lisäaikaa. Onhan se mahdottoman huono käytän-
tö. Silloin aikoinaan tuli kahdeksan vuotta, vaikka esitys oli se neljä. Kahdeksan vuotta oli
jo pidennys siitä, ja nyt tätä kahdeksaa vuotta halutaan taas pidentää viiteentoista. Onhan
tämä niin kuin loputonta vatulointia, joka ei ole minusta tämän laitoksen arvon mukaista. 

Mitä tulee taloudellisiin vaikutuksiin, niin saamelaiskäräjien mukaan tällä on ollut vai-
kutuksia paitsi itse jokeen myöskin Inarijärveen. Siellä kalastuselinkeino on kärsinyt siitä,
niin kuin myöskin matkailu sen myötä. Kun vertaa nyt vaikka matkailua ja kullankaivuuta
noin liiketoimintana tai taloudelle generoituvien tulojen kautta, niin on ilmeistä, että mat-
kailu on niistä se tärkeämpi.

Vuonna 2011 uutisoitiin, että nyt on lopullisesti lyöty lukkoon tämä asia, mutta sitten
muutaman vuoden jälkeen vatulointi jatkuu, ja tällaisen hyvin erikoisen koukkauksen kaut-
ta jo päätettyä asiaa halutaan muuttaa. On tämä minusta tavattoman erikoista toimintaa ja
huonoa lainsäädäntöä ihan millä tahansa mittarilla mitattuna.

14.31 Jari Myllykoski vas: Arvoisa herra puhemies! Ottamatta kantaa itse tähän käytyyn
keskusteluun haluan kyllä edustaja Lehdelle muistuttaa siitä, että kaivostoiminta on yritys-
toimintaa, jossa normaalisti varaudutaan kaivoksen sulkemisesta johtuviin kustannuksiin.
On käsittämätöntä, että koneellisen kaivuun osalta tällainen vaihtoehto ei olisikaan käytös-
sä. En nyt kyllä muista kaivoslain sitä kohtaa, missä tätä asiaa on käsitelty. Jokaisessa tällä
hetkellä Suomessa toimivassa kaivoksessa pitää olla jälkihoitoraha varattuna niin, että alue
voidaan maisemoida ja kunnostaa. Olisi kummallista, jos tässä kohtaa haluttaisiin nyt vielä
lisäaikaa, eikä sittenkään olisi mitään vakuuksia, kuinka ne tulevat tapahtumaan. Miksi se
yrittäjä yleensä sittenkään veisi niitä koneita pois, vaikka saisi vielä viisi vuotta aikaa har-
joittaa toimintaa? 
7



Pöytäkirjan asiakohta PTK 42/2017 vp
Olen itse sitä mieltä, että siinä kohtaa on tapahtunut se virhe, kun tätä asiaa on viimeksi
käsitelty, ja silloin olisi pitänyt nämä vakuusasiat ja muut huomioida. Tärkeintä on kyllä
omaisuuden turva ja se, että lain päätöksellä ei tavallaan tuomita sitä yrittäjää menettä-
mään omaisuuttaan. Kyllä minä näen tässä sen toisenkin puolen. Mutta tässä kohtaa talous-
valiokunnan olisi pitänyt avata asiaa vieläkin enemmän, ei vain tältä yhdeltä näkökulmal-
ta, ja puntaroida sitten asiaa. Minun mielestäni talousvaliokunta voisi ottaa tämän vaikka
omana asianaan puntaroitavaksi ja tehdä hallitukselle esityksiä sitä kautta.

14.33 Sari Multala kok: Arvoisa puhemies! Tässä mielestäni edustaja Kärnä piti juuri
erinomaisen puolustuspuheenvuoron siitä, minkä vuoksi tämä asia olisi pitänyt tuoda myös
ympäristövaliokunnalle: jos asialla on, ja kun sillä on, ympäristön kannalta merkitystä, niin
silloin ympäristövaliokunta on se paikka, jossa sitä asiaa käsitellään.

No, kuitenkin hyvä asia tässä on se, että jos nyt kävisi niin, että talousvaliokunnan mie-
tinnön pohjalta tästä aiheutuisi toimenpiteitä niin, että hallitus ryhtyisi pohtimaan asiaa uu-
delleen — mikä ei missään tietenkään ole sekään kirkossa kuulutettu, että näin tapahtuu,
mutta jos näin kävisi — niin siinä tapauksessa asia tietysti tulee viimeistään sitten ympä-
ristövaliokunnan käsittelyyn. Tässä tapauksessa sanoisin kuitenkin niin, ettei nyt kannata
automaattisesti olettaa, että kaikki hallituspuolueet ovat sitä mieltä, että siirtymäaikoja pi-
dennettäisiin. Kyllä se on ehdottomasti asia, joka ensinnäkin on linjattu jo aiemmin ja toi-
sekseen pitää harkita todella perusteellisesti.

14.35 Mikko Kärnä kesk (vastauspuheenvuoro): Arvoisa herra puhemies! Kollega Mul-
tala tässä hyvin juuri sanoi sen, että minä en ympäristövaliokunnan jäsenenä kyllä olisi
huolissani siitä, ettekö te pääsisi esittämään näkemyksiänne. Jos ja kun, toivottavasti, hal-
litus tästä esityksen antaa, niin tässä vaiheessa asia tulee ympäristövaliokunnan harkitta-
vaksi myös ja pääsette ne näkemykset kyllä aivan varmasti siinä vaiheessa esittämään,
mikä tietysti on tärkeä asia.

14.35 Jyrki Kasvi vihr: Arvoisa puhemies! Jos tämä talousvaliokunnan nyt käyttöön ot-
tama käytäntö yleistyy eduskunnassa, niin jatkossahan kaikki valiokunnat voivat ottaa kan-
taa vähän mihin tahansa — odotan mielenkiinnolla, millaisia esityksiä tosiaan esimerkiksi
ympäristövaliokunnalta alkaa tulla.

Mutta eniten tässä keskustelussa minua hämmentävät kuitenkin väitteet siitä, että ko-
neellisen kullankaivuun ympäristövaikutukset olisivat vain vähäisiä ja koneellinen kaivuu
suorastaan houkuttelisi alueelle turisteja ja retkeilijöitä. Ihmisillä on toki hyvin erilainen
käsitys siitä, mikä on kaunista ja luonnonrauhaa, mutta kyllä tuo Lemmenjoelle kaivettu
raiskio soveltuu ehkä ainoastaan enduroharrastajien käyttöön. [Naurua] Kaikki muut mat-
kailuelinkeinot kärsivät: ei siellä voi kalastaa, ei siellä joenvarressa voi patikoida, ei siellä
voi meloa, ei myöskään sen alapuolisilla vesistöillä, vai pitäisikö puhua mutaistoista. Lem-
menjoen kansallispuisto on nimenomaan joen kansallispuisto, ei riviin kaivettujen vetisten
hiekkakuoppien kansallispuisto: hiekkakuoppia, jotka tosiaan näkyvät hyvin paitsi ilmaku-
vista myös ihan satelliittikuvista asti.

14.36 Silvia Modig vas: Arvoisa herra puhemies! Kun tässä puhutaan menettelytavasta,
niin siinä ei ole kyse tästä yksittäisen esityksen sisällöstä. Oli kuka tahansa mitä tahansa
mieltä koneellisesta kullankaivuusta, niin minä olen kyllä tosi hämmästynyt, etteivät kaik-
8



Pöytäkirjan asiakohta PTK 42/2017 vp
ki edustajat näe tätä menettelytapaongelmaa. Nämä eduskunnan toimintatavat ja yhteiset
pelisäännöt ovat meitä kaikkia varten, riippumatta hallitus—oppositio-asetelmasta, ja en-
nen kaikkea ne ovat olemassa laadukasta lainsäädäntöä varten. Tätä menettelytapaa pitää
pystyä tarkastelemaan riippumatta asian sisällöstä, ja jos niin tekee, niin ei voi olla näke-
mättä tätä ongelmaa.

Jos tästä kyseisen esityksen sisällöstä halutaan keskustella, niin voidaan myös tehdä,
mutta silloin se pitää tehdä menettely- ja toimintatapoja kunnioittaen, ja se tarkoittaa sitä,
että ne valiokunnat, joitten vastuualueeseen esityksellä on vaikutuksia, asiaa tarkastelevat
ja siitä lausuvat. Ja tähänhän olisi talousvaliokunnalla ollut täysi mahdollisuus: matkan
varrella mietintöä laatiessaan, huomatessaan, että esittävät nyt jotain, mikä ei hallituksen
esitykseen liity, joka menee ympäristövaliokunnan puolelle, he olisivat voineet milloin ta-
hansa pyytää ympäristövaliokunnalta lausunnon.

14.37 Eero Lehti kok: Arvoisa herra puhemies! Tästä investoinnista, jonka yksittäinen
perhe tai yrittäjä tekee, mikä se kuoletusaika on ja mikä luottamuksen suoja Suomessa on.
Jos verrataan esimerkiksi tuulivoiman syöttötariffiin, niin ei täällä Suomen lain puitteissa
voida mennä siihen puuttumaan, kun kerran on sopimusteitse luvattu se syöttötariffi. Tässä
on kyse muutamasta kymmenestä yrittäjästä, joiden elämäntilanne on sellainen, että jos he
eivät tästä selviä, niin he menevät yksin kappalein konkurssiin, [Eduskunnasta: Juuri näin!]
jolloin sinne jäävät myös nämä koneet pystyyn. Tekisi mieli sanoa, että tästä saadaan kyllä
kehitettyä tällaisella korkealentoisella keskustelulla pienimuotoinen Talvivaara-riski. 

Valiokunnassa pohdittiin näitä vaihtoehtoja, ja kuten täällä todettiin, niin edellisellä ker-
ralla, kun tätä asiaa käsiteltiin, vihreät uhkasi lähteä hallituksesta sen takia, että se komp-
romissiaika jäi niin lyhkäiseksi, että kuolettamisaika on käytännössä liian lyhyt, jotta nämä
ihmiset selviytyisivät. Mutta jos halutaan sitten aiheuttaa muutamalle kymmenelle per-
heelle, sanoisinko, elinikäinen konkurssitaakka, niin tässähän se käy ihan helposti. Olen
kuitenkin varma siitä, että tämä asia tullaan vielä moneen kertaan pohtimaan, onko sitten-
kin parempi, että yrittäjät hoitavat tämän maisemoinnin kannattavalla liiketoiminnalla. 

Edustajalle, joka sanoi, että liiketoiminnassa pitää aina varautua kaiken näköisiin asioi-
hin: niin pitäisi, mutta, jos ei pysty, niin ei pysty, ei se kannattavuus ole sellainen. Voisi sa-
noa, että Suomessa on paljon ihmisiä, jotka kannusteloukkuun vedoten eivät viitsi tehdä
senkään vertaa, että kultaa kaivaisivat. 

14.39 Pauli Kiuru kok: Arvoisa herra puhemies! Koska asia ei ole hallitusohjelmassa,
niin kaivoslakiin ei tältä osin tule muutosesitystä tällä vaalikaudella. 

14.40 Lea Mäkipää ps: Arvoisa puhemies! Täytyy ensinnä todeta, että kullankaivuu on
kyllä mielekästä hommaa, on se sitten ihan vain käsipelillä tai koneella. Paljon Lapissa ol-
leena kullankaivuun koneellistaminen on keskittynyt just Lemmenjoelle, Tankavaaraan ja
sinne Sotajoen seuduille, ja tämähän on jo pitkä historia kullankaivuusta. Mutta ainakin
minun mielestäni olen saanut tietoa, että kullankaivajien pitää ottaa vakuutusmaksu tai sit-
ten ottaa ympäristöhallinnolta luvat, ja tämä on vakuus siitä, että sitten kun kullankaivuu
aikanansa loppuu, niin he sitten myös maisemoivat ne. Ja kun tiedetään, että Lemmenjoki
on kansallispuisto, tuommoinen 2 900 neliökilometriä, ja se on pieni promille, jossa siellä
kultaa kaivetaan, niin kyllä kaikkien pitäisi mennä tuonne Lappiin kiertelemään. Siellä on
kyllä sitä aromaata ja autiomaata vaikka kuinka paljon, että turha on puhua nyt siitä, että
9



Pöytäkirjan asiakohta PTK 42/2017 vp
tämä olisi pitänyt laittaa ympäristövaliokuntaan. Kyllä tämä on osasyy, että siellä Lem-
menjoella yli 8 000 ihmistä käy juuri sen takia samoilemassa, koska haluavat katsoa tätä
erikoista harrastusta, kullanhuuhdontaa. Antaa heidän kaivaa nyt koneilla tästä eteenkin-
päin, eikä tehdä heille mitään vaikeuksia. Siellä on tosiaan jokaiselle sitä erämaata, eikä ole
luontoa rikottu. Ainakin minä tiedän ne lukemattomat, sadattuhannet hehtaarit siellä. 

Keskustelu päättyi ja asian käsittely keskeytettiin.
10


