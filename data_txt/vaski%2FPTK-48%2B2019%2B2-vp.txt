















































DEME555.tmp.xml


Pöytäkirjan asiakohta PTK 48/2019 vp
Pöytäkirjan asiakohta 

PTK 48/2019 vp

Täysistunto

Torstai 10.10.2019 klo 9.59—22.03

2. Hallituksen esitys eduskunnalle valtion talousarvioksi vuodelle 2020
Hallituksen esitys HE 29/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 2. asia. Asia lähetetään valtiovarainvaliokuntaan, jolle muut valiokunnat
voivat antaa työjärjestyksen mukaisesti lausunnon 30 päivän kuluessa siitä, kun esitys on
lähetetty valtiovarainvaliokuntaan. Asian käsittely keskeytettiin 9.10.2019 pidetyssä täys-
istunnossa. 

Tämän asian yhteydessä sallitaan keskustelu myös päiväjärjestyksen 3.—24. asiasta.
Jatketaan keskustelua, ja nyt on käsittelyssä maa- ja metsätalousministeriön asiat. Mi-

nisteri Leppä, 5 minuuttia. — Olkaa hyvä.

Keskustelu

10.00 Maa- ja metsätalousministeri Jari Leppä: Arvoisa herra puhemies! Hyvät edus-
tajat! Nyt käsittelyssä oleva talousarvioesityksen maa- ja metsätalousministeriön pääluok-
ka osoittaa, että hallitus edistää sekä maatalouden kannattavuutta että luonnonvarojen kes-
tävää käyttöä ja monimuotoisuutta. 

Kannattavuutta kohennetaan lisäpanostuksilla investointeihin ja elintarvikevientiin sa-
malla, kun huolehditaan ihmisten mahdollisuuksista virkistyä luonnossa metsästyksen, ka-
lastuksen ja luonnossa liikkumisen parissa. Vastaamme budjetilla myös korkeaan kunnian-
himon tasoon ympäristötoimissa ja ohjaamme maankäyttösektorin ilmasto-ohjelman toi-
meenpanoon pysyvää ja kertaluontoista rahoitusta yhteensä 19 miljoonaa euroa. Rahoitus
suunnataan toimenpiteisiin, joilla vahvistetaan hiilinieluja ja vähennetään maankäyttösek-
torin päästöjä.

Arvoisa puhemies! Maatilojen investointien turvaaminen on äärimmäisen tärkeää maa-
seudun elinvoimaisuuden, työllisyyden sekä kannattavuuden näkökulmasta. Maaseudun
kehittämisrahasto Makeraa pääomitetaan yhteensä 90,3 miljoonalla eurolla ensi vuonna.
Investointiavustusten avulla voidaan käynnistää hankkeita, jotka synnyttävät työpaikkoja
muun muassa rakennussuunnittelussa, rakennusteollisuudessa, kaupassa, kuljetuksissa
sekä rakennustyömailla. Investoinneilla korvataan vanhentunutta kapasiteettia, paranne-
taan eläinten ja viljelijöiden hyvinvointia, edistetään ympäristön tilaa sekä lisätään uusiu-
tuvan energian tuotantoa.

Myös vienti on Suomessa keskeinen osa kannattavaa ruokajärjestelmää ja edellytys sen
menestykselle. Koska kotimaamme markkinat ovat verrattain pienet, elintarvikealalle on
tärkeää hakea kasvumahdollisuuksia maan rajojen ulkopuolelta. Elintarvikeviennin edistä-
miseen hallitus esittää ensi vuoden budjetissa 2 miljoonaa euroa. Kannattavuuden kannalta
 Tarkistettu
4.0



Pöytäkirjan asiakohta PTK 48/2019 vp
yksi merkittävimpiä toimia on maatalouden ympäristökorvausten 88 miljoonan euron va-
jeen paikkaaminen ensi vuonna, 2020, hallitusohjelman mukaisella tavalla. Hallitus siis
turvaa maatalouden ympäristötoimet ja kohdentaa tuet aktiiviseen toimintaan. Hallitus tu-
kee myös ilmastoystävällistä ruuantuotantoa ja lisää kotimaisten luomutuotteiden osuutta
ruuantuotannossa. Uusien luomusitoumusten rahoitus vuonna 2020 turvataan. Sitoumus-
ten perusteella maksetaan korvaus luonnonmukaisesta kasvi- ja kotieläintuotannosta. 

Maataloustuotannon säilymisen kannalta luonnonhaittakorvauksen merkitys on myös
erittäin suuri, sillä luonnonhaittakorvaus mahdollistaa viljelyn pohjoisissa olosuhteissam-
me. Siksi hallitus paikkaa myös luonnonhaittakorvauksen 42 miljoonan euron vajeen ensi
vuonna. Kannattava maatalous säilyttää maatilan elinvoimaisena ja pitää maaseudun työl-
lisyyttä ja kotimaista ruuantuotantoa yllä.

Arvoisa puhemies! Luonnon monimuotoisuus ja kestävä kehitys on hallitusohjelman
keskiössä. Osana luonnon monimuotoisuuden turvaamista hallitus suuntaa tukea vaellus-
kalojen elvyttämishankkeisiin ja vesilinnuille tärkeiden kosteikkojen perustamiseen sekä
vieraslajien torjuntaan. Vaelluskalaa, vesistöjen ohitusratkaisuja, vaellusesteiden purkua ja
lisääntymisalueiden kunnostusta tuetaan 6 miljoonalla eurolla. 

Arvokkaiden lintukosteikkojen kunnostukseen ohjataan 3 miljoonaa euroa. Hallitus li-
sää vapaaehtoisen metsiensuojeluohjelma Metson rahoitusta metsäluonnon monimuotoi-
suuden vahvistamiseksi. Lisärahoituksesta 2 miljoonaa euroa ohjautuu maa- ja metsätalo-
usministeriön hallinnonalan kautta talousmetsien luonnonhoitohankkeisiin ja määräaikai-
seen suojeluun. Metsähallituksen korjausvelkaa puretaan ja luontomatkailun edellytyksiä
vahvistetaan ostamalla Metsähallituksen luontopalveluiden perusrahoitusta ja kunnosta-
malla retkeilyalueiden ja kansallispuistojen reitistöjä. Retkeilyalueiden reitistöön osoite-
taan miljoona euroa. 

Kalataloutta tuetaan talousarvioesityksessä monipuolisesti. Kotimaisen kalan edistämi-
seen, kaupallisen kalastuksen vahinkojen vähentämiseen, kalastusmatkailuun ja kalave-
sien hoitoon ja tutkimukseen esitetään 2,3 miljoonan euron lisärahoitusta. 

Myös 4H-toiminnalle esitetään lisää rahaa puoli miljoonaa euroa. 4H-toiminnalla edis-
tetään maaseudun elinvoimaisuutta ja vetovoimaisuutta asuinympäristönä työllistämällä
nuoria sekä tarjoamalla heille mahdollisuuksia yrittäjyyden kokeilemiseen, ja nyt vihdoin
viimein tuo lisärahoitus on pohjassa mukana. 

Luotettavan ja tarkan paikkatiedon saatavuuden ja käytön edistämiseksi paikkatietopo-
liittisen selonteon toimeenpanoon osoitetaan puolitoista miljoonaa euroa Maanmittauslai-
tokselle. Ja tämä rahahan kanavoituu myös monien muiden hallinnonalojen kautta siihen
paikkatietoon perustuvan digitaalisuuden edistämiseen, mitä haluamme tehdä. — Kiitok-
sia.

Ensimmäinen varapuhemies Tuula Haatainen: Ministerin esittelyn jälkeen käymme
jälleen debattiin. Pyydän niitä edustajia, jotka haluavat käyttää puheenvuoron, nousemaan
seisomaan ja painamaan V-painiketta.

10.06 Ritva Elomaa ps (vastauspuheenvuoro): Arvoisa puhemies! EU:lla on yhteinen
maatalouspolitiikka, mikä tarkoittaa sitä, että tämän vuoksi Suomi on EU-tukien armoilla
pitkälti. Valitettavasti nämä EU-tuet ovat vähenemässä Suomen kohdalla entisestään ja vil-
jelijät ovat suuressa ahdingossa.
2



Pöytäkirjan asiakohta PTK 48/2019 vp
Tämä budjetti ei lupaa viljelijälle mitään suuria, se on hyvin neutraali — viljelijöille ei
suoranaisesti mitään ekstraa tähän ahdinkoon, mikä tällä hetkellä on. Kysynkin ministeri
Lepältä, että kun nuori viljelijä haluaa astua vaikka perheviljelmän kohdalla isänsä saap-
paisiin ja haluaa viljellä maata, hoitaa metsiä, niin mitä te sanotte hänelle, koska tällä het-
kellä tulevaisuus näyttää todella synkältä. 

Myös, jos ajatellaan sitä, mihin Suomi panostaa: se on hyvä, että eläintenkin hyvinvoin-
tiin, mutta [Puhemies koputtaa] Suomen sioilla on saparot, kanoilla nokat, ja EU:ssa tais-
tellaan samoista markkinoista. [Puhemies: Aika!] EU-valtioista monet eivät tätä tee.

10.07 Anne Kalmari kesk (vastauspuheenvuoro): Arvoisa rouva puhemies! Kiitoksia mi-
nisterille esittelystä. On todella musiikkia korville se, että tämä hallitus ja tämä ministeri
ymmärtävät biotalouden arvon. Kun puhumme biotaloudesta, emme puhu mistään pikku-
jutusta, puhumme 70 miljardin tulosta tälle maalle. Siksi meidän tulee voida käyttää kes-
tävästi meidän metsiämme ja meidän peltojamme. 

Oli tärkeää, että kompensoitiin se vaje luonnonhaittakorvauksiin ja ympäristökorvauk-
siin, mikä oli syntynyt jo ei edellisen vaan sitä edellisen hallituksen aikana ministeri Orpon
ollessa maatalousministerinä. Ilman sitä viljelijät eivät olisi selvinneet. 

On merkittävää, että maatalouden investoinnit saavat sille kuuluvan rahoituksen ja met-
sässä päästään toimiin sen kasvun lisäämiseksi, myöskin luonnon hoitamisesta huolehtien.
Kysynkin: Kemeran tulevaisuus, herra ministeri, [Puhemies koputtaa] onko siitä jo suun-
nitelmia?

10.08 Raimo Piirainen sd (vastauspuheenvuoro): Arvoisa puhemies! Minä myös yhdyn
kiitoksiin ministerille siinä, että tätä maa- ja metsätalouspuolen sektorin rahoitustilannetta
on pystytty parantamaan. Kun tämä ruuantuotanto on kuitenkin tärkeä osa suomalaista yh-
teiskuntaa ja siihen liittyen tietysti ruokaturvallisuus ja maanviljelijät näyttelevät siinä yhtä
merkittävää osaa, niin kysyn, millä tavalla on turvattu nyt sitten tulevien nuorten maanvil-
jelijöitten neuvonta, kun näyttää siltä, että vanhempi ikäluokka lopettaa, ja sitten ennen
kaikkea vielä tämä lomitustoiminta, ettei väsymystä tulisi sillä tavalla kuin tässä nyt muu-
tamina vuosina on havaittu. Elikkä kysymys on hyvin pitkälle nuorten jaksamisesta ja sii-
tä, että he pääsevät työnsyrjään hyvin opastettuina.

10.09 Ilkka Kanerva kok (vastauspuheenvuoro): Arvoisa puhemies! Se on erinomaisen
hieno asia, että maatalousministeri jatkaa tehtävissään, sen takia, että viime kaudella hän
ehti hoitaa kohtuullisen hyvin merimetsojen sijasta hylkeiden kysymyksen kalastajaelin-
keinon harjoittamisen jatkuvuuden vinkkelistä. Mutta merimetsot, herra ministeri, jäivät
tälle kaudelle hoidettavaksenne. Ja todella toivon, niin kuin olemme keskustelleet, että
asiaan saadaan korjaus. Milloin ja miten?

Toinen lyhyt kysymykseni teille, herra ministeri: Tämä paikkatietoselonteko, johon viit-
tasitte omassa puheenvuorossanne, on asia, jossa toivon, että alaisenne hallinto, myös sen
selkeästi ymmärtää, että asiassa on myös toinen puolensa. Meillä on yhteiskunnassa sisäi-
sen turvallisuuden tarve. Meillä on ulkoisen turvallisuuden huomioonottamisen välttämät-
tömyys olemassa. Ja toivon, että virkamiehenne eivät päästä tätä unohtumaan silmämää-
ristään, kun tässä asiassa edetään.
3



Pöytäkirjan asiakohta PTK 48/2019 vp
10.10 Jenni Pitko vihr (vastauspuheenvuoro): Arvoisa puhemies! Hiilinielujen kasvatta-
minen sekä pitkällä että lyhyellä aikavälillä on hallitusohjelman tavoite ja tärkeä työ ilmas-
tonmuutoksen torjumiseksi ja 2035-hiilineutraalisuustavoitteen saavuttamiseksi.

Hallitusohjelmassa onkin nostettu keinoiksi esimerkiksi maatalousmaan hiilensidonnan
edistäminen, soiden ja turvepeltojen päästöjen vähentäminen ja turvepeltojen raivaamisen
vähentäminen sekä metsityksen edistäminen. Turvepeltojen päästöt aiheuttavat noin puo-
let maatalouden päästöistä, ja siksi onkin tärkeää, että ministeri panostaa tähän. Uskoakse-
ni maatalouden hiilipäästöjen vähentäminen lisäisi myös suomalaisen ruuantuotannon me-
nestystä, sillä suomalaiset haluavat suosia sekä kotimaista ruokaa että tehdä ilmastokestä-
viä valintoja.

Tämä hallitus ottaakin toden teolla maankäyttösektorin osaksi ilmastonmuutoksen vas-
taista työtä, ja tässä budjetissa onkin osoitettu maankäyttösektorin ilmasto-ohjelmalle mer-
kittävä rahoitus. Siitä iloitsen erityisesti.

10.11 Jari Myllykoski vas (vastauspuheenvuoro): Arvoisa rouva puhemies! Täytyy kyl-
lä myöntää, että eipä tuohon paljon ole lisättävää. Hallitusohjelma vastaa ja ministeri ker-
toi, että asioita ollaan edistämässä tällä sektorilla. Mutta yksi sellainen asia on ollut, ja
näyttää edelleen olevan: Byrokratian alle nitistyy monta suomalaista alkutuottajaa. Ja ky-
syisin ministeriltä, minkälainen toimintasuunnitelma on näiden asioiden kohtuullistami-
seksi. Me tarvitsemme uskottavan valvonnan, mutta emme kaipaa maataloussektorille tur-
haa kyykyttämistä, koska se on osa siitä tulovirrasta, joka menee niihin tarkastusmaksui-
hin, ja niin edelleen. Joko voitaisiin ajatella, että yksi tarkastaja voisi samalla käynnillä tar-
kastaa vähän enemmän kuin vain sen yhden asian, mitä varten on lähtenyt liikkeelle?

10.12 Anders Norrback r (vastauspuheenvuoro): Arvoisa rouva puhemies! Talousarvio-
esitys tuo valopilkkuja monen maataloustuottajan arkeen. Paikataan ympäristö- ja luon-
nonhaittakorvauksien reikiä, edistetään vientiä, luodaan tulevaisuudenuskoa pääomitta-
malla Makeraa, ja niin pois päin.

Värderade talman! Lönsamhetskrisen inom lantbruket är ingalunda över med det här, men
regeringen och ministern ska ha ett stort tack för att man presenterar en budget som beaktar
såväl lönsamhet som miljö. 

Värderade talman! Också när det gäller fisket och yrkesfisket finns det många positiva
saker, bland annat finns det medel för sälskador och så vidare.

Arvoisa ministeri! Merimetson aiheuttamat vahingot ovat kuitenkin paikallisesti merkittä-
viä ammattikalastukselle. Onko niihin tulossa mitään vahingonkorvausta, ja milloin rat-
kaistaan tämä merimetso-ongelma?

10.13 Sari Essayah kd (vastauspuheenvuoro): Arvoisa rouva puhemies! Oli mukava
kuulla ministeri Lepältä, että Makeran pääomitus ja myöskin ruuan viennin edistäminen on
tässä budjetissa hyvin otettu huomioon, samoin myöskin luonnonhaittakorvauksen korvaa-
minen ja luonnon monimuotoisuuteen panostaminen, eli nämä ovat äärimmäisen tärkeitä. 

Ja on hyvä, että olette erään hallituskumppaninne pään saaneet käännettyä, he viime
kaudella vielä puhuivat navettanäpertelystä, kun puhuttiin näistä Makeran rahoista. On ää-
rimmäisen tärkeää, että me ymmärrämme, että biotalous on koko suomalaisen yhteiskun-
4



Pöytäkirjan asiakohta PTK 48/2019 vp
nan tulevaisuuden vahvoja kivijalkoja. Siinä mielessä kyllä nämä panostukset ovat tarpeel-
lisia. 

Mutta, ministeri Leppä, olisin kysynyt kuitenkin siitä kaikkein suurimmasta huolesta eli
tästä EU:n rahoituskehyksestä: Jos siellä epäonnistutaan maatalouden rahoituksen puolus-
tamisessa, niin näilläkään budjettirahoilla ei sitten loppujen lopuksi ole kuin pieni merki-
tys. Onko hallitus varautunut siihen, että jos näissä neuvotteluissa käy huonosti, niin täysi-
määräisesti pystymme korvaamaan kansallisella tuella ne menetykset — hallitusohjelman
mukaisesti, pidättekö kiinni siitä?

10.14 Petteri Orpo kok (vastauspuheenvuoro): Arvoisa rouva puhemies! Siitä alkaa olla
viisi vuotta, kun oli kunnia toimia maa- ja metsätalousministerinä, ja niistä päivistä olen
odotellut tätä hetkeä, että olen oppositiossa [Naurua] ja ministeri Leppä on täällä, kysyäk-
seni, milloin ministeri Leppä poistaa byrokratian ja hoitaa maatalouden kannattavuuden
kuntoon, mutta en kysy sitä, koska ministeri Lepän kanssa tehtiin hyvää yhteistyötä viime
kaudella ja arvostan kovasti sitä työtä, mitä teette. 

Haluaisin kysyä myöskin tästä rahoituskehyskaudesta ja neuvotteluista, eli mikä tilanne
tällä hetkellä on? Ja myöskin haluaisin uudistaa saman kysymyksen kuin edustaja Essayah
kysyi, eli miten meidän tulisi tulkita hallitusohjelman kirjausta siitä perälaudasta, eli miten
hallitus reagoi, jos tulee takapakkia CAP-neuvotteluissa? 

10.15 Mikko Lundén ps (vastauspuheenvuoro): Arvoisa rouva puhemies! Kiitän ministe-
ri Leppää alustuksesta. 

Tahtoisin kysyä yhden kysymyksen hallitusohjelman kirjauksesta: mitä te, arvoisa hal-
litus, ajatte takaa tällä kirjauksella, että ”hillitään päivittäistavarakauppojen ylivoimaista
neuvotteluasemaa lainsäädännön toimin, muun muassa private label -tuotteet”? Olenko
ymmärtänyt oikein, että teidän tarkoituksenne on kauppojen omia, hinnaltaan halvempia
tuotteita päästä karsimaan? Jos on näin, niin oletteko, arvoisa hallitus, tietoinen siitä, että
valtaosa kuluttajista menee kauppaan hinnan vuoksi? 

Monen, varsinkin pienen, kaupan myynnistä voi jopa puolet tai yli tulla omista tuotteis-
ta. Pienillä kaupoilla on muutenkin äärimmäisen haastavaa, kiitos muun muassa vapautu-
neiden aukioloaikojen. Hintojen mahdollinen nousu ei ainakaan tue heitä yhtään eikä auta,
päinvastoin, asiakkaat voivat siirtyä isompiin kauppoihin. 

Minä haluaisin kysyä, miten tämä sopii hallitusohjelmaan, kun olette päivittäin täällä-
kin sanoneet, että tämä hallitus on kaikkien pienituloisten puolella. Jos te rupeatte jo mää-
räämään, mitä kaupat saavat myydä, ja tulette lainsäädännöllisin keinoin rajoittamaan
edullisempia tuotteita, niin jäävätkö pienituloiset ilman ruokaa?

Lisäksi, tässä ei ainakaan suomalainen maatalous tule olemaan voittaja, koska näillä kir-
jauksilla, mikäli olen ymmärtänyt asian oikein, ajatte ihmiset ostamaan entistä enemmän
esimerkiksi saksalaista lihaa, jota myydään jo nyt Suomessa, vielä äärimmäisen edullisesti. 

Kuten mainitsin, kuluttajat ovat äärimmäisen [Puhemies koputtaa] hintatietoisia. [Puhe-
mies: Aika!] Eli missä tämä säädännöllinen toimi menee, vai oletteko luopuneet tästä? —
Kiitos. 

10.17 Seppo Eskelinen sd (vastauspuheenvuoro): Arvoisa rouva puhemies! Minusta on
hienoa, että tämä hallitus panostaa luonnon monimuotoisuuteen ja sillä tavalla resursoi
asioita. 
5



Pöytäkirjan asiakohta PTK 48/2019 vp
Tärkeää on myös, että tuonne luontomatkailuun — on pikkusen viestejä tullut Itä- ja
Pohjois-Suomesta, että siellä ovat infra ja resurssit vähissä — ollaan nyt sitten laittamassa
lisää panostuksia. 

Iloisin asia ehkä nyt itselle on tämä vaelluskalahankkeen jatkorahoittaminen. Tärkeintä
olisi, että niitä käynnissä olevia, hienoja hankkeita — ne ovat käynnistäneet kymmenien
miljoonien hankkeita kokonaisuutena liikkeelle ja aktivoineet paikallista väkeä sitten kun-
nostamaan jokiuomia ja muita — viedään loppuun, rahoitetaan, mutta saadaan myös pie-
niä uusia hankkeita liikkeelle. Hienolla tiellä ollaan. 

10.18 Mikko Savola kesk (vastauspuheenvuoro): Arvoisa rouva puhemies! Maatalouden
kannattavuus on se kaikkein keskeisin asia. Sen takia on hyvä, että näitä paikkauksia ym-
päristökorvaukseen ja luonnonhaittakorvaukseen tässä budjetissa pystytään tekemään.
Kuitenkin se tulevaisuudenusko pitää tuottajilla olla, ja jotta sitä on, jotta meillä maatalous
kehittyy, niin investointeja täytyy tehdä. Sen takia Makeran pääomittaminen on äärimmäi-
sen tärkeä ja hyvä asia.

Kysyisin teiltä, herra ministeri, kun ruokavientiin panostetaan myös tässä budjetissa —
2 miljoonaa euroa ei sinänsä ole iso raha, mutta oikein käytettynä sillä saadaan paljon ai-
kaan: Kuinka teillä koordinaatio pelaa hallituksen sisällä vienninedistämisministerin kans-
sa, ulkomaankauppaministerin kanssa? Jos meitä verrataan esimerkiksi naapurimaaham-
me Ruotsiin, heillä on tuplamiehitys, heillä on hyvin voimakas intressi viedä omia tuottei-
taan ulos. Heidän suurlähetystönsä on valjastettu markkinointiorganisaatioiksi hyvässä
mielessä. Kuinka me pystymme vastaavaan, ja kuinka saamme suomalaista brändiarvoa
nostettua ulkomailla?

10.19 Atte Harjanne vihr (vastauspuheenvuoro): Arvoisa rouva puhemies! Hallitusoh-
jelmassa on kirjaus, jonka mukaan lisätään julkisissa hankinnoissa ja ruokapalveluissa kas-
visruuan osuutta. Tämä on ilmaston, luonnon, ympäristön ja huoltovarmuudenkin kannal-
ta tärkeää ja jopa välttämätöntä. Meillä on nähty kuntakentällä ja myös yksittäisissä kulut-
tajissa siirtymää kohti tällaista kestävämpää ruokavaliota. Olisin kysynyt siitä, miten ikään
kuin luodaan edellytykset suomalaisille tuotteille olla mukana tässä muutoksessa ja siirtyä
vastaamaan tähän kasvavaan kysyntään uudenlaisille kasvisruokavalioille. — Kiitos.

10.19 Merja Kyllönen vas (vastauspuheenvuoro): Arvoisa rouva puhemies! Ilmastopoli-
tiikan päästövähennysten taakanjako edellyttää maankäyttösektorilta toimia, ja saatavilla
olevan peltopinta-alan käyttöön tämä asettaa omat haasteensa. 

Arvoisa ministeri, miten me varmistamme, että sekä tuet että peltopinta-alan käyttö oh-
jautuvat jatkossa entistä vahvemmin aktiiviviljelijöiden toimintaan?

Toisena kysymyksenä rohkenen kysyä petopolitiikasta tämän verran: Kainuussa ja La-
pissa meillä on isona haasteena ihmisten pihapiiriin tulevat karhut, sudet ja ahmat, niin sa-
notut häirikköyksilöt. Toivoisin, että sille puolelle pystyttäisiin tekemään toimenpiteitä,
jottei myöskään salametsästys lisääntyisi sitä kautta, että ihmiset ovat pettyneitä, kun eivät
saa apua omassa arkisessa hädässään ja huolessaan kotieläinten ja lasten osalta. — Kiitos.

10.20 Peter Östman kd (vastauspuheenvuoro): Arvoisa puhemies! Maatalous ei voi olla
kannattavaa, jos Suomi ulkoistaa ruoantuotantonsa — eikö näin, ministeri? 
6



Pöytäkirjan asiakohta PTK 48/2019 vp
Maamme suurin päivittäissanomalehti kuulutti viime vuoden lokakuussa viitaten tutki-
joihin, että länsimaalaisten pitäisi vähentää lihansyöntiä 90 prosenttia, muuten ilmaston-
muutoksen hillintä ei onnistu, ja sen jälkeen uutisia lihansyönnin vaaroista on tullut lähes
viikoittain.

Luonnonvarakeskuksen tutkimuspäällikön Arto Latukan kaksi vuotta sitten tekemien
laskelmien mukaan 1 100 lypsykarjatilaa lopettaa maidontuotannon vuoteen 2020 mennes-
sä eli 16,5 prosenttia lypsykarjatiloista. Vaikka kuinka haluaisimme pysäyttää ilmaston-
muutoksen, emme voi kokonaan lopettaa syömistä. Meidät on yritetty saada ajattelemaan
niin, että liha kannattaa vaihtaa soijaan, suomalainen sokeri Perusta tuotuun intiaanisoke-
riin, kotimaiset viljat hirssiin ja maissiin ja perunat bataattiin. 

Miten te, arvoisa ministeri, näette Suomen maatalouden tulevaisuuden [Puhemies ko-
puttaa] tässä ajankohtaisessa keskustelussa?

10.22 Jenna Simula ps (vastauspuheenvuoro): Arvoisa puhemies! Hallituksella on hyvin
kunnianhimoiset ilmastotavoitteet, mutta pelkäänpä pahoin, että ne iskevät suoraan maa-
seudullemme ja suomalaiseen ruuantuottajaan. Kyse on kuitenkin Suomen kannalta myös
turvallisuudesta ja huoltovarmuudesta, emmekä voi ilmastotoimien kustannuksella riskee-
rata maa- ja metsätalouttamme. 

Kysyisin: Miten hallitus aikoo estää sen, ettei ilmastotavoitteilla ja tiukennuksilla lyödä
kirvestä maanviljelijän polveen? Ja miten aiotaan varmistaa, että ne, joille turvemaiden vil-
jely on välttämätöntä, saavat käyttää ja raivata peltoja myös jatkossa? Ja miten, arvoisa mi-
nisteri, varmistetaan, että esimerkiksi maataloustuottajille saadaan kotimaista työvoimaa,
sillä suomalaisia he haluaisivat edelleen mielellään työllistää?

10.22 Bella Forsgrén vihr (vastauspuheenvuoro): Arvoisa rouva puhemies! Ruuantuo-
tanto on yksi isoimmista kasvihuonepäästöjen aiheuttajista, joten onkin ilahduttavaa huo-
mata, että hallitus aikoo monin tavoin edistää ilmastotavoitteiden toteutumista myös ruu-
antuotannossa. Ruokahävikin vähentäminen on yksi niistä asioista, joilla voimme lisätä
ruokajärjestelmän kestävyyttä. Minua kiinnostaisikin tietää, mitä ministeri Leppä aikoo
tehdä ruokahävikin vähentämiseksi.

10.23 Piritta Rantanen sd (vastauspuheenvuoro): Rouva puhemies! Pitkällä aikavälillä
ilmastonmuutos voi johtaa tuotantoedellytysten heikkenemiseen tällä hetkellä tärkeillä
ruuantuotantoalueilla. Hallituksen tavoitteena on tehdä lisäpanostuksia biotalouden tutki-
mus-, kehitys- ja innovaatiotoimintaan. Tavoitteena on myös lisätä biokaasun tuotantoa ja
kulutusta ja synnyttää markkinat kierrätyslannoitteille. Kuinka on ajateltu varmistaa maa-
tilojen investointihalukkuus ja -mahdollisuudet? Koska kansallinen biokaasuohjelma laa-
ditaan, ja salliiko se sekä pienempiä että suurempia investointeja tässä sektorissa ympäri
Suomea?

10.24 Janne Sankelo kok (vastauspuheenvuoro): Arvoisa puhemies! Tosiaan, pitää paik-
kansa, että tässä talousarvioesityksessä on maatalouden kannalta hyviä elementtejä, muun
muassa ympäristö- ja luonnonhaittakorvauksen osalta vuodelle 2020. Se ei kuitenkaan
muuta sitä, että tämä on kertaluontoinen erä ja vuodesta 2021 ei ole tietoa. 

Tuossa mainittiin, että on musiikkia korville tämä maa- ja metsätalousministeriön esi-
tys. No, kyllä mollivoittoisuutta on myös vahvasti mukana tässä kappaleessa ottaen huo-
7



Pöytäkirjan asiakohta PTK 48/2019 vp
mioon maatalouden kannattavuustilanteen. Maatalous on, niin kuin tiedetään, kannatta-
vuuskriisissä, ja tämä tukijärjestelmä muodostaa tietyllä lailla sen betonin sinne alle, mutta
myös tuotteesta saatava hinta on merkittävä asia.

Ongelmahan meillä maataloudessa on se, että sellaiset tilat, jotka ovat panostaneet nyt
viime vuosina merkittävässä määrin ja tehostaneet tuotantoaan, ovat nyt pulassa. [Puhe-
mies koputtaa] Ja kysyisinkin ministeriltä tässä yhteydessä: mikä lähestymiskulma halli-
tuksella on niitä [Puhemies koputtaa] tiloja kohtaan, jotka ovat vastanneet tähän tehosta-
mishaasteeseen?

10.25 Antti Rantakangas kesk (vastauspuheenvuoro): Arvoisa puhemies! Tämä alkio-
laisen punamultahallituksen hallitusohjelma maa- ja metsätaloudenkin osalta on hyvä, sa-
moin tämä budjettiesitys. Se on oikein, koska suomalainen ruoka on kestävästi tuotettua ja
puhdasta kansainvälisesti ja on tärkeää, että me pidämme huolta oman elintarviketalouden
tilanteesta. Kansallinen yksimielisyys tarvitaan myöskin suhteessa Euroopan unionin
suuntaan neuvotteluissa. Nyt ei ole se aika, että kysytään ”entä jos?” Entä jos -kysymys ei
ole nyt aiheellinen, eikä siihen kannata vastata, koska nyt pitää antaa ministerille työrauha
ja hallituksen neuvotella hyvä sopimus.

Viljelijät tekevät erittäin arvokasta työtä ruoantuotannossa, ja pitää muistaa, että maata-
lous ei ole kvartaalitaloutta, siellä on satavuotisia perinteitä tilojen jatkuvuudesta seuraa-
ville sukupolville. Sen takia pitää huolehtia siitä, että tämä kannattavuus pystytään mah-
dollisimman hyvin turvaamaan jatkossakin. Pitää myös panostaa tutkimukseen ja tuoteke-
hitykseen, innovaatioihin, neuvontaan ja koulutukseen, jotta meidän maataloutemme on
huipputasoa myöskin näissä tekijöissä kansainvälisessä kilpailussa.

10.26 Toimi Kankaanniemi ps (vastauspuheenvuoro): Arvoisa puhemies! Euroopan
unioni on liittovaltio maatalouspolitiikan osalta. Yhteistä maatalouspolitiikkaa uudiste-
taan paraikaa, ja taas tulee uutta vallansiirtoa, muun muassa ekojärjestelmän kautta, komis-
siolle. Eli komission virkamiehet päättävät lähes kaikesta meidän maataloudestamme, ja
tämä on vaarallinen kehitys. Aina joka seitsemäs vuosi, kun on tämä vaihtuva aika näissä
kausissa, on suomalaista maataloutta lyöty. Pyydänkin ministeriä arvioimaan tämän eko-
järjestelmän merkitystä. Rahoituskehyksissä, EU:n komission kehysehdotuksessa, on 1,17
miljardin euron leikkaus maataloustukiin ja maaseudun kehittämiseen. Tällaista iskua ei
suomalainen maatalous ja suomalainen maaseutu enää kestä. Tällä hetkellä tilanne on erit-
täin vaikea sekä maatalouden että koko kuntakehityksen osalta, tai maaseudun osalta. Pi-
dättekö, ministeri, varmasti loppuun asti kiinni — kun yksimielisiä päätöksiä neuvostossa
tehdään, Suomen maaseudun ja maatalouden puolesta?

10.27 Pia Viitanen sd (vastauspuheenvuoro): Arvoisa rouva puhemies! Tuntuu, että tästä
muodostuu jo perinne, että tässä vaiheessa käytän puheenvuoron siitä, että täytyy saada
eläinsuojeluvaltuutetun virka, ja siksi on äärimmäisen miellyttävää ja mukavaa, että nyt
päätös tästä on tehty ja tämä virka ollaan jälleen täyttämässä. Tässähän oli neljän vuoden
katkos, sitä ennen se oli, ja nyt se on ollut omalle puolueelleni SDP:lle erittäin tärkeä ta-
voite hallitusohjelmaneuvotteluissa — olen oikein iloinen, että se on nyt saavutettu.

Samoin, ministeri, toivotan teille voimia, ja kiirehdin eläinsuojelulainsäädännön koko-
naisuudistusta, niin kuin varmaan tiesittekin, eli on hyvin tärkeää, että pääsemme tästä
eteenpäin ja saamme meille edistyksellisen ja eettisesti korkeatasoisen eläinsuojelulain.
8



Pöytäkirjan asiakohta PTK 48/2019 vp
Puhemies! Haluan myös nostaa tästä maa- ja metsätalouden kokonaisuudesta minusta
tärkeän tulevaisuuskirjauksen, ja se on se, minkä ministerikin tuossa mainitsi, että ediste-
tään luomutuotantoa kaikkinensa ja nostetaan luomutuotteiden osuutta, [Puhemies: Aika!]
ja mielestäni nämä jos mitkä asiat ovat niitä, mitä meidän täytyy voimakkaasti tehdä.

10.28 Mikko Kärnä kesk (vastauspuheenvuoro): Arvoisa rouva puhemies! Kiitoksia mi-
nisterille esittelystä, näin erämiehen sydäntä kyllä lämmittävät nämä panostukset lintukos-
teikkoihin sekä vaelluskaloihin — erittäin tärkeitä tulevaisuusinvestointeja.

Näen myös, että tässä budjetissa kotimainen ruoka on erittäin vahvasti keskiössä, ja täl-
laisena vegaanihumputuksen aikakautena meidän on kyllä syytä muistaa, että suomalainen
ruoka, se on aina ilmastoteko, oli sitten kyseessä liha, kala, maito tai kasvikset. Ja keskus-
tassa kanta on selvä: keskusta ei tule sanelemaan kenellekään, mitä täällä saa syödä. Ai-
noastaan kannustamme, totta kai, käyttämään kotimaisia elintarvikkeita.

Olen huolissani siitä, että Suomen kuntakentässä on nyt tehty sellaisia päätöksiä — ko-
koomuskin näyttää ajavan Helsingissä jo sitä — että maito kokonaan pois, [Välihuutoja pe-
russuomalaisten eduskuntaryhmästä] ja liha- ja maitotuotteiden kulutusta halutaan puolit-
taa, vaikka tosiasiassa se aito ilmastopäätös kunnissa olisi se, että siirrytään käyttämään ko-
timaista lähiruokaa. Haluaisinkin kysyä ministeriltä: miten voisimme tätä edistää? 

10.29 Janne Heikkinen kok (vastauspuheenvuoro): Arvoisa rouva puhemies! Ensi vuo-
den talousarvioesityksen mukaan Suomi tulee käyttämään myös ensi vuonna miljoonia eu-
roja kalakantojen hoitovelvoitteisiin. Samaan aikaan valtio omilla päätöksillään hankaloit-
taa tai jopa estää kokonaan vaelluskalojen luontaisen kiertokulun ja siten lisääntymisen.
Siksi kysyn teiltä, ministeri Leppä: Miksi olette päättäneet aikaistaa kaupallista lohen ka-
lastusta Suomen rannikoilla, vaikka on yleisessä tiedossa, että tämä johtaa lohikantojen
kannalta tärkeiden suurten yksilöiden poistumiseen? Tietääkö hallituksen oikea käsi, mitä
vasen tekee?

Ensimmäinen varapuhemies Tuula Haatainen: Nyt annetaan ministerille vastauspu-
heenvuoro. Tässä tuli paljon kysymyksiä, 5 minuuttia, olkaa hyvä.

10.30 Maa- ja metsätalousministeri Jari Leppä: Arvoisa rouva puhemies! Kiitoksia
keskustelusta ja kiitoksia kysymyksistä, valtava määrä. Yritetään vastata mahdollisimman
moniin.

Aloitetaan siitä maatalouden tilanteesta. Yhdyn kaikkiin niihin puheenvuoron käyttänei-
den ajatuksiin siitä, että maatalous on poikkeuksellista pitkäjänteisyyttä vaativa ala ja sen
pitää näkyä harjoitettuna politiikkana, ja sitä me olemme kaikin tavoin pyrkineet myöskin
tähän budjettiesitykseen rakentamaan, että viljelijöillä olisi tieto tulevasta. Me emme voi
tietää varmasti, mitä tulee tapahtumaan CAP-uudistuksessa, mutta on aivan selvää, että
meillä on hyvät, yksiselitteiset tavoitteet niin rahoituksen osalta säilyttää se ennallaan kuin
myöskin yksinkertaistamisen osalta ja kannustamisen osalta, mitä tulee säädöksiin, ja sen
osalta, että se tukee eurooppalaista ja sitä kautta suomalaista ruuantuotantoa ja niin, että
sitä on mahdollista harjoittaa myöskin täällä pohjoisilla alueilla. Se on se kaiken lähtökoh-
ta.

Tuohon rahoituskehysasiaan en voi mennä kovinkaan syvälle, koska se ei kuulu minun
rooteliini, vaan se kuuluu pääministerille, se on pääministerin asia. Mutta totta kai omalta
9



Pöytäkirjan asiakohta PTK 48/2019 vp
puoleltani — koska sen kautta Suomeen ylivoimaisesti eniten rahoitusta ja rahoituspalau-
tusta EU:n suunnasta tulee, sillä on erittäin suuri merkitys — voin vakuuttaa, että siitä kyl-
lä varmasti huolta pidetään.

Ja vastuullisuuskysymykset, jotka ovat nousseet yhä vahvemmin esille — oli kysymys
sitten ilmastosta, ympäristöstä, eläinten hyvinvoinnista, sosiaalisista ulottuvuuksista —
ovat ne, jotka tukevat suomalaista ruuantuotantoa, meidän tapaamme toimia, tuottaa maa-
ilman parasta ruokaa täällä. Aina ulkomaisen ruuan valinta vie asiaa huonompaan suun-
taan näistä näkökulmista. Siksi yhdyn myöskin niihin ajatuksiin, joilla halutaan kannustaa
julkisia hankkijoita kotimaisen ruuan hankintaan. Me olemme tehneet paljon sen eteen töi-
tä, me olemme ohjeistaneet julkisia ruokahankkijoita tämän osalta, me olemme viime kau-
della tehneet periaatepäätöksen valtion ruokahankintojen osalta, sitä samaa olemme myös-
kin kannustaneet kuntia tekemään, olemme alkuperämerkintäasioita vieneet eteenpäin, ja
niin edelleen, ja tätä meidän pitää jatkaa. On aivan selvä, mikä tämä tilanne tältä osin on
myöskin hallituksen tahdon osalta. Ja myöskin kun kulutustottumukset muuttuvat, niin tot-
ta kai on selvää, että silloin suomalaiset tuottajat ryhtyvät tuottamaan sellaisia tuotteita,
mitkä kaupaksi menevät — se on ihan selvä asia — ja siihen myöskin halutaan kannusteita
laittaa. 

Kaiken kaikkiaan kaikki ne toimet, joita tehdään, tähtäävät siihen, että myös se kannat-
tavuus vihdoin viimein lähtisi nousuun. Me olemme kaikki tässä salissa siitä huolissamme.
Me olemme kaikki omana aikanamme sitä eteenpäin vieneet. Emme ole varmasti saavut-
taneet sitä, mitä on haluttu, ja siksi se on edelleenkin meidän pöydällämme. Ja siihen liit-
tyy myöskin tämä kysymys siitä, mitä tarkoitetaan näillä kirjauksilla, jotka liittyvät tähän
oikeudenmukaisempaan, reilumpaan elintarvikeketjuun — se ei ole tällä hetkellä reilu.
Yksiselitteisen selvästi kaikki selvitykset osoittavat siihen suuntaan, ja siksi ne kirjaukset
ovat tuonkaltaiset hallitusohjelmassa. Valmistelutyö näiden asioiden osalta on käynnissä,
mutta se, että me vaikuttaisimme jollain tavalla siihen hintaan, joka kaupassa sitten on ku-
luttajille, ei pidä paikkaansa — ei tietenkään vaikuteta siihen hintaan vaan siihen, millä ta-
voin tuo kakku jakautuu. Se on se asia, jonka me viime kaudella ja myös edellisellä kau-
della teimme — siitä pitää antaa tunnustusta myös edelliselle hallitukselle. On tehty mo-
nenlaisia toimenpiteitä tämän asian osalta, ja siihen tarvitaan toimenpiteitä yhä edelleen-
kin.

Kemeran tulevaisuudesta kysyttiin. Se on joka tapauksessa uudistumassa ensi ohjelma-
kauden alussa, ja sen eteen töitä tehdään. Valmistelu on tällä hetkellä käynnissä, ja siitä pi-
tää tehdä entistä kannustavampi myöskin niiden tavoitteiden osalta, mitä olemme yleisesti
esittäneet.

Merimetsoasia kuuluu ympäristöministeriölle. Me käymme keskusteluja ministerikolle-
gan kanssa tästä asiasta. Tämä on selvä ongelma, sen ratkaisemiseksi täytyy meiltä joku
ratkaisu löytyä. Merimetsokanta on lisääntynyt erittäin voimakkaasti, ja silloin meidän täy-
tyy myöskin uusia toimenpiteitä pystyä tekemään, ja näitä käymme nyt lävitse sitten yh-
dessä ympäristöministerin, kollegan, kanssa. 

Paikkatietoselontekoasia: Juuri näin, niin kuin täällä sanottiin — edustaja Kanerva tääl-
lä totesi ja itsekin totesin — että se on monen hallinnonalan keskiössä ja nimenomaan tur-
vallisuuden näkökulmasta. Ja se otetaan huomioon, se on sisäänkirjoitettuna sinne. Se ei
voi olla erillisenä millään muotoa. Se liittyy sekä meidän sisäiseen turvallisuuteen että ul-
koiseen turvallisuuteen. [Ilkka Kanerva: Täsmälleen, oikein!] Tässä tehdään hyvää työtä.
10



Pöytäkirjan asiakohta PTK 48/2019 vp
No sitten, puhemies, jos ihan lyhyesti vielä sallitte: Turvemaat, uudet viljelymenetel-
mät, kasvivalinnat, kasvipeitteisyys, uudet viljelytekniikat, vesien uudenlainen hallinta
ovat niitä keinoja, joilla me myöskin vahvasti haluamme vähentää niitä päästöjä, joita eit-
tämättä noilta eloperäisiltä mailta tulee. Se on mahdollista, ja sen me haluamme tehdä. Vil-
jelijät ovat tässä ottaneet uusia toimia käyttöön, ja me haluamme niihin kannustaa. Ja on
ihan selvä, että me tarvitsemme ne pellot meidän omaan ruuantuotantoomme tulevaisuu-
dessa. Me haluamme turvata Suomelle erityisesti sen, että meillä on ruoka omalle maalle,
mutta myös kun kysyntää on maailmalla, niin viennin edistäminen on äärimmäisen tär-
keää. Ja me emme vain voi sille maantieteelle mitään, sille, että osa meidän maistamme on
eloperäisiä maita. Me emme vain voi sille mitään. Me löydämme kyllä sen win-win-tilan-
teen siihen, että meillä on hyötyä sekä ympäristölle, ilmastolle että myös viljelijöille sen
toiminnan tehostumisen myötä, kilpailukyvyn kohentumisen myötä.

Ja, puhemies, lopetan tähän — en muistanut sanoa tätä — että se oma periaatteeni EU-
rahoituksen ja CAPin uudistamisen osalta, yhteisen maatalouspolitiikan uudistamisen
osalta, on se, että vaatimusten ja rahoituksen pitää olla tasapainossa. [Puhemies koputtaa]
Ei voi olla niin, että vaatimus kasvaa, rahoitus pienenee. Näin ei voi olla, vaan [Puhemies
koputtaa] niiden pitää olla tasapainossa. — Kiitos.

Ensimmäinen varapuhemies Tuula Haatainen: Jatketaan debattia.

10.37 Heikki Autto kok (vastauspuheenvuoro): Arvoisa rouva puhemies! Suomi on pit-
kä ja hieno maa, ja suomalaiset ovat osanneet hyödyntää tärkeintä luonnonvaraansa, mei-
dän tärkeintä pääomaamme metsiä viisaasti ja kestävästi jo vuosisatoja. Varmasti metsiä
on hoidettu erittäin tehokkaasti viime vuosikymmenet niin että voimme tänäkin päivänä
nauttia siitä, että metsät muodostavat pohjan tärkeimmälle vientitoimialallemme. Metsät
ovat myös tärkein primäärienergialähteemme.

Arvoisa puhemies! Metsät muodostavat meille suomalaisille kodin ja sielunmaiseman,
ja metsien käyttö tässä mielessä myös elinkeinotarkoituksiin vaikkapa kasvavan matkai-
lun kautta on tietysti kasvanut viime vuosina valtavasti. Siksi onkin aivan kriittisen tärkeää
Suomen tulevaisuuden menestymisen kannalta, että metsiin liittyvä päätöksenteko myös
tässä ilmastopolitiikan paineessa säilyy kansallisissa käsissä. [Puhemies koputtaa] Tästä
haluaisin kuulla ministeriltä vakuutuksen, että tekeehän Suomen hallitus kaikkensa tämän
päämäärän saavuttamiseksi.

10.38 Jani Mäkelä ps (vastauspuheenvuoro): Arvoisa puhemies! Vaikka maatalouden ra-
hojen suhteen onkin yleisesti ottaen tiukkaa, niin silti joihinkin asioihin sitä rahaa tuntuu
löytyvän. Uutistietojen mukaan juuri on alkamassa viiden ja puolen miljoonan euron han-
ke, joka tähtää susien ja ihmisten yhteiselon parantamiseen ja konfliktien lievittämiseen.
[Naurua] Mitähän tämä kenties koskaan sutta näkemätön porukka menee sanomaan tilalli-
selle, jonka karjan ovat sudet raadelleet? Mitähän he sanovat perheelle, jonka lemmikki-
koira löytyy pihasta puoleksi syötynä? Eiköhän tämäkin energia ja raha olisi syytä käyttää
siihen, että ihmisille ja kotieläimille vaaralliset suurpedot vain hävitettäisiin ja jo tapahtu-
neita vahinkoja korvattaisiin.
11



Pöytäkirjan asiakohta PTK 48/2019 vp
10.39 Esko Kiviranta kesk (vastauspuheenvuoro): Arvoisa puhemies! On tärkeää, että
ensi vuoden dramaattinen ympäristö- ja luonnonhaittakorvauksen vaje saadaan nyt tässä
hallituskokoonpanossa hoidetuksi ja paikatuksi.

Erittäin tärkeää on tietysti siirto Maatilatalouden Kehittämisrahastoon: koko tämän hal-
lituskauden aikana 100 miljoonaa euroa.

Ainakin Varsinais-Suomesta ja muista etelän maakunnista on kantautunut tietoa, että in-
vestointirahat ovat loppumassa, ja nyt on hakukierros käynnissä. Ihan kysyisin ministeril-
tä: onko nämä rahat jaettu alueellisesti sillä tavalla, että mahdollisimman suuri osa hake-
muksista voitaisiin hyväksyä?

10.40 Tuula Väätäinen sd (vastauspuheenvuoro): Arvoisa puhemies! Minäkin kiinnitän
ministerin huomiota maatilayrittäjiin ja erityisesti maidontuottajien hyvinvointiin. Odotan
mielenkiinnolla vastausta edustaja Piiraisen kysymykseen koskien esimerkiksi lomituspal-
veluja, koska olen ymmärtänyt, että tässä on paljon vaihtelua eri puolella Suomea.

Kysyn vielä, millä tavalla erityisesti Itä- ja Pohjois-Suomen maatilayrittäjien toimintaa
ministeriön toimesta voitaisiin tukea. Suomessa me olemme sään armoilla yleisesti, mutta
erityisesti Pohjois- ja Itä-Suomessa nämä säänvaihtelut kyllä tuntuvat toiminnassa. Kuo-
piota tämä tietysti kiinnostaa erityisesti, siitä syystä, että olemme suurin maidontuottaja-
alue.

10.40 Katja Hänninen vas (vastauspuheenvuoro): Arvoisa rouva puhemies! Minunkin
täytyy kiittää ministeri Leppää. Täytyy sanoa, että Suomen maa- ja metsätalouspolitiikka
lepää vakaissa ja osaavissa käsissä elikkä ministeri Lepän käsissä. Tämä budjetti on tule-
vaisuusbudjetti myös suomalaisen maatalouden näkökulmasta katsottuna.

Täytyy myös kiittää edustaja Kalmaria siitä, että HAMA-työryhmän raportti on saatu
valmiiksi ja huomenna luovutetaan ministeri Lepälle. Toivottavasti sillekin saadaan jatkoa.

Myös Suomen Kylät ry kiittää siitä, että kylien ja asukasyhdistysten toiminta ymmärre-
tään ja sille on annettu oma painoarvonsa myös budjetissa. Nähdään, että jos halutaan pitää
koko Suomi asuttuna ja myös maatalous, metsätalous elinvoimaisena, niin tarvitaan myös
näitten yhdistysten ja järjestöjen voimaa. Se nyt näkyy myös tässä budjetissa.

Arvoisa puhemies! Kysyisin ministeri Lepältä kuitenkin myös tästä suurpetopolitiikas-
ta. Me tiedämme, että tuolla Lapissa ja Kainuussa on valitettavasti läheltä piti -tilanteita
joka päivä. Ihmiset pelkäävät, ja lapsia ei oikein uskalleta enää kohta kouluun laittaa. [Pu-
hemies koputtaa] Mitä tälle petopolitiikalle voidaan tehdä?

10.42 Pia Kauma kok (vastauspuheenvuoro): Arvoisa puhemies! Kysymys kotimaasta ja
kysymys ulkomailta: 

Ensinnä kotimaasta: Maatalouden ravinnepäästöt vesistöihin aiheuttavat rehevöitymis-
tä. Onko budjetissa, arvoisa ministeri, varattu varoja tätä ongelmaa varten? 

Toinen kysymykseni liittyy Brasiliaan, joka on tärkeä lihantuottajamaa. Näyttää siltä,
että Brasilia ei ole osoittanut sitoutumistaan ilmastotavoitteisiin. Olette henkilökohtaisesti
itse ottanut kantaa siihen, että Brasilian lihaa ja mahdollisesti soijaakin pitäisi välttää käyt-
tämästä. Kuitenkin ongelma ovat WTO-säännökset ja se, mihin Suomi on sitoutunut. Mitä
suosittelette, että Suomen kannattaisi tehdä? Esimerkiksi Saksa ja Ranska suhtautuvat vä-
hän kielteisesti, eikä ihan vähänkään kielteisesti, Mercosur-sopimuksen ratifiointiin. Mi-
ten Suomen kannattaisi toimia tässä suhteessa?
12



Pöytäkirjan asiakohta PTK 48/2019 vp
10.43 Vilhelm Junnila ps (vastauspuheenvuoro): Arvoisa puhemies! Tunnen sympatiaa
ministeri Leppää kohtaan, koska tämä keskustelu vaikuttaa vellovan enemmän ympäristö-
ministeriön kuin maa- ja metsätalousministeriön hallinnonalalla. Kuitenkin se oli entinen
ympäristöministeri Tiilikainen, joka halusi lisätä turpeen energiakäyttöä. Hän halusi, että
valmiiksi ojitettuja soita, joilla puuntuotanto ei ole elpynyt, voisi käyttää turvetuotantoon.
Tätä maareserviä mainostettiin löytyvän miljoona hehtaaria. Ajatus oli, että osa liikenteen
polttoaineesta valmistettaisiin öljyn sijasta kotimaisesta turpeesta. Nyt olen kuitenkin ih-
meissäni. Tiilikainen on keskustan ministeriryhmän valtiosihteeri, ja te, ministeri Leppä,
olette nyt maaseudun asioiden päällä, ja nyt turvetuontanto kuitenkin ajetaan alas. Edusta-
ja Rantakangas kertoi äänestäjilleen Pudasjärvellä, että kokoomuksen ja vihreiden turve-
kanta näivettää maaseudun. Rantakangas sanoi, että vaihtotase heikentyy ja velkaantumi-
nen ulkomaille lisääntyy tämän johdosta, ja kritisoi silloista valtiovarainministeriä. Minis-
teri Leppä, nyt kun te olette tuossa asemassa, [Puhemies koputtaa] Tiilikaisen osaaminen
on ryhmässä ja Lintilä on valtiovarainministeri, miten voitte heikentää turvetuotantoa?
Onko niin, että edustaja Rantakangas ei ollutkaan alkiolaisten vaan vihreiden asialla?
[Eduskunnasta: Ohhoh!]

10.44 Antti Rantakangas kesk (vastauspuheenvuoro): Arvoisa puhemies! Meillä on hal-
litusohjelmassa hyvä kirjaus. Keskusta piti huolen siitä, että sinne ei tule kirjausta, että tur-
vetuotannosta luovutaan, mutta meillä on yhteinen näkemys, että turpeen käyttö vähenee
päästökaupan seurauksena. Se on tosiasia. [Välihuutoja perussuomalaisten ryhmästä] Mut-
ta me tarvitsemme turvetta edelleenkin seospolttoaineena puupolttoaineen osalta, ja me
tarvitsemme turpeelle uutta käyttömuotoa, aktiivihiiltä, kasvuturvetta ja niin edelleen.
Elikkä turve ei tule katoamaan lähivuosikymmenenä meidän keinovalikoimistamme, mut-
ta sen käyttö tulee alenemaan markkinaehtoisesti. 

Pitää panostaa myöskin sitten uusiin tuotantomuotoihin. Me pidämme tärkeänä, että to-
dellakin haetaan lisää käyttöä puupolttoaineelle ja biotalouden muille elementeille ja sillä
tavalla varmistetaan, että maaseudun kannalta työllisyysnäkymät ja talousnäkymät pysy-
vät kunnossa mutta samalla huolehdimme ilmastopolitiikasta kestävällä tavalla. [Toimi
Kankaanniemi: Ovatko vihreät samaa mieltä?]

10.45 Janne Sankelo kok (vastauspuheenvuoro): Arvoisa puhemies! Kun tässä turve-
maista keskustellaan, niin palautan vielä keskusteluun nämä eloperäiset peltomaat, jotka
ovat tärkeitä Tampereen pohjoispuolella viljelyssä. Pieni muistikuva, jonka ministerikin
hyvin muistaa: Silloin 2012—2013, kun tätä nykyistä CAPia käytiin lävitse, puhuttiin täm-
möisestä turvemaiden kyntökieltoasiasta. Hyvin ministerikin sen muistaa, ja jos muiste-
taan, niin kokoomus sen asian hoiti — tyylipisteitä en voi kyllä hirveästi antaa, mutta joka
tapauksessa hoiti. 

No nyt kun katsotaan tätä nykyistä hallituskoalitiota ja puhutaan eloperäisten maiden
käytöstä, jotka ovat ehdottomasti tarpeellisia tietyissä osin Suomea, niin minkä vastauksen
ministeri antaa, kun lähdetään tuonne Euroopan kentille neuvottelemaan? Onko tämän
kierroksen jälkeen edelleen mahdollisuus siellä edustaja Rantakankaankin kotiseudulla
raivata peltoa, jos se on tarpeen? Toki pitää myös miettiä [Puhemies koputtaa] muita vaih-
toehtoja lannan levitystä varten, mutta kysyn: mitenkä tässä tullaan menettelemään?
13



Pöytäkirjan asiakohta PTK 48/2019 vp
10.46 Mikko Kinnunen kesk (vastauspuheenvuoro): Arvoisa rouva puhemies! Turvetta
tarvitaan edelleen esimerkiksi 4H-yrittäjien puutarhoissa. Harkinta, harjaannus, hyvyys ja
hyvinvointi — head, hands, heart and health — näistä muodostuu hieno sana, 4H, useissa
maissa toimiva lasten ja nuorten järjestö, joka tekee upeaa työtä. Suuret kiitokset ministeri
Lepälle ja hallitukselle, kun huolehditte järjestön rahoituksen sille kuuluvalle tasolle puo-
len miljoonan lisäyksellä kehykseen. 

Vanhana puutarhayrittäjänä, 4H-yrittäjänä, pidän tärkeänä, että tämä monipuolinen ker-
hotoiminta jatkuu ja laajenee eri puolille Suomea niin maalla kuin kaupungeissa. Nuoret
oppivat tekemällä vastuun kantamista, yrittävää asennetta ja yhdessä toimimista. He ovat
tulevaisuuden rakentajia.

Arvoisa puhemies! Lasten ja nuorten harrastustoimintaan kannattaa satsata. Kysynkin
ministeriltä: tuleeko tämä raha jakautumaan tasaisesti eri puolille Suomea?

10.47 Anne Kalmari kesk (vastauspuheenvuoro): Arvoisa rouva puhemies! Tuohon tur-
vepeltojen raivaukseen liittyen haluaisin muistuttaa, ettemme tekisi samoja virheitä uudes-
taan: Edellisen kerran kun CAP-uudistusta neuvoteltiin, meille tuli järjestelmä, jossa vaa-
dittiin lisää lannanlevitysalaa, annettiin suojavyöhykkeisiin ja luonnonhoitopeltoihin, sa-
noisinko, vähän hövelikätisesti rahaa, jolloin ne aktiiviviljelijät, joitten oli pakko saada
peltoja kiristyneiden ympäristövaatimusten takia, eivät niitä saaneet, kun toisille oli kan-
nattavampaa olla viljelevinään. Meidän tulee huolehtia siitä, että aina kun teemme tukirat-
kaisuja, teemme ne ruoantuotanto edellä, vaikka otamme nämä muut tärkeät ympäristönä-
kökulmat huomioon.

Haluaisin nostaa keskusteluun myös asian, minkä täällä on julkisissa ruokahankinnois-
sa edustaja Kärnä jo erittäin ansiokkaasti nostanut. Kun ostamme suomalaista ruokaa,
saamme kaikki ne liitännäisvaikutukset myös pysymään Suomessa. Suomalainen maidon-
tuotanto ja naudanlihantuotanto eivät käytä soijaa grammaakaan.

10.49 Mirka Soinikoski vihr (vastauspuheenvuoro): Arvoisa rouva puhemies! Hallitus
vähentää ruokahävikkiä ja edistää budjetissa terveyssuositukset täyttävää ja ilmastokestä-
vää ruokavaliota. Planetaarinen ruokavalio esiteltiin Lancetissa 2016. Sen tavoitteena on
ruokkia maailman kymmenen miljardia ihmistä vuonna 2050, vähentää huonon ruokavali-
on aiheuttamien sairauksien ja kuolemantapauksien määrää maailmanlaajuisesti ja olla
ympäristön kannalta kestävä ruokavalio. Punaisen lihan ja maitotuotteiden käytön vähen-
täminen ruokavaliossa on merkittävä teko sekä kansanterveyden että ilmaston puolesta.
Mitään ei siis olla kieltämässä kokonaan, vaan ohjataan ihmisten ruokavaliota terveelli-
sempään ja ilmastoystävällisempään suuntaan kotimaan huoltovarmuus huomioiden. [Lee-
na Meri: Mikä se linja nyt on? — Perussuomalaisten ryhmästä: Se on vihreiden linja!]

10.49 Anne Kalmari kesk (vastauspuheenvuoro): Arvoisa rouva puhemies! Soijan syön-
nistä vielä: Soijaa käytetään 250 grammaa per tuotettu sianlihakilo. Suomalainen syö 34
kilogrammaa sianlihaa per vuosi, siis tällainen tyypillinen sekasyöjä, eli 8,5 kiloa soijaa.
Vegetaristi syö soijaa keskimäärin 50 grammaa päivässä eli 18 kiloa vuodessa. Jos haluam-
me suojella Brasilian sademetsiä, ei kannata kieltäytyä syömästä suomalaisia elintarvik-
keita vaan kannattaa kieltäytyä syömästä soijaa. [Leena Meri: Kyllä nyt on linja hakuses-
sa!]
14



Pöytäkirjan asiakohta PTK 48/2019 vp
10.50 Sanna Antikainen ps (vastauspuheenvuoro): Arvoisa rouva puhemies! Suomessa-
kin on viime kuukausina uutisoitu useista tehtaiden sulkemisista, ja omassa maakunnassa-
ni suljettiin saha Kiteellä, Uimaharjussa lomautettiin henkilöstöä. Metsäteollisuuden hei-
kentynyt markkinatilanne kohdistuu erityisesti niihin maakuntiin, joissa työpaikat ovat vä-
hissä ja työllisyystilanne on jo ennaltakin ollut heikko. Pohjois-Karjalassa on Suomen han-
kalin työttömyystilanne. Metsäteollisuuden työpaikkojen menetyksen seurauksena monen
kunnan tilanne heikkenee merkittävästi kerrannaisvaikutusten vuoksi. Kysyisinkin: onko
hallitus valmis toimenpiteisiin, joilla lisätään innovaatiorahoitusta uusien puurakentamis-
tuotteiden kehittämiseksi ja viennin edistämiseksi, jotta saadaan uutta yritystoimintaa ja
työpaikkoja varsinkin työttömyyden kurittamaan Itä-Suomeen?

10.51 Jaana Pelkonen kok (vastauspuheenvuoro): Arvoisa rouva puhemies! Näin EU-
puheenjohtajamaana Suomi on erityistarkkailun alla monelta suunnalta ja monessa asias-
sa. Meitä pidetään sivistysvaltiona, jolla on korkea moraali ja viisaat aatteet. Kuitenkin va-
litettavasti olemme erityisesti eläinsuojeluasioissa jääneet jälkeen niin Pohjoismaista kuin
useista Euroopan maistakin. 

Täällä on eläinsuojeluasioita jo kiitettävästi nostettu keskustelussa esiin, mutta kaikki
tiedämme, että edellinen hallitus ei valitettavasti saanut suuresta tarpeesta, isoista odotuk-
sista huolimatta uudistettua eläinsuojelulakia. Uudistuksella on suuri tarve, on huutava pu-
la, ja laki pitää mitä pikimmiten päivittää vastaamaan muuta pohjoismaista tasoa. Kysyisin
ministeriltä: mikä on aikataulu tämän eläinsuojelulain uudistuksen suhteen, ja koska uudis-
tusta voimme todella odottaa?

10.52 Raimo Piirainen sd (vastauspuheenvuoro): Arvoisa rouva puhemies! Luontomat-
kailu on kasvanut merkittävästi, ja Suomen luonto on rikasta. Metsähallituksella on ole-
massa koko valtakunnan alueella tietynlainen verkosto, missä on hyvä harjoittaa matkailua
ja luontomatkailua, ja siihen liittyvät myös kalastus ynnä muut, mutta siellä on nyt vähän
velkaa syntynyt, elikkä siellä on näitä reittejä todella huonossa kunnossa. Kävin Ylläksellä
viime syksynä, ja siellä on korjauksia tehty, mutta rahanpuute on kyllä merkittävä. Nythän
tuli rahaa lisää siihen, mutta miten ministeri näkee, riittääkö se tähän kaikkeen korjaami-
seen, mitä tällä hetkellä siellä on tarvetta?

10.53 Sari Tanus kd (vastauspuheenvuoro): Arvoisa rouva puhemies! Meillä on ainut-
kertainen maaseutu ja maaseudulla suuren sydämen omaavia toimijoita. Ajattelen, että niin
alueista kuin ihmisistä pitäisi meidän kaikkien yrittää pitää huolta, ainakin yhtä suurella in-
tensiteetillä kuin yritämme terveydenhuollossa löytää hyviä ratkaisuja.

Harvaan asutun seudun, maaseudun, parlamentaarinen työryhmä aloitti työnsä viime
kaudella, ja meillä oli kovasti hyvät kokoukset. Saimme loppuraportin valmiiksi, ja se luo-
vutetaan ministeri Lepälle huomenna. Olemme iloisia siitä, että käsittääkseni noin 70 pro-
senttia ehdotuksistamme siirtyi hallitusohjelmaan, mutta kysyisin ja pyytäisin, voisiko mi-
nisteri Leppä tutustua tarkasti myös niihin loppuihin hyviin ehdotuksiin, voisiko niitä
myös jollakin tapaa viedä eteenpäin.

Sitten maaseudun toimijoiden hyvinvoinnista: Byrokratiaa vähemmäksi, ja kun tarkas-
tajat käyvät, niin voisiko heillä olla tietyllä tavalla tämmöinen tukea antava ote, että samal-
la tarkasteltaisiin ja keskusteltaisiin myös maaseudun toimijoiden hyvinvoinnista? [Puhe-
15



Pöytäkirjan asiakohta PTK 48/2019 vp
mies koputtaa] Siinä olisi saman tien väylä seuraavaan etappiin ja [Puhemies koputtaa] tu-
keen ja parempaan hyvinvointiin.

10.54 Mai Kivelä vas (vastauspuheenvuoro): Arvoisa puhemies! Tähän keskusteluun liit-
tyy aivan oleellisesti myös eläinten hyvinvointi. Ylivoimaisesti suurin osa, 90 prosenttia,
suomalaisista haluaisi, että eläinten asema olisi nykyistä parempi. Ja hallitusohjelmassa
eläinten hyvinvointi tosiaan nostettiin nyt ihan omaksi kokonaisuudeksi ja tämän hallituk-
sen tavoitteeksi. Minä haluaisin kysyä ministeri Lepältä siitä, miten ja millä keinoin halli-
tus nyt ensi vuoden aikana edistää eläinten hyvinvointia.

Sitten tämä kestävä ruokajärjestelmä. Se tosiaan on nyt noussut ilmastopolitiikassa yhä
merkittävämpään rooliin, viimeksi elokuussa IPCC peräänkuulutti sitä, että ruokajärjestel-
män on yksinkertaisesti muututtava. Yhtenä keskeisenä keinona tähän on nimenomaan
kasvisruuan lisääminen. Edustaja Östmanille ja Kärnälle toteaisin, että tähän lopputulok-
seen ovat tulleet myös valtioneuvoston omat selvitykset. Ja tähänhän me olemme myös
hallitusohjelmassa sitoutuneet. Eli me olemme sitoutuneet tekemään tämän ilmastoruoka-
ohjelman. Me olemme sitoutuneet lisäämään kasvisruokaa julkisissa hankinnoissa. [Puhe-
mies koputtaa] Kysyisin ministeriltä: miten nämä [Puhemies koputtaa] tavoitteet nyt edis-
tyvät?

10.55 Hussein al-Taee sd (vastauspuheenvuoro): Arvoisa puhemies! Kiitos ministeri Le-
pälle esittelystä ja kysymyksiin vastaamisesta. 

Suomi haluaa olla kokoaan suurempi maailmalla, ja nämä tulevaisuuden haasteet ovat
hyvin moninaiset. Toimialallanne on osia, joihin me suomalaiset voimme vaikuttaa, ja toi-
sia, joihin emme. Yksi tietenkin, mihin me emme voi vaikuttaa, on tämä globaali markki-
natalous. Mutta sitten kestävä kehitys, ilmastonmuutokseen liittyvät kysymykset, teknolo-
ginen kehitys, näihin voimme vaikuttaa. 

Kysymys teille, ministeri: Cleantech-asiat, maanmittausasiat, nämä ovat sellaisia juttu-
ja, missä suomalaiset ovat todella hyviä. Miten me voimme olla kokoamme suurempia
maailmalla siten, että kehitysavun kautta voisimme Afrikassa varmistaa ruokavarmuutta
niin, että siirtolaisten ei tarvitsisi lähteä ilmastonmuutoksen myötä kotoaan pois? — Kii-
toksia.

Ensimmäinen varapuhemies Tuula Haatainen: Ja nyt annetaan ministerille vastaus, 5
minuuttia, olkaa hyvä. 

10.57 Maa- ja metsätalousministeri Jari Leppä: Rouva puhemies! Aloitetaan vähän se-
kalaisessa järjestyksessä, mutta yritetään kahlata lävitse.

Eli tuo byrokratia-asia, palaan siihen vielä vähän tarkemmin, sitä täällä kysyttiin. Se on
kaiken lähtökohta, että hallinto on sujuvaa, hallinnollinen taakka on mahdollisimman pie-
ni, erityisesti kaikille viljelijöille ja yrittäjille ja totta kai meille kaikille kansalaisille. Ja se
meidän mottomme on, että valvojasta valmentajaksi — valvojasta valmentajaksi. Ja tämä
periaate menee läpi kaiken sen toiminnan, jota me teemme, ja se on meillä koko ajan myös-
kin agendalla. Yksi asia, mikä tähän auttaa, on se, että meillä digitaalisuus lisääntyy, ja sitä
kautta valvonnasta tulee myöskin entistä sujuvampaa ja helpompaa. Sitä me haluamme
vahvasti myöskin edistää. 
16



Pöytäkirjan asiakohta PTK 48/2019 vp
Luontomatkailusta kysyttiin. Äsken jäi siihen vastaamatta. Muistamme kaikki, että rei-
lu kuukausi sitten Suomi valittiin maailman parhaaksi luontomatkailumaaksi. Valitettavan
vähän näin tästä otsikoita missään. Pidetään nyt yhdessä huoli siitä, että tästä myöskin ker-
rotaan ja viestitetään ympäri maailmaa ja meille suomalaisille. Suomi on maailman paras
luontomatkailumaa. Se kertoo muuten jotakin meidän toiminnastamme, meidän luonnos-
tamme ja siitä mahdollisuudesta, joka tähän sisältyy, ja myöskin siitä, että siihen halutaan
panostaa reittien osalta, toimintaedellytysten osalta, mutta on selvää, että me tarvitsemme
vieläkin enemmän, vivuttamalla lisää varoja siihen, että me pystymme kaikkia niitä raken-
teita ylläpitämään ja pitämään hyvässä kunnossa ne, mitä meillä on.

Ruokaviennin osalta meillä tavoite on ja sen pitää olla ensin Ruotsin taso ja sitten se vi-
hoviimeinen tavoite on Tanskan taso. Kun verrataan Suomea, Ruotsia ja Tanskaa ruoka-
viennin osalta, niin me olemme auttamattomasti jäljessä muita Pohjoismaita. Tässä on
meillä kirittävää, koska meidän tuotantomme kestää minkä tahansa vertailun, myöskin näi-
den maiden kanssa. Se on ihan selvä asia.

Kun puhutaan ruuasta — ja täälläkin tuli esille se — että hintaintensiteetti on se kaik-
kein tärkein asia. Muistutan siitä, että halvan ruuan maksaa aina joku. Sen maksaa aina jo-
ku. Mikä se joku on? Se on viljelijä, se on eläinten hyvinvointi, se on ympäristö, se on il-
masto. Sen se maksaa, nämä maksavat halvan ruuan. Eli ruualla on sekä arvo että hinta, ja
tämä asia pitää meidän saada paremmin kohdalleen ehdottomasti. Ja siinä tämä suomalai-
nen toimintatapa — vastuullinen, kestävä toimintatapa — on erittäin, erittäin hyvä. 

No sitten petopolitiikka. Me olemme tehneet voimakkaasti töitä kaksi ja puoli vuotta
tuolla Euroopassa, jotta me saamme joustavuutta meidän petopolitiikkaamme koko Euroo-
passa ja sitä kautta myöskin Suomessa. Se työ jatkuu edelleenkin, ja me olemme tällä het-
kellä, varmaan tässä ihan lähihetkinä, saamassa tietoon EU:n tuomioistuimen päätöksen
meidän kannanhoidollisesta metsästyksestämme. Sen myötä me sitten teemme johtopää-
töksiä, miten me toimimme tämän asian osalta. Tällä hetkellä tuo kannanhoidollinen met-
sästys suden osalta ei ole mahdollista, koska me olemme siellä tuomioistuimessa, Suomi
on siellä. Mutta meillä on ne kaksi linjaa, poliisilinja elikkä se, että eläin poistetaan — häi-
rikköeläin, vahinkoa ja vaaraa aiheuttava eläin, poistetaan — ja toinen linja on se, että me
saamme vahinkoperusteisia lupia, jotka riistahallinto myöntää. Me toivomme toki, että me
saamme joustavuutta lisää. Sen eteen me teemme töitä ja olemme tehneet vahvasti töitä, sa-
moin kuin kaikkien muidenkin maatalouteen, maaseutuun, metsäpolitiikkaan liittyvien
asioiden eteen tuolla Euroopan unionissa. 

Me emme suinkaan nyt puheenjohtajamaana ole aloittaneet Suomen edunvalvontaa,
vaan me olemme tehneet sitä vahvasti ennen tätä. Se on se meidän velvollisuutemme, ja
niin me olemme myöskin toimineet. Ja sen voin aivan varmasti sanoa, että sitä on tehty ja
sitä on tehty paljon, jotta nämä pohjoiset olosuhteemme, meidän olosuhteemme täällä,
mahdollistavat järkevän, kannattavan kilpailukykyisen toiminnan.

Ja vielä yksi yksityiskohta tästä CAP 2027:stä: Ei voi olla niin, että valtaa siirtyy enem-
män komissiolle — ei voi olla niin. Ja komissio itse ehdottaa myöskin tuossa omassa tie-
donannossaan, että jäsenmaat saisivat nykyistä enemmän liikkumatilaa uudessa CAPissa.
Tämä on meille hyvä asia, ja tästä me pidämme myöskin kiinni puheenjohtajamaana, se on
ihan selvä. 

Eläinten hyvinvointilaki, aikataulu. Ensi vuoden aikana pitää päästä siinä eteenpäin pit-
källe. Minä en vielä osaa sanoa tarkkaa päivämäärää sille asialle, mutta ensi vuoden aikana
meidän pitää olla todella pitkällä sen asian kanssa, ja me haluamme sen eteenpäin viedä. 
17



Pöytäkirjan asiakohta PTK 48/2019 vp
Ja viimeinen havainto, arvoisa puhemies — harvaan asutun verkoston ehdotuksista. Ne
ovat erittäin hyviä, ja ne loputkin 30 prosenttia, kyllä niitä tarkastellaan erittäin myöntei-
sellä tavalla. Se oli erittäin hyvä paperi, minkä parlamentaarisesti olette saaneet aikaan, kii-
tos myöskin siitä. 

Toinen varapuhemies Juho Eerola: Kiitokset maa- ja metsätalousministeri Lepälle.
Vaihdetaan sektoria sinne opetus- ja kulttuuripuolelle. — Ministeri Andersson, 5 minuut-
tia. 

11.02 Opetusministeri Li Andersson: Arvoisa puhemies! Hyvät edustajat! Riippumatta
siitä, käsitelläänkö eriarvoisuuden vähentämistä, työllisyyden edistämistä vai tarvetta lisä-
tä ymmärrystä ja vuorovaikutusta yhteiskunnassa, keskustelu palautuu aina koulutukseen
ja sen valtavan suureen merkitykseen. Nyt tehtävät panostukset koulutukseen tekevät hy-
vinvointivaltiostamme vahvemman ja valmistavat sitä tulevien vuosikymmenien haastei-
siin.

Koulutus on myös täsmävastaus niihin haasteisiin, joita Suomi tällä hetkellä kohtaa.
Teknologinen kehitys nostaa osaamisvaatimuksia alalla kuin alalla ja tehtävässä kuin teh-
tävässä. Samalla osaamisvajeesta tulee yhä vahvemmin työttömyydelle altistava tekijä.
Yritykset kärsivät tällä hetkellä osaajapulasta ja vaikeuksista löytää osaavaa työvoimaa en-
nätykselliseen määrään avoimia työpaikkoja. Samaan aikaan Suomen koulutustason nou-
su on kuitenkin pysähtynyt niin, että 70-luvun loppupuolella syntyneiden arvioidaan jää-
vän maamme koulutetuimmaksi sukupolveksi. Yhtä lailla huolestuttavaa on koulutuksen
eriarvoisuuden kasvu. Eriarvoisuus näkyy alueellisten, sukupuolten välisten sekä oppilaan
kotitaustasta johtuvien oppimiserojen kasvuna.

Rinteen hallitus on asettanut sivistys- ja koulutuspolitiikan tavoitteeksi, että koulutus- ja
osaamistaso nousee kaikilla koulutusasteilla, että oppimiserot kaventuvat ja että koulutuk-
sellinen tasa-arvo lisääntyy. Vuoden 2020 talousarvioesitys tuo vihdoin kaivatun suunnan-
muutoksen koulutuspolitiikkaan. Liian pitkään jatkuneiden koulutusleikkausten jälkeen ti-
lanne näyttää nyt valoisammalta kuin pitkään aikaan.

Jokaisen lapsen tasa-arvoinen oikeus kokopäiväiseen varhaiskasvatukseen palautetaan
koko maahan. Lapsen oikeus varhaiskasvatukseen ei ole enää riippuvainen siitä, missä hän
asuu tai ovatko hänen vanhempansa töissä vai työttöminä. Lakimuutoksen on tarkoitus tul-
la voimaan vuoden 2020 elokuussa, ja muutoksen mahdollistamiseksi kuntien val-
tionosuutta lisätään 7,1 miljoonaa euroa vuonna 2020 ja siitä eteenpäin 17 miljoonalla eu-
rolla vuosittain.

Myös varhaiskasvatuksen lapsiryhmien kokoja pienennetään lapsen yksilöllisten tarpei-
den huomioimiseksi. Jatkossa yhtä kasvattajaa kohden voi olla yli kolmevuotiaita lapsia
enintään seitsemän nykyisen kahdeksan sijaan. Myös tämä muutos kasvattaa kuntien val-
tionosuutta.

Varhaiskasvatuksen laatu- ja tasa-arvo-ohjelmaan varataan yhteensä 125 miljoonaa eu-
roa kolmelle vuodelle. Ohjelmassa kehitetään muun muassa kolmiportaisen tuen mallia,
pilotoidaan kaksivuotista esiopetusta ja laajennetaan viisivuotiaiden maksuttoman osa-ai-
kaisen varhaiskasvatuksen kokeilua.

Perusopetuksen laatu- ja tasa-arvo-ohjelmaan varataan yhteensä 180 miljoonaa euroa
vuosille 2020—2022. Tämän ohjelman tavoitteena on vahvistaa koulutuksellista tasa-ar-
voa, tukea opettajuutta ja vahvistaa perusopetuksen laatua. Hanke pyrkii puuttumaan op-
18



Pöytäkirjan asiakohta PTK 48/2019 vp
pimistulosten eriytymiseen, vahvistamaan oppimisen tukea ja koulutuksen laatua sekä tu-
kemaan joustavia ja yksilöllisiä siirtymiä varhaisina vuosina.

Myös toiselle asteelle tehdään tärkeitä panostuksia koulutuksen laadun ja tasa-arvon
edistämiseksi. Esitämme ammatilliseen koulutukseen opetuksen ja ohjauksen resurssien li-
säämistä 80 miljoonalla eurolla. Tämä lisämääräraha voidaan käyttää uusien opettajien ja
ohjaajien palkkaamiseen sekä nykyisten tuntiopettajien opetustuntimäärän lisäämiseen
sekä tarvittavan opetuksen tukihenkilöstön palkkaamiseen. Näillä panostuksilla haluam-
me turvata opiskelijoiden oikeuden riittävään lähiopetukseen, samalla kun luodaan koko-
naisten opiskelupäivien ja -viikkojen malli yhteistyössä koulutuksenjärjestäjien kanssa.
Lukiokoulutuksen yksikköhintaa vahvistetaan vuodesta 2020 lukien 18 miljoonalla eurol-
la, josta valtionosuutta on 7,5 miljoonaa euroa ja kuntien rahoitusosuutta 10,5 miljoonaa
euroa.

Arvoisa puhemies! Nopeasti muuttuvassa maailmassa Suomen vahvin kilpailuvaltti on
korkea osaamistaso [Puhemies koputtaa] ja koulu, joka antaa kaikille mahdollisuuden op-
pia elämässä tarvittavat taidot. Sen eteen tämä hallitus on sitoutunut tekemään väsymättä
töitä.

Toinen varapuhemies Juho Eerola:  Ministeri Kosonen, myös 5 minuuttia.

11.08 Tiede- ja kulttuuriministeri Hanna Kosonen: Arvoisa puhemies! Vuoden 2020
talousarvioehdotukseen sisältyy useita korkeakoulutukseen ja tieteeseen, kulttuuriin ja tai-
teeseen, urheiluun, liikuntaan, nuorisotyöhön sekä opintotukeen liittyviä lisäyksiä. Näillä
toimilla nostetaan suomalaisten osaamista sekä tuodaan korkeakoulujen toimintaan va-
kautta ja kehittämisrauhaa. 

Taiteen ja kulttuurin rahoituksella tuetaan luovaa työtä ja tuotantoa sekä niiden tasa-ar-
voista saavutettavuutta. Liikuntaan ja nuoriin suunnatulla rahoituksella edistetään liikun-
nallista elämäntapaa, hyvinvointia ja terveyttä — liikuntaa kaikille. 

Korkeakouluopetuksen ja tutkimuksen rahoitus nousee vuonna 2020 yhteensä 144 mil-
joonaa euroa. Nousu aiheutuu indeksikorotuksista sekä perusrahoituksen kasvusta, josta
yliopistojen osuus on 40 miljoonaa ja ammattikorkeakoulujen 20 miljoonaa euroa. Tämän
rahoitustason nosto on pysyvä. [Jukka Gustafsson: Vihdoinkin!]

Korkeakoulutuksen sisältöjä ja digitaalista palveluympäristöä kehitetään yhteiskunnan
ja työelämän muuttuvia tarpeita vastaaviksi. Avoimia oppimisympäristöjä, joustavia opis-
kelumahdollisuuksia kehitetään siten, että työurat pitenevät ja osaaminen kasvaa. Lisäksi
korkeakoulutetun työvoiman määrää kasvatetaan korkeakoulutuksen tarjontaa lisäämällä,
läpäisyä parantamalla ja joustavia opiskelumahdollisuuksia kehittämällä. 

Tutkimus- ja tiedeyhteisön kansainvälistä kilpailukykyä ja vetovoimaa tuetaan panosta-
malla tutkimusympäristöihin ja infraan. Suomi varautuu isännöimään ja rahoittamaan yhtä
eurooppalaisen suurteholaskennan EuroHPC-yhteisyrityksen supertietokonetta.

Tutkimusaineistojen, tutkimustulosten ja osaamisen laajaa hyödyntämistä ja avoimuut-
ta edistetään. Esimerkiksi aineistojen digitointiin osoitetaan vuosittain 1,5 miljoonaa eu-
roa, Kansallisarkiston toimintamenoja nostetaan myös 1,5 miljoonalla eurolla tasokorotuk-
sena. 

Opintotukeen tulee 31 miljoonan euron korotus. Vuoden 2020 alusta opintorahan huol-
tajakorotus korottuu 25 eurolla, ja opintorahan määrät sidotaan kansaneläkeindeksiin elo-
kuusta 2020. 
19



Pöytäkirjan asiakohta PTK 48/2019 vp
Taiteen ja kulttuurin määrärahataso kasvaa 32 miljoonalla eurolla, josta 54 prosenttia
katetaan rahapelitoiminnan voittovaroista. Viime kaudella tehtiin hyvää työtä muun muas-
sa esittävän taiteen vapaan kentän rahoituksen uudistamisen suhteen, ja tämä työ tehdään
tällä kaudella valmiiksi. Myös uusi museoiden rahoitusjärjestelmä otetaan käyttöön. Vuon-
na 2020 museoiden, teattereiden ja orkestereiden valtionosuuksiin varatut määrärahat kas-
vavat 10,2 miljoonalla eurolla.

Taiteen perusopetukseen tulee lisää yhteensä 4 miljoonaa euroa, kun otetaan indeksiko-
rotus huomioon, ja täten suomalaiset lapset ja nuoret pääsevät musiikin, sirkuksen, tanssin,
sanataiteen, arkkitehtuurin, mediataiteen, teatterin ja kuvataiteen aloille paremmin harras-
tamaan ammattilaisten johdolla. Taiteilija-apurahoja nostetaan 1,4 miljoonalla eurolla
vuonna 2020 tässä ehdotuksessa.

Viimeinkin saadaan Kansallisteatteri korjattua. Kehyskaudella on varauduttu 50 miljoo-
nan euron rahoitukseen. Ja yksityisen kopioinnin hyvityksen määräraha pysyy vuoden
2019 tasolla. Sitä ei täällä eduskunnassa teidän tarvitse korjata, se on jo hallituksessa tuon-
ne 11 miljoonaan euroon nyt nostettu. 

Liikuntapoliittisen selonteon toimenpiteet ovat käynnistymässä. Niihin on tuntuvia sat-
sauksia tulossa. Huomiota on kiinnitettävä myös siihen, että liikunta on kokonaisuus, josta
löytyy määrärahoja muun muassa tuossa Jari Lepänkin esittelemällä alalla, eli kansallis-
puistojen reitistöihin laitetaan lisää panoksia. 

Käydään näitä loppuasioita sitten tuossa keskusteluosuudessa läpi. — Kiitos.

Toinen varapuhemies Juho Eerola: Ja nyt niille edustajille, jotka haluavat näiden sekto-
reiden asioihin esittää näitä lisäkysymyksiä: nousette seisomaan ja painatte V-painiketta.
— Sivistysvaliokunnan puheenjohtaja, edustaja Risikko.

11.13 Paula Risikko kok (vastauspuheenvuoro): Kiitoksia, puhemies! Kiitoksia ministe-
reille. Tässä budjetissahan on tosi paljon hyvää asiaa täällä koulutussektorilla, ja palaan
tuohon tutkimukseen sitten vähän myöhemmin.

Mutta näin pitkällä opettajakokemuksella ja aika paljon tätä asiaa tutkineenakin: kun
aina puhutaan siitä, ja myös hallitusohjelma satsaa siihen, että tutkittuun tietoon pitäisi
luottaa, niin nyt kun taloustieteilijöiltä tai muilta asiantuntijoilta on kysytty, mihin pitäisi
satsata, he sanovat, että pitäisi satsata varhaisiin vuosiin.

Meillä on ongelmia nivelvaiheissa. 10 prosentilla on suuria ongelmia opintojen eri vai-
heissa — 6 000 nuorta päättää peruskoulun ilman luku-, kirjoitus- tai laskutaitoa.

Ja mitä tapahtuu toisella asteella? Siellä 10 prosenttia on myöskin se keskeyttämispro-
sentti. Meillä on paljon etäopetusta, opettajilla ei ole resursseja olla käytännön ohjaukses-
sa, taidot hiipuvat — ja nyt satsataan [Puhemies koputtaa] oppivelvollisuuden pidentämi-
seen, miksi?

11.15 Eeva-Johanna Eloranta sd (vastauspuheenvuoro): Arvoisa puhemies! Viimeisen
30 vuoden aikana Suomesta on kadonnut yli puoli miljoonaa sellaista työpaikkaa, joihin on
riittänyt perusasteen koulutus. Samaan aikaan pelkän peruskoulun varaan jää peräti 16 pro-
senttia ikäluokasta. Vain alle puolet, 41,6 prosenttia, pelkän peruskoulun varassa olevista
on töissä. 

Täällä talousarviokeskustelussa on peräänkuulutettu suuria rakenteellisia uudistuksia, ja
niitä on nyt tulossa. Yksi niistä on, että kun muuttuvassa maailmassa 9-vuotinen peruskou-
20



Pöytäkirjan asiakohta PTK 48/2019 vp
lu ei enää riitä, niin hallitus on nyt pidentämässä oppivelvollisuutta, jotta voidaan taata jo-
kaiselle riittävä koulutus ja parantaa ihmisten mahdollisuuksia saada työpaikka. Jos muis-
tetaan aikaa, kun suomalainen menestystarina peruskoulu luotiin, niin silloin oikeisto vas-
tusti peruskoulua suurin piirtein samoin argumentein kuin nyt oppivelvollisuuden pidentä-
mistä, vaikka on nimenomaan siitä kysymys, että koko kansakunta saa riittävän koulutuk-
sen. Arvoisa ministeri Andersson, milloin tuotte esityksen oppivelvollisuuden pidentämi-
sestä tänne eduskuntaan?

11.16 Ari Koponen ps (vastauspuheenvuoro): Arvoisa puhemies! Hyvät ministerit! Kou-
lutukseen tuleva lisärahoitus on todella tärkeää ja juuri sitä ennalta ehkäisevää työtä. Kii-
tos siitä. 

Ammattikorkeakouluihin on tulossa 20 miljoonaa lisäpanostusta. Kumminkin tutkinto-
määrät ovat nousussa, ja tämä johtaa siihen, että panostustenkin jälkeen yhteen koulutuk-
seen käytettävät varat jatkavat laskuaan. 

Varhaiskasvatuksen kertapanostukset ovat jäämässä hallitusohjelman lukuja reilusti
pienemmiksi. Eikö varhaiskasvatukseen panostaminen enää kiinnosta? 

Mitä tehdään opettajien jaksamiselle?
Ja kuten, ministeri Andersson, olette itse todennut, sinne koulun seinien sisälle pitäisi

myöskin rakentaa semmoista moniammatillista yhteistyötä, joka vastaa erityisesti sitten
niiden haastavien oppilaiden tarpeisiin: ihmisiä, joilla on heille aikaa.

Näitä petettyjä lupauksia ei mielellään haluaisi enää kuulla — kuten tämä, että lähes
kaikki hallituspuolueet lupasivat ennen vaaleja yli 18-vuotiaiden itsenäisesti asuvien ei-
huoltajien [Puhemies koputtaa] opintorahaan lähes 100 euron korotuksen. Totuus tässä on
2 euroa 46 senttiä.

11.17 Hilkka Kemppi kesk (vastauspuheenvuoro): Arvoisa puhemies! Ensinnäkin täy-
tyy sanoa tähän ajankohtaiseen keskusteluun, että olen erittäin ilahtunut siitä, että koulu-
tus- ja sivistysasiat kiinnostavat laajasti.

Toinen asia, jonka haluan sanoa, on, että nähdäkseni suomalainen peruskoulu ja suoma-
lainen koulutusjärjestelmä ovat edelleen maailman huippuluokkaa, ja on upea asia, että sii-
hen on investoitu tässä hallitusohjelmassa näin selkeästi ihan vauvasta vaariin.

Mitä tulee tähän varhaiskasvatuksen laatu- ja tasa-arvo-ohjelmaan, niin nähdäkseni se
on juuri oikea tapa, että lähdemme täältä varhaisesta vaiheesta lisäämään tukea. Tässä on
noussut useita huolia esimerkiksi ammatillisen koulutuksen tuen tarpeesta, ja allekirjoitan
ne täysin.

Kysyisinkin ministeri Anderssonilta, millä tavalla tämä kolmiportaisen tuen kehittämi-
nen ja ylipäätään laadun ja tasa-arvon parantaminen varhaiskasvatuksessa nivoutuvat tä-
hän tehtyyn lapsi- ja perhepalveluiden muutosohjelman työhön. [Puhemies koputtaa] Näh-
däkseni on erittäin tärkeää, että nimenomaan monialaisesti kehitämme lasten ja perheiden
asioita. 

11.18 Emma Kari vihr (vastauspuheenvuoro): Arvoisa puhemies! Kiitos ministereille
hyvistä esittelyistä. 

Minä itse ajattelen, että se tärkein arvo tässä maassa on se, että oikeus yhdenvertaiseen,
hyvään lapsuuteen ja tasa-arvoiseen koulutukseen kuuluu täällä joka ikiselle lapselle. Ja
ensi syksystä alkaen jokainen lapsi tässä maassa saa jälleen sen tasa-arvoisen oikeuden
21



Pöytäkirjan asiakohta PTK 48/2019 vp
osallistua varhaiskasvatukseen eikä lapsia enää jaeta heidän vanhempiensa perusteella nii-
hin, jotka jätetään ulkopuolelle, ja niihin, jotka saavat olla mukana. Samaan aikaan ryhmä-
kokoja pienennetään ja laatua parannetaan. Tämä on teko lasten luokkayhteiskuntaa vas-
taan. Viime hallituksen huonot päätökset perutaan, ja sen lisäksi laatua lähdetään paranta-
maan, koska, juuri niin kuin täällä on sanottu, ne oppimispolun ensimmäiset askeleet, ne
ovat ne kaikista tärkeimmät askeleet. Varhaiskasvatuksessa kyllä joka ikinen euro tulee ki-
peään tarpeeseen. Tämä budjetti, jos joku, on kyllä tasa-arvoisen koulutuksen ja tasa-arvoi-
sen lapsuuden budjetti.

11.19 Veronika Honkasalo vas (vastauspuheenvuoro): Arvoisa puhemies! On tosiaan
niin, että koulutuspolitiikassa suunta kääntyy radikaalisti, ja se on hieno asia. 

Niin kuin ministeri Andersson nosti puheenvuorossaan esille, iso huoli liittyy oppimi-
serojen kasvamiseen, erityisesti lasten taustan, yhteiskuntaluokan, mukaan. Sen lisäksi
osaamistaso ja koulutustaso laskevat. Me olemme paljon puhuneet varhaiskasvatuksen
matalasta osallistumisasteesta, ja olisinkin kysynyt ministeri Anderssonilta, mitkä ovat ne
keinot, joilla tätä lähdetään nyt parantamaan, ja mikä on se taso, johon konkreettisesti py-
ritään, ja mitkä ovat ne pitkän aikavälin kustannusvaikutukset, joita ajatellaan tällä muu-
toksella olevan. 

Viime kaudella leikattiin koulutuksesta 940 miljoonaa, ja kuulisinkin mielelläni molem-
milta ministereiltä, että miten te arvioitte, miten nämä leikkaukset ovat vaikuttaneet koko
laajaan koulutuskenttään. [Puhemies koputtaa] Me tiedämme, että luottamuspula esimer-
kiksi tiedeyhteisön kentällä on suuri tällä hetkellä.

11.20 Jukka Gustafsson sd (vastauspuheenvuoro): Arvoisa puhemies! Pääministeri Rin-
teen hallitus on saanut ruusutarhallisen kehuja koulutukseen panostamisesta. Minulla soi-
kin nyt korvassa Vera Teleniuksen hieno laulu ”miljoona, miljoona, miljoona ruusua”.
Tämä on totta, nimittäin nyt suunta kääntyy, hallituspuolueet pitivät lupauksensa palauttaa
koulutukseen kunnianpalautus. 

Menisi koko lyhyt puheenvuoro, jos lukisin kaikkien kiittävien tahojen kannanotot.
Kaksi esimerkkiä: ”Ammattikorkeakoulut ovat tyytyväisiä hallituksen esitykseen”, toteaa
Arenen toiminnanjohtaja Petri Lempinen. ”Hallitus ansaitsee OAJ:n Heljä Misukan mie-
lestä kiitokset siitä, että se halusi panostaa osaamiseen, vaikka talousnäkymät eivät ole par-
haat mahdolliset.”

Sivistysvaliokunta oli aamupäivällä puolitoista tuntia OAJ:n vieraana, ja siellä nousi eri-
tyisesti tämän ammatillisen koulutuksen [Puhemies koputtaa] tilanne. Lapsilla ja nuorilla
ei saa kokeilla. Mitä nyt hallitus tekee erinomaisen hallitusohjelman toteuttamisessa, [Pu-
hemies koputtaa] jotta tämä ammatillinen reformi saadaan sille laadulliselle tasolle, mitä
me kaikki uskoakseni haluamme?

11.22 Sanna Antikainen ps (vastauspuheenvuoro): Arvoisa puhemies! Kaikilla tasoilla
suomalaisessa koulutusjärjestelmässä on panostettava oppilaiden ja opettajien työskente-
ly-ympäristön terveellisyyteen, henkilökunnan jaksamiseen, ryhmäkokojen kohtuullisuu-
teen, kuljetusmatkojen inhimillisyyteen ja kiusaamisen kitkemiseen.

Arvoisa puhemies! Kiusaamisesta koituu tutkitusti vakavia sosiaalisia ja terveydellisiä
ongelmia. Kiusaaminen voi tehdä lapselle koulunkäynnistä todellista helvettiä. Se ajaa
jopa lapsia ja nuoria itsemurhiin. Valtion on hyödynnettävä kaikki mahdolliset keinot kiu-
22



Pöytäkirjan asiakohta PTK 48/2019 vp
saamisen kitkemiseksi. Kysyisinkin: mitä opetusministeri Andersson aikoo tehdä kiusaa-
misen kitkemiseksi? Ja kysyisin vielä: pitääkö teidän mielestänne, ministeri Andersson,
kiusaajan vaihtaa koulua? — Kiitos.

11.23 Sofia Vikman kok (vastauspuheenvuoro): Arvoisa puhemies! Kyllä nyt vaikuttaa
siltä, että näiden hallituksen koulutusruusujen seassa on kovasti piikkejä. Lisäopettajien
palkkaaminen ammatilliseen koulutukseen on hyvä ja erittäin kannatettava asia, mutta
opettajien palkkaaminen vain väliaikaisesti on hallitukselta suorastaan sumutusta. [Väli-
huutoja] Millaiseen työnantajapolitiikkaan te oikein kannustatte? Hallitus tekee kertaluon-
teisia lisäyksiä, jotka on tarkoitus rahoittaa valtion omaisuutta myymällä. Opettajien pal-
kat pitäisi kuitenkin pystyä maksamaan senkin jälkeen kun myynnistä saadut tulot on käy-
tetty. Tästä syystä ennen pysyviä menolisäyksiä pitää aina varmistaa pysyvät tulot. Tämän
vuoksi on huolestuttavaa, että hallitukselta ei löydy työllisyystoimia, jotka takaisivat sen,
että meillä on vielä seuraavillakin vuosikymmenillä laadukasta koulutusta [Puhemies ko-
puttaa] ja varaa meidän opettajiemme palkkoihin.

11.24 Pasi Kivisaari kesk (vastauspuheenvuoro): Arvoisa herra puhemies! Kyllä häm-
mästelen joidenkin oppositioedustajien puheita tästä sivistysbudjetista, joka on oikeastaan
kaikkien aikojen sivistysbudjetti. Olen itse tehnyt noin 20 vuoden ajan töitä juuri tuolla
ruohonjuuritason etulinjassa ja voin vakuuttaa teille, että ruohonjuuritaso kiittää tästä bud-
jetista. Se on hyvinvointivaltion tason nostoa kirkkaasti ja konkreettisesti.

Ensinnäkin kiittäisin ministeri Kososta siitä, että tässä on poikkeuksellisen voimakkaat
kohotukset suomalaisen korkeakoulutuksen ja ammattikorkeakoulutuksen puolesta, siis
määrärahakohennukset ovat lähes 130 miljoonaa euroa. Miten varmistetaan tällainen alu-
eellinen oikeudenmukaisuus ja määrärahojen vaikutus opetuksen tason [Puhemies koput-
taa] nostamisessa ja toisaalta myöskin osaajapulan taklaamisessa?

11.25 Pirkka-Pekka Petelius vihr (vastauspuheenvuoro): Arvoisa puhemies! Hyvät mi-
nisterit! Varhaiskasvatus on jokaisen lapsen oikeus. Kahden vaalikauden mittaisten koulu-
tusleikkausten aika on nyt ohi, suunta on kääntynyt. 

Hallitus ensi töikseen palauttaa subjektiivisen varhaiskasvatusoikeuden jokaiselle lap-
selle ja pienentää ryhmäkokoja. Tutkimusten mukaan nimenomaan laadukas varhaiskasva-
tus on erinomainen sijoitus, koska se kaventaa oppimiseroja jo varhaisessa vaiheessa sekä
ehkäisee syrjäytymistä. Yhtäkään lasta ei saa syrjäyttää. Tämän vahvistamiseksi hallitus
on sitoutunut kolmiportaiseen tukeen, jotta jokainen lapsi saa tarkoituksenmukaista ja oi-
kea-aikaista tukea jo varhaiskasvatuksessa. 

Lapsemme ansaitsevat parasta, ja meidän aikuisten tehtävänä on tarjota heille parhaim-
mat mahdolliset rakennuspalikat elämänpituiselle matkalle. [Puhemies koputtaa] Iloitsen
siitä, että tämä hallitus tekee aidosti lapsi- ja perhemyönteistä politiikkaa.

11.26 Sari Tanus kd (vastauspuheenvuoro): Arvoisa herra puhemies! Suomessa perus-
koulu on maailmanlaajuisesti ollut menestystarina: jokaiselle lapselle on tarjottu mahdol-
lisuus opiskeluun. Toivoisi peruskoulun olevan maailman paras peruskoulu myös jatkos-
sa, mutta siihen liittyy suuria huolia, ja tässä haluaisin nostaa meidän lastemme luku-, las-
ku- ja kirjoitustaidon. 
23



Pöytäkirjan asiakohta PTK 48/2019 vp
Luku-, lasku- ja kirjoitustaito oli huolena jo viime kaudella. Meillä tulee suuri määrä
lapsia ja nuoria, peruskoulun päättäviä, jotka eivät osaa kunnolla lukea, laskea tai kirjoit-
taa, ja itse näkisin, että jos meidän lapsemme pääsevät peruskoulun alaluokkien läpi ilman
kunnollisia perustaitoja, niin se on karhunpalvelus. Nyt kysyisinkin: millä tavalla te minis-
teriössä aiotte toimia niin, että jatkossa meiltä peruskoulusta ei tulisi ulos yhtään lasta, jol-
la ei ole hyvät tai vähintäänkin kohtalaisen hyvät luku-, lasku- ja kirjoitustaidot?

11.28 Jari Myllykoski vas (vastauspuheenvuoro): Arvoisa herra puhemies! Kysyisin
opetusministeriltä nyt kun tätä toisen asteen reformia ruvetaan konkreettisesti tekemään —
kun sitä viime kaudella aloitettiin sillä, että leikattiin ja vietiin mahdollisuudet järkevälle
valmistelulle: kuinka me voimme turvata erilaisten oppijoiden ammatillisesta koulutukses-
ta valmistumisen? 

Voin itse lukihäiriöisenä sanoa, että polku olisi tällä hetkellä todella kivinen. Kun am-
mattikoulun aikanaan keskeytin, ei ollut niin paljon lukuhaluja mutta työhaluja oli. 

Tällä hetkellä nuorilla ei ole polkuja ammattiin. Millä lailla tässä kohdassa toimivat ne
nuoret, pojat ja tytöt, jotka haluavat tehdä töitä mutta joille tulee esteeksi toisen asteen kou-
lutuksen todistuksen tai lukiotodistuksen puuttuminen? Monessa tapauksessa oppisopi-
muspolkukaan ei aukea, koska työnantajat edellyttävät kuitenkin tutkintopohjaa. On se hä-
tähuuto, että me emme halua [Puhemies koputtaa] syrjäyttää nuoria. Kuinka tämä estetään,
[Puhemies koputtaa] jotta heillä on mahdollisuus siirtyä työelämään?

11.29 Anneli Kiljunen sd (vastauspuheenvuoro): Arvoisa herra puhemies! Jokaisella lap-
sella tulee olla oikeus oppia. Valitettavasti nyt tilanne ei ole näin, ei ole varhaiskasvatuk-
sessa, ei ole myöskään perusopetuksessa eikä toisellakaan asteella. 

Erityisopetuksen tarve on kasvanut kaikkialla Suomessa. Erityisopettajista on huutava
pula. Me olemme varmaan kaikki kuulleet siitä ja saaneet palautetta siitä. Kyse ei ole pel-
kästään yksittäisestä lapsesta tai nuoresta, joka tarvitsee erityistä tukea, vaan kyse on koko
oppimisryhmästä ja -ympäristöstä, missä kaikki lapset voisivat oppia, ja sen takia eri-
tyisopettajien merkitys yksilöllisen opetuksen tarpeessa mutta myös sen koko ryhmän op-
pimisessa on äärettömän tärkeä. Nyt kysyisin ministeriltä: mitä hallitus tulee tekemään,
jotta meidän erityisopettajiemme saatavuus tulisi paranemaan sekä varhaiskasvatuksessa
että myös perusopetuksessa?

11.30 Kaisa Juuso ps (vastauspuheenvuoro): Arvoisa puhemies! Ministeri Andersson!
Lukuisat opetusalan ammattilaiset kritisoivat tätä oppivelvollisuusiän nostoa 18 vuoteen ja
sanovat, että paukkuja pitäisi sen sijaan satsata perusopetukseen. Sen olen kuullut myöskin
monen edustajan suusta täällä, että se ongelma on siellä, ei suinkaan siellä toisen asteen
opetuksessa. Nyt kun kuitenkin sitä ollaan viemässä lakiin, niin oletteko te huomioineet
sen, että se yksilöllisen tuen tarve siellä toisen asteen opetuksessa tulee kasvamaan aivan
valtavasti, koska sieltä perusopetuksesta tulee oppilaita, joiden perustaidot eivät riitä sii-
hen toisen asteen koulutukseen?

11.31 Sari Multala kok (vastauspuheenvuoro): Arvoisa puhemies! Ensin kiitokset, kos-
ka niitä on ehdottomasti annettava. On hienoa, että koulutukseen panostetaan ja esimerkik-
si varhaiskasvatukseenkin tulee nyt panostuksia. 
24



Pöytäkirjan asiakohta PTK 48/2019 vp
Haluaisin kuitenkin kysyä myös tästä, kun nyt tutkimusten mukaankin on vaikuttavaa
panostaa juuri sinne varhaisiin vuosiin ja meillä muihin Pohjoismaihin verrattuna osallis-
tumisaste varhaiskasvatuksessa edelleen on alhaisimmalla tasolla: onko teillä jossain tässä
budjetissa nyt jatkoa osallistumisasteen nostolle eli esimerkiksi kaksivuotisen esiopetuk-
sen pilotteihin, 5-vuotiaiden maksuttoman varhaiskasvatuksen kokeilun jatkolle, maksu-
jen alennukselle ylipäätään?

Toinen asia, josta haluaisin kysyä: Viime hallituskaudella todella alkuvaiheessa leikat-
tiin toki paljon rahaa — myös palautettiin koulutukseen — mutta yksi asia, josta huoleh-
dittiin koko ajan, oli se, että julkiset panostukset, suorat panostukset tutkimustoimintaan
pysyivät jatkuvasti kasvavalla uralla. Nyt Suomen Akatemian myöntövaltuuksista ollaan
leikkaamassa 31 miljoonaa. [Puhemies koputtaa] Miksi?

11.32 Mikko Kinnunen kesk (vastauspuheenvuoro): Arvoisa herra puhemies! Kiitän hal-
litusta koulutukseen panostamisesta. Sivistys on yhteiskuntamme vahva perustus. Oppi-
velvollisuusikä on nyt nousemassa, ja oppivelvollisuuden sisään rakennetaan erilaisia
opintoja, tukimuotoja, jotka voidaan sitten sisällyttää toisen asteen tutkintoihin. Nuorista
halutaan ottaa koppi. Nuorilla on kolme polkua perusopetuksen jälkeen: ammatillinen kou-
lutus, lukio ja kolmas polku eli kansanopistot, kymppiluokat, työpajat, kuntoutus ja val-
mentava koulutus. Oppivelvollisuustehtävään liittyvät kustannukset korvataan koulutuk-
sen järjestäjille täysimääräisesti. On hienoa, että nuorille on tarjolla useita polkuja, koska
emme ole samasta puusta, olemme oppijoina erilaisia. Nuorten joukossa on myös käden-
taitajia, joiden on vaikea istua koulunpenkillä. Heille sopii hyvin oppisopimuskoulutus.
Kysyn ministeri Anderssonilta: [Puhemies koputtaa] miten oppisopimuskoulutus sovite-
taan osaksi tätä kolmatta polkua?

11.33 Marko Asell sd (vastauspuheenvuoro): Arvoisa puhemies! Hallitus lisää liikunnan
rahoitusta, hyvä niin, mutta on harmaita pilviä tietysti siinä päällä, koska näyttää siltä, että
Veikkaus tulouttaa vastaisuudessa — ainakin lähitulevaisuudessa — entistä vähemmän tu-
loja, jotka vaikuttavat suoraan myös liikunnan ja urheilun rahoitukseen. Erityisesti se saat-
taa näkyä liikuntapaikkarakentamisessa tai kansalaisjärjestöjen tukemisessa ja näin edes-
päin. Olisiko liikunnan ja muiden Veikkauksen rahoituksen varassa olevien edunsaajien
resurssit jatkossa turvattava vahvemmin valtion budjetista kuin Veikkaukselta? Vai onko
esimerkiksi arpajaislain kiirehtimisellä ja sen lain myötä uusilla mahdollisuuksilla positii-
visempi vaikutus näihin resursseihin, mitä näillä edunsaajilla on tulevaisuudessa? Näke-
mystä tähän. — Kiitos.

11.34 Juha Mäenpää ps (vastauspuheenvuoro): Arvoisa puhemies! Ruotsin palauttami-
nen lukion kirjoituksiin pakolliseksi on semmoinen asia, joka herättää hyvin monenlaisia
tunteita poikien keskuudessa, ja tiedetään, että pojilla on huomattavia ongelmia tässä. Li-
säksi suomenkielisten keskuudessa voidaan katsoa, että ruotsin kielen opiskeleminen ei ole
sillä lailla tasa-arvoista, että suomenkieliset asuvat pääosin kunnissa, joissa ei ruotsia pu-
huta lainkaan, ja taas heidän, jotka puhuvat ruotsia pääsääntöisesti, kunnissaan tai lähiseu-
dulla on valtavan paljon suomenkielisiä, joten heidän on huomattavasti helpompi opiskel-
la tätä kieltä. Arvoisa opetusministeri, palaako [Puhemies koputtaa] ruotsi pakolliseksi kir-
joituksiin?
25



Pöytäkirjan asiakohta PTK 48/2019 vp
11.35 Timo Heinonen kok (vastauspuheenvuoro): Arvoisa herra puhemies! Haluan an-
taa kiitosta siitä, että koulutukseen voidaan nyt jälleen hieman panostaa. Se on tärkeää, sil-
lä kyllä siellä varhaisissa vuosissa, peruskoulussa, toisella asteella luodaan ne edellytyk-
set, joilla sitten menestytään tulevaisuudessa myös työelämässä.

Peruskoulun erityisopetuksessa aika usein törmätään siihen, että resurssit eivät ole sel-
laisia, että esimerkiksi kolmiportaiseen tukeen riittäisi opettajilla aikaa; hallinnolliset pa-
perit vievät liian paljon tästä panoksesta. Toivoisin, että ministeri voisi hivenen avata aja-
tuksiaan tästä, miten voisimme esimerkiksi opettajamitoituksella tai muulla vahvistaa
myös peruskoulua.

Pidän hyvänä myös sitä, että liikunnan rahoitus on päätetty turvata jatkossakin, vaikka
veikkausvoittovarat vähenisivät. Mutta kysyn, arvoisa puhemies, sitä, että kun vihreät tu-
livat hallitukseen, niin Suomen Akatemialta nyt leikataan: oliko se vihreiden idea, vai mis-
tä tällainen ajatus tuli, että nyt halutaan kuitenkin lopulta jatkaa näitä [Puhemies koputtaa]
koulutusleikkauksia ja sivistysleikkauksia? [Välihuutoja]

Toinen varapuhemies Juho Eerola:  Nyt molemmat ministerit ovat pyytäneet mahdolli-
suutta vastata. [Välihuutoja — Puhemies koputtaa] — Nyt on ministereiden vastauspu-
heenvuorot. — Ministeri Andersson, 5 minuuttia.

11.36 Opetusministeri Li Andersson: Arvoisa puhemies! Paljon kysymyksiä [Hälinää
— Puhemies: Hiljaisuus saliin!] monista teemoista. Lähdetään liikkeelle tästä varhaisesta
tuesta ja oppivelvollisuudesta. Meidän näkemyksemme on se, että me tarvitsemme panos-
tuksia sekä—että. 

Tämä hallitus panostaa varhaiseen tukeen muun muassa panostamalla varhaiskasvatuk-
seen, palauttamalla subjektiivisen varhaiskasvatusoikeuden, pienentämällä ryhmäkokoja.
Näillä on positiivista vaikutusta myöskin osallistumisasteen näkökulmasta ja sen lisäksi tä-
män varhaiskasvatuksen kehittämishankkeen kautta, jonka puitteissa tosiaankin on tarkoi-
tus jatkaa maksuttomuuskokeiluja sekä pilotoida tätä kaksivuotista esiopetusta. Varhais-
kasvatushankkeen puitteissa tehdään myöskin Lape-yhteistyötä, ja erityisesti siinä halu-
taan tarkastella varhaiskasvatuksen ja neuvoloiden välistä yhteistyötä ja mahdollisuuksia
muun muassa palveluohjauksen parantamiseen, sitä, mitä sitä kautta olisi mahdollista saa-
da aikaiseksi.

Myöskin joustava alkuopetus on äärimmäisen tärkeää tämän varhaisen tuen näkökul-
masta. Tavoitteena siinä olisi se, että lapset pystyisivät etenemään omassa kehitystahdis-
saan silloin oppimisen ensimmäisinä vuosina, jolloin myöskin on helpompaa ikään kuin
päästä kiinni, mikäli havaitaan, että perustaidot eivät ole vielä riittävän vahvoja eteenpäin
siirtymiselle.

Tämän lisäksi tarvitaan myöskin muutoksia meidän oppivelvollisuuteen. Syy on oikeas-
taan se, että perusasteen varassa olevien työllisyysaste, kuten tässä jo todettiin, tällä hetkel-
lä Suomessa on siinä 40 prosentin paikkeilla, kun toisen asteen tutkinnon suorittaneiden
kohdalla se nousee yli 75:n. Kaikki se, mitä suomalaisessa työelämässä, työmarkkinoilla
tällä hetkellä tapahtuu, vie kasvavien osaamisvaatimusten suuntaan, ja me emme ole pys-
tyneet hyvistä, tärkeistä, perustelluista hankkeista huolimatta tällaisilla hankepohjaisilla
ratkaisuilla riittävän hyvin pääsemään kiinni tähän toisella asteella tapahtuvaan keskeyttä-
miseen. [Sari Sarkomaan välihuuto] Eli tästä syystä tarvitaan laajempi koulutuspoliittinen
uudistus, ja tästä syystä oppivelvollisuutta nyt lähdetään pidentämään. Tavoitteena on, että
26



Pöytäkirjan asiakohta PTK 48/2019 vp
lakiesitys voidaan tuoda eduskuntaan ensi vuoden syysistuntokauteen. [Sari Sarkomaa:
Väärä lääke!]

Oppivelvollisuutta laajennettaessa on äärimmäisen tärkeätä, että huomioidaan opiskeli-
joiden yksilölliset tarpeet. Siinä on tarkoitus ottaa huomioon myöskin oppisopimuskoulu-
tuspolku, ja meillä on tässä samanaikaisesti käynnissä yhteistyössä TEMin kanssa hanke,
jonka yhtenä tavoitteena on pohtia keinoja, joilla me voisimme tehdä oppisopimuskoulu-
tuksesta nykyistä paremmin nuorille sopivan kouluttautumismuodon esimerkiksi tämän
ammatillisissa oppilaitoksissa tapahtuvan 2+1-työn kautta.

Erityinen tuki ja perustaidot: Kannamme huolta siitä tilanteesta, jossa monissa suoma-
laisissa peruskouluissa ollaan tällä hetkellä. Tästä syystä hallitusohjelmassa on linjaus sii-
tä, että tämän erityisen tuen toimivuutta ja nykyistä toteutumistapaa käydään läpi. Minun
nähdäkseni ongelma on se pitkään jatkunut säästökierre, mikä on ollut käynnissä monissa
suomalaisissa kunnissa, mikä valitettavasti on näkynyt siinä, että myöskin sivistystoimen
resursseista on nipistetty eikä ole riittävän hyvin pystytty huolehtimaan siitä, että kun ylei-
sopetuksen luokissa on paljon oppilaita erityisen tuen päätöksillä, niin silloin myöskin se
resurssi seuraisi mukana. Tämän perusopetushankkeen puitteissa on tarkoitus siis sekä
suoraan kohdentaa lisää tukea erityisopetukseen että käydä läpi nykytilannetta ja pohtia,
tarvitaanko muutoksia lainsäädäntöön vai millä tavalla voitaisiin nykyistä paremmin ohja-
ta tätä järjestelmää niin, että se toteutuu, niin kuin lainsäätäjä on alun perin tarkoittanut.
[Sari Sarkomaa: Tämä ei lukenut hallitusohjelmassa!] 

Lasten perustaitojen vahvistamisen osalta painottaisin taas kerran itse asiassa tätä jous-
tavaa alkuopetusta, koska ajatus siinä on se, että voidaan huolehtia siitä, että kaikki oppi-
laat saisivat riittävän vahvat lukemisen, kirjoittamisen ja laskemisen perustaidot mahdolli-
simman aikaisessa vaiheessa. Parhaillaan luodaan myöskin yhdenmukaiset arviointikritee-
rit perusopetuksen päättöarvosanoille, jotta voidaan huolehtia siitä, että se arviointi olisi
nykyistä tasaisempaa eri kouluissa eri puolilla Suomea. 

Palaan vielä kiusaamiseen ja ammatilliseen koulutukseen sitten seuraavassa komment-
tipuheenvuorossani.

Toinen varapuhemies Juho Eerola: Ministeri Kosonen. 
[Hälinää] Ja jälleen hiljaisuus saliin, ministeri puhuu.

11.42 Tiede- ja kulttuuriministeri Hanna Kosonen: Arvoisa puhemies! Edustaja Ko-
posen kysymykseen AMK-koulutuksen tutkintotavoitteista tai aloituspaikkalisäyksistä:
Meillä on yliopistojen ja ammattikorkeakoulujen kesken neuvottelut käynnissä tuonne ke-
vääseen asti, ja yhdessä pohdimme näitä tavoitteita, voidaanko niitä minkäkin yliopiston,
ammattikorkeakoulun suhteen nostaa vai pysytäänkö nykyisissä tavoitteissa. Nousutiellä
olemme siksi, koska nimenomaan tämä toive on tullut sieltä korkeakoulukentältä.

Erittäin hyvä kysymys myös opettajien koulutuksesta: Meillä on vetovoimasta tulossa
selvitys, lähdössä juuri käyntiin, eli mietitään oikeasti niitä tarpeita ja myös syitä siihen,
minkä takia se vetovoima on tällä hetkellä hieman laskussa. Täytyy tähän puuttua saman
tien.

Edustaja Honkasalolle vastauksena näitten leikkausten vaikutuksista: Hallitusohjelma-
työssä teimme hyvän linjauksen siitä, että tärkeintä on korkeakoulupuolelle palauttaa työ-
rauha. Tästä ehkä merkittävin teko — korkeakoulujenkin suusta — on se, että indeksit on
nyt palautettu koko hallituskaudeksi ja lisäksi perusrahoitusta lisättiin merkittävästi. [Sari
27



Pöytäkirjan asiakohta PTK 48/2019 vp
Sarkomaa: Se on kehyksissä, edellinen hallitus huolehti siitä!] Tämä perusrahoituksen li-
sääminen nimenomaan antaa heille mahdollisuudet tehdä itse valintoja rahoituksen kohdis-
tamisen suhteen.

Edustaja Vikman kyseli työllisyystoimien perään. Minusta me olemme nyt äärimmäi-
sen hyvien työllisyystoimien äärellä tässä koulutuskeskustelussa. Meillä on vahvat satsa-
ukset osaamistason nostamiseen kaikilla koulutusasteilla, ja myös osaajapulaan vastataan.

Edustaja Kivisaari kysyi alueellisen vaikuttavuuden toteutumisesta ammattikorkea-
koulujen rahoituksen osalta. Niin kuin sanoin, neuvottelut ovat käynnissä, ja hallitusohjel-
massa on hyvä kirjaus siitä, että pyritään vastaamaan tarpeisiin alueittain ja aloittain. Tällä
hyvällä kirjauksella etenemme noissa neuvotteluissa.

Edustaja Kiljunen oikeastaan jatkoi tätä osaajapulakysymystä nimenomaan erityisopet-
tajien osalta. Siellä on haasteita saatavuudessa. Me olemme kartoittaneet näitä osaajapula-
aloja, ja niitä on juurikin siellä erityisopettajien puolella, varhaiskasvatuksen ammattilai-
sista on pula, oppilashuollossa, opiskelijahuollossa noin yleisestikin, tekniikan alalla. Tie-
tenkin meidän täytyy myös olla uskollisia hiilineutraaliustavoitteellemme, eli silloin meil-
lä täytyy olla uusia osaajia energia-alalla nimenomaan energia-alan digitalisoitumisen ja
sähköistymisen myötä.

Edustaja Heinonen ja Multala kysyivät Suomen Akatemian rahoituksesta. Kokoomuk-
sessa on selvästi luettu nyt tarkkaakin tarkemmin momenttikohtaisesti näitä asioita. Se, että
siellä Suomen Akatemian kohdalla on nyt vähemmän rahaa ensi vuodelle käytössä kuin
tänä vuonna, johtuu kolmesta asiasta:

Ensiksikin vuosina 18—19 oli käynnissä viime hallituksen opetusministeri Sanni
Grahn-Laasosen määräaikainen rahoitus lippulaivahankkeelle, joka loppui nyt sitten kah-
teen vuoteen. Tämä oli nimenomaan siemenrahaa, eli nämä hankkeet jatkuvat vielä 6—7
vuotta tästäkin lähtien. Mikään toiminta ei siis lopu.

Toinen asia on se, että Kajaanin supertietokoneeseen on korvamerkitty tuosta kokonai-
suudesta 20 miljoonaa euroa ensi vuodelle, mikä tuottaa 152 miljoonaa euroa eurooppa-
laista tutkimusrahaa, joka tulee valtioilta ja Euroopan unionilta. Tämä on nimenomaan
ponninraha siihen, ja se ei näy tuossa Suomen Akatemian momentilla nyt. [Jukka Gustafs-
son: Erinomainen päätös!]

Kolmantena [Puhemies koputtaa] kohtana vielä: Toivoisin, että katselemme kokonai-
suutta. Tki-rahoitus tulee nousemaan tällä kaudella laskennallisesti 95 miljoonaa euroa.
Ensi vuodelle siellä on [Puhemies koputtaa] Business Finlandin rahaa selvästi lisää, tki-ra-
haa lisää, ja tuohon yhtälöön ei ole edes laskettu yliopistojen indeksin palautusta. Eli todel-
la, [Puhemies koputtaa] tämä hallitus ei leikkaa tutkimuksesta ja kehityksestä.

Toinen varapuhemies Juho Eerola:  Nyt jatketaan debatteja, ja kierroksen aloittaa sivis-
tysvaliokunnan puheenjohtaja, edustaja Risikko.

11.47 Paula Risikko kok (vastauspuheenvuoro): Kiitoksia, arvoisa puhemies! Vielä tar-
kentaisin ministeri Kososelta: Minä olen todella tyytyväinen siitä, että saitte sen, ettei jak-
sotusta tullut tähän korkeakoulujen perusrahoitukseen. On hieno asia, että saadaan jo tule-
vana vuonna aloitettua nämä lisäykset. Mutta aloituspaikoista kysyisin, että tuleehan aloi-
tuspaikkoihin vielä erikseen rahat, ja kysyisin ihan sitä, että mitkä aloituspaikat nyt oikeas-
ti nousevat. Erityisenä kysymyksenä, että miten on esimerkiksi sote-alalla, kun me sinne
tarvitsemme paljon uusia henkilöitä. Kerrotteko ihan lyhyesti ne?
28



Pöytäkirjan asiakohta PTK 48/2019 vp
Sitten tästä t&k-rahoituksesta: Tavoitehan on, että 4 prosenttia bruttokansantuotteesta
jossain vaiheessa saataisiin siihen. Elikkä minkälainen suunnitelma teillä on siihen pol-
kuun?

11.48 Antti Lindtman sd (vastauspuheenvuoro): Arvoisa puhemies! Täytyy sanoa, että
tämän budjettiesityksen tärkein asia on se, että nyt toteutetaan koulutuksen ja tutkimuksen
kunnianpalautus vuosien ja vuosien leikkausten jälkeen. Suunta muuttuu, ja se on tärkeätä.
Mutta jos yksi päätös täältä pitäisi nostaa esiin, jos vain yksi päätös, niin kyllä tämän sek-
torin tärkein päätös on se, että ensi elokuusta lähtien yhtä ainutta lasta päiväkodista ei lä-
hetetä ennen ruokailua kotiin vain sen vuoksi, että vanhemmat ovat työttömiä — vain sen
vuoksi, että vanhemmat ovat työttömiä. [Paula Risikko: Ei kai ketään ole lähetettykään?]
Se on yhdenvertainen varhaiskasvatusoikeus, ja voi sanoa, että siinä kiteytyy paljon sitä,
mikä Suomessa on hyvää tasa-arvon maana, jossa kenestä tahansa voi tulla mitä tahansa.
Siihen kiteytyy myös se osallistumisasteen nousu ja nimenomaan tämä varhainen puuttu-
minen. Ja arvoisa puhemies, vetoaisin, että tämän päätöksen eduskunta voisi tehdä yksi-
mielisesti, [Puhemies koputtaa] koska se on asia, joka vahvistaa sitä, mikä Suomessa on
hyvää.

11.49 Sakari Puisto ps (vastauspuheenvuoro): Arvoisa puhemies! Koulutusasioissa mo-
net tärkeät asiat ovat näiden varsinaisten rahamääräisten tekijöiden ulkopuolella, toiminta-
periaatteiden tasolla. Perusopetuksessa jo ihan arkijärjellä ajatellen tärkeää on turvata kou-
lurauha, mikä vaatii opettajien auktoriteetin palauttamista. Oppimisessa on tärkeää seurata
ja mitata oppimista sekä asettaa oppilaille vaatimuksia, joista myös pidetään kiinni. Ilmiö-
pohjaista oppimista ei pidä viedä liian pitkälle, vaan perusasioiden hallintaan on kiinnitet-
tävä riittävästi huomiota ensin. Kouluissa tapahtuva inkluusio ei ole saadun palautteen pe-
rusteella toiminut. Näissä asioissa Suomi on liikkunut huonoon suuntaan. Samaan aikaan,
kun Suomea hehkutettiin kaikissa kansainvälisissä vertailuissa mallimaana vuosituhannen
vaihteessa, olemme alkaneet itse matkia muualta tulleita trendejä liiaksi, omaksi vahingok-
semme.

Hyvä ministeri, onko teillä aikomusta tarkastella edellä esiin nostamiani periaatteellisia
asioita aidosti virheiden korjaamiseksi, oppimisen edellytysten ja suomalaisen koulun
mahdollisimman korkean tason vaalimiseksi?

11.51 Jouni Ovaska kesk (vastauspuheenvuoro): Arvoisa puhemies! Hyvää Aleksis Ki-
ven ja suomalaisen kirjallisuuden päivää kaikille! 

Tälläkin hetkellä tuhannet opettajat ja koululaiset ovat työnsä ääressä, ja opettajilta on
kantautunut paljon viestiä siitä, miten moni on väsynyt. Kun tekee sitä työtä päivittäin, niin
huomaa, miten erilaisia tarpeita oppilailla on. Yksi tarvitsee eriyttämistä lukihäiriön takia,
toinen vasta kehittyvän suomen kielen takia, yksi kaipaa syliä ja hellyyttä, sillä opettaja
saattaa olla se ainoa aikuinen päivän arjessa. Opettaja saattaa huolehtia diabeetikko-oppi-
laan sokereista, vaikka hänellä ei ole minkäänlaista alan koulutusta siihen. Toisaalta on ti-
lanteita, joissa oppilas joutuu pelkäämään vanhempia ja heidän kohtaamistaan. Eli moni
kokee sen uupumuksen työssään, ja tämähän on juuri näkynyt myös hakijatilastoissa. Ky-
syisinkin, millä tavalla hallitus aikoo parantaa koululaisten ja koulun henkilöstön arkea pa-
nostaa siihen, ja millä tavalla me panostamme ennen kaikkea koulujen johtamiseen.
29



Pöytäkirjan asiakohta PTK 48/2019 vp
11.52 Saara Hyrkkö vihr (vastauspuheenvuoro): Arvoisa puhemies! Edellisten vuosien
koulutusleikkaukset ja poukkoileva koulutuspolitiikka ovat nakertaneet luottamusta, laa-
tua ja tasa-arvoa koulutuskentällä, ja se onneksi muuttuu nyt. Koulutusleikkausten tie on
kuljettu loppuun, ja kaikkiin koulutusasteisiin aina varhaiskasvatuksesta alkaen panoste-
taan. Joudumme toki aloittamaan takamatkalta siivoamalla viime kauden rajujen leikkaus-
ten jälkiä.

Ehkä edellisiin täällä kuultuihin puheenvuoroihin viitaten on hyvä todeta, että vihreät
ovat johdonmukaisesti tehneet hartiavoimin töitä aivan jokaisen koulutukseen kohdenne-
tun euron puolesta. On todella hienoa, että Suomeen on saatu nyt sivistyshallitus, jossa näi-
tä asioita voidaan yhdessä edistää. Liekö se kokoomusedustajien kolkuttava omatunto,
joka pakottaa etsimään syypäitä omiin virheisiinsä muualta?

Hallitus on hyvästä syystä asettanut tavoitteeksi, että yhä useampi lapsi pääsee varhais-
kasvatuksen piiriin, ja tämän toteutuminen edellyttää sekä esteiden poistamista että uuden-
laista kannustamista.

Näiden leikkaustenperumisten lisäksi on hienoa, että laatu- ja tasa-arvo-ohjelma [Puhe-
mies koputtaa] myös käynnistyy, ja siitä olisi hienoa kuulla [Puhemies koputtaa] ministe-
riltä lisää. 

11.53 Katja Hänninen vas (vastauspuheenvuoro): Arvoisa puhemies! Minä kyllä sanoi-
sin näin, että kyllä tämä on viiden puolueen tekemä työ ja hallitusohjelma. Ja kiitän minis-
tereitä, kiitän koko hallitusta ja kaikkia osallisia siitä, että vihdoin ja viimein suomalainen
peruskoulujärjestelmä saa sen kunnianpalautuksen, mikä sille kuuluu. Se on brändi maail-
malla, sitä ihaillaan. Kouluruokailu on ilmainen, sitä ei ole monessa muussa maassa täällä
maailmassa, ja myös se on erittäin tärkeä asia. Kouluterveydenhuoltoon pitää edelleen pa-
nostaa ja näihin erityisnuorten tarpeisiin, erityisen tuen tarpeeseen. Se on varmasti sellai-
nen resurssi, mihin ei voi koskaan liikaa panostaa, mutta nyt tämä hallitus tekee siihenkin
satsauksia, mikä on erittäin tärkeää.

Subjektiivinen päivähoito-oikeushan on lapsen oikeus varhaiskasvatukseen, ja on tär-
keää, että se palautetaan. Viime hallitus — perussuomalaiset ja kokoomus — [Välihuuto]
leikkasi lapsilta. Te leikkasitte myös ammatillisesta koulutuksesta, tuhannet opettajat jäi-
vät vaille työtä, lähiopetuksesta leikattiin. Nyt te täällä hurskastelette, kun tämä hallitus
vihdoin ja viimein palauttaa kunnian koulutukselle. Ja tämä [Puhemies koputtaa] oppivel-
vollisuusiän pidentäminen on kyllä koulutushistoriallinen panostus, [Puhemies koputtaa]
ja tämä on, jos jokin, tasa-arvoteko.

Toinen varapuhemies Juho Eerola: Nyt on muutamassakin puheenvuorossa kokoomus
ja perussuomalaiset mainittu, niin annetaan sinne puheenvuoro.

11.54 Arto Satonen kok (vastauspuheenvuoro): Arvoisa puhemies! Jotta totuus ei unoh-
tuisi, nyt on kuitenkin rehellistä sanoa se, että ilman Sipilän hallituksen aikaansaamaa työl-
lisyyden parannusta tänään ei tehtäisi niitä korotuksia koulutuksen määrärahoihin. Ei ku-
kaan halua koulutuksesta leikata. Toiset olivat vain sellaisen tilanteen edessä silloin, ja nyt
on helpompi puhua, kun toiset ovat asian hoitaneet. [Jukka Gustafssonin välihuuto] 

Mutta varsinainen kysymykseni [Hälinää — Puhemies koputtaa] liittyy siihen — minis-
teri Kososelle, teiltä ei vielä tullut siihen vastausta — että tämä Veikkauksen tilanne huo-
lestuttaa aika paljon. On tietysti ihan järkevää, että Veikkaus tekee niitä toimenpiteitä, joil-
30



Pöytäkirjan asiakohta PTK 48/2019 vp
la peliongelmia vähennetään, mutta se on todella iso asia näille edunsaajille. On hyvä, että
siitä on nyt kirjattu, että esimerkiksi liikunnan osalta tämä asia hoidetaan, mutta siinä on
niin isosta asiasta kyse, että minusta olisi hyvä vielä tätä asiaa avata. Ja tämä on tärkeää en-
nen kaikkea nuorten ja lasten harrastusmahdollisuuksien kannalta, kyllä huippu-urheilu tu-
lee pärjäämään. Tähän asiaan haluaisin vielä tarkempaa vastausta.

11.55 Ari Koponen ps (vastauspuheenvuoro): Arvoisa puhemies! Mitkä ovat perusteet,
joilla hallitus toteaa Veikkauksen yksinoikeuden turvaamisen hillitsevän rahapelihaittoja?
Kun hallitus korostaa Veikkauksen toimintaedellytysten turvaamista, niin miksi hallitus ei
samaan aikaan halua vaatia pelihaittojen asiantuntijoiden lisäämistä Veikkaus Oyj:n päät-
tävissä elimissä? Millä tavoin hallitus aikoo puuttua siihen, että yhteiskunnallisesti tärkei-
den kohteiden rahoittaminen Veikkauksen kautta kierrätetyillä pikavipeillä saataisiin mi-
nimoitua? Ja kuinka hallitus aikoo turvata rahapeliongelmaisille sellaisen julkisen ympä-
ristön sekä fyysisesti että verkossa, jossa he eivät jatkuvasti altistu aggressiivisille rahape-
limainoksille?

11.56 Jukka Gustafsson sd (vastauspuheenvuoro): On pakko palata edustaja Vikmanin
puheeseen. Siinä oli oikeastaan kaksoisvirhe. Te kritisoitte sitä, että hallitus on poikkeuk-
sellisesti päättänyt näistä investointimäärärahoista viideksi vuodeksi palkata opettajia, oh-
jaajia ammatilliseen koulutukseen. Voin luvatta teille, että jos ja kun demarit ovat seuraa-
vien vaalien jälkeen hallituksessa, niin näitä työsuhteita jatketaan, totta kai. [Välihuutoja
kokoomuksen ja perussuomalaisten ryhmistä] Totta kai jatketaan, ammatillinen koulutus
tarvitsee ne opettajansa. Miksi sanoin kaksoisvirhe? Te samat edustajat [Hälinää — Puhe-
mies koputtaa] olette kritisoineet voimakkaasti pysyvien menojen lisäystä, sitä
1,3:a miljardia. Se ei kelpaa teillekään. [Sebastian Tynkkynen: Vappusataspuheita!] Ja tot-
ta kai me olisimme halunneet hallitusohjelmaneuvotteluissa, varmaan kaikki puolueet, ni-
menomaan lisätä [Puhemies koputtaa] pysyviä menoja, mutta tässä taloustilanteessa pää-
dyttiin siihen tasoon, mille ne tulivat. Ja sitten näillä investointien määrärahoilla, mitä il-
man muuta ammatillinen koulutus on, [Puhemies: Edustaja Gustafsson, aika!] tehdään
nämä merkittävät opettajamäärälisäykset. Te poistitte [Puhemies koputtaa] 2 000 opetta-
jaa ammatillisesta koulutuksesta. Me palautamme nämä 

Toinen varapuhemies Juho Eerola: Edustaja Gustafsson, aika on täynnä. Edustaja Lai-
hon vuoro. 

11.58 Mia Laiho kok (vastauspuheenvuoro): Arvoisa puhemies! Jokaisella nuorella pitäi-
si olla mahdollisuus tasa-arvoisesti opiskella, niin peruskoulussa kuin jatko-opiskelussa-
kin, varsinkin jatko-opiskelussa, jos siihen on edellytyksiä ja motivaatiota. Korkeakoulu-
paikkojen määrä on jäänyt selkeästi jälkeen muista OECD-maista, ja Suomi on tässä jälki-
junassa. Samaan aikaan meillä on huutava pula esimerkiksi sosiaalityöntekijöistä lasten-
suojelussa, lasten varhaisissa palveluissa, ja heitä koulutetaan nimenomaan yliopistossa.
Lisäksi lastentarhanopettajista, puheterapeuteista ja sairaanhoitajista on huutava pula. Täs-
sä budjettiesityksessä on kuitenkin vain 1 miljoona, joka on ilmeisesti tarkoitettu ammat-
tikorkeakoulupaikkoihin. Tämähän on aivan häviävän vähän, ihan naurettavan vähän, suo-
raan sanottuna. Kuinka paljon te aiotte lisätä korkeakoulu- ja ammattikorkeakoulupaikko-
ja ja millä aloilla, voisitteko kertoa näitä aloja? [Puhemies koputtaa] Ja onko näihin rahoi-
31



Pöytäkirjan asiakohta PTK 48/2019 vp
tusta, vai onko tarkoitus vain lisätä [Puhemies koputtaa] ilman rahoitusta, mikä olisi kyllä
näitten koulujen pettämistä?

11.59 Sebastian Tynkkynen ps (vastauspuheenvuoro): Arvoisa puhemies! Arvoisa mi-
nisteri Li Andersson, te olette tilaamassa mielenosoitusta tuonne eduskunnan eteen. Me
olemme puhuneet tässä salissa paljon siitä, että nuoria ei saa syrjäyttää, ja eniten viestejä
olen saanut nuorilta pakkoruotsiin liittyen. 16—19-vuotiaat nuoret ovat huolissaan siitä,
että hallitusohjelman kirjauksen mukaisesti te olette kirjoittaneet: ”Hallitus asettaa tavoit-
teeksi toisen kotimaisen kielen palauttamisen pakolliseksi ylioppilaskirjoituksissa.” Olet-
teko te laskeneet kustannukset sille, että kun nuorten jatko-opintomahdollisuudet heikke-
nevät, varsinkin pojilla, niin mitä siitä seuraa? Siinä syrjäytyy, syrjäytetään, nuoria. Ja
minä pyydän, että ette, hallituspuolueet, ole paikalla sitten siinä miekkarissa, niin kuin olit-
te tuossa ilmastomiekkarissa osoittamassa mieltä omaa politiikkaanne vastaan. Edustaja
Suomela, edustaja Ovaska, edustaja Kemppi, älkää olko sitten paikalla, kun se mielenosoi-
tus tuolla eduskunnan edessä järjestetään pakkoruotsia vastaan.

12.00 Petri Honkonen kesk (vastauspuheenvuoro): Arvoisa herra puhemies! Kyllähän se
nyt on niin, että tämä hallituksen ensimmäinen budjettiesitys ansaitsee niitä ruusunkukkia,
niin kuin arvostamani sivistyspoliitikko Gustafsson täällä totesi. [Timo Heinosen välihuu-
to] — Sinisiä tai punaisia ruusunkukkia, aivan kuten haluatte, niitä tämä budjettiesitys to-
della ansaitsee. — Ja kyllä minä sen ymmärrän, että kokoomusta kismittää, kun te ette oi-
kein nyt voi näitä lisäyksiä kritisoidakaan. 

Mitä tähän Suomen Akatemiaan tulee, niin ministeri Kosonen tässä hyvin totesi, että
nämä muutokset ovat teknisiä. Ja kun katsotaan hallituksen ja talousarvioesityksen korkea-
koulupoliittista linjaa, niin kyllähän tämä perusrahoituksen vahvistaminen on se päälinja. 

Jos, arvoisa kokoomus, kävisitte keskustelua tutkimuksen ja tieteen ammattilaisten
kanssa siellä korkeakouluissa, niin kyllähän se on nimenomaan se perusrahoituksen vah-
vistaminen, mitä siellä on vuosikausia, siis vuosikausia, toivottu päättäjiltä, ettei tarvitse
niin paljon keskittää huomiota siihen jatkuvaan rahoituksen hakemiseen, [Puhemies koput-
taa] vaan se perusrahoitus on kunnossa. Siihen pitää jatkossakin panostaa. Eikö näin, ar-
voisat ministerit?

12.01 Jaana Pelkonen kok (vastauspuheenvuoro): Arvoisa herra puhemies! Kielitaidon
merkitystä ei voi koskaan korostaa liikaa. Useissa tutkimuksissa on todettu selkeästi se,
että mitä varhaisemmin kielten opiskelun aloittaa, sitä helpompaa kielten opiskelu myös-
kin on, ja kielten opiskelulla on merkittävä rooli myöskin koulutuksellisen eriarvoistumi-
sen estämisessä. 

On erittäin hienoa, että Sipilän hallituksen toimeenpanema tärkeä hanke astuu voimaan
ensi vuoden alussa — A1-kielen opiskelu alkaa siis ensimmäiseltä luokalta, ja on erittäin
hienoa, että pidätte tätä yllä.

Kiitosta antaisin hallitukselle panostuksista maksuttomien harrastusmahdollisuuksien
edistämiseen koulupäivän yhteydessä eli Suomen Islannin-mallin luomisessa. Ja kysyisin
tähän liittyen tarkemmasta aikataulusta: koska tämän Suomen Islannin-mallin on tarkoitus
astua voimaan? Jos siitä voitte kertoa enemmän.
32



Pöytäkirjan asiakohta PTK 48/2019 vp
12.02 Riikka Slunga-Poutsalo ps (vastauspuheenvuoro): Arvoisa puhemies! Hallitusoh-
jelmaan on tosiaankin kirjattu, että ”tarkastellaan erityisopetuslainsäädännön ja siihen liit-
tyvän inkluusion toimivuutta ja näihin kohdennettujen resurssien riittävyyttä”.

Heinäkuun alussa ministeri Andersson lupasi omassa blogikirjoituksessaan ryhtyä toi-
menpiteisiin nimenomaan erityisopetuksen kohentamiseksi. Inkluusion toimivuuden osal-
ta on jo aikaa sitten todettu, että se ei toimi. Erityisluokkia ja pienryhmiä on lakkautettu sen
nimissä. Nämä lakkautukset eivät kuitenkaan ole siirtäneet erityisluokkiin käytettyjä re-
sursseja näitten lasten mukana sinne isoihin luokkiin.

Budjettikirjasta ei löydy opetuksen puolelta sanaakaan tehostetun tuen oppilaiden re-
sursseista, erityisopetuksesta saati luokkakokojen pienennyksestä. Kysyisinkin ministeril-
tä konkreettisempia toimia ja euroja erityisoppilaiden tehostetun tuen riittävyyden varmis-
tamiseksi. — Kiitos.

12.03 Noora Koponen vihr (vastauspuheenvuoro): Arvoisa puhemies! Suomen Tilasto-
keskuksen teettämän selvityksen mukaan noin 15 prosenttia kaikista peruskoululaisista sai
vuonna 2015 tehostettua tai erityistä tukea oppimiseen, siis noin joka kuudes lapsi tai nuo-
ri. Samaan aikaan kuitenkin varhaiskasvatuksessa ja perusopetuksessa ryhmäkoot ovat vii-
me vuosina nimenomaan kasvaneet ja erityisryhmiä on lakkautettu. Tämä hallitus haluaa
vihdoin korjata tätä ja muun muassa pienentää varhaiskasvatuksen ryhmäkokoja. Yhtä
vahvasti tulisi huomioida myös aistien kuormittumisesta eli aistiyliherkkyydestä kärsivien
lasten ja nuorten esteettömyyden turvaaminen ja toteutuminen, sillä tällä myös on perusta-
vanlaatuinen vaikutus lapsen ja nuoren kykyyn oppia. Erityisryhmiä tulee kolmiportaisuut-
ta ajatellen olla saatavilla jatkossakin, ja myös siitä tämä hallitus haluaa huolehtia. Kysyn-
kin nyt ministeriltä: mitä hallitus aikoo tehdä, jotta myös aistiesteettömyyttä alettaisiin tun-
nistaa, ymmärtää ja toteuttaa nykyistä paremmin? — Kiitos.

12.04 Paula Werning sd (vastauspuheenvuoro): Arvoisa puhemies! Ammatillisen koulu-
tuksen saatavuus puhuttaa ympäri maata. Samaan aikaan kun etelässä tuskaillaan koulutus-
paikkojen suhteen, ollaan maakuntakeskusten ulkopuolella erittäin huolissaan ammatilli-
sen koulutuksen saatavuudesta. Kysynkin ministereiltä: mitä hallitus tekee, että ammatilli-
sen koulutuksen tarjonta olisi maantieteellisesti tasavertaista?

12.05 Anu Vehviläinen kesk (vastauspuheenvuoro): Arvoisa puhemies! Ensinnäkin ha-
luaisin sanoa uusille hallituspuolueille, että kannattaa myös muistaa se, missä tilanteessa
neljä vuotta sitten Sipilän hallitus aloitti. Ellei Sipilän hallitus olisi laittanut taloutta ja työl-
lisyyttä omilla toimillaan kuntoon, emme voisi täällä hehkutella sillä, mihin kaikkeen lai-
tetaan määrärahoja.

Sitten kysyisin ministeri Anderssonilta: Viime vuodet me olemme puhuneet nimen-
omaan soten yhteydessä perustuslaista ja yhdenvertaisuudesta, ja minä itse ainakin ajatte-
len varhaiskasvatuksen ja perusopetuksen osalta, että meillä tulee olemaan suuria ongel-
mia siinä, miten lasten ja nuorten sivistykselliset oikeudet turvataan, kun meillä on niin
paljon myös laaja-alaisia haja-asutusalueitten kuntia. Kun tiedätte hyvin, että meidän 90
kunnassa jo nyt tällä hetkellä syntyy vähemmän kuin 20 lasta, niin haluaisin kuulla, ovatko
hallitus ja ministeri jo miettineet tässä erityisiä asioita. [Puhemies koputtaa] Kuntaliitokset
eivät laajoilla alueilla ratkaise tätä.
33



Pöytäkirjan asiakohta PTK 48/2019 vp
12.06 Sheikki Laakso ps (vastauspuheenvuoro): Arvoisa herra puhemies! Täytyy sanoa,
että niin iso ongelma oikeasti tässä maassa kuin on koulukiusaaminen, niin budjetista ei
löydy mitään koulukiusaamiseen suunnattavia rahoja muuta kuin sellaisella yleismallisel-
la ”edistetään oppijoiden hyvinvointia, yhteisöllisyyttä ja jatketaan toimia koulukiusaami-
sen vähentämiseksi”. Kaikki tietävät, miten ovat aikaisemmat toimet toimineet. Eivät mi-
tenkään. Oikeasti, eikö hallituksesta löydy yhtään jäsentä, jota on koulussa kiusattu? Eikö
oikeasti ole yhtään? Teitä on yli toistasataa. [Vasemmalta: Löytyy, löytyy!] — No miksei
se näy tässä budjetissa? — Toivottavasti ministeri Andersson vastaisi. [Leena Meri: Meni
avustajien palkkaamiseen ne rahat!]

12.07 Matti Semi vas (vastauspuheenvuoro): Arvoisa puhemies! Tässä oppivelvollisuus-
asiassa on erittäin hyviä asioita, jos mietitään kokonaisuutta, tätä varhaiskasvatusta ja op-
pivelvollisuusiän pidentämistä. Se on lapsille ja nuorille tasa-arvoinen teko, mikä mahdol-
listaa sen, että pystyy hankkimaan ammatin tulopohjasta riippumatta... [Eduskunnasta: Nyt
hiljeni!] — Mikki hajosi.

Toinen varapuhemies Juho Eerola:  Ei hajonnut.

  — Selvä. [Eduskunnasta: Sanotko uudestaan?] — No, minä jatkan vain tästä nytten.
Olen urheiluseura- ja muussa järjestötoiminnassa mukana ja tiedän sen, että veikkaus-

voittovarat tulevat pienentymään johtuen siitä, että pelihaittojen estämisen vuoksi Veikka-
us tiukentaa pelimahdollisuuksia ja sieltä kautta rahojen käyttömahdollisuudet tulevat vä-
henemään. Jäin miettimään sitä, mitenkä hoidetaan sitten loppuun tämä asia. Kun järjestöt
tekevät erittäin hyvää työtä meidän yhteiskuntamme eteen — ne tekevät tutkimustyötä, ne
tekevät liikuntatyötä ja kaikkea tämmöistä vastaavaa — niin kysyisin ministeriltä, mitenkä
aiotaan vastata tähän rahoitukseen. Hallitusohjelmassa on kirjaus siitä, että tämä valmistel-
laan, tähän haasteeseen vastataan ja tätä valmistellaan. [Puhemies koputtaa] Missä vai-
heessa ollaan menossa siinä?

12.09 Pia Viitanen sd (vastauspuheenvuoro): Arvoisa puhemies! On iloinen asia, että to-
delliset sivistyspuolueet ovat nyt hallituksessa, ja se näkyy koulutuksen määrärahoissa.
[Välihuutoja] Mutta, puhemies, haluan kiinnittää huomiota siihen, että... [Hälinää — Pu-
hemies koputtaa — Paula Risikko: Ylimielinen!]

Toinen varapuhemies Juho Eerola:  Hiljaisuutta saliin!

  Sanoiko täällä joku ”ylimielinen”? Puhemies, minusta tuntuu kyllä nyt siltä, että minä
en ole ainoa suomalainen, ketä nämä kokoomuksen tietynlaiset moitteet eivät nyt vakuuta.
Eivät ne tunnu kovin uskottavilta. Te, arvoisa kokoomus, olette se puolue, joka ensin leik-
kasi koulutuksesta, sitten antoi tämän koulutuslupauksen, ja sen jälkeen te leikkasitte mil-
jardin koulutuksesta. Nyt te täällä moititte, kun tehdään kunnianpalautus. Määrärahoja li-
sätään, te moititte. [Välihuutoja] Tekisi mieli melkein kysyä, että kuinka te kehtaatte. [Vä-
lihuutoja]

Puhemies! Minulla oli tarkoitus puhua kulttuurista, [Puhemies: Nyt se meni tässä!] mut-
ta näiden välihuutojen vuoksi vaihtui tässä puheenaihekin.
34



Pöytäkirjan asiakohta PTK 48/2019 vp
12.10 Sari Sarkomaa kok (vastauspuheenvuoro): Arvoisa puhemies! Koulutuksen pa-
nostukset ovat tervetulleita, mutta todelliset sivistyspuolueet huolehtivat siitä, etteivät
omat teot johda leikkausten tielle, [Välihuutoja] ja, arvoisa hallitus, te jätätte työllisyystoi-
met tekemättä. Te elätte tulevien sukupolvien kustannuksella ja te ajatte Suomea siihen,
että edessä on koulutusleikkauksia. Toivon, että te muutatte suuntaa.

Korkeakoulujen työrauha on tärkeä. Edellinen hallitus huolehti siitä, että korkeakoulu-
jen indeksi palautetaan. Se oli hyvä työ. Te olette nyt panostaneet korkeakoulujen perusra-
hoitukseen. Se on hyvä asia. Toivon, että me yhdessä voisimme eduskunnassa löytää mää-
rärahat myöskin korkeakoulujen aloituspaikkoihin. Erityisesti sosiaali- ja terveysalalla on
huutava pula, hoitajia ei kuulu eikä näy. Toivon, että täällä ministerit vastaavat sivistysva-
liokunnan puheenjohtajan kysymykseen, että minkälaisia panostuksia tulee niihin aloitus-
paikkoihin.

Ja sitten opettajat. Ilman opettajia [Puhemies koputtaa] meillä ei olisi mitään. Kysyn:
Miksi juuri ammatillisen koulutuksen aloituspaikat ovat määräaikaisia? [Puhemies koput-
taa] Onko tämä henkilöstöpolitiikan muutos? Edessä on massairtisanoutumiset, [Puhe-
mies koputtaa] jos ei lisää rahaa löydy. Olen tästä hyvin huolissani.

12.11 Bella Forsgrén vihr (vastauspuheenvuoro): Arvoisa herra puhemies! Lasten ja lap-
siperheiden hyvinvointiin vaikuttaa monin tavoin myös se, millaista sosiaalista pääomaa
lapset voivat hankkia vapaa-ajallaan. Viime vuosina onkin keskusteltu siitä, kuinka lasten
harrastaminen on polarisoitunut perheiden varallisuuden mukaan: toiset harrastavat pal-
jon, ja toisilla ei ole siihen varaa ollenkaan.

Tämä hallitus tarttuu tähän epätasa-arvotekijään ja panostaa lasten harrastusmahdolli-
suuksien edistämiseen koulupäivän yhteydessä, kuten oppositiossa nostettiinkin esille, Is-
lannin mallin mukaisesti. Hallitus panostaa mallin luomiseksi 5 miljoonaa euroa vuonna
2020. Tämän lisäksi hallitus lisää aamu- ja iltapäivätoiminnan rahoitusta sekä koulupäivän
yhteydessä tapahtuvan harrastamisen rahoitusta 14,5 miljoonalla eurolla vuodesta 2021 al-
kaen. Nämä panostukset ovat erittäin tärkeitä ja osoittavat sen, että tämä hallitus ottaa las-
ten ja lapsiperheitten hyvinvoinnin tarvittavalla vakavuudella.

12.12 Lulu Ranne ps (vastauspuheenvuoro): Arvoisa puhemies! Ministeri Andersson,
yritysten näkökulmasta ammattiin valmistuvien keskeiset ongelmat liittyvät asenteeseen ja
elämänhallintaan. Yritysten kannalta oppivelvollisuuden laajennus onkin turhaa, koska ne,
joita siinä yritetään auttaa, tarvitsevat ihan muuta, esimerkiksi psykososiaalisia palveluita.
Toisella asteella ilmenevien ongelmien alkusyyt juontavat lapsuuteen ja varhaisnuoruu-
teen. 

Miten hallitus valitessaan nyt väärän painopisteen koulutuksen lisäpanostuksille aikoo
varmistaa, että opetuksen esi- ja perusaste sekä perhetyö saavat riittävän lisärahoituksen?
Miten hallitus varmistaa, että kunnat kohdistavat nyt suunnitellun lisärahoituksen täysi-
määräisesti aiottuun tarkoitukseen? Hankkeet eivät ongelmia ratkaise.

12.13 Esko Kiviranta kesk (vastauspuheenvuoro): Arvoisa puhemies! Suomen Pankki
on pitkään kiinnittänyt huomiota kotitalouksien velkaantumisen vaaroihin. Ylivelkaantu-
minen on vakava yhteiskunnallinen ongelma. Hallitusohjelmassa luvataan, että talouden
hallinnan parantamiseksi talousosaamisen opetusta lisätään eriasteisessa koulutuksessa
velkaantumisongelmaa ennalta ehkäisevänä toimenpiteenä. 
35



Pöytäkirjan asiakohta PTK 48/2019 vp
Kysyn ministeri Anderssonilta: millä tavalla hallitusohjelman kirjausta on tarkoitus toi-
meenpanna, ja onko tämä otettu huomioon jo vuoden 2020 talousarvioesityksessä?

Sitten kysyisin vielä molemmilta ministereiltä, että kun nyt koulutukseen lisätään mer-
kittävästi resursseja, niin kohdistuvathan nämä resurssit tasapuolisesti koko maahan ja nä-
kyyhän resurssien vahvistuminen myös koulutuksen aloituspaikkoina maan eri osissa?

12.14 Heidi Viljanen sd (vastauspuheenvuoro): Arvoisa herra puhemies! Hallitus panos-
taa kautta linjan eriarvoisuuden vähentämiseen, ja tässä työssä varhaiskasvatukseen ja kou-
lutukseen panostaminen on erityisen tärkeää, varsinainen tulevaisuusinvestointi vailla ver-
taa. Subjektiivisen varhaiskasvatusoikeuden palauttaminen ja työ oppivelvollisuuden laa-
jentamiseksi ovat merkittäviä tekoja lapsillemme, ja niistä hyötyvät myös heidän lapsen-
lapsensa. 

Tällä viikolla vietetään Nuorisotyön viikkoa. Tässä salissa kukaan ei ole vielä nostanut
esiin nuorten työpajatoimintaa ja etsivää nuorisotyötä. Nämä ovat tärkeitä nuorille, joilla
on tarvetta tukeen arjen taidoissa sekä opiskelu- tai työelämätaidoissa. Haluaisin kysyä mi-
nisteriltä: minkälaista tukea nuorten työpajatoimintaan ja etsivään nuorisotyöhön on luvas-
sa?

12.15 Sinuhe Wallinheimo kok (vastauspuheenvuoro): Arvoisa puhemies! Kyllä kokoo-
mus on tyytyväinen siihen, että koulutukseen panostetaan, se on ihan selvä. Ehkä erilaisia
painotuksia meillä voisi olla, mutta se on sen ajan murhe. 

Tässä nyt puhutaan esimerkiksi oppivelvollisuuden pidentämisestä ja subjektiivisen päi-
vähoito-oikeuden poistamisesta. VM tekee tietyt arviot siitä, kuinka paljon tämä maksaa,
ja Kuntaliitto tekee eri arviot. Minulla on pieni huoli siitä, että vaikka hallitus on täysimää-
räisesti nämä luvannut korvata kunnille, niin siellä tulee kyllä painetta, ja yleensä nämä lu-
vut ovat vaan niin eri juttuja, että pelkään sitä, että kunnat joutuvat tästä ehkä heikkoon ti-
lanteeseen. 

Toinen asia on tämä perusrahoituksen nosto, joka on äärimmäisen hyvä juttu, mutta nyt
taas jos sitten aloituspaikkoja lisätään eikä sinne anneta rahaa, se on käytännöllisesti kat-
soen leikkaus. Toivoisin nyt sitä tietoa, että todellakin näihin aloituspaikkoihin jatkossa tu-
lee myös rahaa.

Toinen varapuhemies Juho Eerola: Ja nyt ministerit pääsevät vastaamaan. — Ministeri
Andersson. Riittääkö 4 minuuttia? [Li Andersson: Katsotaan! — Naurua]

12.16 Opetusministeri Li Andersson: Arvoisa puhemies! Lähdetään liikkeelle ammatil-
lisesta koulutuksesta, joka on nostettu esille monissa puheenvuoroissa. Haluan vielä ker-
ran tuoda esille, että vuodesta 2013 vuoteen 2018 ammatillisen koulutuksen perusrahoituk-
sesta on lähtenyt 400 miljoonaa. On aivan päivänselvää, että näin isot leikkaukset näkyvät
sekä aloituspaikoissa eri puolilla Suomea että ennen kaikkea ammatillisen koulutuksen
laadussa, ja siksi ne lisäpanostukset, mitä tämä hallitus nyt tekee ammatillisen koulutuk-
sen, opetuksen ja ohjauksen lisäämiseen, ovat erittäin kaivattuja, erittäin tervetulleita. Tä-
män vuoden osalta 20 miljoonaa, ensi vuoden osalta 80 miljoonaa, eli jo 100 miljoonalla
päästään liikkeelle heti tämän vaalikauden alussa. [Jukka Gustafsson: Erinomaista!]

Koulutuksen järjestäjät päättävät itse, millä tavalla he käyttävät tämän opetukseen ja oh-
jaukseen tarkoitetun resurssin, eli opettajien lisäpalkkaamisen lisäksi he voivat esimerkik-
36



Pöytäkirjan asiakohta PTK 48/2019 vp
si käyttää sen siihen, että lisäävät jo palkkalistoilla olevien tuntiopettajien tuntimääriä. Eli
tältäkin osin voidaan lähiopetuksen määrän lisäämisestä huolehtia.

Totean myöskin sen, että hallitus ei ole valinnut oppivelvollisuuden laajentamisen ja
varhaisen tuen välillä vaan me teemme sekä—että. Ymmärrämme hyvin, että ne ongelmat,
joista monet nuoret kärsivät toisella asteella — mielenterveyteen liittyen, päihteiden vää-
rinkäyttöön liittyen — ovat sellaisia, joihin on helpompaa päästä kiinni silloin varhaisem-
massa vaiheessa, ja siksi teemme myöskin mittavia panostuksia varhaiskasvatukseen ja pe-
rusopetukseen.

Sitten edustaja Laakso, mitä koulukiusaamiseen tulee: Koulukiusaaminen, siihen puut-
tuminen on äärimmäisen korkealla prioriteetilla minulla, se on korkealla prioriteetilla ope-
tus- ja kulttuuriministeriössä, ja se on myöskin ollut sellaista työtä, mitä kaikki puolueet
Suomessa yhdessä ovat tehneet. Minä toki toivon ministerinä, että olisi sellainen budjetti-
momentti tai sellainen laki, minkä minä voisin säätää ministerinä, joka poistaisi koulukiu-
saamisen Suomesta. Todellakin toivon, että näin olisi, mutta maailma ei ole ihan niin yk-
sinkertainen, ja siksi minun nähdäkseni tärkeintä työtä, mitä me voimme tehdä koulukiu-
saamisen estämiseksi, on se, että me tuemme niitä oppilashuollon ammattilaisia, opettajia,
jotka sitä päivittäistä työtä koko ajan tekevät ja siitä vastaavat suomalaisissa oppilaitoksis-
sa. Sitä tehdään tämän tulevan vuoden ja tulevien vuosien aikana muun muassa tämän pe-
rusopetuksen laadun ja tasa-arvon kehittämishankkeen kautta, jossa on 180 miljoonaa,
sekä vahvistamalla oppilas- ja opiskelijahuoltoa niin toisella asteella kuin peruskoulun
puolella. 29 miljoonaa on siihen varattuna.

Minä aioin myöskin kutsua kaikki eduskunnassa istuvat puolueet keskusteluun, jossa
yhdessä voimme asiantuntijoiden kanssa pohtia, millä keinoilla ja minkätyyppisillä toi-
mintamalleilla me haluamme yhdessä edistää koulukiusaamisen vastaista työtä. Minä en
halua, että siitä tulee puoluepolitiikkaa, vaan minä haluan, että kaikki suomalaiset puolu-
eet ja poliitikot seisovat rinta rinnan tässä kysymyksessä, tätä työtä tekemässä yhdessä.
[Jukka Gustafsson: Loistavaa — Välihuutoja] 

Syntyvyyskeskusteluun liittyen: Toki opetus- ja sivistystoimialalla tämä tulee näky-
mään jo tulevien vuosien aikana, ja me olemme linjanneet, että kun lähdetään valmistele-
maan koulutuspoliittista selontekoa, jonka me annamme eduskunnalle ensi vuoden lopus-
sa, niin siellä tämä syntyvyys tullaan käsittelemään ja pohtimaan, miten se vaikuttaa suo-
malaiseen opetukseen ja koulutukseen. Olettaisin itse, että se tarkoittaa sitä, että me tulem-
me näkemään paljon enemmän kuntien välistä yhteistyötä jo perusopetuksen osalta kuin
mitä tällä hetkellä. Se voi tarkoittaa tarvetta uudentyyppisille etäopetuksen malleille ja jär-
jestelyille, ja omasta mielestäni on luonnollista, että tätä käsitellään ikään kuin tämän laa-
jan koulutuspoliittisen selonteon yhteydessä, jossa on tarkoitus hahmottaa suomalaisen
koulutuspolitiikan suuntaviivoja tuleville vuosille.

12.21 Tiede- ja kulttuuriministeri Hanna Kosonen: Arvoisa puhemies! Edellisellä
kierroksella tuli jo kysymyksiä Veikkauksesta edustaja Asellilta ja nyt Satoselta. Tämä
Veikkauksen järjestelmähän on yhteinen järjestelmä, jota kaikki puolueet ovat olleet luo-
massa vuosien saatossa. Nyt on tullut se hetki, kun selvästi on nähtävissä, että Veikkauk-
sen tulot tulevat laskemaan, jolloin meidän on todella välttämätöntä miettiä, kuinka me
hoidamme tämän asian toisella tavalla kuin aikaisemmin. Siksi meillä on budjettiriihestä
hyvä kirjaus, jolla varmistamme sen, että tästä lähtee työ, jossa katsomme, kuinka sieltä
budjettirahoituksesta voimme sitten ottaa myös näille lakisääteisillekin toimille, joita ajan
37



Pöytäkirjan asiakohta PTK 48/2019 vp
kuluessa on sinne Veikkauksen tuloista riippuvaisiin momentteihin siirretty, ja voimme
siirtyä sinne puolelle. Se on ihan ehdotonta, jotta meidän liikuntakulttuuri, nuoriso, saa sen
rahoituksensa, joka sille todella kuuluu. 

En oikeastaan vastaa niihin kysymyksiin, jotka kuuluvat Ohisalon ja Paateron alalle,
mutta sen verran sanon, että Paatero on käynnistänyt yhdessä Veikkauksen kanssa mitta-
van vastuullisuusohjelmatyön, jossa myös moneen pulmaan vastataan. Ja STM:n puolella
on sitten rahapeliongelmiin liittyen lähdössä oma hankkeensa käyntiin, joten siihenkin on
liikkeitä luvassa.

Sitten mennään edustajien Risikko, Laiho, Wallinheimo kysymyksiin aloituspaikkojen
rahoituksista. Yhteensä korkeakouluille tulee siis 144 miljoonaa euroa lisää, ja korkea-
koulujen opiskelijahuolto saa myös lisää, ja tämä varmasti auttaa siinä, että virtaus paranee
opiskelijoilla, heillä on paremmat mahdollisuudet, laadukkaampaa opetusta, paremmat
mahdollisuudet suorittaa tutkintoja valmiiksi. Me nyt tarkastelemme näitä tutkintotavoit-
teita neuvotteluissa yhdessä korkeakoulujen kanssa, ja katsomme, millä tavalla niitä voi-
daan sitten nostaa. On myös olemassa niitä keinoja, joihin ei tarvita rahaa, jotta voidaan
tutkintotavoitteita nostaa, ja niitä ovat muun muassa joustavat siirtymät korkeakoulujen si-
sällä ja välillä. Ja ihan suoraan aloituspaikkoihin rahoitusta myös etsitään tietysti hallituk-
sen sisällä kaiken aikaa.

Tki-rahoituksen nostosta sen verran, että kaikki puolueet ovat sitoutuneet tähän 4 pro-
sentin tavoitteeseen vuoteen 2030 mennessä, myös tämä hallitus. Ja julkinen rahoitushan
on hyvällä tasolla Suomessa OECD-maihin verrattuna. Yritysyhteistyö on yksi semmoi-
nen asia, joka meidän todella pitää kammata tarkasti läpi; kaikkien keinojen tulee olla käy-
tössä, että korkeakoulut ja yritykset alkavat tehdä vielä enemmän yhteistyötä kuin tähän
mennessä. Ja tästä on luvassa muun muassa pyöreän pöydän keskustelu minun ja ministeri
Kulmunin ja yritysten ja muiden tahojen kesken.

Tuli kyselyä Islannin mallista, joka tulee olemaan siis Suomen malli — edustaja Pelko-
nen ja edustaja Forsgrén kysymyksiä esittelivät. Aikatauluna tulee olemaan se, että nyt ensi
vuonna tutkitaan, mietitään tarkasti, millä tavalla tämä Suomen malli tulisi toteuttaa, ote-
taan ne parhaat käytännöt käyttöön, mitä Suomessa on jo tosi paljon olemassa, harrastami-
sen lisäämisestä koulupäivään. Ja sitten vuoden päästä olisi tarkoitus startata täysillä. Huo-
mautan vielä tässä, että todella taiteen perusopetus saa jo nyt 4 miljoonaa lisää ensi vuo-
delle, eli silloin käynnistyy jo monella tavalla se harrastamisen mahdollisuus monelle lap-
selle ja nuorelle ihan uudella tavalla. 

Moni kysymys jäi vastaamatta, mutta edustaja Honkoselle sanon vielä, että kyllä näin
on.

Toinen varapuhemies Juho Eerola: Näin on, ja jatketaan puolisen tuntia vielä tätä debat-
tia. — Sivistysvaliokunnan varapuheenjohtaja, edustaja Eloranta.

12.25 Eeva-Johanna Eloranta sd (vastauspuheenvuoro): Arvoisa puhemies! On kyllä
hienoa, että hallitus on ihan heti aloittanut muutoksen, koulutuksen ja tutkimuksen kun-
nianpalautuksen, sillä kyllä se on niin, että me suomalaiset pärjäämme vain korkealaatui-
sella edelläkävijäosaamisella. Tärkeä edellytys tälle on tietenkin se, että korkeakouluilla
on vakaa ja ennustettava toimintaympäristö, jossa ne voivat keskittyä tähän tärkeään ydin-
tehtäväänsä, ja tälle tielle on nyt vihdoin päästy, kun jo tässä Rinteen hallituksen ensim-
mäisessä talousarviossa yliopistojen perusrahoitusta korotetaan 40 miljoonalla ja ammat-
38



Pöytäkirjan asiakohta PTK 48/2019 vp
tikorkeakoulujen vastaavaa 20:llä — ja tosiaan nämä hallitusohjelmassa luvatut korotuk-
set saadaan heti voimaan ja myöskin ne korkeakouluindeksit palautetaan, elikkä 67 miljoo-
naa euroa tulee sieltäkin lisää.

Kysyisin kuitenkin ministeriltä liikunnasta. Kaikenikäisten suomalaisten liikkumisen li-
sääminen on tärkeää. Mitä vaikutuksia tämän tavoitteen saavuttamiseksi arvioitte Liikku-
va Suomi -hankkeen edistämisellä olevan?

12.26 Kaisa Juuso ps (vastauspuheenvuoro): Arvoisa puhemies! Me olemme viime ai-
koina kuulleet huolestuttavia viestejä siitä, että osaamisen tason lasku matematiikassa on
aivan valtava, ja erityisesti tämä hätähuuto kuuluu ammattikorkeakoulun tekniikan alojen
opettajilta. Nyt koulutukseen on tulossa lisäraha, mikä on hyvä asia, mutta millä tavalla te
takaatte sitä lisärahoitusta nimenomaan matemaattisten aineiden opetuksen lisäämiseen ja
sen opetuksen kehittämiseen elikkä että se lisärahoitus menee nimenomaan tähän, ainakin
osa siitä rahoituksesta menee tähän?

12.27 Marko Kilpi kok (vastauspuheenvuoro): Arvoisa puhemies! Kansainvälisissä tut-
kimuksissa on vahvaa näyttöä taiteen ja taiteellisen toiminnan positiivisista vaikutuksista
mielenterveyteen sekä mielen sairauksista paranemiseen ja toipumiseen. Myös positiivis-
ten vaikutusten pitkäaikaisuudesta on saatu hyviä viitteitä. Tutkimuksessa on myös todet-
tu, että nuorilla osallistuminen yhteisölliseen taidetoimintaan auttaa vähentämään yksinäi-
syyttä ja sosiaalista eristäytyneisyyttä ja se tukee nuorten kykyä rakentaa positiivisia suh-
teita sekä rohkaisee nuoria osallistumaan tiiviimmin yhteisölliseen ja yhteiskunnalliseen
toimintaan. Tällä on merkittäviä syrjäytymistä ehkäiseviä vaikutuksia, ja aihe on jälleen
kerran hyvin ajankohtainen Kuopion tapauksen jälkeen. Haluaisinkin kysyä kulttuurimi-
nisteriltä: onko tätä huomioitu ministeriössä millään tavalla?

12.28 Eeva Kalli kesk (vastauspuheenvuoro): Arvoisa puhemies! Kiitän minäkin halli-
tusta niistä vahvoista panoksista koulutukseen ja sivistykseen, joita nyt näemme. Osaami-
nen ja sivistys on, toden totta, se pohja, jolta Suomen menestys tulevaisuudessakin ponnis-
taa. Erityisesti kiitän siitä, että korkeakoulutukseen tehtävät lisäpanostukset astuvat voi-
maan täysimääräisesti jo ensi vuodesta alkaen. Kiitos myös siitä, että yliopistokeskukset
mainitaan nyt erikseen hallitusohjelmassa. Kuten tiedämme, yliopistokeskukset ovat tär-
keitä elinvoiman ja sivistyksen lähteitä omassa ympäristössään ja takaavat kansainväliset
verkostot luontevasti niillekin seuduille, joilla se muutoin ei olisi mahdollista. Kysynkin
ministeri Kososelta: miten yliopistokeskusten asema turvataan?

12.29 Inka Hopsu vihr (vastauspuheenvuoro): Arvoisa puhemies! Arvoisat edustajat!
Budjetissa on kyse arvovalinnoista. Koulutus on myös yksi parhaista työllisyyskeinoista,
ja viime kaudella se valitettavasti laiminlyötiin. Tämän hallituksen koulutuspoliittisen ajat-
telun taustalla on sekä osaamistason nosto että koulutuksen tasa-arvon toteutuminen. Kii-
tos siitä, että molemmat näkyvät tässä budjettiesityksessä.

Viimeisimmät tutkimukset osoittavat, että valitettava suunta vanhempien koulutustaus-
tan vaikutuksista lasten ja nuorten osaamiseroissa on nousussa. Jätin aiheesta viikko sitten
kirjallisen kysymyksen, joka erityisesti kysyy erityisen tuen riittävyydestä ja ryhmäkoosta
tai opettaja—oppilas-suhdeluvuista ja näistä varhaiskasvatuksen toimista, johon ministeri
39



Pöytäkirjan asiakohta PTK 48/2019 vp
jo hyvin vastasi. Näen, että ryhmäkoot ja opettajien määrä suhteessa oppilaiden määrään
ovat myös parhaita vastauksia kiusaamisen vastaisiin toimiin, joita täällä perättiin.

Aleksis Kiven päivän kunniaksi kysyn vielä toisen kysymyksen, joka liittyy [Puhemies
koputtaa] suomen kielen osaamiseen ja maahanmuuttajataustaisten tukemiseen suomen
kielen oppimisessa. Kuinka se turvataan riittävästi?

12.30 Seppo Eskelinen sd (vastauspuheenvuoro): Arvoisa puhemies! Tämä hallitus ja
tämä ensimmäinen talousarvio palauttaa tasa-arvoisen sivistyspolitiikan Suomeen, hieno
asia. Yksi, mikä muutamassa puheenvuorossa on tullutkin esille, on viime aikoina aika pal-
jon uutisoitu asia vähävaraisten lasten perheiden lasten harrastamisesta. Hienoa, että nyt
tätä Suomen mallia ruvetaan rakentamaan, ja se 5 miljoonan budjetissa oleva raha menee
kyllä tärkeään. Se on myös sitten aika iso tasa-arvoteko. Se on teko myös suomalaisen ter-
veyden ja hyvinvoinnin edistämisen eteen. Alle 14-vuotiaista lapsista puolet tällä hetkellä
liikkuu tarpeeksi, yli 14-vuotiaista yksi kolmasosa, ja on äärimmäisen tärkeätä, jotta tällä
pyritään myös sitten tukemaan nuorten ja lasten liikkumista.

12.31 Leena Meri ps (vastauspuheenvuoro): Arvoisa puhemies! SDP tuossa aikaisem-
min antoi ymmärtää, tai ainakin siitä tuli sellainen kuva, että lasten ei ole hyvä olla kotona
ja nyt he palauttavat subjektiivisen päivähoito-oikeuden. Nyt tarkennus kaikille kuulijoil-
le, että tälläkin hetkellä lapsi pääsee 20 tuntia viikossa ja myös tarpeen mukaan päivähoi-
toon. Meillä Hyvinkäällä se toimii todella hyvin, olemme kuulleet siitä meidän toimiala-
johtajia. Ja kun edustaja Lindtman sanoi, että lapsia ei saa potkia tarhasta pois, niin toivot-
tavasti teidän vahtivuorollanne ei kesken päivää ole lapsia Vantaalla laitettu pois. Olette
valtuuston puheenjohtaja, ja toivottavasti ette puhunut omasta kunnastanne, koska se kuu-
losti aika huolestuttavalta. Lastensuojelun Keskusliitto teki vuonna 2013 tutkimusta ja las-
tentarhanopettajat olivat huolissaan myös siitä, että subjektiivinen päivähoito-oikeus ei saa
kääntyä vanhempien oikeudeksi, vaan se on ennen kaikkea lapsen asia, eikä siihen tule
[Puhemies koputtaa] suhtautua niin, että se on aikuisten oikeus varastoida lapset. Nyt tei-
dän täytyisi puhua vähän rehellisemmin näistä. [Jukka Gustafsson: Oikein!]

12.32 Antti Lindtman sd (vastauspuheenvuoro): Arvoisa puhemies! On oikeastaan erit-
täin hyvä, että edustaja Meri käytti tämän puheenvuoron. Eihän tässä ole kyse siitä, että —
kuten te käytitte aika karkeaa ilmaisua — ”lapsia varastoidaan”. Siis ikinä en laadukkaasta
varhaiskasvatuksesta Suomessa itse tohtisi tuollaista termiä käyttää. Kyse on siitä, onko jo-
kaisella lapsella yhdenvertainen oikeus täysipäiväiseen varhaiskasvatukseen riippumatta
siitä, ovatko heidän vanhempansa esimerkiksi työttömyyden vuoksi kotona vai ei. Ja hal-
litus on nyt esittänyt, että jokaisella lapsella on yhdenvertainen oikeus varhaiskasvatuk-
seen riippumatta vanhempien taustasta. Ja kyllä, edustaja Meri, minunkin kotikunnassani
tätä kokeiltiin vuoden verran — itse sitä tietenkin vastustin — ja sen vuoden kokeilun jäl-
keen tämä päädyttiin palauttamaan. Mutta on kuntia, on päiväkoteja, joissa toiset lapset lä-
hetetään aikaisemmin kotiin [Puhemies koputtaa] sen vuoksi, että heidän vanhempansa
ovat eri asemassa kuin toisten, ja se ei ole oikein. Vetoan eduskuntaan, että hyväksytään
[Puhemies koputtaa] tämä tasa-arvouudistus yksimielisesti.

12.34 Leena Meri ps (vastauspuheenvuoro): Arvoisa puhemies! Toivon sitten, että todel-
lakin huolehditte siitä, että ne rahat sataprosenttisesti tulevat kunnille. Tässähän on tähän
40



Pöytäkirjan asiakohta PTK 48/2019 vp
asti ollut niin, että kunnat voivat itse päättää, mutta tehän ette ilmeisesti luota siihen, että
kunnissa osataan asioita päättää.

Mitä tulee näihin erilaisiin vertauksiin: Te itse sanoitte aikaisemmin, että ”lasta ei pot-
kita ulos ruokailun jälkeen”, se oli teidän omaa puhettanne. Ja lisäksi oli tämä ”varastointi”
— tämä tulee Lastensuojelun Keskusliiton teettämästä kyselystä, jossa lastentarhanopetta-
jat ovat itse käyttäneet tämäntyyppistä kieltä. Olen pahoillani, jos se on teille liikaa, jos te
ette kestä sitä. [Välihuutoja] Täällä todetaan juuri niin, että ”se ei ole positiivinen asia sil-
loin, jos lapsia pidetään hoitopaikassa aamusta iltaan ja ilman loma-aikoja, vaikka van-
hemmat olisivat lomalla tai kotona”. Myös tästä minä haluan keskustella, että näin ei saa
missään tapauksessa käydä. [Eduskunnasta: Ei tietenkään!] — Niin. — Teidän mielestän-
ne [Puhemies koputtaa] täällä käytetään rumaa kieltä, kun lastentarhanopettajat näin puhu-
vat.

12.35 Jukka Gustafsson sd (vastauspuheenvuoro): Arvoisa puhemies! Minusta ryhmäm-
me puheenjohtaja Lindtmanin puheenvuoro oli niin erinomainen, että jokainen valistunut
kuulija ymmärsi sen perusasian oikein.

Itse asiassa minä pyysin puheenvuoron koskien tuota edustaja Sarkomaan puheenvuo-
roa, joka kertoo sen, kuinka vaikea asia nyt on kokoomukselle, että tämä hallitus, sivistys-
hallitus, laittaa osaamiseen näin paljon rahaa. [Sari Sarkomaa: Muunneltua totuutta!] Te
lähditte liikkeelle puheenvuorossanne työllisyydestä, [Hälinää — Puhemies koputtaa] sit-
ten jonkun koukeron kautta palasitte siihen, että lapset joutuvat maksumiehiksi tulevaisuu-
dessa. Nämä päätökset tehdään juuri lasten ja nuorten hyväksi, jotta he pärjäisivät tulevai-
suuden yhteiskunnassa, kahdessakin mielessä: he voisivat osallistua yhteiskunnan raken-
tamiseen, ja se rikastuttaisi heidän [Puhemies koputtaa] elämäänsä, koska koulutuksella ja
sivistyksellä on myöskin itseisarvo. Eli [Puhemies koputtaa] me teemme nämä päätökset ja
rahanlisäykset lasten parhaaksi ja [Puhemies koputtaa] hyväksi. [Emma Kari: Juuri näin!]
Älkää vääristelkö sitä.

12.36 Sari Sarkomaa kok (vastauspuheenvuoro): Arvoisa herra puhemies! Totuus kolah-
taa kipeimmin, edustaja Gustafsson. [Jukka Gustafsson: Kyllä kolahti!] Älkää muunnelko
totuutta. Totesin sen, että koulutuspanostukset ovat sivistyspuolue kokoomukselle terve-
tulleita, mutta totesin, että se on se aito ja oikea sivistyspuolue, joka ei riskeeraa koulutusta
sillä tavalla, että jättää tekemättä ne työllisyystoimet, jotka turvaavat sen, että meillä on ve-
rorahoja ensi vuonna ja tulevaisuudessa. Sivistyspuolue ei elä tulevien sukupolvien kustan-
nuksella. [Pia Viitanen: Voi hyvänen aika!] Kun valtiovarainministeriön virkamiehet huu-
tomerkeillä varoittavat, että meillä ei ole varaa hyvinvointiyhteiskunnan rahoihin, jos tei-
dän linjanne jatkuu, niin silloin teidän pitäisi uskoa — jos te ette usko kokoomusta.

Sitten niistä opettajista. Kokoomus ehdottaa, josko tekisimme sellaista sivistyspolitiik-
kaa, ettemme lisäisi määräaikaisten opettajien määrää. Me olemme huolissamme siitä,
onko linja muuttunut nyt henkilöstöpolitiikassa: kun koulutukseen panostetaan, niin min-
kä takia opettajille ei riittänyt rahaa? Miksi juuri siellä ammatillisessa koulutuksessa on
niin [Puhemies koputtaa] — me tiedämme, että se on saanut kokea kovia — että laitetaan
sinne rahaa ja opettajat pätkätöihin? [Timo Heinonen: Pätkätyöt eivät ole hyväksi!] Tämä
ei [Puhemies koputtaa] ole hyvä juttu. Voisimmeko yhdessä saada tähän muutoksen edus-
kunnassa? Olemme siihen valmiita.
41



Pöytäkirjan asiakohta PTK 48/2019 vp
12.37 Antti Lindtman sd (vastauspuheenvuoro): Arvoisa puhemies! Tähän ovat kyllä
sekä ministeri että ex-ministeri Gustafsson hyvin selkeästi vastanneet. Olen liikuttunut tei-
dän huolestanne ammatillisesta koulutuksesta. [Sari Sarkomaa: Se on aitoa!] Missä se huo-
li oli silloin, kun te leikkasitte siitä 200 miljoonaa euroa, edustaja Sarkomaa? [Timo Hei-
nonen: Te esititte vielä enemmän!] Missä se huoli oli silloin, kun teillä oli valta? [Välihuu-
toja] Nyt kun te olette oppositiossa, niin nyt te vaaditte, että panostukset ovat liian pieniä.

Mutta, edustaja Sarkomaa, te olette keskeinen kokoomuksen talousajattelija, valtiova-
rainvaliokunnan jäsen, ja puhutte tästä, että eletään velaksi. Nyt ensinnäkin, tehän nyt moi-
titte näitä panostuksia liian pieniksi, tai haluaisitte muuttaa määräaikaiset pysyviksi, eli hy-
väksytte samat menot, jotka hallitus esittää. Ja sen lisäksi, tämän päälle, olette esittäneet
miljardin veronkevennyksiä, [Sari Sarkomaa: Ei pidä paikkaansa!] ja kaiken tämän jäl-
keen moititte hallitusta liiasta velkaantumisesta. [Puhemies koputtaa] Miten tämä menee
peruskoulun matikalla yhteen? Kertokaa.

12.39 Sari Multala kok (vastauspuheenvuoro): Arvoisa puhemies! Olisi sinällään tosi
hienoa, että me saisimme täällä vastauksia nyt tämän hallituksen tekemiin budjettikirjauk-
siin, kun olen muutamista niistä kysynyt. 

Täällä ministeri Kosonen hyvin selvitti Suomen Akatemian määrärahan kokonaisuutta,
mutta teidän omassa budjettikirjassanne lukee näin t&k-menojen suhteesta bruttokansan-
tuotteeseen eli t&k-intensiteetistä: ”Hallitus esittää, että intensiteetti pysyy samalla tasolla
myös vuonna 2020.” Eli teillä ei ole polkua siihen, kuinka tämä nousisi sinne 4 prosenttiin
vähitellen. Täällä myös todetaan, että vuodesta 2016 alkaen t&k-rahoituksen volyymi on
jatkuvasti noussut. Eli nyt me tarvitsisimme sen polun sinne, kuinka tutkimus- ja tuoteke-
hitysrahat tulevina vuosina saadaan vähitellen nousemaan kohti sitä 4:ää prosenttia. Siihen
toki tarvitaan myös yksityistä sektoria. Tiedämme sen, että pelkästään tällä se ei hoidu. 

Toivoisin myös, että sitten pohtisitte tätä Islannin mallia siltä kannalta — Islannissahan
se on toteutettu, ja [Puhemies koputtaa] siellähän se lähtee siitä kysyntälähtöisyydestä —
mitä lapsi itse haluaa harrastaa. [Puhemies koputtaa] Oletteko jo pohtineet tätä? Miten se
toteutetaan?

Toinen varapuhemies Juho Eerola:  Nyt vähän muitakin puolueita mukaan.

12.40 Mikko Kinnunen kesk (vastauspuheenvuoro): Arvoisa herra puhemies! Haluan oi-
kaista yhden väärinkäsityksen. Yli puolet, eli 60 prosenttia, erityistä tukea tarvitsevista op-
pilaista opiskelee edelleen pienryhmissä — eivät ne kaikkialta ole kadonneet. Ja kunnat
ovat lähteneet myöskin uudelleen perustamaan näitä ryhmiä.

Minulla on kokemus vapaan sivistystyön kansanopistosta, jossa erityistä tukea ja joskus
vaativaakin erityistä tukea tarvitsevat opiskelivat omassa kotiryhmässään mutta osallistui-
vat tuettuna ja avustettuna mahdollisuuksien mukaan myös muihin ryhmiin, ja oppilaskun-
nan toiminnassa he osallistuivat tasavertaisina lautakuntiin. Juuri tämän erityisnuoret ko-
kivat tärkeäksi kansanopistovuoden aikana. 

Inkluusion ajatus on sinänsä hyvä, kaikkien mukaan ottaminen, mutta toteuttaminen ei
ole onnistunut resurssipulan ja ehkä osaamisvajeenkin vuoksi, mutta on myös onnistuneita
tapauksia. 

Kiitän hallitusta, että [Puhemies koputtaa] tämä toimivuus selvitetään, ja kysyn, kuinka
nopeasti tämä tehdään, koska sillä on kiire.
42



Pöytäkirjan asiakohta PTK 48/2019 vp
12.41 Mari Holopainen vihr (vastauspuheenvuoro): Arvoisa puheenjohtaja! Tämä kes-
kustelu on tärkein keskustelu työllisyyden kannalta, kuten täällä on todettu, ja myöskin sen
myötä talouden kannalta. On hienoa, että hallitus panostaa nyt osaamiseen sieltä varhais-
kasvatuksesta lähtien. 

Täällä todettiin aiemmin, että oppiminen alkaa jo peruskoulussa, mutta tosiaankin se al-
kaa kyllä siitä lähtien, kun lapsi syntyy ja sitä ennenkin, joten varhaiset vuodet ovat ihan
kriittisiä. Olisin kysynyt, miten varhaisten vuosien oppimispotentiaalia kielten osalta vah-
vistetaan. Onko sen osalta suunnitelmia? Se on tärkeätä niin ruotsin kuin minkä tahansa
muun kielen oppimisen kannalta. 

Kulttuurin osalta olisin kysynyt vielä, miten varmistetaan toiminnan jatko. Olemme toki
yhdessä sitoutuneet siihen, että rahapelitoiminnan lasku ei heikennä kulttuurin, liikunnan
tai nuorisotoimen asemaa, mutta sehän ei voi olla niin, että tämä kompensaatio tapahtuu
sitten OKM:n muista menoista, [Puhemies koputtaa] joten tästä pitää ottaa yhteisvastuu
koko budjetin tasolla. — Kiitoksia.

12.42 Johannes Yrttiaho vas (vastauspuheenvuoro): Arvoisa puhemies! Palaan vielä
näihin varhaiskasvatuspalveluihin ja haluan kiittää hallitusta ja ministeriä siitä, että lasten
subjektiivinen oikeus nyt palautetaan ja ryhmäkokoja pienennetään. Tämä subjektiivinen
oikeushan säädettiin aikanaan 80—90-lukujen taitteessa ensin koskemaan alle 3-vuotiaita
lapsia ja sitten laman jälkeen vuonna 96 koskemaan kaikkia alle kouluikäisiä lapsia. Tie-
dostettiin näiden palveluiden syrjäytymistä estävä merkitys, jota tuolla oikealla laidalla ei
tunnuta ymmärrettävän. 

Tämä Sipilän hallituksen leikkaus olikin siis historiallisestikin hyvin dramaattinen. Se
aiheutti kunnissa rahoitusvaikeuksia näitten varhaiskasvatuspalveluiden suhteen. Monet
kunnathan pitivät palvelut edelleen samantasoisina kuin ennen tätä heikennystä, ja siitä ai-
heutui paljon taloudellisia ongelmia. Se johti varhaiskasvatuspalveluiden yksityistämiseen
monissa kunnissa. [Puhemies koputtaa] Yksityistämiskehitys oli jo menossa, mutta tämä
Sipilän heikennys silloin edelleen kiihdytti yksityistämiskehitystä. Nyt toivonkin, [Puhe-
mies koputtaa] että hallitus osoittaa riittävät rahat tämän palvelutason parantamiseen, että
tämä yksityistämiskehitys [Puhemies: Aika!] saadaan päättymään. — Kiitoksia.

12.44 Merja Mäkisalo-Ropponen sd (vastauspuheenvuoro): Arvoisa puhemies! Olem-
me täällä puhuneet tällä viikolla paljon hallituksen työllisyystavoitteista, ja tänäkin päivä-
nä tässä keskustelussa olemme niihin viitanneet. Lisäresurssien kohdentaminen ammatilli-
seen koulutukseen on erityisen tärkeää työllisyyspolitiikkaa, ja erityisesti voimavarojen li-
sääminen perustutkintojen ohjaus- ja opetushenkilöstöön on tärkeää. Työllisyydenhoidol-
ta nimittäin menee ihan varmasti pohja pois, jos hukkaamme nuoret jo alkumetreillä eikä
ammatillisen koulutuksen aikana saavuteta sellaista ammattitaitoa, jolla työllistyy.

Viime kaudella tehdyt säästöt heikensivät pahasti opetuksen laatua, ja monesta oppilai-
toksesta tuli minullekin viestiä, että siellä eletään kaaoksen keskellä. Sen takia olen niin
iloinen ja tyytyväinen, että nyt nämä tarpeelliset korjaukset tehdään. Tämä on todella ison
kiitoksen paikka. [Antti Lindtman: Ei muuten ihme, ettei Grahn-Laasonen ole paikalla!]

12.45 Riikka Purra ps (vastauspuheenvuoro): Arvoisa puhemies! Jatkan tästä, mihin
edellinen puheenvuoronpitäjä jäi. Itsekin olen äärimmäisen kiitollinen siitä, että hallitus li-
sää resursseja ammatilliseen koulutukseen. En usko, että kaikkia ammatillisessa koulutuk-
43



Pöytäkirjan asiakohta PTK 48/2019 vp
sessa olevia ongelmia tällä pystytään korjaamaan, mutta tämä on hyvä alku. Mielestäni val-
tion tehtävä ja velvollisuus on tuottaa sellaista koulutuspolitiikka, että esimerkiksi oikeilla
aloilla on oikea määrä ihmisiä työssä. Tämä ei tarkoita pelkkiä aloituspaikkoja vaan myös
muun muassa sitä, että ammattikoulutuksesta valmistuu nuoria, jotka kykenevät tekemään
sitä työtä, johon heidät on koulutettu.

Tässä yhteydessä haluaisin nostaa esille sen, että viime vuodet varsinkin ollaan puhuttu
korkeakoulutetuista ja siitä, kuinka kaikkien pitää mennä korkeakouluun ja niin edelleen.
Mielestäni meillä on vähän unohdettu se, miten tärkeää työtä tekevät ne ihmiset, jotka val-
mistuvat ammattikouluista, ja mielestäni meidän pitäisi yhteiskuntana arvostaa näitä ihmi-
siä hieman enemmän, kuten esimerkiksi Saksassa, missä ammattikoulutuksen rooli ja ase-
ma ovat ihan eri luokkaa kuin Suomessa. Haluaisin kysyä: onko hallituksella jotakin toi-
mia tähän, että ammatillisen koulutuksen ja sieltä tulevien ihmisten ja nuorten [Puhemies
koputtaa] asemaa ja roolia ymmärrettäisiin paremmin?

12.46 Anna-Kaisa Ikonen kok (vastauspuheenvuoro): Arvoisa puhemies! On hienoa,
että osaamiseen panostetaan.

Olemme puhuneet paljon nuorten tuentarpeesta, ja ministeri Andersson kertoi täällä, että
oppilas- ja opiskelijahuollon vahvistamiseen perusopetuksessa ja toisella asteella ollaan li-
säämässä rahoitusta. Mutta kun tätä kirjaa luin, niin näyttäisi siltä, että vuoden 2020 bud-
jetissa lisäyksiä ei vielä ole tulossa, ja kysyisin: miksi ei vielä ensi vuonna?

Sitten korkeakoulujen osalta todettakoon, kun täällä on puhuttu näistä indekseistä, että
korkeakouluindeksien palauttamisesta on päätetty jo keväällä edellisen hallituksen toimes-
ta julkisen talouden suunnitelman yhteydessä. Tämä on jälleen kerran hyvä muistuttaa mie-
liin.

Mitä hallituksen tekemiin lisäyksiin tulee, niin selkeänä epäkohtana on otettukin esiin
se, että aloituspaikkojen lisäämistä ei ole huomioitu riittävällä tavalla ja sitten Akatemian
tutkimusvaltuudet ovat vähenemässä. Liikkumavaran kasvu on siis rajallinen. 

Epäselväksi kuitenkin jää, onko budjetissa huomioitu korkeakoulujen fuusioiden kus-
tannukset. Tämä on kriittinen kysymys esimerkiksi uuden Tampereen yliopiston rakenta-
misen kannalta. [Puhemies koputtaa]

Kannustan hallitusta rohkeuteen ja pitkäjänteisiin ratkaisuihin. Tehkää tulevaisuusin-
vestointeja yliopistojen pääomitukseen.

12.47 Aki Lindén sd (vastauspuheenvuoro): Arvoisa herra puhemies! Täällä ollaan mi-
nusta ministeri Kososen toimesta vastattu tosi hyvin tähän Suomen Akatemiaa koskevaan
asiaan, joten siihen en enempää tässä puutu. Mutta muuten käytän tämän lyhyen puheen-
vuoroni nimenomaan tiede- ja tutkimuspolitiikasta.

Suomessa oltiin jo aikanaan tasolla 3,75 prosenttia bruttokansantuotteesta. Sitten se pu-
tosi alimmilleen 2,17:ään. Käänne tapahtui jo pari vuotta sitten seitsemän vuoden laskun
jälkeen, ja nyt on selvästi lisäpanostuksia tulossa tiede- ja tutkimuspolitiikkaan. Ongelma
on se, että teknisesti nämä näkyvät budjetissa kovin monessa kohdassa. Esimerkiksi eilen
käsitellyssä STM:n pääluokassa oli merkittävä lisäpanostus terveystieteelliseen tutkimuk-
seen. Se nousi vuoden 18 tilinpäätöstiedoista peräti 20 prosentilla 20 miljoonasta 25 mil-
joonaan. Vuoden 2030 tavoite lienee tämä 4 prosenttia bkt:stä. [Puhemies koputtaa] Ha-
luaisin, että sitä polkua vielä selkeytettäisiin.
44



Pöytäkirjan asiakohta PTK 48/2019 vp
12.48 Veijo Niemi ps (vastauspuheenvuoro): Arvoisa puhemies! Arvoisat ministerit, ky-
symykseni koskee taiteen perusopetusta antavien pienten yksiköiden toimintaedellytyksiä.
Nämähän ovat käytännössä sellaisia yhden yrittäjän firmoja, jotka antavat esimerkiksi mu-
siikin, taiteen perusopetusta, ja koulutuspohjana on konservatorion D-tutkinto. Nyt on kui-
tenkin olemassa esitys, että myös näihin yksiköihin pitäisi palkata rehtoriksi maisteritut-
kinnon suorittanut henkilö. Onko mahdollista tehdä näillä pienillä yksiköillä poikkeama
tässä tilanteessa, koska kulurakenne ei yksinkertaisesti millään kestä tällaisen rehtorin
palkkaamista kyseisiin yksiköihin? — Kiitos.

Toinen varapuhemies Juho Eerola: Sivistysvaliokunnan puheenjohtaja, edustaja Risik-
ko.

12.49 Paula Risikko kok (vastauspuheenvuoro): Kiitos, arvoisa puhemies! Ensiksi tästä
keskustelun tasosta kyllä sanon sen, että muistan, kun istuin viime kaudella tuolla, kuinka
monta kertaa te, edustaja Lindtman, huusitte täällä kitarisat pitkällä, että ei saa vedota edel-
liseen hallitukseen, tämä hallitus tekee päätöksiä, [Antti Lindtman: Päinvastoin!] kuinka
monta kertaa sanoitte esimerkiksi Grahn-Laasoselle tästä asiasta kyselytunnilla.

Toinen on se, että niissä hallituksissa, missä minä olen istunut, ei ole koskaan haukuttu
omaa hallituskumppania. Tehän koko ajan keskustaa mollaatte täällä nyt, elikkä todella
törkeää. [Pia Viitanen: Voi voi voi! — Leena Meri: Pata kattilaa soimaa!]

Mutta itse asiaan: Minä haluaisin tietää ministereitten kannan siitä, mitä mieltä olette
opettajan työn vetovoimaisuuden vähenemisestä. Mitä aiotaan tehdä? Ja opettajien täyden-
nyskoulutuksen osalta toivoisin, että pohdittaisiin yhdessä, miten voitaisiin sitä edistää. —
Kiitos. [Antti Lindtman pyytää vastauspuheenvuoroa]

Toinen varapuhemies Juho Eerola: Ajattelin, että tämä olisi ollut viimeinen puheenvuo-
ro ja sitten ministerit, mutta pakko antaa kyllä nyt vastaus edustaja Lindtmanille.

12.50 Antti Lindtman sd (vastauspuheenvuoro): Arvoisa puhemies! Jaan kyllä sen tai
olen samaa mieltä, mitä tulee sivistysvaliokunnan puheenjohtajan huoleen tästä keskuste-
lun tasosta, mutta en tiedä, mihin suuntaan loppupuheenvuoro sitä vei. [Naurua — Leena
Meri: Meni aika sanattomaksi!]

Puhemies! Viime vaalikaudella tilanne oli se, että vaaleissa jokainen puolue oli toden-
nut, tunnustanut sen — me mukaan lukien ja myös te — että nyt koulutukseen tehdyt sääs-
töt on tehty piripintaan eikä tehdä enempää. Sen jälkeen te teitte vielä tuplat päälle, siitä oli
kysymys.

Arvoisa puhemies! Katsotaan eteenpäin. Nyt tehdään koulutukseen kunnianpalautus, ja
toivon vielä kerran, että tämän tärkeän symbolin, yhdenvertaisen varhaiskasvatusoikeu-
den, joka nyt ensi vuonna palaa, eduskunta voisi yksimielisesti hyväksyä. Sillä olisi iso
symbolinen vaikutus Suomessa, jonka menestys perustuu [Puhemies koputtaa] tasa-ar-
voon, siihen, että täällä kenestä tahansa voi tulla mitä tahansa. [Sari Sarkomaa: Vastaus
hallituspuolueiden väitteisiin!]

Toinen varapuhemies Juho Eerola: Nyt jäi monta hyvää puheenvuoroa pitämättä, mutta
vielä ministerit. 5 minuuttia molemmille.
45



Pöytäkirjan asiakohta PTK 48/2019 vp
12.52 Opetusministeri Li Andersson: Arvoisa puhemies! Vastaan edelleen niihin kysy-
myksiin, joihin en ole ehtinyt vastata aikaisemmissa puheenvuoroissa, ja lähdetään nyt
liikkeelle tästä toisen kotimaisen kielen palauttamisesta pakolliseksi aineeksi ylioppilas-
kirjoituksissa. Ajattelen itse tästä asiasta niin, että tämä hallituksen tahtotila on ikään kuin
selvästi ilmaistu hallitusohjelmassa mutta asian osalta edetään niin, että ensin selvitetään
perinpohjaisesti, mitä tällainen muutos tarkoittaisi, ja arvioidaan myöskin tarkkaan täm-
möisen muutoksen vaikutuksia koulutukselliseen tasa-arvoon, aivan kuten edustaja tuossa
itse painotti, erityisesti ottaen huomioon, että lukiokoulutuksen osalta on tehty aika paljon
muutoksia viime vaalikauden aikana ja ihan vaalikauden lopussa päätettiin nostaa kirjoi-
tettavien aineiden vähimmäismäärä neljästä viiteen. Me emme tiedä vielä, miten se muu-
tos vaikuttaa esimerkiksi kaksoistutkinnon suorittaneiden asemaan tai aikuisopiskelijoi-
den asemaan, joten ennen kuin tehdään vielä uusia muutoksia, niin pitäisi minun mielestä-
ni perinpohjaisesti arvioida tilannetta, erityisesti koulutuksellisen tasa-arvon näkökulmas-
ta.

Monet edustajat ovat omissa puheenvuoroissaan nostaneet esille myöskin tämän kysy-
myksen oppimiserojen kasvusta ja sen, mitä sille voi tehdä. Tämän on tarkoitus olla ikään
kuin koko tämän perusopetushankkeen yksi keskeisin lähtökohta, ja sen puitteissa tullaan
jatkamaan tätä hyväksi todettua käytäntöä tasa-arvorahojen jakamisen osalta, joiden kaut-
ta voidaan suunnata rahoitusta sellaisille kouluille, jotka ovat erityisen suuressa tarpeessa
saada lisäresursseja. On myöskin päivänselvää, että varhaiskasvatuksen osallistumisas-
teen nostaminen on yksi tehokkaimpia keinoja, mitä meillä on oppimiserojen kaventami-
seksi, erityisesti jos on kyse lapsista, joiden äidinkieli on muu kuin suomi tai ruotsi. Jos sil-
loin aloittaa sen opinpolun vasta esiopetusvaiheessa, niin ei yksinkertaisesti ehdi saada riit-
tävän vahvaa kielellistäkään pohjaa niin että pärjäisi sitten läpi tämän perusopetuspolun
eteenpäin, eli tämä on ihan keskeisen tärkeä tavoite myöskin tästä näkökulmasta. 

Sitten monissa tutkimuksissa, mitä tulee oppimistuloksiin Suomessa, on todettu, että eri-
tyisesti heikoimmin pärjäävien osuus on ollut kasvussa, ja siksi kaikki ne toimenpiteet,
mitä nyt on tarkoitus tehdä tämän joustavan alkuopetuksen, varhaiskasvatuksen osallistu-
misasteen sekä erityisopetuksen osalta, tavoittelevat myöskin sitä, että me pääsisimme tä-
hän ongelmaan kiinni.

Edustaja Kinnunen piti erittäin hienon puheenvuoron inkluusiosta, ja aivan kuten edus-
taja totesi, inkluusiohan on siis todellisuutta ja sitä tehdään koko ajan Suomessa, ja se pe-
rusajatus siitä, että myöskin erityisen tuen tarpeessa olevilla oppilailla on oikeus saada ope-
tusta omassa lähikoulussaan, on äärimmäisen tärkeä ja se on äärimmäisen kannatettava. Eli
ongelma tässä on se, että me emme ole riittävän hyvin pystyneet huolehtimaan siitä, että
koulutuksenjärjestäjäresurssit olisivat riittävällä tasolla, jotta tätä inkluusiota voidaan to-
teuttaa niin oppilaiden kuin opettajien kannalta hyvällä tavalla ja samanaikaisesti huoleh-
tia siitä, että myöskin sitä pienryhmäopetusta on silloin, kun opiskelijat ja oppijat sitä tar-
vitsevat.

Edustaja Purra nosti esille ammatillisen koulutuksen arvostuksen. Myöskin erittäin tär-
keä, hyvä huomio. Itse ajattelen niin, että ne lisäpanostukset, mitä nyt tehdään rahoituksen
osalta ammatilliseen koulutukseen, ovat osaltaan osoitus ammatillisen koulutuksen arvos-
tuksesta. Myöskin ammatillisen koulutuksen osalta tullaan tekemään tämmöinen laadun ja
tasa-arvon kehittämishanke, ja sen puitteissa ammatillisella puolella minun mielestäni oli-
si erityisen tärkeää päästä kiinni ehkä jo nuorten kohdalla nähtävillä oleviin tämmöisiin
elämäntapaeroihin, jotka alkavat jo varhain, eli huolehtia siitä. Myöskin ammatillisilla
46



Pöytäkirjan asiakohta PTK 48/2019 vp
opiskelijoilla on oikeus riittävään oppilas- ja opiskelijahuoltoon, siihen, että meillä on
Liikkuva opiskelu -hanketta myöskin siellä ja että huolehditaan amistenkin hyvinvoinnista
ja oikeudesta laadukkaaseen koulutukseen.

Ja mitä tulee meidän kansallisiin tavoitteisiin koulutustason nostosta, niin taas kerran
tarvitsemme sekä—että, tavoitteena pitäisi olla se, että kaikki nuoret Suomessa suorittavat
toisen asteen tutkinnon, sen lisäksi, että me vielä pystymme nostamaan niiden nuorten ai-
kuisten osuutta, jotka suorittavat korkeakoulututkinnon. Ja tässäkin toivon, että voimme
tehdä puolueiden kesken hyvää yhteistyötä, koska tässä koulutustason nostossa on kyse
meidän maamme hyvinvoinnista ja meidän maamme hyvinvoinnin tulevaisuudesta.

Toinen varapuhemies Juho Eerola:  Kiitokset opetusministerille. Tämän jälkeen minis-
teri Kosonen, myös 5 minuuttia.

12.57 Tiede- ja kulttuuriministeri Hanna Kosonen: Arvoisa puhemies! Tuli kysymyk-
siä nuorisotyöstä. Siihen on tulossa työpajatoimintaan 2 miljoonaa euroa lisää vuosittaisel-
la lisämäärärahalla, ja sitten vielä digitaalisten järjestelmien kehittämiseen 1,2 miljoonaa
euroa, jotta helpotetaan etsivän nuorisotyön toimintaa. Tämä kaikki linkittyy myös oppi-
velvollisuusiän nostamiseen, eli meidän hallituksella on vahva tahto siitä, että nuorten pol-
ku sieltä lapsesta nuoreen aikuisuuteen asti tulee yhtenäiseksi, ja tätä vahvistetaan muun
muassa ministeri Anderssoninkin mainitsemilla opiskelija- ja oppilashuoltotoimenpiteillä.

Edustaja Ikoselle vastaus fuusiorahoitukseen. Tampere on saanut rahoitusta fuusioon
viime kaudella, ja tämän hallituksen lähtökohta sinänsä ei ole fuusioiden tukeminen, vaan
tavoitteena on nimenomaan laadukas koulutus ja tutkimus siten, että jokainen korkeakoulu
voi löytää oman vahvuutensa. Emme ole keskittäjähallitus.

Edustaja Risikolle: Opettajankoulutus on todella suomalainen kruununjalokivi, ja siitä
meidän on huolehdittava. Olemme huomanneet opettajankoulutuksen vetovoimaisuuden
pienen laskun, ja sen takia tästä on käynnissä selvitys, jotta saamme selville oikeat syyt,
minkä takia se ei ole enää niin vetovoimainen kuin aikaisemmin, ja kuinka voisimme sitä
vetovoimaa lisätä.

Edustaja Elorannalle Liikkuvasta Suomesta: Siinä on todella korkealla meillä tavoitteet,
jotta saisimme jokaisen suomalaisen liikkumaan ja aktivoitumaan. Hyvä hanke viime kau-
della oli perusasteella Liikkuva koulu -hanke, ja tämän hankkeen myötä aiomme ulottaa
Liikkuvaa koulua myös varhaiskasvatukseen, toiselle asteelle ja korkeakoulutukseen, näi-
den asteiden ehdoilla, ja näistähän oli jo viime kaudella myös kokeiluja. Nyt tätä mallia
viedään pysyväksi. Tämä meidän mallimme on myös maailmalla hyvin haluttu ja kysytty,
niin että siitä voimme kyllä kaikki olla ylpeitä. Ja sitten myös muille ikäryhmille on tulossa
toimia.

Edustaja Kiviranta kysyi talous- ja työelämätaitojen edistämisestä, ja itse asiassa tässä
on jo olemassa hanke opetus- ja kulttuuriministeriössä, josta voidaan näitä opintoja tukea.
Hyvä kirjaus hallitusohjelmassa todella tästä on, ja sillä tiellä ollaan.

Edustaja Kilpi piti hyvän puheenvuoron taiteen yhteisöllisestä voimasta. Meillä tässä
meidän hallitusohjelmassamme se tärkein kulttuurin sana oikeastaan on saavutettavuus,
jotta kaikilla suomalaisilla olisi pääsy sinne kulttuurin ja taiteen äärelle. Tätä on lasten ja
nuorten puolelta tutkittu muun muassa ArtsEqual-hankkeessa, ja tästä saamme taas tietoa,
kuinka voimme parantaa sitten sitä saavutettavuutta myös. Taiteen ja kulttuurin hyvinvoin-
tivaikutuksista on tehty vuosikausia töitä, olen itsekin saanut aikaisemmassa elämässä olla
47



Pöytäkirjan asiakohta PTK 48/2019 vp
siinä työssä mukana, ja tämä hyvä työ yhteistyönä STM:n ja OKM:n kesken jatkuu edel-
leen.

Edustaja Kallille vastaus yliopistokeskusten asemaan: Hallitusohjelmasta löytyy jälleen
erinomainen kirjaus yliopistokeskusten asemasta ja siitä, että siitä pidetään huolta. Tämä
liittyy myös yliopistojen välisiin neuvotteluihin, jotka jatkuvat sinne kevääseen asti.

Edustaja Multala ja edustaja Lindén puhuivat tutkimus-, kehitys- ja innovaatiorahoituk-
sesta, ja kuten sanoin, tämä hallitus lisää 90 miljoonaa euroa tki-rahoitusta. Meillä on val-
misteilla t&k&i-ohjelma 4 prosentin tavoitteen saamiseksi vuoteen 2030 mennessä. Eli
valmistelemme tiekarttaa sen suhteen, ja yksityiskohdista kerrotaan sitten lisää myöhem-
min.

Edustaja Multalalle vielä tästä harrastamisesta ja tavallaan harrastamisen toiveista: tie-
tenkin tässä pyritään ottamaan myös sitten huomioon ne nuorten ja lasten toiveet ja tarjo-
amaan sellainen kirjo, että olisi mahdollista vastata heidän toiveisiinsa. Tästä on myös tut-
kimusta koulukohtaisestikin olemassa, ja niitä voidaan hyvin kouluissa sitten käyttää, että
mitä siellä lapset haluavat. Valokuvaus ja tanssi muun muassa ovat sellaisia, joita nuoret
haluaisivat harrastaa enemmän.

Toinen varapuhemies Juho Eerola: Kiitokset, ministeri Kosonen. — Keskustelu ja asian
käsittely keskeytetään. Samoin keskeytetään tämä istunto, ja sitä jatketaan kello 16.

Keskustelu keskeytettiin kello 13.03.

————

Keskustelua jatkettiin kello 17.01.

Ensimmäinen varapuhemies Tuula Haatainen: Nyt jatketaan kello 13 keskeytynyttä
päiväjärjestyksen 2. asian käsittelyä.

Keskustelu jatkuu, ja ministeri Kaikkonen esittelee puolustusministeriön hallinnonalan,
5 minuutin puheenvuoro. — Ministeri Kaikkonen, olkaa hyvä.

17.01 Puolustusministeri Antti Kaikkonen: Arvoisa puhemies! Hyvät kansanedustajat!
Puolustusvoimien tärkein tehtävä on vastata isänmaan puolustamisesta. Uskottavan puo-
lustuskyvyn edellytyksiä ovat korkea maanpuolustustahto, osaava ja laaja reservi sekä
ajanmukainen, toimiva kalusto. Kyse on paitsi tahdosta myös rahasta. Se ymmärrettiin hal-
litusohjelmaa tehtäessä. Uskon, että asialle löytyy ymmärrystä myös oppositiosta. Uusi pu-
namultahallitus vahvistaa Suomen puolustusta päätöksillä, joiden vaikutus ulottuu pitkälle
tulevaisuuteen ja joita on aiemmin jo hyvin pohjustettu. Merivoimien ja Ilmavoimien mer-
kittävien hankkeiden vaikutus tulee näkymään tulevien vuosien budjeteissa. Ensi vuoden
osalta puolustusministeriön pääluokassa muutokset aiempaan ovat varsin maltillisia.

Arvoisa puhemies! Tällä vaalikaudella satsaamme varusmiesten koulutukseen, reservi-
läisten kertausharjoituksiin, Maa-, Meri- ja Ilmavoimien kalustoon, johtamisjärjestelmiin
ja kyberpuolustukseen. Suurimmat panostukset ovat neljän Pohjanmaa-luokan aluksen
hankkiminen Merivoimille sekä HX-hanke, jonka myötä valitsemme Hornet-hävittäjille
seuraajan. Molemmille hankkeille tuntuu olevan varsin laaja tuki yli hallitus—oppositio-
rajojen. Siitä eduskunnalle kiitos. 
48



Pöytäkirjan asiakohta PTK 48/2019 vp
Alushankinnasta teimme päätöksen muutama viikko sitten. 1,3 miljardin euron arvoi-
nen hanke tarkoittaa neljän huippumodernin aluksen rakentamista Raumalla. Uuden Poh-
janmaa-luokan aluksilla on ratkaiseva merkitys merialueidemme puolustamisessa 2050-lu-
vulle saakka. On tärkeää, että laivat rakennetaan kotimaassa. [Perussuomalaisten ryhmäs-
tä: Oikein!] Kyse on puolustuskyvyn ylläpitämisestä ja huoltovarmuudesta mutta myös
suomalaisesta työstä ja yrittäjyydestä. Päätöksemme merkitys Rauman seudulle ja laajem-
minkin on suuri. Työ ja turvallisuus voivat kulkea myös tällä tavoin käsi kädessä.

Hävittäjähankinnassa yhtenä reunaehtona on teollinen yhteistyö, jonka osuuden on olta-
va vähintään 30 prosenttia hankkeen arvosta. Tämä merkitsee osaamista ja työtä Suomeen.
Selvää kuitenkin on, että ratkaisu tehdään suorituskykyä painottaen. Ensi vuoden aikana
viittä hävittäjävaihtoehtoa testataan ja vertaillaan. Lopullinen ja sitova tarjouspyyntö lähe-
tetään ensi vuoden syksyllä, ja itse valinta tehdään vuonna 2021.

Hyvät kansanedustajat, muutama avainluku: Vuoden 2020 talousarvioesitys sisältää
puolustusministeriön pääluokan määrärahoja 3 158 miljoonaa euroa. Pääluokan osuus val-
tion budjettitalouden menoista on ensi vuonna noin 5,5 prosenttia, bruttokansantuotteesta
noin 1,27 prosenttia. Etenemme Ilkka Kanervan johtaman parlamentaarisen työryhmän
vuonna 2014 viitoittamaa tietä ja teemme puolustusmateriaalin hankintaan pienen tasoko-
rotuksen. Tämä on jatkoa viime vuodet tehdylle työlle pahimpien materiaalivajeiden paik-
kaamiseksi. Tavoitteena on, että meillä on joukoillemme nykyaikaiset varusteet sekä riit-
tävät ampumatarvikkeet, varaosat ja johtamisjärjestelmät. Samalla luomme uuden tiedus-
telulain edellyttämät suorituskyvyt.

Puolustusvoimien henkilökunnan työ ei saa jäädä kalustotarpeiden varjoon. Päivittäi-
seen tekemiseen tarvitaan riittävät voimavarat. Kyse on myös työntekijöidemme jaksami-
sesta. Siksi onkin hyvä, että pystymme maltillisesti kasvattamaan henkilöstön määrää ensi
vuonna. 

Suomen puolustus nojaa paitsi reservin laajuuteen myös sen osaamiseen. Kyse on ylei-
seen asevelvollisuuteen pohjautuvan mallimme uskottavuudesta. Ensi vuonna kertaushar-
joituksissa käyvien reserviläisten määrää nostetaan 1 200 reserviläisellä. [Ilkka Kanerva:
Hyvä!] Tavoitteena on, että kertausharjoitusten määrää tullaan nostamaan hieman myös tu-
levina vuosina.

Arvoisa puhemies! Puolustuskyvyn rakentaminen on pitkäjänteistä työtä. Siksi on hyvä,
että puolustuspolitiikassa olemme tottuneet hakemaan yhteistä näkemystä ja jatkuvuutta.
[Ilkka Kanerva: Juuri näin!] Pitkäjänteinen ja suunnitelmallinen toiminta on Suomen etu.
Kaikista tehtävistä pitää selvitä määrärahoilla, joita eduskunta osoittaa. Esitys vuoden
2020 budjetiksi antaa Puolustusvoimille edellytykset suoriutua näistä tehtävistä. — Arvoi-
sa puhemies, tältä pohjalta.

Ensimmäinen varapuhemies Tuula Haatainen: Tältä pohjalta mennään keskusteluun, ja
avataan debatti. Pyydän edustajia, jotka haluavat käyttää puheenvuoron, nousemaan seiso-
maan ja painamaan V-painiketta.

17.07 Ilkka Kanerva kok (vastauspuheenvuoro): Arvoisa puhemies! Mieluisaa kuulla,
millä tavoin puolustuspolitiikasta vastaava ministeri asiat täällä näkee ja esittelee. Yhdyn
siihen hänen puheensa ydinosaan, jonka mukaan Suomi tulisi tekemään historiallisen luo-
kan virheen, mikäli me tekisimme puolustuspolitiikkaa yhtä lailla kuin ulkopolitiikkaakin
hyvin suhdanneherkästi vain yksiä hallitus- tai eduskuntakausia ajatellen. Se on luonut
49



Pöytäkirjan asiakohta PTK 48/2019 vp
Suomelle nyt sen, että meillä on vahva yhteinen kansallinen näkemys harjoittamastamme
puolustuspolitiikasta. Se on luonut mahdollisuuden sille, että noin puoli vuosikymmentä
takaperin tapahtunut turvallisuusympäristömme muutos Euroopassa on ollut senkaltainen,
johon on osattu Suomessa reagoida valtioviisaalla tavalla ulkopolitiikan ja puolustuspoli-
tiikan keinoin. Toivon, että ministeri tältä osin tulee tätä hienoa perinnettä jatkamaan, ja tä-
hän on tietysti kaikki syy uskoa ja luottaa.

17.08 Jari Ronkainen ps (vastauspuheenvuoro): Arvoisa rouva puhemies! On ilahdutta-
vaa nähdä, että puolustusmäärärahat on vakiinnutettu ja niitä on jopa hieman kasvatettu
edellisenkin hallituksen tasoon verrattuna. Suunta on täysin oikea, sillä turvallisuusympä-
ristö, niin lähialueella kuin globaalistikin, on käynyt yhä epävarmemmaksi.

Yleinen asevelvollisuus on puolustuksemme selkäranka. Uskottavan puolustuskyvyn
ylläpitäminen vaatii reserviläisarmeijan osaamisen jatkuvaa kehittämistä kertausharjoituk-
sissa. Nämä taas vaativat rautaisen, ammattilaisten muodostaman kantahenkilökunnan.
Ministeriön arvio henkilöstön lisätarpeista on noin 600 henkilöä, ja talousarviossa on kui-
tenkin esitetty vain 40 htv:n lisäystä. Kysynkin ministeriltä: tulisiko tätä henkilöstökysy-
mystä tarkastella vielä uudelleen tai ainakin pitkässä juoksussa?

17.09 Mika Kari sd (vastauspuheenvuoro): Arvoisa rouva puhemies! Yhdyn edellä puhu-
neiden mielipiteeseen ja näkemykseen parlamentaarisen yksituumaisuuden ei pelkästään
tarpeesta vaan välttämättömyydestä, kun puhutaan ulko- ja turvallisuuspolitiikasta tässä
isossa kentässä. Suomen kiistaton etu pienenä maana on se, että meillä on yhteinen näke-
mys omasta roolistamme maailmalla mutta myös siitä, millä tavalla tätä omaa kotimaatam-
me puolustamme. Ministerin lista hallituksen toimista oli oikein hyvä ja myös kuvaa sitä
pitkäjänteisyyttä, jota puolustuspolitiikan osalta tulee noudattaa.

Kertausharjoitusten määrän nostaminen hallituskaudella mahdollisesti jopa yli
21 000:een nykyisen reilun 18 000:n sijaan on oikea suunta asevelvollisuuteen perustuvan
puolustuskykymme kehittämiseksi. Kysyisinkin ministeriltä näkemyksiä tästä asevelvolli-
suuden kehittämiseksi suunnitellusta komiteatyöstä. Miten näette tämän komiteatyön mer-
kityksen?

17.10 Pia Kauma kok (vastauspuheenvuoro): Arvoisa puhemies! Varsinkin täällä pää-
kaupunkiseudulla ja Uudellamaalla tulee aina silloin tällöin kysymyksiä kansalaisilta va-
ruskuntien rakennusten kunnosta. Esimerkiksi Upinniemessä on havaittu homeongelmia,
ja siellä varusmiehet ovat sairastuneet. Onko mitään suunnitelmaa siitä, millä tavalla näi-
den rakennusten kuntoa kartoitetaan tai minkälaisia korjaussuunnitelmia niille ollaan teke-
mässä?

17.11 Mikko Savola kesk (vastauspuheenvuoro): Arvoisa rouva puhemies! Meillä on
erinomainen maanpuolustusjärjestelmä Suomessa, yleinen asevelvollisuus, joka pohjau-
tuu reserviläisistä koostuviin sodan ajan joukkoihin, ja se tarkoittaa sitä, että armeijamme
on Euroopan suurin. Tämä on tietysti se, mitä me tarvitsemmekin oman uskottavan puo-
lustuskykymme pitämiseksi, ja tätä pitää ehdottomasti vaalia, ja siitä pitää pitää kiinni.

Tämä budjettihan satsaa erinomaisesti maanpuolustukseen. Puolustusmäärärahat nouse-
vat, isot hankinnat toteutetaan, myös Maavoimiin satsataan, ja muun muassa laki vapaaeh-
50



Pöytäkirjan asiakohta PTK 48/2019 vp
toisesta maanpuolustuksesta toteutetaan, ja tämän toteuttamiseksi lisävirkoja tulee, ja ker-
tausharjoitusmääriä niin ikään nostetaan.

Oikeastaan kysyisin ministeriltä: Jotta meillä on hyvin tasapainossa oleva maanpuolus-
tus ja puolustuksen hallinnonalan budjetti, niin sekä henkilöstön, toiminnan että materiaa-
lihankintojen tulisi olla tasapainossa. Kuinka näette tämän tasapainon tällä vaalikaudella
kehittyvän, tämän niin sanotun kolmasosa—kolmasosa—kolmasosa-ajattelun?

17.12 Hanna Holopainen vihr (vastauspuheenvuoro): Arvoisa puhemies! Kiitos ministe-
rille hyvästä esittelystä. Olen erityisen iloinen siitä, että hallitusohjelmassa on puolustus-
politiikan osalta vahva tasa-arvo- ja yhdenvertaisuuspainotus, ja tähän liittyen esittäisin
muutaman kysymyksen.

Suomessa on perinteisesti maanpuolustustahto ollut todella korkealla tasolla, mutta vii-
me aikoina nuorten parissa tehtyjen tutkimusten mukaan siinä on tullut pieni notkahdus, ja
nuorten näkökulmasta ilmeisesti erittäin tärkeää olisi tämä yhdenvertaisuuden näkökul-
man huomioiminen asevelvollisuuden kehittämisessä. Ja kun nyt hallitusohjelmassakin on
kirjattu, että tätä asevelvollisuusjärjestelmää lähdetään kehittämään, niin olisin nyt kysy-
nyt: millä aikataululla tätä kehittämis- ja selvitystyötä ollaan nyt tekemässä?

Sen lisäksi hallitus on kirjannut sen, että pyritään edistämään naisten vapaaehtoisen ase-
velvollisuuden kehittämistä, mahdollisuuksia. Kuinka tämä nyt on etenemässä? Lisäksi,
kun tasa-arvo ja yhdenvertaisuus ovat tärkeitä myös sotilaallisissa kriisinhallintaoperaati-
oissa ja meillä on ollut tavoitteena, että 7 prosenttia kriisinhallintahenkilöstöstä on naisia,
niin mikä on tämä tilanne tällä hetkellä?

17.13 Markus Mustajärvi vas (vastauspuheenvuoro): Arvoisa puhemies! Suomessa on
ammattitaitoinen upseerikunta, ja minäkin arvostan heidän osaamistaan, ja he ovat myös
erityisen taitavia lobbareina. Ihmettelen, miten tämä Suomen historian suurin hankinta,
asehankinta, juoksutetaan tällä tapaa: juuri kun tarkentavat tarjoukset ovat lähdössä, niin
silloin tehdään päätös, että kun hallitusohjelmassa ja selonteossa oli tämä kolmen miljar-
din euron liikkumavara — ja se olisi pitänyt säilyttääkin vielä — niin jo tässä vaiheessa,
lähtökohtatilanteessa nostetaan hinta siihen suurimpaan mahdolliseen. Se on ihan sama ti-
lanne kuin jos vaikka jossakin pienessä kunnassa laitetaan seuraavan vuoden talousarvi-
oon, että homekoulun tilalle rakennetaan uusi koulu, niin on aivan varma, että se koulu
maksaa vähintään sen hinnan, mitä sinne talousarvioon on laitettu. Ja on se aika kuvaavaa,
että kun ollaan kaksi päivää kuunneltu, kuinka paljon puutteita meillä on yhteiskunnassa,
niin tämän julkisen talouden suunnitelmakauden aikana Puolustusvoimien määrärahat
nousevat 56 prosenttia neljän vuoden aikana.

17.14 Marko Asell sd (vastauspuheenvuoro): Arvoisa puhemies! Suomen puolustuksen
suorituskyvyn yksi merkittävä seikka on tietysti yksilön elikkä sotilaan suorituskyky, ja
kuitenkin tiedämme, että varusmiesten testattu fyysinen kunto on vuosikymmenten kulues-
sa heikentynyt aika, voi sanoa, dramaattisesti.

Meillä hallitusohjelmassa on nyt kirjaus Liikkuvasta Suomesta, elikkä kaikilla sektoreil-
la ja kaikilla tavoilla edistetään liikunnan lisäämistä ja sitä kautta myöskin kunnon — fyy-
sisen ja psyykkisen kunnon — parantamista. Kun kunto paranee, suorituskyky paranee, ja
se näkyy myös armeijan jälkeen työelämässä. Elikkä Puolustusvoimilla on tässä aika iso
rooli olla vaikuttamassa nuorten miesten ja myöskin niitten naisten, jotka armeijan käyvät,
51



Pöytäkirjan asiakohta PTK 48/2019 vp
elämäntapoihin ja liikuntaan ja kunnon parantamiseen. Näkyyhän Liikkuva Suomi myös
Puolustusvoimissa tällä kaudella?

Ensimmäinen varapuhemies Tuula Haatainen:  Ja ministerin vastauspuheenvuoro. Riit-
tääkö 3 minuuttia näin alkuun?

17.15 Puolustusministeri Antti Kaikkonen: Tiukkaa voi tehdä, arvoisa puhemies, mut-
ta koetan kommentoida mahdollisimman montaa. 

Kiitoksia hyvistä puheenvuoroista, näkemyksistä ja kysymyksistä. Muun muassa edus-
tajat Kanerva ja Kari painottivat tätä puolustuksen kehittämisen pitkäjänteisyyttä, ja se on
juuri näin: uskottavan puolustuskyvyn ja suorituskyvyn rakentaminen ja kehittäminen ovat
pitkäjänteistä työtä. Sen voi sanoa, että sen voi kyllä romuttaa nopeasti mutta sen uudel-
leen nostaminen on hyvin hidasta. [Ilkka Kanerva: Juuri näin!] Meillä on eurooppalaisia-
kin esimerkkejä siitä, että on ajettu viimeisten 15 vuoden sisällä puolustuskykyä alas ja sen
nostaminen ylös on osoittautunut sitten aika haastavaksi. Suomi on toiminut tässä pitkään
viisaasti hallituksen väreistä riippumatta, ja näin pitää jatkossakin toimia.

Sitten: Edustajat Ronkainen ja Kari muun muassa viittasivat tähän yleiseen asevelvolli-
suuteen, sen merkitykseen ja parlamentaariseen komiteaan, ja itse asiassa myös edustaja
Holopainen taisi tähän viitata. Tässä on tarkoitus asettaa todella parlamentaarinen komitea
yleistä asevelvollisuutta kehittämään, pohtimaan sen kehittämistarpeita. Tämä asettamis-
työ on vielä kesken, myös aikataulu on vielä avoin. Mitään erityistä kiirettä tässä ei ole,
mutta todennäköisesti vielä tämän syksyn aikana kuitenkin tämä työ laitetaan liikkeelle.

Kysymys on siitä, että yleisen asevelvollisuudenkin pitää elää ajassa. Muun muassa yh-
denvertaisuuden vaatimus ja sukupuolten välisen tasa-arvon vaatimus ovat kasvavia toi-
veita varsinkin sieltä nuoresta ikäluokasta mutta yhteiskunnasta laajemminkin. En ole ai-
keissa asettaa mitään erityisen tarkkaa työlistaa, vaan pikemminkin aika avoimesti työryh-
mä voi lähteä pohtimaan näitä kehittämistarpeita ottaen huomioon tietysti sen kaiken työn,
mitä maassa on tehty aikaisemmin, esimerkiksi varusmiesten Koulutus 2020 -ohjelmassa.

Olen julkisuudessakin esittänyt, että tässä yhteydessä voisi kyllä pohtia, olisiko kehitty-
mässä jonkinlainen kansalaispalveluksen malli, joka koskisi nuorten naisten ikäluokkaa ja
josta olisi hyötyä yhteiskunnalle laajemminkin ja näille nuorille naisille itselleenkin. [Ilk-
ka Kanerva: Täsmälleen näin!] Samalla kuitenkin pidettäisiin kiinni nykyisestä yleisestä
asevelvollisuudesta nuorille miehille. [Ilkka Kanerva: Juuri näin!] En sano heti, että tässä
on järkeä. Tämmöinen malli on löydettävissä. Mutta sen sanon, että asiaa kannattaa kyllä
selvittää. Sen jälkeen olemme siinä sitten viisaampia ja voidaan johtopäätöksiä vetää.

Edustaja Ronkainen kysyi vielä tästä henkilöitten lisäämisestä. Todella nelisenkymmen-
tä henkilöä voidaan palkata ensi vuoden aikana. Siitä suuri osa menee vapaaehtoisen maan-
puolustuskoulutuksen asettamiin tarpeisiin. Tällä hallituskaudella hallitusohjelman mu-
kaan voidaan perustaa sata uutta tointa, virkaa. [Ilkka Kanerva: Koko hallituskaudella sa-
ta?] — Kyllä, koko hallituskaudella sata. — Tarve olisi varmasti suurempaankin, sen voin
puolustusministerinä sanoa, mutta sekin on hyvä, että suunta on tässä tapauksessa oikea.
Varmaan sitten tätä keskustelua tullaan jatkamaan ja jatketaankin siitä, mitä ne tulevaisuu-
den tarpeet sitten ovat, mutta oikeaan suuntaan otetaan mielestäni askelia tässä suhteessa.

Edustaja Kauma otti esille kysymyksen rakennusten kunnosta. Useita kasarmeja on kor-
jattu viime vuosien aikana, mutta on kyllä korviinikin kantautunut, että näitä ongelmia on
edelleen. Niihin pitää suhtautua vakavasti, koska sekä varusmiehillä että henkilökunnalla
52



Pöytäkirjan asiakohta PTK 48/2019 vp
pitää olla asianmukaiset olosuhteet toimia. Eli tähän asiaan täytyy kiinnittää jatkossakin
huomiota, ja rakennusten pitää olla asianmukaisessa kunnossa.

Edustaja Savolan kysymykseen voin todeta, että tärkeitä huomioita esimerkiksi maavoi-
mien roolista, vapaaehtoisen maanpuolustuskoulutuksen roolista. Mitä kysyitte tästä kol-
masosa—kolmasosa—kolmasosa-ajattelusta, niin voin sanoa, että kehitys on menossa pa-
rempaan suuntaan verrattuna aikaisempiin vuosiin.

Sitten vielä edustaja Holopaiselle: Kysyitte tästä maanpuolustustahdosta, viittasitte sii-
hen myöskin. Se on tärkeä kysymys, koska se on osa meidän uskottavaa maanpuolustus-
tamme, että me haluamme puolustaa maatamme. Vuosi sitten tuli notkahdusta alaspäin täs-
sä suhteessa, ei hälyttävää mutta kuitenkin sellainen, mikä on syytä noteerata. Mielenkiin-
nolla odotan tämän vuoden ja ensi vuoden tuloksia tässä asiassa sitten myöskin, koska tren-
di on tässä oleellinen. Pitää miettiä keinoja, [Puhemies koputtaa] joilla pidämme tätä maan-
puolustustahtoa korkealla.

Vielä, puhemies, aivan lyhyesti edustaja Mustajärvelle: Mielestäni on perusteltua, että
hintakatto on. Myös hinnasta huolestuneille: ainakaan siitä se hinta ei saa enää nousta.
Nämä sitovat tarjoukset, tarjouspyynnöt, [Markus Mustajärven välihuuto] pannaan sitten
ensi vuoden syksyllä liikkeelle, ja valinta tehdään vuonna 2021.

Ja viimeisenä ehkä vielä, arvoisa puhemies, jos sallitte: Edustaja Asell korosti fyysistä
kuntoa ja liikuntaohjelman lisäämistä ja kysyi, näkyyhän se Puolustusvoimissa. Voidaan
sanoa, että tämä liikunnan merkitys näkyy päivittäin Puolustusvoimissa. Armeija tekee täs-
sä hyvää työtä. Tämä on tärkeä kysymys, minkä nostitte esille, mutta toisaalta ajattelen kyl-
lä vähän niinkin, että meidän kyllä pitäisi voida suorittaa armeija niinkin, [Puhemies ko-
puttaa] että myös semmoiset henkilöt, joilla kunto ei aivan niin huipussa ole, voisivat sen
kuitenkin kunnialla suorittaa. Tähänkin pitää esittää väyliä. Mutta huomionne liikunnan
yleisestä merkityksestä on ilman muuta oikea ja tärkeä.

17.21 Pauli Kiuru kok (vastauspuheenvuoro): Arvoisa rouva puhemies! Kiitos hyvästä
esittelystä, ja tuntuu, että aika paljon tässä on konsensusta, kun turvallisuudesta puhutaan,
ei pelkästään hallituksen taholla vaan koko eduskunnassa, ja se on tärkeä asia.

Viime vaalikaudella tehtiin merkittävää työtä eduskunnassa. Saimme sotilastiedustelu-
lainsäädännön ja siviilitiedustelulainsäädännön valmiiksi. Perustuslakiakin piti siinä no-
pealla aikatahdilla muuttaa, ja se muutos tehtiin. Kysyn ministeri Kaikkoselta: Miten
omasta näkökulmastanne näette tämän lainsäädännön toimeenpanon? Riittävätkö talousar-
vioesityksessä olevat varat lainsäädännön asialliseen toimeenpanoon? Miten organisointi
etenee Tiedustelulaitoksella ja Pääesikunnassa? Onko teillä henkilökohtaisesti yhteistyö
alkanut hyvin tiedusteluvalvontavaliokunnan, tiedusteluvalvontavaltuutetun ja kaikkien
niiden tahojen kanssa, joitten [Puhemies koputtaa] kanssa teidän pitää tässä suhteessa työ-
tä tehdä?

17.22 Veijo Niemi ps (vastauspuheenvuoro): Arvoisa rouva puhemies! Arvoisa puolus-
tusministeri! Puolustusvoimien Senaatti-kiinteistöille maksamat pilviin nousseet ja jatku-
vasti nousevat vuokrakulut ovat poissa Puolustusvoimien muusta toiminnasta. Pelkästään
Senaatti-kiinteistöjen johtokunnan ja toimitusjohtajan palkkiot vuodessa ovat yli 2,5 mil-
joonaa euroa. Puolustusvoimat ei saa olla tuon bisneksen maksaja. Myöskään tilalle ehdo-
tettu uusi Senaatti-kiinteistöjen tytäryhtiö Puolustuskiinteistöt ei ole hyvä ratkaisu.
53



Pöytäkirjan asiakohta PTK 48/2019 vp
Arvoisa puolustusministeri, miksi Puolustusvoimille ei luoda sen omaa kiinteistöjä yl-
läpitävää sisäistä yksikköä, joka ei tee bisnestä kiinteistöillä?

17.23 Eeva Kalli kesk (vastauspuheenvuoro): Arvoisa rouva puhemies! Kiitos ministeri
Kaikkoselle hyvästä esittelypuheenvuorosta ja vastauksista, joita jo olemme saaneet. Ha-
luan vielä erikseen kiittää hallitusta ja ministeri Kaikkosta Laivue 2020 -päätöksestä, joka
oli erinomaisen viisas. Päätös rakentaa monitoimikorvetit Raumalla on monesta näkökul-
masta arvioituna erittäin hyvä, ajatellaan sitä sitten turvallisuuden ja huoltovarmuuden nä-
kökulmasta, koko suomalaisen meriklusterin kehittymisen ja osaamisen näkökulmasta tai
elinkeinopolitiikan ja työllisyyden näkökulmasta.

Varsinainen kysymykseni koskee kuitenkin kansainvälistä harjoitustoimintaa: miten ar-
vioitte kansainväliseen harjoitustoimintaan osoitettavien määrärahojen tasoa, kun sitä ver-
rataan edeltäviin vuosiin?

17.24 Atte Harjanne vihr (vastauspuheenvuoro): Arvoisa puhemies! Kiitos ministerille
hyvistä esittelyistä ja vastauksista tähän asti. 

Kuten ehkä kyselytunnillakin huomattiin tai sivuttiin, maailma ei valitettavasti ole me-
nossa vakaampaan suuntaan, vaan voimapolitiikka nousee, sopimuskehikot natisevat ja il-
mastonmuutos etenee, ja tällaisessa tilanteessa on tärkeätä, että meillä on myös tavallaan se
kova turvallisuuskoneisto kunnossa. Tämän talousarvion mukainen panostaminen osaami-
seen, valmiuteen ja materiaalisiin resursseihin on siitä näkökulmasta perusteltua.

Olisin kysynyt vähän tähän laajempaan turvallisuuteen liittyen — turvallisuuskuvaan ja
uhkiin liittyen — semmoista asiaa, että kun hallitusohjelmassa on mainittu erikseen keino-
ja esimerkiksi kyberturvallisuuteen ja tämmöiseen niin kuin hybridivaikuttamiselta suo-
jautumiseen liittyen, niin miten näkisitte: onko tässä roolitus kunnossa sen suhteen, että
mikä on Puolustusvoimien rooli ja mikä muiden ja miten tässä yhteistyö sujuu saumatto-
masti? Tästä näkemys kiinnostaisi. — Kiitos. [Ilkka Kanerva: Good question!]

17.25 Merja Kyllönen vas (vastauspuheenvuoro): Arvoisa rouva puhemies! Sodankäyn-
ti ja uhat muuttavat muotoaan koko ajan. Suomi satsaa isolla rahalla kalustoon monella eri
osa-alueella. Näin teki myöskin Saudi-Arabian kuningaskunta pistäen yli 25 prosenttia
koko valtion budjetistaan maanpuolustukseen. 220 000 komppaniaa maan puolustusvoi-
missa, 300 taistelusuihkukonetta ja niin edelleen — siitä huolimatta drone-isku lamautti
koko alueen öljyntuotannon. 

Kun olen tämän drone-teknologian ja sen kehityksen kanssa ollut viime vuodet aika vah-
vasti tekemisissä, niin olen huolissani siitä mallinnuksesta, että miten käy suomalaisessa
maanpuolustuksessa meidän ilmatorjuntavalmistautumisen. Vastaako se muuttuvan so-
dankäynnin muotoihin myöskin pidemmällä ajanjaksolla? Ei pelkästään nyt, seuraavan
viiden tai kymmenen vuoden vaan myös pidemmällä ajanjaksolla, mihin myös tähdätään
näillä kalustohankinnoilla, mitä nyt on tehty.

17.26 Mika Kari sd (vastauspuheenvuoro): Arvoisa rouva puhemies! Kiitoksia ministe-
rin vastauksesta. 

Vähän koputtelen vielä ja nyt vähän syvemmältä tätä parlamentaarisen komitean työtä,
joka tässä jossain hetkessä käynnistyy. 
54



Pöytäkirjan asiakohta PTK 48/2019 vp
Mainitsitte kansalaispalveluksen ja mainitsitte myös viisaasti sen, että kansalaispalve-
lus ei käsitteenä tarkoita meille kaikille samaa asiaa, vaan voi sanoa, että meille jokaiselle
hieman eri asiaa. Se nähdään tasa-arvonäkemyksenä ja nähdään myös samalla ehkä uuden-
laisen suorituskyvyn luomisen näkökulmasta. 

Samaan aikaan kun hallitus pystyy nyt, pitkästä aikaa, lisäämään kantahenkilökunnan
määrää, kouluttajien määrää, niin miten näette ministerinä, tulisiko tämä kansalaispalve-
luskysymys tuoda osaksi asevelvollisuusjärjestelmän uudistamisesta käynnistyvää komi-
teatyötä, ikään kuin yhtenä uutena elementtinä tähän asevelvollisuuden kehittämiseen?
[Puhemies koputtaa] Onko kansalaispalvelus yksi osa sitä?

17.27 Sofia Vikman kok (vastauspuheenvuoro): Arvoisa puhemies! Turvallisuusympä-
ristömme on viime vuosina heikentynyt, ja kun haluamme elää rauhassa, niin valmistau-
dumme puolustautumaan niin uskottavasti, että kenenkään ei kannata Suomea aseellisesti
uhata. On tärkeää, että tästä periaatteesta pidetään kiinni. 

Hallitusohjelmassa sanotaan: ”Hornet-kaluston suorituskyky korvataan täysimääräises-
ti. Hankintasopimus solmitaan vuonna 2021.” Tämä on hyvä ja oikea linjaus, koska Hor-
netien poistuvan suorituskyvyn korvaaminen on tärkeä, olennainen osa Suomen uskotta-
vaa puolustuskykyä, etenkin kun ajattelemme kehitystä aina 2060-luvulle saakka, ja tätä
hankinta koskee. 

Kysyn kuitenkin: Voimmeko nyt varmasti luottaa siihen, että hallituksella on tästä asias-
ta yksimielisyys, kun hallituksen riveistä esimerkiksi vasemmistoliitosta kuitenkin tätä
hankintaa on vahvasti kyseenalaistettu? Eli pystyykö hallitus yksimielisesti hoitamaan
[Puhemies koputtaa] tämän tärkeän hankinnan? Voimmeko siihen luottaa? [Eduskunnas-
ta: Pystyy hoitamaan, hallitukseen voi luottaa!]

17.28 Riikka Slunga-Poutsalo ps (vastauspuheenvuoro): Arvoisa puhemies! Asepalve-
luskoulutus ylipäänsä on muuttumassa. Olemme kesän aikana saaneet kuulla mediankin
kautta siitä, että on tulossa uusia järjestelmiä, joiden kautta virtuaalikoulutusta vahviste-
taan. Virtuaalikoulutus asevoimissa on kuitenkin ollut jo pitkäaikaista, mutta siellä ovat it-
järjestelmät ja lisenssipuoli olleet kymmeniä vuosia suunnilleen jäljessä siviilipuoleen
nähden. Tämä on hyvin detaljitasoinen kysymys, mutta onko budjetissa huomioitu se, että
olemassa olevat it-järjestelmät ja lisenssit päivitettäisiin edes vastaamaan siviilipuolen jär-
jestelmien tasoa?

Ensimmäinen varapuhemies Tuula Haatainen: Haluaako ministeri välillä vastata? Jos-
ko nyt 3 minuuttia riittäisi. 

17.29 Puolustusministeri Antti Kaikkonen: Arvoisa puhemies! Edelleen hyviä kysy-
myksiä. 

Edustaja Kiurulle: Kysyitte näistä resursseista ja siitä, ovatko ne riittäviä lainsäädännön
toteuttamiseen. Käsitykseni mukaan ovat. Näistä tulevista uusista viroista osa osoitetaan
juuri tähän. Tiedusteluvalvontavaliokunnan kanssa yhteistyö on vasta alkumetreillä, ja
koko uuden lainsäädännön kanssakin ollaan aika lailla alkumetreillä tässä vaiheessa, mutta
minä sanoisin, että me olemme kyllä viisaampia tässä asiassa vasta vuoden kahden päästä,
kun saadaan kokemuksia, ja silloin nähdään myös, onko vielä resurssitarpeita lisää. Minä
55



Pöytäkirjan asiakohta PTK 48/2019 vp
uskon, että tässä salissa on kyllä aika laaja yhteinen näkemys siitä, että tämä uusi lainsää-
däntö pitää saada kunnolla pelaamaan resursseineen päivineen.

Edustaja Niemi kysyi Puolustuskiinteistöistä ja kiinteistöasiasta. Tämä asia on kesken ja
valmistelussa, mutta puolustusministerinä kyllä aion katsoa sen perään, että lopulta saa-
daan hyvä malli, mikä on Puolustusvoimien ja maamme puolustuksen kannalta hyvä rat-
kaisu. Asia on kesken.

Edustaja Kalli, kysyitte kv-harjoitustoiminnan määrärahoista. No, siinä arvioni on, että
lähivuosina tuskin tulee isoja muutoksia nykyiseen, mutta nämähän aina vuosittain katso-
taan, se kansainvälisen harjoitustoiminnan kokonaisuus. Se katsotaan TP-UTVAssa vielä
tässä vuoden lopulla ja sitten käydään läpi tämän talon puolustus- ja ulkoasiainvaliokun-
nissa. Arvioni on, että mitään dramaattisia muutoksia suuntaan tai toiseen ei ensi vuoden
osalta ole tulossa, mutta parempi, etten ennakoi enempää ennen kuin asia on asianmukai-
sella tavalla poliittisella tasolla käsitelty. Meillähän valtaosa harjoittelusta tapahtuu sinän-
sä kotimaassa täysin kotimaisin voimin, mutta tämä kansainvälinen harjoittelu on osa, mer-
kityksellinen osa, meidän kokonaisuuttamme. Katsomme, että se palvelee meidän puolus-
tustarpeitamme ja sen kehittämistä.

Edustaja Harjanne kysyi tästä kyber-, hybdridipuolesta. Ajankohtainen kysymys: onko
työnjako kunnossa? Käsitykseni mukaan on. Meillä on toimiva kokonaisturvallisuuden
malli, mutta tämä jos mikä on semmoinen alue, mikä kehittyy jatkuvasti ja vaatii erityistä
ajan tasalla olemista tai jopa vähän sen edelläkin, jos mahdollista.

Edustaja Kyllönen, todella Suomi käyttää puolustukseen paljon vähemmän kuin Saudi-
Arabia, noin viitisen kertaa vähemmän suhteellisesti ja absoluuttisesti varmasti vielä pal-
jon, paljon enemmän vähemmän. Kyllä tietysti voi sanoa, että Puolustusvoimat elää ajas-
sa. Jatkuvasti tietysti puolustustarvike- ja aseteollisuus kehittää uusia välineitä, ja se on jat-
kuvaa kilpajuoksua, missä pyrimme pysymään ajan tasalla. Käsitykseni mukaan olemme-
kin varsin hyvin, mutta kyllä se edellyttää sitä, että näitä investointeja tehdään aina aika
ajoin. Tietysti reservin ilmatorjuntaupseerina pidän ilmatorjuntaa hyvin tärkeänä osana
tätä meidän puolustustamme. HX-hanke on siinä yksi osa, mutta ilmatorjunta tarkoittaa
paljon muutakin, millä pystymme vastaamaan tämäntapaisiin uhkiin, mihin viittasitte.

Edustaja Kari, näkisin että tämä kansalaispalveluksen selvittäminen voisi olla juuri osa
tätä yleisen asevelvollisuuden kehittämistä pohtivan parlamentaarisen komitean työtä. Se
olisi luonteva paikka pohtia sitä ja katsoa, onko löydettävissä malli ja onko sille löydettävä
paikka tässä meidän kokonaisuudessamme. Se vaatii myös laajaa kansalaiskeskustelua
paitsi täällä eduskunnassa niin varmasti myöskin laajemminkin.

Edustaja Vikman, hallitusohjelmaan ovat kaikki puolueet sitoutuneita tässä HX-hank-
keessa, ja hallitusohjelman kirjaus on varsin selkeä. Varmasti poliittista keskustelua käy-
dään tässä talossa ja laajemminkin, mutta uskon, että vuonna 2021, kun lopullisia päätök-
siä tehdään, niistä löytyy lopulta yksituumaisuus.

Ja edustaja Slunga-Poutsalolle it-järjestelmien suhteen: tämäkin vaatii jatkuvia panos-
tuksia, ja varmasti parantamisen varaa tässä suhteessa on, mutta en ole erityisen huolissa-
ni, että tämä asia ei olisi saatavissa asianmukaiseen kuntoon, [Puhemies koputtaa] ja pää-
osin se sitä onkin. — Kiitoksia.

17.33 Ville Tavio ps (vastauspuheenvuoro): Rouva puhemies! Turkki on tänään uhannut
laukaista uuden siirtolaiskriisin. Toivoisin puolustusministeriltämme kannanottoa, että mi-
56



Pöytäkirjan asiakohta PTK 48/2019 vp
käli kansainvaellus käynnistyy, onko Suomen armeija tällä kertaa valmistautunut pysäyt-
tämään vierasmaalaiset Suomen rajalle. [Mika Karin välihuuto]

17.34 Matias Marttinen kok (vastauspuheenvuoro): Arvoisa rouva puhemies! Ensinnä-
kin ministerille lämpimät kiitokset Laivue-hankkeen viemisestä maaliin ja siitä, että asia
on saatu ratkaistua. Rauman seutu kiittää tästä lämpimästi.

Herra ministeri, kysyisin teiltä aivan toisesta asiasta, nimittäin diabeetikkojen vapaaeh-
toisesta asepalveluksesta. Puolustusvoimat teki viime vuonna päätöksen siitä, että ykkös-
tyypin diabeetikkojen vapaaehtoinen asepalvelus päättyy. Tällä hetkellä tosiaan palveluk-
seen hakeutuminen ei ole enää ollenkaan mahdollista. Tällöin perusteltiin päätöstä muun
muassa sillä, että tämä diabetesosaajaresurssi on poistunut Puolustusvoimien käytöstä. Ky-
syisinkin teiltä: Kun kyse ei ole suuresta summasta — puhutaan 1—2 henkilötyövuodesta
— niin oletteko valmiita arvioimaan tätä päätöstä uudelleen? Tämä on itselleni tärkeä asia,
koska olen ykköstyypin diabeetikkona, reservin vänrikkinä täällä salissa seisomassa ja to-
diste siitä, että jokainen nuorimies pystyy asepalveluksen suorittamaan, mikäli motivaatio
on kohdillaan.

17.35 Joonas Könttä kesk (vastauspuheenvuoro): Arvoisa rouva puhemies! Kiitoksia
ministerille siitä tarmosta, jopa sotilaallisesta tarmosta, jolla olette näitä tehtäviä lähtenyt
hoitamaan. 

Meille keskustassa on tärkeää, että isänmaasta pidetään huolta, ja olen varsin tyytyväi-
nen tästä hallitusohjelmasta ja tästä budjetista, jolla isänmaan asioita ja Puolustusvoimia ja
tämän maan puolustusta tullaan hoitamaan. 

Haluan myös kertoa siitä hyvästä hengestä, joka hallitusneuvotteluissa oli liittyen tähän
puolustuspoliittiseen ohjelmaan, ja siitä parlamentaarisesta yhteistyöstä ja sen tärkeydestä.
Keskustalle on tärkeää, että esimerkiksi tämä HX-hanke toteutetaan täysimääräisesti, ja me
kyllä luotamme tuohon hallitusohjelmaan. 

Haluaisin kysyä teiltä, arvoisa ministeri, työaikalaista. Jonkun verran tulee viestiä tuolta
Puolustusvoimien henkilöstöltä liittyen harjoituksiin tai merityöhön ja siihen problema-
tiikkaan, mikä liittyy työaikalakiin. Kuinka te näette tämän asian, ja mitä teidän mielestän-
ne tälle pitäisi tehdä?

17.36 Jaana Pelkonen kok (vastauspuheenvuoro): Arvoisa rouva puhemies! Puolustus-
voimien henkilöstön uupumuksesta on puhuttu jo pitkään, ja uupumus on tullut esiin niin
työnantajan kuin eri järjestöjenkin tekemissä kyselyissä. Henkilöstöä on yksinkertaisesti
liian vähän jatkuvasti lisääntyneeseen työmäärään ja työtehtäviin nähden. Myös puolustus-
valiokunta on ilmaissut huolensa tähän aiheeseen liittyen useaan otteeseen kuluneina vuo-
sina, ja toivon, että ministeri myös ottaa tämän viestin vakavasti. 

Toinen huomioni kiinnittyy kriisinhallintaan. Halutessamme olla kokoamme suurempi
toimija rauhanturvaamisessa ja kriisinhallinnassa meidän olisi syytä käydä laajempi poh-
dinta toiminnastamme. Suomen kymmenen vuotta vanha kriisinhallintastrategia kaipaa
päivitystä, ja kysyisin: koska tällainen päivitys tullaan tekemään?

17.37 Saara Hyrkkö vihr (vastauspuheenvuoro): Arvoisa puhemies! Palaan itsekin vielä
tähän ajankohtaiseen Turkin tilanteeseen. Tilannehan on tietenkin aivan kestämätön. Kyse
on ennen kaikkea ihmisistä, lukemattomista siviileistä, jotka ovat jäämässä sotatoimien jal-
57



Pöytäkirjan asiakohta PTK 48/2019 vp
koihin. On hyvä, että hallitus on linjannut tiukasti näistä asevientikysymyksistä ja arvioi
myös näitä tehtyjä päätöksiä uudestaan, mutta kysyisin ministeriltä: miten varmistetaan,
että jatkossa tämänkaltaisiin riskimaihin ei myöskään tehdä asevientipäätöksiä?

17.37 Mikko Savola kesk (vastauspuheenvuoro): Rouva puhemies! Puolustusteollisuus
on meillä tärkeä osa huoltovarmuutta, ja eilen te, herra ministeri, linjasitte, että asevienti
Turkkiin keskeytetään. Ja mikäli olen ymmärtänyt oikein, niin Suomi ei ole vienyt niin-
kään raskaita aseita, on viety suojausterästä, on viety muita tarvikkeita. Mutta sehän ei yk-
sin riitä, että Suomi tämän aseviennin keskeyttää. Se on paljon isompi tekijä, että mikä on
EU:n linja tässä asiassa. Yhtenäistä linjaa kaivataan. [Eduskunnasta: Venäjä kanssa!]

Oikeastaan kysyisinkin, kuinka nyt Euroopan unionin sisällä sitten vaikutetaan ja onko
teillä tietoa, mikä se linja on. Eli tullaanko asevientikieltoa noudattamaan laajemmin? Olen
tämän suhteen vähän epäileväinen, koska valtaosa EU-maista on myös Nato-jäsenmaita ja
Turkki on niin ikään Nato-jäsenmaa. Eli tuleeko tämmöistä massiivista vientikieltoa ole-
maan? Mutta mikä teidän analyysinne tästä asiasta on?

17.39 Janne Heikkinen kok (vastauspuheenvuoro): Arvoisa rouva puhemies! Sekä val-
tiovarain- että puolustusministeriö ovat ottaneet hallituskauden alussa tavoitteeksi siirtää
Puolustusvoimien toimitilojen hallinta Senaatti-kiinteistöiltä Puolustuskiinteistöille. Toi-
vottavasti tällä hankkeella päästään tarttumaan yhteen viheliäisimpään ongelmaan varus-
miespalveluksen arjessa elikkä kasarmirakennusten sisäilmaan. Ikävää on se, että muun
muassa eilisessä Kauppalehdessä kertomistaan korulauseista huolimatta Senaatti-kiinteis-
töt ei ole asiaan tarttunut sillä vakavuudella, minkä se aihe ansaitsisi.

Myöskään vuoden 2020 talousarvioesityksessä tähän ei olla nähdäkseni yksityiskohtai-
semmin puuttumassa. Täten kysynkin teiltä, puolustusministeri Kaikkonen: minkälaisilla
toimenpiteillä olette tarttumassa tähän maanpuolustustahtoakin nakertavaan seikkaan? Ja
vastaukseksi ei riitä, että otatte sen huomioon, koska luotamme siihen kysymättäkin.

17.39 Johannes Yrttiaho vas (vastauspuheenvuoro): Arvoisa puhemies! Palaan vielä tä-
hän HX-hankkeeseen ja ihmettelen ihan samaa kuin edustaja Mustajärvi täällä aikaisem-
min, että tällaisessa hankintaprosessin kriittisessä vaiheessa ilmoitetaan, että kyllä meiltä
vähintään sen 10 miljardia voi pyytää. Eikö tässä tilanteessa tarjoajille pitäisi antaa ihan
toisenlaista signaalia? [Mikko Savolan välihuuto — Markus Mustajärvi: Maksimi on mi-
nimi!]

Tuntuu, että nämä puolustushankinnat ovat tässä maassa musta aukko. Sitä ei ole ku-
kaan kontrolloimassa, paljonko niihin rahaa menee. Juuri meni Laivue 2020 -hankkeeseen
100 miljoonaa euroa ylimääräistä — melkein 10 prosentin kustannusnousu siinä. Sitten sa-
maan aikaan meillä on paljon tarpeita, esimerkiksi sosiaaliturvassa. Nyt esimerkiksi 20
miljoonaa tarvittaisiin toimeentulotuen tasokorotukseen, jotta toimeentulotukiasiakkaat
saisivat saman korotuksen, jota perusturvaetuuksien saajat saavat. Mutta tätä rahaa ei löy-
dy mistään. Sen sijaan tuolla budjetissa on 20 miljoonaa HX-hankkeen hallintokuluihin
ensi vuodelle. Siellä on konsulttitoimeksiantoja, ostopalveluita, määräaikaisen henkilö-
kunnan palkkaamista tähän hankintaorganisaatioon. [Puhemies koputtaa] Ja kuitenkin
tämä hankinta hoidetaan aivan hullussa järjestyksessä, ilmoitetaan tuonne, että 10 miljar-
dia voi ainakin pyytää. — Kiitos.
58



Pöytäkirjan asiakohta PTK 48/2019 vp
17.41 Heikki Autto kok (vastauspuheenvuoro): Arvoisa rouva puhemies! Suomen puo-
lustuksen keskeinen kulmakivi on tietysti yleinen asevelvollisuus, jonka pohjalle pysty-
tään kouluttamaan laaja reservi ja jolla koko maata voidaan kaikissa tilanteissa puolustaa.
Suomi omalla kyvyllään luo vakautta Pohjolaan.

On hienoa, että ensi vuonna reservin kertausharjoitusten määrää lisätään: 1 200 reservi-
läistä koulutetaan enemmän kuin tänä vuonna. Mielestäni tätä määrää pitäisi pystyä kestä-
västi kasvattamaan tulevina vuosina vielä huomattavasti, paljon enemmän, jotta reservin
osaamistaso saadaan pidettyä korkeana. Kysynkin arvoisalta puolustusministeriltä sitä,
ovatko nämä nyt tehtävät lisäykset, jotka sinänsä tulevat tarpeeseen virkojen osalta, vaik-
kapa tuolla vapaaehtoisessa maanpuolustuksessa, riittäviä siihen, että reservin kertaushar-
joitusten määrä pystytään nostamaan oikeasti sille tasolle, mitä Suomen uskottavan puo-
lustuksen ylläpitäminen edellyttää.

17.42 Arja Juvonen ps (vastauspuheenvuoro): Arvoisa rouva puhemies! Kahden viimei-
sen vuoden aikana, jolloin varusmiehiltä puuttui lisävakuutusturva, tapahtui Suomessa va-
kavia onnettomuuksia, muun muassa Uudellamaalla Raaseporin tasoristeysonnettomuus ja
Rovajärvellä mönkijäonnettomuus. Onnettomuuksien tutkinta kiinnitti huomiota moniin
eri asioihin, ja kysyisin teiltä, hyvä ministeri: Kuinka turvallisuutta on parannettu varus-
kunnissa ja armeijan palveluksessa? Voisiko tällaisia onnettomuuksia myös jatkossa ta-
pahtua? Ja sitten kysyisin näistä korvauksista: Olisi kohtuullista, että näille nuorukaisille ja
heidän edunsaajilleen olisi mahdollista edelleen korvata näistä vakavista tapaturmista joh-
tuvat korvaukset. Mitä mieltä olette, voisiko se olla mahdollista vielä, voisiko tähän asiaan
palata? Tein lakialoitteen viime kaudella, ja asiasta keskusteltiin täällä paljon, ja silloin se
kyllä meitä kaikkia kosketti ja pidimme sitä tärkeänä, mutta olisiko mitään mahdollisuut-
ta? Meidän lainsäädännössämme oli kahden vuoden pimento, jolloin varusmiehiltä puuttui
lisävakuutusturva.

17.43 Mika Kari sd (vastauspuheenvuoro): Arvoisa rouva puhemies! Pyysin puheenvuo-
ron edustaja Yrttiahon puheenvuoron jälkeen. Kun aikaisemmin sanoin, että puolustuspo-
litiikan tulee olla pitkäjänteistä, niin itselläni on käsitys — ja toivon, että laajemminkin on
yhteinen käsitys — siitä, että viime kauden puolustusselonteon linjaukset ohjaavat isossa
linjassa myös tämän hallituksen toimia, ja tässä erityisesti tarkoitan HX-hanketta, Laivue
2020:aa. Vaikka tässä nyt puhutaan tästä 10 miljardista ja tästä on tullut tämmöinen hinta-
katto, meidän on kaikkien hyvä muistaa, että meillä on hinnalle myös lattia. Edellisen hal-
lituksen ja myös tämän hallituksen toimesta on esitetty se 6—10 miljardin haarukka, jo-
honka tämän hankkeen tulee mahtua. Mutta eihän tässä kai käsittääkseni vielä ole määri-
telty sitä loppuhintaa: se tulee vuoden 21 aikana, kun hallitus, valtioneuvosto tästä ratkai-
sun tekee. [Puhemies: Aika!]

Sanoisin vielä lyhyesti, jos puhemies sallii: Eikö niin, ministeri, että meillä on puolus-
tustarvikevientiä, ei asevientiä? Ei pelkästään semantiikkaa?

17.44 Ilkka Kanerva kok (vastauspuheenvuoro): Arvoisa puhemies! Viime kaudella ta-
pahtui paljon muutoksia ymmärrettävistä syistä, turvallisuusympäristön muutosten vuok-
si. En käy niitä tässä luettelemaan. Mutta samalla on aihetta tietysti ymmärtää, että puolus-
tuspolitiikan ja ulkopolitiikan pitää Suomessa olla yhdestä puusta veistettyä. [Markus
Mustajärvi: Juuri niin!] Niillä ei voi olla ristiriitaisia perusfilosofisia lähtökohtia. Tässä
59



Pöytäkirjan asiakohta PTK 48/2019 vp
mielessä kysyn, jotta ei tulisi äkkipysähdystä siinä kehittämisessä, joka meillä puolustus-
politiikassa on kansainvälistä yhteistyötä koskien: minkälaisia näkemyksiä ministerillä on
siitä, miten varsin laajasti levinnyttä kansainvälistä yhteistyötä tullaan jatkossa viemään
eteenpäin puolustuspolitiikkaa koskien niin, että se on synkroniassa ulkopoliittisen perus-
linjamme kanssa?

Ensimmäinen varapuhemies Tuula Haatainen: Vielä kaksi puheenvuoroa, ja sitten mi-
nisteri vastaa. 

17.45 Mikko Savola kesk (vastauspuheenvuoro): Rouva puhemies! Kyllähän se niin on,
että maassa on aina armeija. Jos se ei ole oma, niin se on jonkun muun, ja sen takia meillä
pitää myös olla pitkäjänteisesti kalustohankinnat tehty, aivan kuten edustaja Kari kuvasi.
Me olemme parlamentaarisesti sopineet niistä tietyistä peruslinjoista, joita mennään ja joi-
ta myös tämä hallitusohjelma toteuttaa. Sen lisäksi, muuten, Laivue 2020 tuo aika paljon
kotimaista työtä. Se tuo aika paljon suomalaista työtä: siellä Rauman telakalla taitavat ti-
lauskirjat olla pitkälle vuoteen 2026 asti voimassa. Se tuo huoltovarmuutta. Se tuo myös
muita laivatilauksia, joten senkin takia tämä on erinomainen hanke, puhumattakaan siitä
huoltovarmuudesta, jonka se meille suo. Eli ilman näitä hankintoja, ilman pitkäjänteistä
puolustuspolitiikkaa ei meillä voi olla uskottavaa puolustustakaan. Sen takia näitä hankin-
toja puolustan, ja kyllä hallitus näissä hallitusohjelmakirjauksien mukaan etenee.

Mitä tulee vielä tähän 10 miljardiin, niin se on katto. Se on katto, se ei ole mikään lattia,
edustaja Mustajärvi. [Markus Mustajärvi: Se on myös minimi! — Oikealta: Ei se ole!]

Ensimmäinen varapuhemies Tuula Haatainen: Tämä virittikin nyt useampia vastauspu-
heenvuoroja. Otetaan nyt muutama, ja sitten ministeri vastaa lopuksi. Edustaja Ronkainen
ensin.

17.46 Jari Ronkainen ps (vastauspuheenvuoro): Arvoisa puhemies! Haluan kiittää mi-
nisteriä, että nostitte tämän kansalaispalvelusasian keskusteluun. Itse voisin jopa nähdä
niin, että naisilla olisi kutsunnat ja jonkunnäköinen kurssiluontoinen palvelusmalli, mutta
ainakin kannattaa ehdottomasti selvittää tämä asia. Sille voi olla hyvinkin kiinnostusta ja
tarvetta.

Mutta sitten tästä varuskuntien määrästä on käyty aika ajoin vilkastakin keskustelua, ja
puolustusvoimauudistuksen yhteydessä varuskuntaverkkoa karsittiin aika kovalla kädellä.
Edellinen puolustusministeri katsoi, että uudistuksen jälkeen varuskuntien määrää on syy-
tä tarkastella uudelleen. Varuskuntien lakkauttaminen ei johtanut kuitenkaan niihin odotet-
tuihin säästöihin. Miten ministeri näkee, onko meillä tällä hetkellä varuskuntien määrä oi-
kealla tasolla, onko mahdollisesti tarvetta jopa lisätä tai vähentää?

17.47 Markus Mustajärvi vas (vastauspuheenvuoro): Arvoisa puhemies! Kun kyseltiin
vasemmiston kantojen perään, niin enhän minäkään vänkäämisen riemusta vänkää. Minä-
hän olen päinvastoin ollut jo monta kuukautta hallituksen uskollinen sotilas. Tosin sen roo-
lin opetteleminen kesti 16 vuotta. 

Mutta itse tähän asiaan: Kyllä minä sen uskallan sanoa, että vasemmalla laidalla ollaan
aivan yhtä maanpuolustushenkisiä ja isänmaallisia kuin jossain muuallakin puolella salia.
Me vain ajattelemme jotkut asiat toisella tapaa, ja minä viime kaudella yhdessä valiokun-
60



Pöytäkirjan asiakohta PTK 48/2019 vp
nassa ja tällä kaudella kolmessa eri valiokunnassa ihan oikeasti yritän perehtyä ja oppia
nämä asiat, ja minun kriittisyyteni on vain kasvanut koko ajan. 

Ensimmäiseksi nostan henkilöstön tilanteen, joka pitää hoitaa, sekä siviili- että sotilas-
henkilöstön tilanne. He kamppailevat vakavien jaksamisongelmien kanssa.

Toisena ja aivan ehdottomana tekijänä se, että yleisestä asevelvollisuudesta ei pidä luo-
pua eikä sitä pidä edes horjuttaa millään lailla. Ruotsissa meillä on hyvä tai paremminkin
huono esimerkki siitä, kuinka voi käydä. 

Ja sitten tulee se, mitä kalustoja me tarvitsemme, ja silloin pitää kyllä pystyä myöskin
kritiikkiin ja myöskin käymään paitsi ammattitaitokeskustelua myöskin arvokeskustelua
siitä, [Puhemies koputtaa] mikä on välttämätöntä ja mikä on tarpeen. Jos katto ja lattia ovat
samassa tasossa, niin siinä välissä on aika hankala hengittää.

17.49 Petri Huru ps (vastauspuheenvuoro): Rouva puhemies! Tärkeä kommentti edusta-
ja Savolalta, joka otti esille tämän Laivue 2020 -hankinnan, mikä siis Raumalle kohdistuu,
työllisyysvaikutukset. Ne eivät ehkä ihan ole teidän hallinnonalaanne, herra ministeri, mut-
ta hallitukselle kuitenkin: olisi hyvä, että ne saataisiin maksimaalisesti kohdistumaan ni-
menomaan sinne paikallisiin ja mahdollisesti jopa tuleviin työttömiin, kun paperikone pis-
tetään kiinni, ja että ne kohdistuisivat suomalaisiin haalarimiehiin. [Mika Kari: Ja naisiin!]
— Kiitos.

Ensimmäinen varapuhemies Tuula Haatainen: Käytetään tämä kaikki aika, mikä on, te-
hokkaasti.

17.50 Heikki Autto kok (vastauspuheenvuoro): Arvoisa rouva puhemies! Edustaja Mus-
tajärvihän on reservin upseeri taustaltaan, ja hänetkin tunnetaan tietysti maanpuolustus-
henkisenä ihmisenä. 

Tosiaan mielestäni Suomessa on aivan täysi yksimielisyys siitä, että yleinen asevelvol-
lisuus tulee säilyttää, ja oikeastaan päinvastoin nythän kaikkialta maailmaltakin halutaan
tulla katsomaan Suomeen, kuinka me olemme melkeinpä profeetallisessa mielessä osan-
neet nähdä, että tässä ajassa tämä on juuri oikea puolustusratkaisu. 

Kannan juuri samasta asiasta huolta kuin edustaja Mustajärvi tuossa, että Puolustusvoi-
mien henkilöstö on tiukilla. Toki tietysti nyt kun on tullut tämä suuri muutos, että pelkästä
koulutusorganisaatiosta on siirrytty myös valmiutta ylläpitäväksi organisaatioksi, se on
varmaan lisännyt myös työmotivaatiota ja samalla resurssilla tehdään paljon enemmän
työtä. 

Mutta myös tämä, että näitä kansainvälisiä oppijoita tulee tänne niin paljon, kuormittaa
Puolustusvoimia, ja olen ymmärtänyt, että näiltä [Puhemies koputtaa] kansainvälisiltä vie-
railtamme ei voi periä mitään hintaa siitä, että he tulevat opiskelemaan tätä Suomen maa-
ilman parasta järjestelmää. [Puhemies: Aika!] Pitäisikö, puolustusministeri, itse asiassa
Suomen ottaa rahaa muilta mailta, kun he oppivat meiltä?

17.51 Joonas Könttä kesk (vastauspuheenvuoro): Arvoisa rouva puhemies! Ja todella-
kin, mitä tulee tähän maanpuolustushenkeen tai näihin elintärkeisiin hankkeisiin, niin olen
kyllä ylpeä siitä yksituumaisuudesta, jolla pääsemme eteenpäin, ja arvostan kyllä myös si-
tä, sanotaan, rakentavaa kritiikkiä, jota myös toisinaan esiintyy, mutta kyllä meidän yksi-
tuumaisesti pitää isänmaan puolustusta ja turvallisuutta kehittää. 
61



Pöytäkirjan asiakohta PTK 48/2019 vp
Olisin vielä ministeriltä kysynyt kahta kysymystä, ehkä jopa tämmöistä laajempaa ky-
symystä tästä aseviennistä tai puolustustarvikeviennistä: 

Onko mahdollista ajatella, että EU:ssa olisi tulevaisuudessa ehkä yhtenäisempi linja sii-
tä, mihin maihin saa viedä ja mihin maihin ei saa viedä, kun siinä jonkun verran EU-mais-
sa on eroavaisuuksia, enkä puhu pelkästään nyt tästä Turkista? 

Ja toisaalta sitten toinen kysymys liittyen hankintoihin, arvoisa ministeri: kuinka ja mil-
lä keinoilla voisimme lisätä omille puolustusvoimille tehtäviin hankintoihin suomalaista,
kotimaista osuutta, kun sitä eittämättä pystyisi vielä nostamaan?

17.52 Pia Kauma kok (vastauspuheenvuoro): Arvoisa puhemies! Ranskan presidentti
Macron kävi vuosi sitten Suomessa ja esitteli täällä Ranskan interventiohanketta Euroo-
passa, jonka tarkoituksena on eurooppalaisen puolustuksen kehittäminen tai ainakin sen
pohtiminen, mitä se voisi olla. Tässä on taustalla pitkälti muun muassa se, että Euroopan
eteläpuolisilta alueilta osoittautuu Eurooppaa kohtaan tietynlaisia uhkia. 

Ja Afrikkahan on nyt myöskin uuden komission agendalla aika vahvasti. Esimerkiksi
Mali on alue, jonne Ranska on satsannut aika paljon rahaa johtuen siitä, että siellä on sel-
laisia voimia liikkeellä, että syrjäytyneet nuoret miehet värväytyvät terroristiorganisaa-
tioon ja aiheuttavat sitä kautta turvallisuusuhkaa sekä omassa maassaan että myöskin Eu-
roopassa. 

Onko Suomi arvioinut tätä Ranskan interventiohanketta sen jälkeen, kun presidentti
kävi täällä, ja millä tavalla suhtaudumme ylipäätäänkin kansainvälisten [Puhemies koput-
taa] kriisinhallintaoperaatioiden joukossa tähän Malin tilanteeseen? 

17.53 Hanna Holopainen vihr (vastauspuheenvuoro): Arvoisa puhemies! On ollut tosi
mielenkiintoista seurata tätä keskustelua tästä yleisestä asevelvollisuudesta. Kuulostaa tosi
hyvältä, että täällä on näin voimakas yhteinen tahtotila sen kehittämiseksi, jotta tämä
maanpuolustustahto edelleen säilyy korkealla tasolla. Ja se antaa hyvän pohjan sitten tälle
parlamentaariselle työlle, kun se alkaa. Että tästä lähtökohdasta sitten lähdetään jatkamaan.

Nostaisin vielä kysymyksen toisesta asiasta, joka liittyy yhdenvertaisuuteen ja alueelli-
seen yhdenvertaisuuteen. Tulen itse tuolta Kaakkois-Suomesta, jossa Puolustusvoimien
näkökulma on ollut se, että tuulivoimatuotantoa ei sinne ole voitu kaavoittaa isosta tahto-
tilasta huolimatta. Ja kysyisinkin nyt, mikä on linja jatkossa ja kuinka tähän tullaan kiin-
nittämään huomiota, koska muualla maailmassa on löydetty semmoisia teknisiä ratkaisu-
ja, joilla tutkajärjestelmiä ja muita on voitu kehittää niin, että tuulivoimaloita silti voidaan
sijoittaa myös sellaisille alueille, joissa tämä tutkavalvonta on tärkeässä asemassa. Ja tämä
on tosiaan alueellisesta näkökulmasta tosi tärkeä kysymys. 

17.54 Sofia Vikman kok (vastauspuheenvuoro): Arvoisa puhemies! Vielä tähän parla-
mentaariseen komiteaan, joka pohtii yleisen asevelvollisuuden kehittämistä. Yleistä ase-
velvollisuutta ehdottomasti tarvitaan jatkossakin. Ja samalla vapaaehtoisen asepalveluk-
sen suorittavien naisten määrää pitää pystyä lisäämään. Se on tärkeää, koska tiedämme,
että nykyaikaisessa armeijassa tarvitaan sellaisia taitoja, joita naisilla on kyky oppia siinä
missä miehilläkin. 

Haluaisin vielä varmistua siitä, että tässä ei nyt käy perinteiset eli sillä tavalla, että asia
lykätään komiteaan sillä tuloksella, että mitään ei tapahdu. Hyviä keinoja, kehittämisehdo-
tuksia onkin jo esitetty, ja kysyisin ministeriltä, miten suhtaudutte esimerkiksi siihen, että
62



Pöytäkirjan asiakohta PTK 48/2019 vp
naisille lähetettäisiin kutsuntakirje mahdollisuudesta suorittaa vapaaehtoinen asepalvelus
— näin varmistettaisiin oikea-aikainen [Puhemies koputtaa] tiedonsaanti — ja miten suh-
taudutte siihen, että naiset otettaisiin mukaan kutsuntoihin.

17.55 Ilkka Kanerva kok (vastauspuheenvuoro): Arvoisa puhemies! Yksi konkreettinen
näkemys meidän sotilaallisen suorituskykymme näkökulmasta tälle hallituskaudelle: Tie-
dämme, että paitsi että jännitys Itämeren piirissä on muuttunut tavalla, jonka hyvin tiedäm-
me, niin potentiaalisesti se saattaa myöskin realisoitua arktisella alueella. Tiedämme, mitä
se tarkoittaa, eikä Suomi voi tietenkään katsoa sen sivuun, ikään kuin olla noteeraamatta si-
tä. Pyytäisin ministeriä nyt tässä yhteydessä lyhyesti kuvaamaan sitä, että onko tämän vaa-
likauden aikana teidän tarkoitus kiinnittää Puolustusvoimissamme sen suorituskykyä aja-
tellen huomiota myöskin niihin kehittämistarpeisiin, joita arktinen ulottuvuus luo Suomel-
le.

Ensimmäinen varapuhemies Tuula Haatainen:  Ja edustaja Savola, ja sitten ministeri. 

17.56 Mikko Savola kesk (vastauspuheenvuoro): Rouva puhemies! Herra ministeri, tei-
dän edeltäjänne Jussi Niinistö piti varsin tiivistä yhteyttä ruotsalaiseen kollegaan, ja he ta-
pasivat useita kertoja ja kehittivät Suomi—Ruotsi-yhteistyötä eteenpäin, kuten koko viime
hallitus teki. Kysyisinkin oikeastaan teidän näkemyksiänne tästä kansainvälisestä yhteis-
työstä, mihin edustaja Kanervakin useassa puheenvuorossa viittasi. Kun tämä vaalikausi
on loppusuoralla, mikä on Suomi—Ruotsi-yhteistyön tila? Kuinka tiiviissä yhteistyössä
me olemme? Ja kun on puhuttu varsinkin aiemmilla vaalikausilla, että meillä ei tässä yh-
teistyössä ole perälautaa, niin kuinka tiivistä Suomi—Ruotsi-yhteistyö voi ensi vuosikym-
menellä olla? Voidaanko puhua jopa sotilasliittoon saakka menevästä yhteistyöstä? [Mar-
kus Mustajärvi: Ei missään nimessä!]

Ensimmäinen varapuhemies Tuula Haatainen:  Ja ministeri Kaikkonen, vastauspu-
heenvuoro, 5 minuuttia.

17.57 Puolustusministeri Antti Kaikkonen: Arvoisa puhemies! Olisiko mahdollista saa-
da 20 minuuttia? [Puhemies kommentoi] — Selvä, koetetaan olla tiiviitä sitten.

Edustaja Holopainen kysyi tuulivoimakysymyksestä Itä-Suomessa. Puolustusvoimat
perustelee näitä esteitä tuulivoiman rakentamiselle sillä, että nämä tuulivoimalat lyhentä-
vät tutkien kantamaa ja muodostavat katveita ja heikentävät maalien, esimerkiksi lentoko-
neiden, havaitsemiskykyä, elikkä tällä on ihan tämmöinen meidän puolustuspolitiikkaam-
me liittyvä peruste. Emme vastusta ja puolustushallinto ei vastusta lisätuulivoiman raken-
tamista alueilla, joilla se ei vaaranna aluevalvonnan edellytyksiä. Ja sen vielä voi sanoa,
että Puolustusvoimat on antanut lausunnon yli kymmenestätuhannesta tuulivoimalasta, ja
niistä kielteisiä on ollut noin kymmenesosa elikkä noin tuhat, elikkä suurimpaan osaan on
kyllä sinänsä suhtauduttu myönteisesti. Mutta tätä keskustelua on syytä jatkaa. Ymmärrän
kyllä Itä-Suomen toiveita tässä asiassa, mutta puolustushallinnon täytyy katsoa asiaa puo-
lustushallinnon näkökulmasta aika lailla kuitenkin.

Edustaja Tavio kysyi tästä mahdollisesta pakolaiskriisistä. No nyt täytyy tietysti vaikut-
taa siihen, että sitä ei tule. Rajavalvonnasta vastaa ensisijaisesti Rajavartiolaitos. Toki Puo-
63



Pöytäkirjan asiakohta PTK 48/2019 vp
lustusvoimat antaa virka-apua, jos semmoista pyydetään, mutta en halua lähteä nyt vielä
kauheasti spekuloimaan ihan tällaisilla skenaarioilla.

Edustaja Marttinen kysyi diabeetikoista armeijassa. Olen pannut tämän epäkohdan mer-
kille, minkä otitte esiin, ja haluan vielä kerran selvittää, onko tälle asialle jotakin tehtävis-
sä, koska voisin kuvitella, että moni diabeetikko pystyisi sinänsä tämän varusmiespalve-
luksen aivan hyvin suorittamaan. Tämä asia katsotaan vielä kerran.

Ainakin edustaja Könttä kysyi työaikalaista, henkilöstön jaksamisesta, myös edustaja
Mustajärvi, pari muutakin viittasi siihen. Työryhmä on pohtimassa tätä työaikalakikysy-
mystä. Sen voi todeta, että lainsäädäntö on aika vanhaa tässä asiassa. Työryhmä saa työnsä
ilmeisesti aika pian valmiiksi, niin että odotetaan sitä ja jatketaan sen jälkeen keskustelua
tästä asiasta.

Hankintojen kotimaiseen osuuteen kiinnitetään tietysti jatkuvasti huomiota, ja esimer-
kiksi tässä HX-hankkeessa asetetaan ehdoksi, että siitä merkittävän osan, 30 prosenttia, on
oltava kotimaista teollista yhteistyötä.

Edustaja Pelkonen, kriha-strategian päivityksestä on parlamentaarinen komitea tulossa,
elikkä työ on alkamassa tämän tematiikan tiimoilta.

Sitten: Edustaja Hyrkkö kysyi aseviennistä ja puolustustarvikeviennistä edelleen, kuten
edustaja Kari huomautti tässä näin. Täytyy sanoa nyt kuitenkin ihan se peruslinja, että mitä
tahansa ei viedä minne tahansa, eli kyllä nämä aina katsotaan tapauskohtaisesti, tässä on ta-
pauskohtainen harkinta. Ulkoministeriössä tuo pohjatyö tehdään. Ja esimerkiksi niiden
kohdalta, mitä Turkkiin on viety, ei voi sanoa, että olisi raskasta aseistusta viety sinne, ja
nyt tietysti on se linja, että nyt ei viedä tässä tilanteessa yhtään mitään. Kaikki on kyllä tar-
kasti arvioitu.

EU-linja, mihin edustaja Savola viittasi: Näissähän pyritään tietysti pääsääntöisesti yh-
tenäisiin käytäntöihin EU-alueella, ja YK:n suositukset otetaan tietysti aina mukaan. Tässä
tilanteessa tietysti katsotaan, minkälaista keskustelua EU-maissa tästä asiasta käydään, ja
en lähde sitä vielä ennakoimaan.

Sisäilmaongelmat on vakava asia. Tulen tekemään kyllä voitavani, että näitä asioita pan-
naan paremmalle tolalle.

HX-hankinnan hinta, edustajat Yrttiaho ja Mustajärvi: Ei ole niin, että nyt olisi vähin-
tään 10 miljardia tämä hinta vaan enintään. Se on siis katto. [Markus Mustajärven välihuu-
to] Ja näillä näkymin se hinta tietysti pannaan lopullisesti kiinni ensi vuoden syksyllä, elik-
kä silloin sitten on viimeinen taisto [Markus Mustajärven välihuuto] siitä asiasta. Sen voi
tietysti todeta, että nämä isot hankinnat eivät ole kuitenkaan pysyviä menoja vaan inves-
tointeja, ja niitä ei onneksi joka vuosikymmen tarvitse tehdä eikä joka toinen vuosikym-
men, vaan näillä pärjätään sitten monta kymmentä vuotta eteenpäin. Isoja ne ovat, se on ai-
van totta, mutta onneksi vain harvoin tarvitsee tämän mittaluokan hankintoja tehdä.

Edustaja Autto kysyi, ovatko virkalisäykset riittäviä kertausharjoituksen lisäämiseen.
Käsitykseni mukaan ensi vuonna kyllä pärjätään, pystytään tuo nosto toteuttamaan, mutta
tämä on arvio, mikä pitää joka vuosi tehdä, kun tavoitteena on edelleenkin nostaa kertaus-
harjoitusten määrää maltillisesti ylöspäin.

Edustaja Juvoselle näistä varusmiesten korvauksista: Valtiokonttori hoitaa näitä korva-
uksia voimassaolevan lainsäädännön mukaan. En oikein pysty muulla siinä asiassa speku-
loimaan.

Edustaja Vikman kysyi kutsunnoista naisille. Oma suhtautumiseni siihen on myöntei-
nen, mutta sekä tämän asian suhteen että tämän mahdollisen kansalaispalveluksen suhteen
64



Pöytäkirjan asiakohta PTK 48/2019 vp
minusta siinä tarvitaan nyt aika laajaa poliittista keskustelua ja mahdollisimman laajaa yh-
teisymmärrystä, eli millään kapealla enemmistöllä tämäntyyppisiä ratkaisuja ei pitäisi teh-
dä, vaan koko salin tai ainakin melkein koko salin pitäisi löytää mielestäni yhteinen näke-
mys siitä, mihin suuntaan näissä asioissa mennään, ja se sitten löytyy tai ei löydy.

Sitten kansainvälinen yhteistyö. Sitähän arvioidaan jatkuvasti TP-UTVAssa ja totta kai
tässäkin talossa, että se on linjassa meidän yhteisen ulko- ja turvallisuuspolitiikan kanssa.
Suomi on monissa turvallisuusaloitteissa mukana tällä hetkellä. Aika näyttää, mikä niitten
kantokyky on. Ja toisaalta ne on rakennettu sillä tavalla, että jos niissä poliittinen vaikeus-
kerroin lisääntyy, niin meillä on mahdollisuus tehdä aina tilanteen mukaan päätöksiä sit-
ten. Tämä koskee myös Suomi—Ruotsi-yhteistyötä, josta voin sanoa, että aika paljon täm-
möisiä helpompia asioita on jo tehty, mutta aina kun syvemmälle mennään, niin vaikeus-
kerroin kasvaa. 

Edustaja Kaumalle: Malin suhteen ei ole tehty vielä poliittista harkintaa.
Edustaja Ronkainen kysyi varuskuntien määrästä. Käsitykseni mukaan se on oikealla ta-

solla, ja itse lähden siitä, että tällä vaalikaudella ei varuskuntia lakkauteta vaan tällä men-
nään.

Arvoisa puhemies! Haluan vielä edustaja Mustajärvelle sanoa, että uskon, että hän edus-
taa maanpuolustushenkistä vasemmistoa — hän poistuikin, ei kun onkin siellä — kuten
varmasti vasemmisto laajemminkin, en ole siitä huolissani. Ja yleisestä asevelvollisuudes-
ta ei pidä luopua, kuten tekin tässä linjasitte. Sitä tarvitaan jatkossakin.

Viimeisenä, arvoisa puhemies, haluan lämpimästi kiittää [Puhemies koputtaa] koko sa-
lia tästä keskustelusta. Tässä tuli hyviä kysymyksiä, teräviä huomioita, mutta tämä henkii
kuitenkin sitä, että tässä puhutaan meidän kaikkien yhteisestä asiasta, isänmaan asiasta.
Jatketaan hyvää yhteistyötä tällä sektorilla. — Kiitoksia. 

Toinen varapuhemies Juho Eerola:  Kiitokset, puolustusministeri Kaikkonen. Ja sitten
vaihdetaan sektoria. Ministerit Haavisto, Skinnari, Blomqvist, kukin 5 minuuttia, minkä
jälkeen debatti.

18.04 Ulkoministeri Pekka Haavisto: Arvoisa puhemies! Hallitusohjelman mukaisesti
ensi vuoden talousarvio vahvistaa Suomen kansainvälistä näkyvyyttä ja vaikuttavuutta.
Talousarvioesityksessä painottuvat Suomen edustustoverkon toimintaedellytysten paran-
taminen, osallistuminen kansainväliseen konfliktinestoon ja rauhanvälitykseen sekä kehi-
tysrahoituksen tason varmistaminen. Suomen ulko- ja turvallisuuspolitiikan arvopohjassa
keskeistä on ihmisoikeuksien, oikeusvaltioperiaatteen, demokratian, rauhan, vapauden, su-
vaitsevaisuuden ja tasa-arvon edistäminen kaikessa kansainvälisessä toiminnassa. Erityis-
tä huomiota kiinnitetään nyt sopimuspohjaiseen maailmanjärjestykseen. 

Arvoisa puhemies! Ulkoasiainhallinnon toimintamenoihin esitetään 235 miljoonaa eu-
roa. Kasvua vuoden 2019 talousarvioon on 10 miljoonaa euroa lähinnä hallitusohjelman
mukaisina määrärahalisäyksinä. Edustustoverkkoa vahvistetaan kaiken kaikkiaan neljällä
uudella edustustolla tämän hallituskauden aikana. Tänä syksynä avataan Irakissa Bagda-
dissa uudelleen meidän suurlähetystömme. 

Työperäisen maahanmuuton pullonkauloja puretaan myös ulkoministeriön toimialalla.
Tavoitteena on mahdollisimman sujuva ja nopea hakuprosessi, joka palvelee niin hakijoita
kuin suomalaista elinkeinoelämää ja myös meidän oppilaitoksiamme. Talousarvioesityk-
sessä esitetään tähän tarkoitukseen yhteensä 4,5 miljoonan euron erillistä määrärahaa. Täs-
65



Pöytäkirjan asiakohta PTK 48/2019 vp
tä 2,5 miljoonaa euroa on pysyvää lisäystä erityisesti edustustojen resurssien turvaamisek-
si. Samalla jatketaan muun viisumitoiminnan kehittämistä. 

Arvoisa puhemies! Päivähoidon maakohtaiset korkeat kustannukset ovat vaikeuttaneet
diplomaattien hakeutumista tiettyihin edustustoihin. Tähän talousarvioesitykseen sisältyy
ministeriön lähetettyä henkilökuntaa koskeva päivähoitokorvausuudistus, joka parantaa
perheiden asemaa ulkomaan edustuksessa turvaamalla lasten oikeuden varhaiskasvatuk-
seen ja edistämällä puolison työskentelymahdollisuuksia. 

Kansainvälisen toimintaympäristön muutokset lisäävät edelleen Suomen edustustover-
kon tietoturvaan ja turvallisuuteen liittyviä menoja. Tähän myös eduskunta on kiinnittänyt
huomiota. Talousarvioesitykseen sisältyy myös määrärahalisäys ulkoministeriön turvalli-
sen tiedonvälityksen kehittämiseen. 

Arvoisa puhemies! Konfliktinesto, rauhavälitys ja -rakennus ovat Suomen ulkopolitii-
kan vahvistuva painopiste. Suomen tavoitteena on edistää rauhanvälitystä ja -rakentamis-
ta. Tuemme rauhanvälitykseen liittyviä vuoropuheluprosesseja sekä edistämme käynnissä
olevien konfliktien ratkaisua. Rauhanvälitykseen esitetään 2,5 miljoonaa euroa, josta 1,5
miljoonaa euroa kertaluontoisena lisäpanostuksena. 

Hallitus vahvistaa myös siviilikriisinhallinnan resursseja. Pysyvää lisärahoitusta ehdo-
tetaan ulkoministeriön ja sisäministeriön hallinnonaloille yhteensä 1,5 miljoonaa euroa
vuonna 2020 nousten 4,5 miljoonaan euroon vuoden 2023 tasolla. Tämä mahdollistaa hal-
litusohjelman mukaisen 150 asiantuntijan tason. Suurin osa Suomen siviilikriisinhallin-
taan osallistumisesta suuntautuu erilaisiin EU:n operaatioihin.

Suomi jatkaa aktiivista osallistumista myös kansainväliseen sotilaalliseen kriisinhallin-
taan. Suomen kansainvälisten kriisinhallintatehtävien painopisteet ovat Libanonissa, Ira-
kissa ja Afganistanissa, mutta Suomi osallistuu operaatioihin myös Kosovossa ja Afrikas-
sa. Suomalaisten kriisinhallintajoukkojen ylläpitomenoihin esitetään ulkoministeriön mää-
rärahoihin 53 miljoonan euron määrärahaa vuosittain. Operaatioissa toimivan henkilöstön
määrän arvioidaan olevan enimmillään noin 500 henkilötyövuotta vuonna 2020. 

Arvoisa puhemies! Lopuksi: Talousarvioesityksessä ehdotetaan Itämeren ja Barentsin
arktisen alueen yhteistyön määrärahoiksi 3 miljoonaa euroa, josta 1 miljoona euroa kerta-
luonteisena panostuksena. Yhteistyö on tärkeä keino edistää lähialueiden vakautta ja tur-
vallisuutta, kestävää kehitystä ja taloudellisia toimintamahdollisuuksia. Tärkeänä osana
alueellista yhteistyötä Suomi edistää ilmastonmuutoksen torjuntaa ja sopeutumista ilmas-
tonmuutokseen. 

Aivan lopuksi yhteenvetona totean, että tämä talousarvioesitys vahvistaa Suomen näky-
vyyttä ja toimintaedellytyksiä maailmalla. Tämä on erityisen tärkeää nyt, kun elämme ai-
kaa, jolloin kansainvälisten tapahtumien ennustaminen on vaikeaa.

Toinen varapuhemies Juho Eerola: Kiitokset, ulkoministeri Haavisto. Seuraavana mi-
nisteri Skinnari. Myös 5 minuuttia. 

18.09 Kehitysyhteistyö- ja ulkomaankauppaministeri Ville Skinnari: Arvoisa puhe-
mies! Suomi tunnetaan maailmalla osaavana toimijana ja vaikuttavana toimijana. Suoma-
lainen kehityspolitiikka ja suomalainen kauppapolitiikka ovat molemmat osaavia ja vai-
kuttavia ja — kuten hallitusohjelmassakin on todettu — myös osa osaavaa ja vaikuttavaa
ulko- ja turvallisuuspolitiikkaa.
66



Pöytäkirjan asiakohta PTK 48/2019 vp
Suomi on mukana ratkaisemassa merkittäviä globaaleja ongelmia kehitysyhteistyön,
humanitäärisen avun ja kansainvälisen ilmastorahoituksen kautta. Vahvempaa kansainvä-
listä yhteisöä ja yhteistyötä tarvitaan nyt enemmän kuin koskaan. Hyvinvoiva, vakaampi ja
tasa-arvoisempi maailma on myös suomalaisten etu. Yrityksemme tarvitsevat kehitysyh-
teistyön kautta aukeavia markkinoita. Ilmasto- ja ympäristöhaasteet ratkaistaan vain kan-
sainvälisellä yhteistyöllä. Oma turvallisuutemme on yhä enemmän riippuvainen muusta
maailmasta.

Valtion kehitysyhteistyömenojen arvioidaan vuonna 2020 olevan yhteensä reilu miljar-
di euroa. Tämä on noin 0,41 prosenttia bruttokansantulosta. Varsinaiseen kehitysyhteistyö-
hön esitettävät määrärahat ovat noin 674 miljoonaa euroa ja kasvavat noin sadalla miljoo-
nalla eurolla vuodesta 2019. Rahoitusta lisätään Suomen painopistealueille, kuten naiset ja
tytöt, ilmastonmuutoksen vastainen työ, laadukas koulutus, demokratia ja oikeusvaltioke-
hitys sekä luonnonvarojen kestävä käyttö. Monenkeskinen yhteistyö, kansalaisjärjestöjen
kehitysyhteistyö ja humanitäärinen apu saavat lisäpanostusta. Kertaluontoinen 10 miljoo-
nan euron potti vuosina 20—21 kohdennetaan YK:n projektipalvelutoimisto UNOPSille,
joka perustaa Suomeen sosiaalisen vaikuttavuussijoittamisen toimiston. Tämä tarjoaa suo-
malaiselle elinkeinoelämälle ja innovaatioille uusia verkottumismahdollisuuksia YK:ssa ja
kehittyvillä markkinoilla.

Kestävän kehityksen tavoitteiden toimeenpano maksaa triljoonia eli noin 2 300 miljar-
dia. Pelkkä julkinen kehitysapu ei tähän riitä, tarvitaan sekarahoitusta yhdessä julkisen ja
yksityisen sektorin kanssa sekä yksityisen sektorin aitoa sitoutumista. Tätä työtä me teem-
me. Kehitysyhteistyön rooli on luoda markkinoita köyhiin kehitysmaihin tilanteissa, joissa
kansalliset tai kansainväliset yksityiset rahoitusmarkkinat eivät sitä yksin tee suurten riski-
en takia. Julkista, kärsivällistä kehitysrahoitusta tarvitaan, jotta syntyy lisää sekä hyviä työ-
paikkoja että hyviä liikekumppanuuksia. Siksi Suomi tekee kehityspolitiikkaa niin, että in-
vestointeihin saadaan mukaan yksityistä rahoitusta ja yrityksiä. Tämä tapahtuu muun
muassa finanssisijoitusten avulla, mihin esitetään noin 130 miljoonaa.

Hallitus on laatinut ensimmäistä kertaa koko vaalikauden kattavan laina- ja investointi-
suunnitelman. Sen mukaisesti määrärahoista ohjataan vähintään 75 prosenttia ilmastora-
hoitukseen ja 60 prosenttia rahoituskohteisiin, jotka kohdistuvat Afrikkaan.

Arvoisa puhemies! Lopuksi muutama sana salkkuni toisesta puolesta.
Suomi tekee työtä monenvälisen kauppajärjestelmän ylläpitämiseksi, uudistamiseksi ja

vahvistamiseksi. Alkavana vuonna erityisen huomion kohteena ovat neuvottelut Australi-
an, Uuden-Seelannin, Indonesian ja Kiinan kanssa. Kauppasopimukset ovat tuoneet myös
kestävää kasvua: Japanin, Etelä-Korean ja Kanadan vientimme on kasvanut kaksinumeroi-
silla luvuilla.

Hallitus tekee sen, mitä hallitusohjelmassa on sovittu: Suomi kiinnittyy entistä tiiviim-
min kysyntävetoisesti kansainvälisiin ekosysteemeihin. Viennin ja kansainvälistymisen
uudet avaukset tulevat olemaan entistä kokonaisvaltaisempia ja tuloksellisempia ja pitävät
mukanaan myös suomalaisten brändien rakentamisen kansainvälisille kentille. Me siis mo-
nipuolistamme samalla suomalaista elinkeinorakennetta.

Yhdysvallat-suhteissa haasteena on kauppajännitteiden kärjistyminen nykyisestä, jol-
loin joudutaan tekemään päivittäin töitä positiivisen kauppa-agendan eteen.

Vienninedistämistoiminta ja Team Finland -palvelujen tarjoaminen yrityksille on ulko-
ministeriön ydintoimintaa. [Puhemies koputtaa] Edustustojen päällikköjen johtama Team
67



Pöytäkirjan asiakohta PTK 48/2019 vp
Finland -ulkomaantiimi kattaen myös Business Finlandin vientikeskukset [Puhemies ko-
puttaa] on siksi erittäin tärkeä. — Kiitos.

Toinen varapuhemies Juho Eerola:  Kiitokset, ulkomaankauppa- ja kehitysyhteistyömi-
nisteri. Sitten vielä ministeri Blomqvist, myös 5 minuuttia.

18.15 Pohjoismaisen yhteistyön ja tasa-arvon ministeri Thomas Blomqvist: Arvoisa
herra puhemies, värderade herr talman! Yritän lyhyesti kertoa siitä, mitä hallitus tekee poh-
joismaisessa yhteistyössä ja myös tasa-arvon alueella.

Jag ska kort försöka sammanfatta allt det som regeringen gör inom det nordiska samarbetet
och jämställdheten. Det är för övrigt två frågor som jag tycker att passar synnerligen väl
ihop eftersom jämställdhet är en av grunderna för den nordiska välfärdsstaten.

  Pohjoismaisessa ministerineuvostossa yhteistyötä tehdään 11:n eri ministerineuvoston
toimialueella ja 12 pohjoismaisessa instituutiossa. Pohjoismainen yhteistyö takaa omalta
osaltaan, että hyvinvointi alueillamme lisääntyy ja liikkuvuus Pohjoismaiden välillä on
vaivatonta.

Suomi kontribuoi tulevana vuonna pohjoismaisen ministerineuvoston työhön 21 miljoo-
naa euroa. Lisäksi Suomi maksaa korkeakoulusopimuksen mukaista tasausmaksua, joka
takaa pohjoismaisille opiskelijoille opiskelupaikkoja muissa Pohjoismaissa. Pohjoismai-
sesta yhteistyöstä jokainen suomalainen maksaa laskennallisesti ainoastaan noin 4 euroa
vuodessa.

Genom det nordiska samarbetet med våra likasinnade grannländer kan Finland vara större
än sin storlek i världen, vilket är regeringens målsättning. De nordiska länderna är viktiga
för Finland också som handelspartner och dessutom bland de största investerarna i Finland.

  Arvoisa puhemies! Hyvät edustajat! Hallitusohjelmassa on ennätysmäärä sukupuolten
tasa-arvoon liittyviä kirjauksia. Suurimmalle osalle ei kuitenkaan ole budjetoitu erillistä
määrärahaa, vaan ne sisältyvät eri momentteihin budjetissa. Tasa-arvo- ja samapalkkai-
suusohjelmiin varataan kuitenkin vuoden 20 talousarviossa 0,5 miljoonaa euroa. Määrära-
halla toteutetaan ohjelmien puitteissa toimia, joilla yhteiskunnasta halutaan tehdä tasa-ar-
voisempi. Ohjelmia suunnitellaan parhaillaan, ja niiden arvioidaan valmistuvan ensi vuo-
den alussa.

Naisiin kohdistuva väkivalta ja lähisuhdeväkivalta ovat keskeisiä tasa-arvo- ja ihmisoi-
keuskysymyksiä. Tämä näkyy myös talousarvioesityksessä. Turvakotien toimintaan vara-
taan 21,6 miljoonaa euroa, josta 2 miljoonaa on turvakotipaikkojen lisäämiseksi. Hallitus-
ohjelman mukaisesti perustetaan naisiin kohdistuvan väkivallan raportoijan tehtävä. Sii-
hen on varattu 0,2 miljoonaa euroa. Raportoijan tulee olla itsenäinen ja riippumaton. Teh-
tävän perustaminen edellyttää lainsäädännöllisiä toimenpiteitä, ja valmistelussa on tar-
peen kuulla eri viranomaisia sekä kansalaisyhteiskunnan edustajia.

Valtiovarainministeriön budjetinlaatimismääräykset edellyttävät, että ”talousarvioesi-
tyksen pääluokkaperusteluihin tulee sisällyttää yhteenvetotarkastelu sukupuolivaikutuksil-
taan merkittävästä talousarvioesitykseen liittyvästä toiminnasta” — tämä oli suora sitaatti.
Vuoden 20 budjetin laatimisen yhteydessä valtiovarainministeriö täsmensi ohjeistusta
68



Pöytäkirjan asiakohta PTK 48/2019 vp
Tasa-arvoa talousarvioon -hankkeen suositusten mukaisesti. Ministeriöiden talousarvio-
esitysten tasa-arvoon liittyviä yhteenvetotarkasteluja seurataan vuosittain. Seurannalla py-
ritään nostamaan esiin budjetin vaikutuksia eri sukupuoliin sekä tasa-arvoon ja siten paran-
tamaan budjetin läpinäkyvyyttä sekä myös laatua ja sillä tavalla edistämään tasa-arvoa.
Seurantaa hyödynnetään ministeriöiden toiminnan kehittämisessä.

Hallitusohjelman mukaisesti hallitus laatii myös rasismin ja syrjinnän vastaisen toimin-
taohjelman, ja hallituskaudella tullaan myös laatimaan laaja-alainen hyvien väestösuhtei-
den edistämisen toimintaohjelma.

Värderade herr talman! Jag vet att riksdagen och ledamöterna uppskattar ett fungerande
nordiskt samarbete och jämställdhet. Inställningen till de här två frågorna som är på mitt
bord är grundläggande positiv i riksdagen och det är jag tacksam för. För att vi ändå ska
kunna förbättra jämställdheten och utveckla det nordiska samarbetet krävs det ständiga åt-
gärder, uppföljning och utvärdering och förbättringar. Det här för att vi i framtiden ska vara
en ännu bättre integrerad region och för att Finland ska kunna bli ett ledande land i fråga
om jämställdhet.

Toinen varapuhemies Juho Eerola: Kiitoksia, tack. Ja nyt ne edustajat, jotka haluavat
näistä aihealueista käyttää debattipuheenvuoroja ja lisäkysymyksiä, nouskaa seisomaan ja
painakaa V-painiketta. — Ulkoasiainvaliokunnan puheenjohtaja, edustaja Niikko.

18.20 Mika Niikko ps (vastauspuheenvuoro): Arvoisa puhemies! Kiitos ministereille.
Muutaman kysymyksen tässä minuutissa haluaisin esittää: 

Tämä edustustoverkoston vahvistaminen neljällä uudella lähetystöllä on erittäin hyvää
toimintaa siinä mielessä, että tämä kansainvälisen aseman lujittaminenhan Suomen kan-
nalta on tärkeää ja laajentaa ennen kaikkea saavutettavuutta myös tämän viennin ja vien-
tiyritysten kannalta. Meillä on kuitenkin ongelmana ollut se, että joka neljäs kyselyssä ole-
va vientiyritys on ollut tyytymätön Business Finlandin palveluihin, ja ongelmahan on se,
että ne resurssit eivät ole olleet riittäviä. Nytten kun me avaamme lisää lähetystöjä, niin ha-
luaisin kysyä: millä tavalla me voimme turvata myös sitä, että meillä olisi resursseja tämän
Business Finland ja Team Finland -verkoston vahvistamiseksi samanaikaisesti?

Sitten täytyisi myös tarkasti seurata sitä, että kun me Irakiin avaamme lähetystön, niin
kuinka tarkoituksenmukaista se on, koska Afganistanissa meillä on mennyt valtavasti ra-
haa [Puhemies koputtaa] jo yksistään turvallisuuden ylläpitämiseen, ja kuinka tehokasta
varojen käyttöä se on, kun me sidomme miljoonia tällaisiin valtioihin [Puhemies koputtaa]
niin ettemme tämän vaalikauden aikana jumittuisi näihin ja että pystyisimme myös liikku-
maan toiseen suuntaan, jos se homma ei kannata Suomen kannalta taloudellisesti ja muu-
toin.

Toinen varapuhemies Juho Eerola: Ulkoasiainvaliokunnan varapuheenjohtaja, Pohjois-
maiden neuvoston Suomen valtuuskunnan puheenjohtaja, edustaja Tuomioja. 

18.21 Erkki Tuomioja sd (vastauspuheenvuoro): Herra puhemies! Syyrian sota on ai-
kamme suurin humanitäärinen katastrofi. Siellä on melkein kaksi kolmasosaa väestöstä pa-
kolaisina sisäisesti ja ulkomailla yli 6 miljoonaa, joista 3,6 miljoonaa Turkissa. Nämä ovat
ihmisiä, jotka ovat joutuneet lähtemään sotaa pakoon, joiden kodit on tuhottu ja joidenka
69



Pöytäkirjan asiakohta PTK 48/2019 vp
lähiomaisia on saanut surmansa näissä taisteluissa ja siviiliväestöön kohdistuneissa iskuis-
sa. Silloin on äärimmäisen pöyristyttävää, että heitä käytetään nyt pelinappuloina ja heitä
käytetään uhkakuvina. Tarkoitan nyt tätä Turkin toimintaa. Turkki on kuitenkin EU:n jä-
senkandidaatti, ja neuvottelut eivät tietenkään ole edenneet, koska Turkin sisäinen kehitys
on mennyt koko ajan huonompaan suuntaan, mutta eikö tämä ole nyt jo sellainen tilanne,
jossa Turkille olisi asetettava huomattavasti selkeämmät rajat? Ei siksi, ettemmekö haluai-
si eurooppalaisia arvoja noudattavaa Turkkia unioniin, vaan siksi, että me saisimme sen ai-
kaiseksi, kun tiedämme myöskin Turkin sisäisen tilanteen. 

Toinen varapuhemies Juho Eerola: Myöskin entinen ulkoministeri ja Etyj-edustaja,
edustaja Kanerva. 

18.22 Ilkka Kanerva kok (vastauspuheenvuoro): Arvoisa puhemies! Ensin komppaan
edustaja Tuomiojan äskeistä kysymystä, aika lailla juuri näillä perusteilla. Pitäisin tärkeä-
nä nyt tässä ottaa huomioon myöskin vähän pidemmän aikavälin perspektiivillä olevia
asioita EU:n ja Turkin välisissä suhteissa, eikä vain nopeaa ratkaisua varmaan ole mahdol-
lista saavuttaa. 

Mutta varsinainen kysymys ministeri Haavistolle on siinä, että te itse monien muiden
ohella tässä olette kiinnittänyt huomiota siihen, millä tavoin tätä pitkään Euroopan kehitys-
tä riivaannutta kysymystä läntisen Euroopan ja itäisen Euroopan keskinäisistä suhteista
olisi mahdollista lähestyä rakentavilla tavoilla, joissa pidetään EU:n perusperiaatteista
kiinni. Tämä on kysymys, josta ei pidä kieltäytyä keskustelemasta, vaan päinvastoin Suo-
mella lienee sellaista ulkopoliittista pääomaa, joka mahdollistaa tässä asiassa dialogin,
[Puhemies koputtaa] vuorovaikutuksen kautta tapahtuvan kontaktoinnin. Kysyn teidän
vaikutelmaanne tästä kysymyksestä. 

18.24 Mikko Savola kesk (vastauspuheenvuoro): Herra puhemies! Turkin toiminta Syy-
riassa on vakavaa ja tuomittavaa. Se aiheuttaa suuren katastrofin siviiliväestölle ja niille
kurdeille, jotka siellä ovat taistelleet Isis-vastaisessa rintamassa. Tämä Turkin toiminta pa-
himmillaan vapauttaa Isis-taistelijoita, jotka ovat vaaraksi laajemmastikin koko yhteiskun-
nalle. [Kimmo Kiljusen välihuuto] Tämä aiheuttaa paineen vyöryn siitä, että ihmisiä alkaa
tulla Eurooppaan, ja niin ikään sisäisen pakolaisvyöryn siellä Syyriassa.

Paljon puhutaan, että Suomi on koko ajan suurempi maailmalla, ja oikeastaan kysyisin-
kin teiltä, herra ulkoministeri, kun Suomella on ollut ja on hyvät keskusteluyhteydet myös-
kin Turkkiin: oletteko te EU:n puheenjohtajamaan ulkoministerinä pyrkinyt vaikuttamaan
Turkkiin suoraan, ja kuinka me pystymme vaikuttamaan ja kuinka te pystytte vaikutta-
maan [Puhemies koputtaa] EU:n kehyksessä ja YK:n kehyksessä siihen, että tämä saatai-
siin mahdollisimman pian parempaan suuntaan?

Toinen varapuhemies Juho Eerola: Ledamot Biaudet.

18.25 Eva Biaudet r (vastauspuheenvuoro): Arvoisa puhemies! Olen myös entinen tasa-
arvoministeri. [Naurua — Puhemies: Se unohtui sanoa!] Tiedoksi, teki vain mieli huo-
mauttaa.

Minulla on kysymykset itse budjettiin ja tasa-arvoon liittyen kaikille kolmelle herra mi-
nisterille. Yritän nopeasti, koska on vain minuutti aikaa.
70



Pöytäkirjan asiakohta PTK 48/2019 vp
Arvoisa ulkoministeri, haluaisin kysyä, kun puhuitte rauhanvälityksestä. Satsaukset sii-
hen ovat erittäin tervetulleita. Mutta tasa-arvon näkökulmasta kuitenkin näyttää siltä, että
ohjelmista riippumatta naisia on todella vähän koulutettu rauhanvälitystoimintaan, ja vie-
läkin olemme ihan liian alhaisilla luvuilla.

Kehitysyhteistyö ja tietenkin tämä tiekartta 0,7:ään olisi todella, todella tärkeä, ja tässä-
kin korostetaan tyttöjen ja naisten oikeuksia ja lasten oikeuksia. Haluaisin kysyä, millä ta-
valla on ajateltu etukäteen: onko mahdollista, että sukupuolivaikutusten arviointia ja lapsi-
vaikutusarviointia voitaisiin tehdä kaikissa kehitysyhteistyöinstrumenteissa? [Puhemies
koputtaa]

Ja ihan viimeiseksi pohjoismaisesta yhteistyöstä tasa-arvon kohdalla: onko tarkoitus
[Puhemies koputtaa] kerätä tasa-arvoministerit Pohjoismaista erityisesti tänä kautena teke-
mään jotain — maailmaa mullistavaa?

18.26 Satu Hassi vihr (vastauspuheenvuoro): Arvoisa puhemies! Olen entinen kehitysyh-
teistyöministeri, kun tätä teemaa nyt on otettu esille. [Välihuutoja] 

Niin, arvoisa puhemies, olen iloinen siitä, että Suomen hallituksella on nyt selkeä asen-
ne siinä, että kansainvälisen aktiivisuuden ja oman roolin voimistaminen maailman eri foo-
rumeilla on myös paras tapa ajaa suomalaisten omaakin parempaa tulevaisuutta.

Mutta itse asiassa mietin ihan samaa asiaa kuin edustaja Tuomioja. Silloin, noin 15 vuot-
ta sitten, kun aloitettiin jäsenneuvottelut Turkin kanssa, Turkissa oli meneillään erittäin lu-
paava, myönteinen kehitys oikeusvaltion suuntaan, sananvapauden suuntaan, niiden perus-
periaatteiden suuntaan, joille EU rakentuu. Nyt hyvin pitkään Erdoganin valta-aikana [Pu-
hemies koputtaa] kehitys on mennyt aivan päinvastaiseen suuntaan, ja nyt todella hän on
pahentamassa Syyrian humanitääristä kriisiä. [Puhemies koputtaa] Mielestäni meidän oli-
si syytä tehdä johtopäätöksiä myös EU-jäsenyysneuvottelujen suhteen.

18.28 Ville Tavio ps (vastauspuheenvuoro): Herra puhemies! Suomi on antanut kehitys-
apua 90-luvulta, alijäämäisten budjettien aikana, käytännössä velaksi. Eduskunnan tieto-
palvelun laskelman mukaan, jos tätä ei olisi, teoriassa, annettu, valtionvelka voisi olla kol-
manneksen pienempi. Se olisi 35 miljardin summa yhteensä korkoineen, eli 35 miljardia
Kankkulan kaivoon on sinänsä lähtenyt Suomesta rahaa maailmanparannukseen. Varmas-
ti sillä on saatu hyvääkin aikaiseksi, mutta se, mikä minua tässä eniten huolestuttaa, on se,
että samanaikaisesti maailman väkiluku on kasvanut 5 miljardista 8 miljardiin. Sehän ei ole
mitenkään ekologisesti kestävää. Se aiheuttaa resurssipulaa, se aiheuttaa saastuttamista ja
vaikka mitä nälänhätää ja vedenhätää ja ongelmia. Ei ole olemassa kuitenkaan mitään rea-
listisia pyrkimyksiä [Puhemies koputtaa] väestönkasvun estämiseksi, pysäyttämiseksi.
[Puhemies koputtaa] Kysynkin ministeriltä: millaisia realistisia keinoja väestömäärän hil-
litsemiseksi teiltä löytyisi?

18.29 Jaana Pelkonen kok (vastauspuheenvuoro): Arvoisa herra puhemies! Huomenna
perjantaina vietetään kansainvälistä tyttöjen päivää. Tyttöjen päivä on tärkeä vuosittainen
muistutus siitä, että maailma ei suinkaan ole vielä valmis. Tänä vuonna tyttöjen päivän tee-
mana on ilmastonmuutos ja ilmastonmuutoksen vaikutukset tyttöjen elämään. Ilmaston-
muutoshan muun muassa lisää koulupudokkuutta ja lapsiavioliittoja, heikentää tyttöjen ra-
vitsemusta ja altistaa muutenkin tytöt erilaiselle hyväksikäytölle. Globaalisti tyttöjen ase-
71



Pöytäkirjan asiakohta PTK 48/2019 vp
man parantaminen vaatii paitsi puuttumista ilmastonmuutokseen myöskin paljon, paljon
työtä tasa-arvon eteen.

Kehitysyhteistyöhön tehtävät korotukset ovat tärkeitä ja hyvin kannatettavia mutta
myöskin hyvin maltillisia siihen nähden, että hallitusohjelmassa todella tähdätään tähän
0,7:ään, mistä edustaja Biaudet’kin täällä jo puhui. Kysyisin myös: miten hallitus aikoo
saavuttaa tämän 0,7:n tason ja koska? [Satu Hassi: Edellinen hallitus vaan leikkasi!]

18.30 Kimmo Kiljunen sd (vastauspuheenvuoro): Arvoisa puhemies! En ole entinen mi-
nisteri, silti rohkenen kysyä. [Aki Lindén: Voit olla tuleva!] Kysyn nimenomaan tästä Tur-
kin invaasiosta ja siitä keskustelun sävystä, joka hallitsi tuota kyselytuntia. Ministeriltä ha-
luan siitä kysyä. Aito humanitaarinen kriisi, sotatilanne, ja me keskustelemme siitä, kuinka
suojaa kaipaavat ihmiset voidaan pitää meidän rajojemme ulkopuolella. Minulle on käsit-
tämätön se tapa. Eikö Geneven pakolaissopimuksella enää ole mitään merkitystä? Eikö hu-
manitaarisella avulla ole mitään merkitystä tässä kohdassa?

Ja tässä aivan varmasti tarvitaan myöskin rauhanvälitystä. Ironistahan on se, että YK:n
rauhanvälityksen kumppanuusryhmää vetävät Turkki ja Suomi. Tämä on ollut nyt sellai-
nen ironinen asetelma. Tähän liittyen ministeri sanoi, että 2 miljoonaa euroa ollaan sijoit-
tamassa rauhanvälitykseen. Norjahan käyttää siihen 45 miljoonaa euroa, Sveitsi on lähes
samalla tasolla. Mitä Suomi tällä 2 miljoonalla eurolla aikoo konkreettisesti tehdä rauhan-
välityksen suunnalla?

18.31 Saara Hyrkkö vihr (vastauspuheenvuoro): Arvoisa puhemies! Suomi on tehnyt
pitkäjänteistä ja vaikuttavaa työtä seksuaaliterveyden ja -oikeuksien edistämiseksi kehitys-
politiikassa. Tätä työtä tarvitaan näinä aikoina enemmän kuin koskaan, kun konservatiivi-
nen naisten oikeuksia ja seksuaalioikeuksia vastustava liike vahvistuu globaalisti ja jopa
Euroopassa. Seksuaali- ja lisääntymisterveys ja niihin liittyvät oikeudet nivoutuvat aivan
kiinteästi myös ihmisoikeuksiin ja erityisesti tyttöjen oikeuksiin laajemmin. Seksuaalioi-
keuksien toteutuminen on edellytys yhteiskuntien kehittymiselle, sillä esimerkiksi koulu-
tusmahdollisuudet jäävät helposti vajaiksi, mikäli tyttöjen seksuaalioikeudet eivät toteudu.

Kaiken lisäksi, kuten edustaja Pelkonen totesi, ilmastonmuutos vaarantaa monien maa-
ilmalla jo saavutettujen tyttöjen ja naisten oikeuksien etenemisen ja edes säilyttämisen. Il-
mastokriisi osuu monesti pahiten kaikkein köyhimpiin maihin, köyhimpiin yhteisöihin ja
haavoittuvimmassa asemassa oleviin ihmisiin.

Tyttöjen ja naisten oikeudet ja ilmasto ovat keskeisiä painopisteitä Suomen kehityspoli-
tiikassa. [Puhemies koputtaa] Kysyisin: miten nämä seikat näkyvät laajemmin myös Suo-
men ulkopolitiikassa?

18.32 Veronika Honkasalo vas (vastauspuheenvuoro): Arvoisa puhemies! Edustaja Kil-
junen nosti tässä esille hienosti sen, kuinka ongelmallinen tämä kyselytunnin näkökulma
oli. Heti kyselytunnin jälkeen Eduskuntatalon edessä oli toinen mielenosoitus, joka muis-
tutti meitä Irakin tilanteesta ja niistä levottomuuksista, joita siellä on viime aikoina ollut.
Siellä mieltä on osoittanut erityisesti nuori sukupolvi, joka on pettynyt korruptioon, kor-
keaan työttömyyteen ja julkisiin palveluihin. Satojatuhansia on loukkaantunut, ja kuolleita
on ollut noin sata. 
72



Pöytäkirjan asiakohta PTK 48/2019 vp
Ministeri Haavisto, kerroitte nyt, että Irakiin ollaan avaamassa lähetystöä, se on hyvä
asia, mutta jos voisitte vielä avata hieman sitä, miten Suomi seuraa tällä hetkellä Irakin ti-
lannetta. Mitä ne toimet ovat, joilla Irakin demokratiakehitystä tällä hetkellä tuetaan?

18.33 Mikko Kärnä kesk (vastauspuheenvuoro): Arvoisa herra puhemies! Kyllä täytyy
hämmästellä tätä perussuomalaisten kritiikkiä kehitysyhteistyömäärärahoja kohtaan.
[Kimmo Kiljunen: Samat sanat!] Näillä määrärahoilla puututaan nimenomaan muuttoliik-
keen juurisyihin. Siihen, mitä edustaja Tavio tuossa äsken totesi: mikäli Suomi ei olisi teh-
nyt, mikäli maailman valtiot eivät olisi tehneet tätä määrätietoista, jatkuvaa kehitysyhteis-
työtä, niin en uskalla edes arvioida, paljonko meillä olisi Euroopassa tällä hetkellä turva-
paikanhakijoita, joita myöskään perussuomalaiset eivät tänne halua. [Eduskunnasta: Vai
haluavatko?] — Vai haluavatko? Niin, se on hyvä kysymys.

Hallitukselle haluan esittää kiitokset tässä vaiheessa erittäin ripeästä puuttumisesta Poh-
jois-Syyrian kamalaan tilanteeseen ja Turkin tuomitsemisesta. On varmasti meidän kaik-
kien etu, että vuosien 2015, 2016 tapahtumat eivät koskaan toistu. Olisinkin kysynyt mi-
nistereiltä: millaista yhteispohjoismaista ratkaisua Suomi hakee, että sellaista vyöryä, joka
silloin 2015 tapahtui, ei tapahdu enää uudelleen?

18.34 Arja Juvonen ps (vastauspuheenvuoro): Arvoisa herra puhemies! SBONN-verkos-
to on pohjoismaisten harvinaisten sairauksien kattojärjestöjen muodostama verkosto, jos-
sa jaetaan kokemuksia ja edistetään pohjoismaista yhteistoimintaa liittyen harvinaisiin sai-
rauksiin ja näiden järjestöjen toimintaan. Suomesta verkostoon kuuluvat muun muassa
Harvinaiset-verkosto ja HARSO ry. Olisin kysynyt teiltä, ministeri Blomqvist, muun
muassa sitä, millä tavalla edistämme yhteistyötä liittyen näihin harvinaisiin sairauksiin,
jotta jaamme kokemuksia, ja miten pystymme yhteiskuntina vastaamaan näihin tarpeisiin,
muun muassa lääkkeisiin, joita harvinaisissa sairauksissa käytetään, ja sitä kautta pystym-
me edesauttamaan sitä, että jokainen näihin sairauksiin sairastunut saa apua. Määritelmä-
hän on se, että sairaus on harvinainen, kun sairautta esiintyy korkeintaan 5 ihmisellä
10 000:sta, ja tämän ovat muun muassa Suomi ja Islanti linjanneet.

18.35 Mika Kari sd (vastauspuheenvuoro): Arvoisa herra puhemies! Hyvä, että Suomi on
Euroopan unionin tavoin ja nyt Euroopan unionin puheenjohtajamaana selkein sanoin tuo-
minnut tämän iskun. Kuitenkin tässä taustalla on tietenkin syntymässä iso kriisi, josta on
vielä vaikea sanoa, kuinka laajaksi se leviää. Muutama vuosi sitten tapasimme kurdien
peshmerga-joukkojen edustajia puolustusvaliokunnan huoneessa, ja silloin aidosti tuntui
siltä, että kansainvälinen yhteisö on yhdessä purkamassa sitä Isisin ja toimijoiden pommia,
joka Syyriassa kylvi tuhoa. Nyt olemme tilanteessa, jossa me edelleen koulutamme pesh-
mergoja ja samaan aikaan Pohjois-Syyriassa Turkki valtaa alaa. Näettekö, arvoisa ulkomi-
nisteri, tässä Yhdysvaltojen vetäytymispäätöksessä jonkunlaisen laukaisuvaikutuksen tä-
män nykyisen kriisin synnyttämiseen?

18.37 Ben Zyskowicz kok (vastauspuheenvuoro): Arvoisa herra puhemies! Turkin hyök-
käys Syyriaan on tehnyt sen, että al-Holin leirillä olevat suomalaiset lapset ovat joutumas-
sa entistä suurempaan vaaraan. Leirillä olevista suomalaisista aikuisista en ole niin huolis-
sani. He ovat itse omalla päätöksellään ja vastoin viranomaisten ohjeita sinne menneet, ja
mielestäni aikuisten ihmisten pitää kantaa vastuuta omista ratkaisuistaan.
73



Pöytäkirjan asiakohta PTK 48/2019 vp
Neljä kuukautta hallitus on pohtinut, mikä on sen linja al-Holin leirillä olevien Suomen
kansalaisten suhteen, mutta ei ole pystynyt päätöstä siitä tekemään. Kyllä minä ihmettelen,
ulkoministeri Haavisto, miksi ette ole edes suomalaisia lapsia sieltä auttamassa Suomeen,
kun oikeuskanslerikin on tänään todennut, että lapset voidaan pelastaa, vaikka vanhemmat
jäisivät.

18.38 Sami Savio ps (vastauspuheenvuoro): Arvoisa puhemies! Jaan edustaja Tavion
täällä aiemmin esittämän huolen kehitysmaiden hallitsemattomasta väestönkasvusta ja sen
väistämättömistä vaikutuksista maailman ympäristöongelmiin, ja mielestäni myös halli-
tuksen tulisi ottaa nämä seikat huomioon kehitysapua kohdentaessaan. [Välihuutoja kes-
kustan ryhmästä]

Mutta, arvoisa puhemies, kohdistan kuitenkin varsinaisen kysymykseni ulkomaankaup-
paministeri Skinnarille, jolla on hyvin tärkeä rooli maamme kauppasuhteiden luomisessa
ja vaalimisessa. Nimittäin suomalaisen korkean osaamisen hyödyntäminen ja erityisesti in-
novaatioiden ja keksintöjen kaupallistaminen kaipaavat edelleen kehittämistä, vaikka suo-
malaiset innovaatiot itsessään ovatkin usein erittäin laadukkaita. Toisaalta ulkomaisen
markkinaehtoisen pääoman houkuttelu Suomeen teollisina ja muinakin investointeina oli-
si hyvin tärkeää, jotta kotimainen työllisyysasteemme saataisiin nousuun. Näistä molem-
mista on myönteisiä esimerkkejä viime viikoilta, mutta kysyisin vielä: [Puhemies koput-
taa] mitä konkreettisia toimia ministeri aikoo tehdä kauppa- ja investointisuhteiden edistä-
miseksi?

18.39 Inka Hopsu vihr (vastauspuheenvuoro): Arvoisa puhemies! Täällä edustajat Tavio
ja Savio kyselivät väestökysymyksen perään ja väestökehityksen perään. On todettu, että
koulutushankkeet ja naisten kouluttaminen ovat tehokkaimpia tapoja vastata tähän haas-
teeseen.

Arvoisa puhemies! Vahvistamme varsinaisen kehitysyhteistyön määrärahoja noin 100
miljoonalla eurolla. Tämä summa ei ole kuitenkaan suuren suuri, sillä olemme jääneet ko-
vasti jälkeen siitä maaryppäästä, johon haluaisimme lukeutua — muista Pohjoismaista
muun muassa. Kehitysrahoituksemme arvioidaan jäävän 0,41 prosentin tasoon bruttokan-
santulosta. Pienellä panoksella käynnistyvät myös niin sanotut kakkoskorin kertaluontei-
set hallitusneuvotteluissa sovitut kansainväliseen ilmastotyöhön ja innovatiivisiin koulu-
tushankkeisiin muun muassa suunnattavat varat tänä aikana, jolloin pakolaiskysymys ja il-
mastonmuutoksen vaikutukset koettelevat maailmaa pahemmin kuin koskaan elinaika-
namme. Kuinka — tämä kysymys on sekä ministeri Skinnarille että meille muille täällä —
me parlamentaarisesti pääsemme [Puhemies koputtaa] tähän 0,7 prosentin polulle?

Toinen varapuhemies Juho Eerola:  Annetaan ministereiden kunkin tässä kohtaa vasta-
ta. Jokainen on toivonut 5 minuutin puheenvuoroa, ja sen he myös saavat. — Haavisto
aloittaa.

18.40 Ulkoministeri Pekka Haavisto: Arvoisa puhemies! Kiitos hyvistä kysymyksistä ja
kommenteista. 

Ensin aloitan ulkoasianvaliokunnan puheenjohtaja Niikon kysymyksestä, liittyen tähän
Irakin Bagdadin lähetystöön, että tuleeko mahdollisesti turvallisuustilanne, joka sitten vai-
kuttaisi siihen, että kulut ovat hyvin suuret tai jouduttaisiin uudestaan sulkemaan. Toivot-
74



Pöytäkirjan asiakohta PTK 48/2019 vp
tavasti ei tule tällaista tilannetta. Meillähän on ollut Irakissa aikanaan hyvin laajaa kaupal-
lista yhteistyötä, ja tietysti tänä päivänä on myöskin paljon inhimillistä kanssakäymistä Ira-
kin suuntaan. Pidämme siinä mielessä tätä lähetystöä tärkeänä.

Edustaja Honkasalo kysyi, miten olemme suhtautuneet näihin viime aikojen väkivallan-
tekoihin ja aivan kohtuuttomiin mielenosoittajien ampumisiin ja pidätyksiin. Olemme rea-
goineet niihin hyvin jyrkästi ja viestittäneet myöskin Irakin pääministerille, että pidämme
tällaista väkivallan käyttöä mielenosoittajia kohtaan vahingollisena ja tätä kriisiä entises-
tään kärjistävänä. Toivottavasti uudelle sukupolvelle siellä löytyy elinmahdollisuuksia,
töitä ja koulutusmahdollisuuksia.

Useat teistä, mukaan lukien edustaja Tuomioja, ovat kysyneet tästä Syyrian sodasta ja
niistä mahdollisuuksista, joita Suomella ja EU:lla vielä on tässä tilanteessa vaikuttaa: voi-
daanko Turkkiin vedota, voidaanko sitä painostaa? Ensi maanantaina on EU:n ulkominis-
terien kokous, ja varmasti kaikki miettivät tahoillaan, mitkä olisivat ne keinot saada tämä
sotilaallinen toiminta loppumaan ja saada tilanne sellaiseksi, että siellä löytyisi neuvotte-
lutulos.

Itse olen ajatellut Syyrian kurdien tulevaisuutta myöskin siitä näkökulmasta, että kun on
sinänsä tapahtunut hyvä edistysaskel, Syyriaan on tullut perustuslakityöryhmä valmistele-
maan uutta perustuslakia, mutta siinäkään eivät ole kurdit nyt olleet mukana, ja olisi erit-
täin tärkeää, että he olisivat rakentava osa Syyrian tulevaisuutta, ja tähänkin pyrimme tie-
tysti kansainvälisesti vaikuttamaan.

Edustaja Kiljunen kysyi oikeastaan vähän jatkoksi tähän, että mitä näillä rauhanvälitys-
rahoilla voidaan saada aikaan ja mitä voidaan tehdä. Tietysti mainitsitte maita, jotka ovat
ottaneet vähän nopeamman spurtin tässä rauhanvälityksessä ja hyvin suurilla varoilla teke-
vät tätä. Meidän vahvuutemme oovat ehkä hyvät neuvottelijat, hyvät järjestöt, hyvät hen-
kilöt, jotka tällä sektorilla toimivat, laaja kontaktiverkko ja sitten Suomen maine sellaisena
maana, joka on ratkaisukeskeinen näissä ongelmissa. Tuolla YK:n yleiskokousviikon ai-
kana tuli hyvin paljon sen tyyppisiä yhteydenottoja, joissa kysyttiin, voisiko Suomi sitä tai
Suomi tätä. Ja yleensä olemme vastanneet niihin positiivisesti ja etsineet sitten sen tahon,
joka voisi Suomesta näihin asioihin vastata.

Tämä liittyy myöskin kysymykseen, joka oli sekä Eva Biaudet’lla että Saara Hyrköllä,
että mitä teemme tyttöjen ja naisten eteen eri tavoin ulkoministeriössä. Haluan nyt ensin
nostaa esiin tämän naisrauhanvälittäjäverkoston, jonka luomisessa Suomi on ollut aktiivi-
nen ja josta nyt näyttää tulevan tämmöinen malli. Afrikan unioni kehittää omaa naisrau-
hanvälittäjäverkostoa ja muuta, ja olemme näiden verkostojen yhteenliittymä ja tukeneet
tässä, olemme olleet hyvin näkyviä myöskin YK-työssä ja YK-toiminnassa.

Useammat edustajat mainitsivat myöskin ilmastonmuutoskysymyksen — muun muas-
sa Jaana Pelkonen otti tämän esille, myöskin Saara Hyrkkö — ja aikamme suuriin haastei-
siin vastaamisen. Varmasti ministeri Skinnari vastaa kehitysyhteistyön puolelta. Mutta oli
tietysti hyvä huomata tuolla YK:n yleiskokousviikolla, että esimerkiksi YK:n pääsihteeri
sanoi, että hän on nyt huomaavinaan tämmöisen kilpailun kohti parasta olevan menossa
Pohjoismaiden kesken ilmastokysymyksissä. Meillä oli Suomessa ilmastovaalit keväällä.
Tanskalla on hyvin kunnianhimoinen ilmastopolitiikka. Ruotsi kirii ilmastoasioissa. Nor-
jalla on oma ilmasto-ohjelmansa. Päinvastoin kuin joskus, että on tämä race to the bottom,
niin nyt ollaan menossa ylöspäin ja kiritetään toisiamme, mutta myöskin luodaan semmoi-
nen malli maailmaan yhdestä alueesta, jolla on yhteiset kunnianhimoiset tavoitteet.
75



Pöytäkirjan asiakohta PTK 48/2019 vp
Suomen ulkopolitiikkaan ja EU-puheenjohtajuuskauteen voisi vielä sanoa, että olemme
tietysti myöskin EU:n piirissä pyrkineet edistämään rauhanvälityskysymyksiä ja rauhanvä-
lityksen merkitystä ja toivomme, että Euroopan unioni olisi kokoaan suurempi myös näis-
sä rauhanratkaisuissa. Ja tietysti tässä Lähi-idän, Syyrian, Irakin kohdalla Euroopan unio-
nilla on nyt todella näytön paikka.

Toinen varapuhemies Juho Eerola:  Kiitokset. Seuraavana ulkomaankauppa- ja kehitys-
yhteistyöministeri Skinnari, myös 5 minuuttia.

18.45 Kehitysyhteistyö- ja ulkomaankauppaministeri Ville Skinnari: Arvoisa puhe-
mies! Kuten avauspuheenvuorossani totesin, kehitys ja kauppa liittyvät toisiinsa, ja voi sa-
noa, että entistä tiiviimmin. Siinäkin mielessä Suomi on saanut kiitosta siitä, että meillä
nämä salkut ovat samalla ministerillä. [Mikko Savola: Se on järkevää niin!] Näin on muun
muassa Hollannilla. 

Aloitan tasa-arvosta, naisten ja tyttöjen asemasta, sukupulivaikutusten arvioinnista.
Edustajat Biaudet, Tavio, Hopsu, Pelkonen, kyllä Suomen ehdoton prioriteetti kehitys-

politiikassa on naisten ja tyttöjen oikeudet ja heidän asemansa vahvistaminen. Se näkyy ai-
van kaikessa. Ja tähän voisi lisätä myös vammaisten aseman, sekin näkyy kaikessa tekemi-
sessä. Seksuaali- ja lisääntymisterveys ja -oikeudet teemana oli oikeastaan meidän päätee-
ma YK-viikolla Yhdysvalloissa. Ja kuten ulkoministeri sanoi, meitä arvostetaan, meidän
toimijoita, meidän kansalaisjärjestöjä, meidän yhteistyötä ja myös niitä tuloksia, mitä Suo-
mi on saanut aikaan. Vahvistamalla näitä oikeuksia me vaikutamme perheiden ja koko yh-
teiskunnan hyvinvointiin ja kestävään talouskehitykseen. Ja tässä nyt esimerkkejä tuloksis-
ta: Suomen tuella YK:n väestörahastoon vuosina 2014—2017 yhä useampi nainen on saa-
nut ehkäisyn. Muun muassa palkattiin 47 000 kätilöä 39 maassa ja saatiin noin 40 miljoo-
naa nuorta seksuaali- ja lisääntymisterveyspalveluiden piiriin. Nämä ovat mielestäni tulok-
sia. Tasa-arvosta kaiken kaikkiaan, siitä, miten päästään tavoitteisiin on näitä esimerkkejä,
ja voin jakaa niitä mielelläni teidän kanssanne. 

Sukupuolivaikutusten arvioinnista toteaisin edustaja Biaudet’lle, että ulkoministeriö on
uusimassa ohjeistustaan läpileikkaavista tavoitteista, eli tähänkin on kiinnitetty huomioita.
Sukupuolinäkökulman vahvistamiseksi tavoitellaan sitä, että 85 prosenttia rahoituksesta
sisältää sukupuolten välistä tasa-arvoa edistäviä tavoitteita.

Sitten, edustaja Pelkoselle ja myös tietysti edustaja Hopsulle: miten hallitus, miten Suo-
mi tavoittaa YK:n tavoitteet, Agenda 2030 -tavoitteet? Eli 0,7:n tiekartasta on kysymys.
Tämä hallitus lähtee tekemään tätä kunnianhimoista polkua. Tämä hallitus on sen tekemi-
seen sitoutunut, ja olemme myös sitoutuneet tekemään ylivaalikautiset periaatteet kehitys-
yhteistyölle. Nämä prosessit lähtevät liikkeelle, ja on aivan selvää, että tiivis yhteistyö par-
lamentin ja sitä kautta kaikkien toimijoiden kanssa, niin kansalaisjärjestöjen kuin muiden-
kin kanssa, on avainasemassa. Mutta on myös selvää, että kestävän kehityksen tavoittei-
den saavuttaminen puhtaasti ja pelkästään julkisella rahalla näyttää hyvin epätodennäköi-
seltä, jopa mahdottomalta. Siksi me tarvitsemme sekarahoitusta, erilaisia uusia rahoitusten
muotoja ja myös yksityistä sektoria. 

Arvoisa puhemies! Sitten kaupan puolelle, kauppapolitiikan puolelle. 
Edustaja Niikko kysyi Team Finland -palveluista, niiden resursseista Business Finland -

yhteistyössä. Business Finlandhan kuuluu ministeri Kulmunille, mutta korostan sitä, että
Team Finland kokonaisuutena on pikkuhiljaa onnistumassa siinä, että me saamme liimat-
76



Pöytäkirjan asiakohta PTK 48/2019 vp
tua näitä palveluita ehjäksi kokonaisuudeksi — se koskee meidän kansainvälistä verkostoa
mutta myös kotimaata — jotta se yrittäjä, jotta se yritys on aidosti keskiössä. 

Me teemme viennin ja kasvun kansainvälisen strategian, se tulee olemaan hyvin konk-
reettinen. Olen esimerkiksi itse henkilökohtaisesti ollut yhteydessä 30 avainmarkkinaan ja
sitä kysyntävetoisuutta lähtenyt rakentamaan, jotta meidän innovaatiojärjestelmämme, jot-
ta meidän vienninedistäminen, vastaa siihen aitoon kysyntään, mitä siellä kohdemaassa on.
[Mika Niikko: Loistavaa!] Ja kuten sanoin, Japanilla, Etelä-Korealla, Kanadalla on kaksi-
numeroiset kasvuluvut. Meillä on erinomaisia esimerkkejä siitä, että olemme onnistuneet.
Samalla totean sen, että kansainvälinen kauppapolitiikka, Yhdysvaltojen ja Kiinan jännit-
teet, kauppasota, [Puhemies koputtaa] kaikki tämä vaikuttaa kaikkeen, mutta me teemme
parhaamme ja me teemme sen myös suudella tavalla. 

Toinen varapuhemies Juho Eerola:  Ministeri Blomqvist, myöskin 5 minuuttia. 

18.51 Pohjoismaisen yhteistyön ja tasa-arvon ministeri Thomas Blomqvist: Arvoisa
herra puhemies! Tässä tuli aika monta hyvää sekä kysymystä että myös ehdotusta ja keho-
tusta, ja siitä olen kiitollinen. 

Mitä tulee pohjoismaiseen yhteistyöhön, niin on tietysti hyvä muistaa aina, että sitä teh-
dään ministerineuvostossakin 11:llä eri ministerineuvoston toimialueella, joten en nyt pys-
ty ottamaan kantaa sitten ihan näitten sektoriministerien puolesta kaikkiin asioihin, mutta
yleisellä tasolla sanon sen, että pohjoismaiset ministerit, myös yhteistyöministerit, tietysti
kokoontuvat, vaihtavat kokemuksia siitä, mitä tehdään kotimaassa ja mitä voidaan oppia
toisilta, ja sitten meillä on yhteisiä tavoitteita, joita pyritään edistämään. Tässä edustaja Ju-
vonen muun muassa kysyi, mitä me yhdessä voimme tehdä, ja se on minusta sellainen asia,
mitä pohjoismaisella tasolla pitäisi ehkä vielä enemmän miettiä, että mitä me voimme ul-
komaailmaan päin tehdä enemmän yhdessä, miten saada enemmän vaikuttavuutta. Mitä tu-
lee juuri näihin harvinaisiin sairauksiin ja lääkkeisiin ja niihin spesifisiin asioihin, niin sek-
toriministerit vastaavat siitä, mutta se ajatus, että tehdään yhteistyötä myös näissä asioissa,
on hyvä ja kannatettava.

Sitten edustaja Biaudet kysyi, kokoontuvatko tasa-arvoministerit ja onko meillä — mitä
termiä käytit — [Eva Biaudet: Mullistava!] mullistavia avauksia tulossa. No kokoonnuim-
me Islannissa tässä vähän aikaa sitten, ja vaihdoimme sielläkin kokemuksia, ja meillä oli
hyviä keskusteluja, ja sitä yhteistyötä tietysti jatketaan ja kokoonnumme seuraavan kerran
joulukuussa Tukholmassa. Minusta tässä Suomellakin on aika paljon, mitä voimme oppia,
ottaa esimerkkiä siitä, mitä muissa Pohjoismaissa on tehty. Muun muassa Islanti ja Ruotsi
voivat olla aika hyviä esikuvia myös Suomelle, mitä tulee tasa-arvoon. Sitten tietysti mie-
timme — aivan kuten tässä vastasin edustaja Juvoselle — mitä me yhdessä voimme tehdä
EU:n tasolla ja myös kansainvälisellä tasolla, jotta pystytään edistämään tasa-arvoa.

Sitten tässä sekä edustaja Pelkonen että Hyrkkö painottivat tärkeitä asioita, mitä tulee
tyttöjen ja naisten asemaan, seksuaali- ja lisääntymisterveyteen ja seksuaalioikeuksiin.
Kannatan, olen aivan samaa mieltä, ja hallituskin on, ja pyrimme sitä edistämään. Nyt Suo-
men puheenjohtajuuskaudella EU:ssa nostamme keskusteluun juuri näitä asioita jatkuvas-
ti, ja pyrimme saamaan tietysti jäsenmaat mukaan näihin parannuksiin, ja jo pieni edistys-
askel on hieno asia, vaikkei se olisi maailmaa mullistava sellainen.

Sitten lopuksi, arvoisa herra puhemies: Minusta ehkä meidän suurimpia haasteita on
juuri tämä sukupuoliarviointi, se, että se tehdään järjestelmällisesti ja pitkäjänteisesti ja että
77



Pöytäkirjan asiakohta PTK 48/2019 vp
tasa-arvoa pystytään valtavirtaistamaan, niin että se on kaikessa meidän toiminnassamme
läsnä, ja sitä tiedostetaan ja mietitään ja myös arvioidaan ja sitten tulosten perusteella taas
uudelleen arvioidaan, mitä voidaan tehdä paremmin ja toisin. Sanoin jo alussa, että poh-
joismainen yhteistyö ja tasa-arvo minusta sopivat todella hyvin yhteen, ja Pohjoismaita-
han yhdistävät juuri nämä arvoasiat, tasa-arvo, avoimuus, demokratia, yhdenvertaisuus, ja
yhdessä voimme tehdä parempaa työtä myös EU:n tasolla. Nostaisin vielä tähän ilmasto-
kysymyksen ja kestävän kehityksen, missä kaikki Pohjoismaat ovat aika eturintamassa, ja
siinä pystymme varmaan yhdessä paljon parannuksia saamaan aikaan. — Kiitos.

Toinen varapuhemies Juho Eerola: Jatketaan debattia, ja otetaan ulkoasiainvaliokunnan
puheenjohtaja, edustaja Niikko.

18.56 Mika Niikko ps (vastauspuheenvuoro): Arvoisa puhemies! Tässä haluaisin vielä
nytten edustaja Kärnälle kyllä mainita sen, että kannattaa lukea tämä meidän vaihtoehto-
budjettimme, minkä me olemme ryhmässä tehneet. Kyllä me olemme nostaneet esille
myös kehitysyhteistyön osalta sen, että ennen kaikkea sen pitäisi perustua pohjimmiltaan
vapaaehtoisuuteen — mutta me ymmärrämme myös, että sen pitäisi kohdistua tyttöjen ja
naisten aseman vahvistamiseen — ja sen lisäksi, että passiivisen rahan antamisen sijaan
sitä keskitettäisiin konfliktien ratkaisuun. Nämä lukevat meidän vaihtoehtobudjetissam-
me. [Mikko Savolan välihuuto] 

Toisaalta täytyy muistuttaa myös vihreitä siitä, että tehän lupasitte vaalien alla palauttaa
tämän kansalaisjärjestöiltä [Hälinää — Puhemies koputtaa] tehdyn leikkauksen, joka oli
yli 40 miljoonaa euroa, lähes 45 miljoonaa euroa. Ja nyt te sitä palautusta ette ole tekemäs-
sä, puuttuu edelleen lähes 30 miljoonaa, joten... [Kimmo Kiljunen: Miksi te siitä puhutte,
kun leikkasitte itse?] — Itse olen samalla kannalla, siellä se raha menee hyvään kohtee-
seen. 

Mutta se itse kysymys, arvoisa ministeri: Kun te menette neuvottelemaan tämän Turkin
ja Syyrian kriisin ratkaisemiseksi, niin siellä varmasti tulee esille myös se, rupeaako Eu-
roopan unioni mahdollisesti asettamaan jotain mahdollisia sanktioita, jos tämä homma jat-
kuu. [Puhemies koputtaa] Nyt kun Suomesta ja Euroopasta miljoonia turisteja käy Turkis-
sa jatkuvasti [Puhemies: Ja minuutti on täynnä!] ja Turkki elää turismilla, [Puhemies ko-
puttaa] niin voisiko myös jollakin tavalla ainakin arvioida sen, että miten se vaikuttaisi
Turkkiin, jos sinne ei enää matkustettaisi, jos se olisi turvaton paikka? 

18.57 Mikko Kärnä kesk (vastauspuheenvuoro): Arvoisa herra puhemies! Edustaja Sa-
vion ja edustaja Niikon tavoin olen tosiaan itsekin huolissani tästä hallitsemattomasta vä-
estönkasvusta, mutta näen, että tämä kehitysyhteistyö on paras tapa torjua sitä. Teille voi
toki tulla yllätyksenä, että näitäkin Suomen antamia määrärahoja käytetään nimenomaan
seksuaalivalistukseen ja seksuaaliterveyttä edistävään työhön.

Sen sijaan nämä teidän keinonne jäävät kyllä nyt hyvin epäselviksi, ja en nyt tiedä, ym-
märsinkö oikein: edustaja Tavio mielestäni oikein niin kuin vaati, että nämä määrärahat tu-
lisi kaikki poistaa. Tämä perussuomalaisten linja ylipäätään — te kritisoitte kiintiöpakolai-
sia, te kritisoitte turvapaikanhakijoita, tänään te olette kritisoineet työperäistä maahan-
muuttoa, te kritisoitte kehitysyhteistyötä. En ymmärrä, minkälaisessa kuplassa te elätte ja
minkälainen maailma tällä teidän politiikallanne rakennettaisiin. 
78



Pöytäkirjan asiakohta PTK 48/2019 vp
Keskusta näkee niin, että paras tapa auttaa ihmisiä paikan päällä ja estää hallitsematonta
muuttoliikettä on panostaa kehitysyhteistyöhön. [Mika Niikon välihuuto] Ja te voisitte tu-
kea hallitusta, jos tämä on nyt hyvä linja teidänkin mielestänne. 

18.58 Ville Tavio ps (vastauspuheenvuoro): Arvoisa puhemies! En ole esittänyt mitään
kehitysyhteistyörahojen kokonaan poistoja, en edes viitannut sellaiseen puheenvuorossa-
ni. Sen sijaan puhuin siitä, minkä mittasuhteen rahoista on ollut kyse, kun Suomi on näitä
antanut, käytännössä velaksi, omasta budjetistaan. 

Perussuomalaisten linja: [Mikko Savolan välihuuto] Nimenomaan itse kehitysyhteis-
työn tehokkuudesta puhumme. Meitä kiinnostaa tässä kaksi asiaa, raha ja tehokkuus. Olisi
parempi tämmöisen perinteisen suoran budjettituen tai sitten eri kautta kierrätettävän, kor-
ruptiota aiheuttavan tuen sijaan nimenomaan panostaa tähän yritysten kautta ja yritysten
vientiä ja kauppaa lisääviin toimintatapoihin. Kenties jonkinlainen Kiinan mallia lähesty-
vä toimintatapa olisi järkevä. 

Toinen varapuhemies Juho Eerola: Otetaan muitakin mukaan.

18.59 Saara-Sofia Sirén kok (vastauspuheenvuoro): Arvoisa puhemies! Jos ajatellaan
Suomen käyttämiä rahoja budjetissa, niin varmastikaan ei ole montaa kohdetta, jotka oli-
sivat niin tarkkaan tiedossa kuin kehitysyhteistyö — mikä näiden määrärahojen vaikutta-
vuus on — ja myös viime kaudella siihen vaikuttavuuteen käytettiin paljon panoksia. Se on
tehokasta ja toimivaa, ja Suomi on myös kansainvälisissä yhteyksissä sitoutunut siihen,
että näin toimitaan. 

Itse asiassa tästä haluaisinkin kysyä vielä ministeri Skinnarilta. Nimittäin hallitusohjel-
massa on kirjaus siitä, että Suomi tavoittelee 0,7:n prosenttiosuutta bkt:stä kehitysrahoituk-
sessa, mutta nyt tälläkin lisäyksellä prosenttiosuus pysyy ennallaan. Ymmärtääkseni ulko-
ministeriössä pitäisi olla laskelmia, askelmerkkejä siitä, miten tälle polulle päästään. Mitä
todella ovat ne suunnitelmat siitä, [Puhemies koputtaa] että tämä kansainvälinen sitoumus
täytetään?

19.00 Kimmo Kiljunen sd (vastauspuheenvuoro): Arvoisa puhemies! Edustaja Tavio toi
esille sen, että juuri nimenomaan viime hallituskaudella selkeästi panostettiin viennin edis-
tämiseen. Kehitysyhteistyövaroja leikattiin, myös kansainvälisissä vertailuissa todettua
laadukkainta apua eli kansalaisjärjestöapua. Sehän lähes puolitettiin. 

Kysyisinkin hallitukselta, mitä nyt tehdään siinä, että saavutettaisiin hallitusohjelman
mukaisesti tuo 15 prosentin taso kehitysyhteistyörahastosta nimenomaan kansalaisjärjes-
töjen kautta anottavaan apuun, koska se menee kaikkein parhaiten perille [Mika Niikko:
Juuri näin!] nimenomaan köyhyyden ongelmien ratkaisuun. 

Tässä erityisenä kysymyksenä halusin nostaa esille nämä ulko- ja turvallisuuspolitiikka-
kentällä toimivat kansalaisjärjestöt ja siinä olevan tuen, joka myöskin viime hallituskau-
della vähennettiin lähes puoleen. Nyt nämä kansalaisjärjestöt ovat esittäneet, että sitä apua
kaksinkertaistettaisiin. Kysyisin ministeriltä, että ollaanko tähän, nimenomaan ulko- ja tur-
vallisuuspolitiikan kentällä toimivien kansanjärjestöjen apuun, tukeen — tässä suhteessa
on tuesta kysymys — panostamassa.
79



Pöytäkirjan asiakohta PTK 48/2019 vp
19.01 Pasi Kivisaari kesk (vastauspuheenvuoro): Arvoisa herra puhemies! Tällä hetkellä
264 miljoonaa lasta ei pääse kouluun ja noin 800 miljoonaa lasta ei opi koulussa perustai-
toja. 

Näen, että koulutus on kaiken kestävän yhteiskunnallisen ja taloudellisen kasvun perus-
ta. Lasten asemaa ja tulevaisuutta voi mielestäni parantaa pysyvästi kohdistamalla apu
koulutukseen. Siis koulutus kehitysyhteistyön kärkiteemana. 

Kysyisin siis arvoisalta ministeri Skinnarilta: miten te näette koulutusviennin osuuden ja
ylipäätään koulutuksen osuuden kehitysyhteistyössä tietäen jo sen, että Suomi on yksi
maailman johtavia koulutusmaita, joilla varmasti olisi myös kehitysyhteistyössä voimak-
kaasti annettavaa?

19.03 Anders Norrback r (vastauspuheenvuoro): Värderade talman! Regeringsprogram-
met innehåller flera fina skrivningar som har kommit fram här under kvällen. Beredningen
av regeringens jämställdhetsprogram har startat och konkreta jämställdhetsåtgärder har in-
letts. Man ser också spår i budgeten av beviljade anslag.

Arvoisa puhemies! Suomessa sukupuolten tasa-arvo toteutuu paremmin kuin suurimmas-
sa osassa maailmaa, mutta Suomessakin on vielä tehtävää. Naiset esimerkiksi ansaitsevat
keskimäärin vähemmän ja tekevät keskimäärin enemmän kotitöitä kuin miehet. Palkkaero
naisten ja miesten välillä on Suomessa suurempi kuin monissa EU-maissa ja muissa Poh-
joismaissa keskimäärin. Kysyisin ministeri Blomqvistilta, mitkä ovat hallituksen tärkeim-
mät toimet perustavanlaatuisen ongelman ratkaisemiseksi.

19.04 Saara Hyrkkö vihr (vastauspuheenvuoro): Arvoisa puhemies! Perussuomalaisten
riveistä tulee toden totta varsin ristiriitaisia kannanottoja, ja edustaja Kärnän tavoin en voi
kuin ihmetellä, mikä kumma perussuomalaisille oikein kelpaa, kun se ei tämän viikon pu-
heiden perusteella ole turvapaikanhakijat, se ei ole työssäkäyvät maahanmuuttajat, se ei ole
kiintiöpakolaiset eikä se ole kehitysyhteistyö. [Välihuutoja] 

Olen todella iloinen, että kehitysyhteistyömäärärahat saadaan viime vuosien järkyttä-
vien leikkausten jälkeen kasvuun. Nämä leikkaukset olivat vahingollisia paitsi suomalais-
ten järjestöjen tekemälle työlle myös Suomen maineelle ja sitä kautta meidän ulkopoliitti-
selle vaikuttavuudellemme maailmalla. Tulevissa budjeteissa tätä nostamista on syytä jat-
kaa.

Tervetulleita ovat myös nämä panostukset rauhantyön osaamiseen ja rauhanvälityk-
seen. Suomella voi ja tulisi olla kokoaan suurempi rooli maailman vakauden ja rauhan saa-
vuttamisessa. 

Syyskuussa julkaistu uusin kansainvälisen ilmastopaneelin raportti oli jälleen hälyttävä
viesti koko maailmalle mutta tällä kertaa erityisesti meille arktisen alueen maille. Se ei ole
mitenkään yksinkertainen kysymys [Puhemies koputtaa] arktisessa yhteistyössä, [Puhe-
mies koputtaa] mutta kysyisinkin ulkoministeriltä, voisiko arktinen yhteistyö olla [Puhe-
mies koputtaa] nykyistä vaikuttavampi työkalu kamppailussa ilmastonmuutosta vastaan.
[Ben Zyskowicz: Niin, missä ovat hallituksen ilmastoteot?]

19.05 Ville Vähämäki ps (vastauspuheenvuoro): Kunnioitettu puhemies! Niin todella-
kin, me emme siis vastusta kaikkea kehitysapua, mutta se, missä me olemme havainneet
eniten ongelmia, on maakohtaiset kehitysapupanostukset sekä monenkeskiset kehitysapu-
80



Pöytäkirjan asiakohta PTK 48/2019 vp
panostukset. Näiltä pitäisi sitä painopistettä liikuttaa toisiin kehitysapukohteisiin, eli täy-
tyisi tehdä siis painopistemuutos.

Ja nyt haluaisin tällä kehitys- ja kauppateemalla jatkaa: 
Kyllä kehitysapu ja sen yhdistäminen viennin edistämiseen on se keskeinen asia Busi-

ness Finlandissa. Siellä täytyy olla sitä vienninedistämisosaamista ja tavoitteitten asentaa. 
Ja nyt mennään kehitysapuyhteistyöhön ja niihin finanssisijoituksiin: Kun täällä budje-

tissa on 129 miljoonaa laitettu siihen, täällä on laina- ja sijoitusmuotoista kehitysapuyhteis-
työtä ja tänne ollaan suunnittelemassa sitä investointisuunnitelmaa, niin missä vaiheessa
tämä suunnitelma on? Tällä kehitysyhteistyömallilla tässä on palaumaodote, me voimme
saada sieltä jotakin joskus takaisinkin [Puhemies koputtaa] ja samaan aikaan edistää vaik-
kapa meidän hyvää vesiosaamistamme, viedä sitä tuonne maailmalle.

19.06 Pia Kauma kok (vastauspuheenvuoro): Arvoisa puhemies! Turkin sotatoimet kur-
deja kohtaan ovat erittäin tuomittavia. Turkissa on tällä hetkellä lähes 4 miljoonaa Syyrian
pakolaista, jotka presidentti Erdogan on uhannut lähettää kohti Eurooppaa, jos arvostelem-
me hänen toimiaan. 

Tämä ei ole suinkaan ainoa vihamielinen toimi, mitä presidentti Erdogan on kohdistanut
Euroopan unionin maita kohtaan. Esimerkiksi Kyproksella, Kyproksen aluevesillä, Turkki
on porannut kaasua Kyproksen vastustuksesta huolimatta.

Nyt kurdeihin kohdistettujen sotatoimien tavoitteena on se, että Turkki saisi turvavyö-
hykkeen Syyrian kurdialueelle tulevia pakolaisia varten. Mutta herää kysymys, riittääkö
tämä presidentti Erdoganille. Onko hänellä jokin suurempi tavoite tässä? Minkä viestin
hän haluaa lähettää Euroopalle?

Ministeri Haavisto, nyt EU:lta olisi tultava selkeä viesti siitä, että [Puhemies koputtaa]
Euroopan unioni ei ota tätä pakolaisvirtaa vastaan. EU:ta ei voi uhkailla. [Puhemies koput-
taa] Oletteko samaa mieltä, ministeri Haavisto?

19.07 Mikko Savola kesk (vastauspuheenvuoro): Arvoisa herra puhemies! Edustaja Vä-
hämäki, painopisteen muutos: te kuvailitte, miten te vastustatte, mutta se painopisteen
muutos jäi ainoastaan niihin sanoihin, ei yhtään konkreettista tekoa. Tämä keskustelu on
erikoista siinä mielessä, että kun keskusta haluaa, että tänne ei tarvitsisi maahanmuuttajien
tulla turvapaikkaa hakemaan vaan auttaisimme paikan päällä, niin te vastustatte sitä pai-
kan päällä annettavaa apua ja te vastustatte myös heidän tuloaan tänne. Tässä teidän poli-
tiikassanne ei ole mitään logiikkaa. Mikä on perussuomalaisten linja? [Mika Niikko: Saan-
ko minä sanoa sinulle?] Mikä on perussuomalaisten linja? [Hälinää — Puhemies koputtaa]
Kuinka te estäisitte maahanmuuttoa? Kuinka te estäisitte turvapaikanhakijoitten tuloa, ja
kuinka te estäisitte sen, että ihmisten ei ennen kaikkea tarvitsisi lähteä sieltä parempiin
oloihin? Me haluamme auttaa paikan päällä siinä, että he oppivat viljelemään maata, tuot-
tavat itse ruokaa, heillä on vesitalous kunnossa, heitä koulutetaan, heille annetaan seksu-
aaliterveydenhuolto- ja terveydenhuoltopalveluita [Puhemies koputtaa] niin että heidän ei
tarvitsisi tänne tulla. Mutta mikä on perussuomalaisten linja?

19.08 Mika Niikko ps (vastauspuheenvuoro): Arvoisa puhemies! Edustaja Savola, ker-
ron nyt perussuomalaisten linjan. Elikkä me olemme aivan samalla linjalla siinä, että me
haluamme ehkäistä kriisejä, me haluamme auttaa katastrofeissa ihmisiä, me haluamme
edistää tyttöjen ja naisten asemaa kehitysmaissa. [Mikko Savola: Miten?] Tätä me olemme
81



Pöytäkirjan asiakohta PTK 48/2019 vp
puhuneet ainakin kaikki ne vaalikaudet, kun minä olen tässä talossa ollut. [Erkki Tuomio-
jan välihuuto] Se ero, mikä meillä on [Hälinää — Puhemies koputtaa] — kuunnelkaa —
teihin vanhoihin puolueisiin, on tämä: me teemme uudistuksia, koska meidän äänestäjäm-
me haluavat sitä. Me haluaisimme sellaisen uudistuksen, että kehitysyhteistyö perustuisi
lähtökohtaisesti vapaaehtoisuuteen, elikkä veroedun, kun ihmiset lahjoittavat rahaa. Ja
vaikka tämä kuitenkaan ei toteudu, me emme silti halua lopettaa niitä välttämättömiä toi-
menpiteitä. 

Mutta vastaavasti esimerkiksi tällainen tilanne, kun Afganistanille annetaan 30 miljoo-
naa tänäkin vuonna ja ensi vuonna: 10 miljoonaa menee siitä suoraan budjettitukena Afga-
nistanin hallintoon. Vuonna 2012 Afganistan jäi kiinni esimerkiksi siitä — ministeri var-
masti tarkistaa tämän — että pankki kavalsi 900 miljoonaa dollaria yhdessä vuodessa niitä
kehitysapurahoja, mitä tuli Euroopasta. Afganistan saa miljardin vuodessa eri valtioilta
[Puhemies koputtaa] siihen kehittämiseen rahaa. Se, mitä me vastustamme, on tämä kah-
denvälinen rahan antaminen niihin hauraisiin valtioihin, missä sitä rahaa [Kimmo Kiljusen
välihuuto] ei käytetä oikein. Me haluamme kohdentaa ne rahat [Puhemies: Aika on täyn-
nä!] mieluummin kansalaisjärjestöille, kuten Kepalle, jota te vihreät olette luvanneet tukea
[Puhemies koputtaa] huomattavasti suuremmilla summilla.

19.10 Sofia Vikman kok (vastauspuheenvuoro): Arvoisa puhemies! Kestävän kehityk-
sen ja tuloksellisuuden näkökulmasta Suomen kehitysyhteistyön painopisteen on oltava
kasvavassa määrin koulutuksessa ja suomalaisen koulutusosaamisen viennissä kehittyviin
maihin. Se vahvistaa tyttöjen ja naisten asemaa sekä tietenkin koulutusta, mikä on Suomen
kehityspolitiikan tavoite. Näin kansainvälisen tyttöjen päivän aattona on hyvä nostaa esiin
tyttöjen koulutuksen merkitys. Sen on pitkään tiedetty olevan avain köyhyyden torjumises-
sa, hyvinvoinnin lisäämisessä ja väestönkasvun hillitsemisessä. Siitä huolimatta lähes kak-
si kolmasosaa maailman lukutaidottomista on naisia. Suomi voi tukea kehitysmaiden ope-
tustoimen vahvistumista hyödyntämällä suomalaisen koulutusjärjestelmän menestysteki-
jöitä, kuten opettajankoulutusta ja koulutusjärjestelmän laatua. Kysyn: Voitaisiinko kehi-
tysyhteistyössä nykyisestään painottaa koulutusvientiä tyttöjen turvaksi? Se olisi viisasta,
kun niukat resurssit on käytettävä mahdollisimman tuloksekkaasti kestävän kehityksen hy-
väksi.

19.11 Inka Hopsu vihr (vastauspuheenvuoro): Arvoisa puhemies! Hallituksessa on kun-
nianhimoisesti linjattu, että Suomen koko ulkopolitiikka on ihmisoikeusperustaista. Kuin-
ka varmistamme tämän linjakkuuden eri politiikkalohkoilla, esim. kauppapolitiikassa, ke-
hityspolitiikassa, puolustuspolitiikassa?

Toinen asia, jonka haluan nostaa, on Afrikan kasvava merkitys tulevaisuudessa. Afri-
kan väestö tuplaantuu vuoteen 2050 mennessä ja nuorten osuus on nyt jo yli 60 prosenttia
väestöstä. Kuinka Suomi ottaa tämän nuoren väestön huomioon? Komppaan tässä Vikma-
nin ja Kivirannan puheenvuoroja ja kysyn: kuinka tämä hallitusneuvotteluissakin sovittu
uusi kärkiteema, koulutus, saadaan näkymään vahvemmin Suomen kehityspolitiikassa?
Entä kuinka nämä nuoret otetaan mukaan rauhantyöhön ja omien maidensa oikeusvaltio-
kehitykseen?
82



Pöytäkirjan asiakohta PTK 48/2019 vp
19.12 Sakari Puisto ps (vastauspuheenvuoro): Arvoisa puhemies! Minulla on kysymys
ministeri Skinnarille nimenomaan koskien Kiinan ulkomaankauppaa ja varsinkin Keski-
Kiinaa. 

Suomellahan on pitkään ollut hyvät suhteet Kiinaan. Suomalaisia yrityksiä on paljon
Kiinassa, kolmesataa plus, ja miljardien arvosta on myös sijoituksia pääosin Shanghain,
Pekingin alueella. Kun itsekin olen asunut Kiinassa aikaisemmin, niin pitkään on hämän-
nyt se, että siellä Keski-Kiinassa, siis Sichuanin provinssissa, missä asuu sata miljoonaa ih-
mistä ja ylitsekin ja mikä on hyvin tärkeä logistisesti varsinkin tulevaisuudessa ja missä on
paljon koulutettua työvoimaa ja oikein tämmöinen innovaatiobuumi parasta aikaa ja myös
kustannustaso on alhainen, ei ole juurikaan näkynyt suomalaisia. Tanskalla on suurlähetys-
tö siellä Chongqingin kaupungissa, ja esimerkiksi ranskalaiset liikkuvat siellä hyvin aktii-
visesti ja tuntevat ihan paikalliset startup-yrityksetkin, mutta jostain syystä Suomella tämä
alue ei ole ollut kartalla. 

Kun teillä oli [Puhemies koputtaa] nämä plus 30 aluetta, niin onko tämä nyt kartalla?

19.13 Eva Biaudet r (vastauspuheenvuoro): Arvoisa puhemies! Ensi vuonna on Pekingin
julistuksesta 25 vuotta. Siellä itse asiassa ensimmäistä kertaa julistettiin, että tyttöjen oi-
keudet ja naisten seksuaali- ja terveysoikeudet ovat ihmisoikeuksia. Olemme todella iloi-
sia siitä, että voimme täysin rinnoin nyt sitten maailmalla edistää naisten ja tyttöjen seksu-
aali- ja terveysoikeuksia. 

Tämä liittyy myös opetuksen ja osaamisen lisäämiseen, että tytöt tietäisivät enemmän
omista oikeuksistaan. Haluaisin ehkä vähän kysyäkin tästä kehitysyhteistyön sisällöstä,
että millä tavalla se on ehkä huomioitu: onko tässä esimerkiksi humanitäärisen avun sisällä
pohdittu sitä, miten voisi enemmän kohdentaa varoja opetukseen?

Me tiedämme, että tällä hetkellä humanitäärisen suojelun tarpeessa on 50 miljoonaa las-
ta maailmassa. Apua koulutuksen järjestämiseen tarvitsee 75 miljoonaa lasta 35 kriisi-
maassa, ja joka viides lapsi maailmassa [Puhemies koputtaa] elää konfliktialueella. Tun-
tuu, että tarpeet ovat aivan suunnattomat. Onko humanitäärinen apu [Puhemies koputtaa]
tai monenkeskinen apu se tie tässä edetä?

19.14 Veronika Honkasalo vas (vastauspuheenvuoro): Arvoisa puhemies! Finanssisijoi-
tukset ovat tulleet voimalla yhdeksi instrumentiksi kehitysyhteistyön rahoittamiseen, vaik-
ka sijoitusten pitkäaikaisista kehitysvaikutuksista sekä ylipäätään tuloksellisuudesta ja vai-
kuttavuudesta on toistaiseksi melko vähän tietoa. Nykyiset kehitysrahoitusinstrumentit ei-
vät myöskään mahdollista joustavasti monitoimijayhteistyötä yksityisten yritysten, kansa-
laisjärjestöjen ja esimerkiksi tutkimuslaitosten välillä. 

Nyt kysymys ministeri Skinnarille: millä keinoin ulkoministeriö aikoo edistää kehitys-
järjestöjen ja kestävää kehitystä edistävien yritysten välistä yhteistyötä ja vuoropuhelua ja
sitten myös arvioida aikaisempaa paremmin näitä finanssisijoituksia, sitä, minkälaisiin
hankkeisiin ne todellisuudessa kohdentuvat? Moni pohtii ihan vakavasti, pitääkö kehitys-
yhteistyövaroja käyttää yrityksiin.

19.16 Aki Lindén sd (vastauspuheenvuoro): Arvoisa herra puhemies! Käytin äsken ly-
hyen välihuudon mutta haluan tämän nyt ihan virallisesti debatissa todeta. Kuuntelin hy-
vin tarkkaan edustaja Tavion, siis eduskuntaryhmän puheenjohtajan, puheenvuoron, jossa
hän esitti laskelman siitä, että 30 vuoden aikana Suomessa on käytetty 30 miljardia kehi-
83



Pöytäkirjan asiakohta PTK 48/2019 vp
tysapuun, kehitysyhteistyöhön. Tarkistan myöhemmin nauhalta, sanoiko hän, että nämä ra-
hat ovat menneet ”Kankkulan kaivoon”, vai mikä oli tämä, mitä hän käytti siinä, [Välihuu-
toja] mutta olihan se kannanotto siihen, että perussuomalaisten linja on se, että ei pidä yh-
tään antaa rahaa tähän tarkoitukseen? Tämän huusin välihuutona. [Mika Niikon välihuuto
— Puhemies koputtaa]

Sen sijaan arvostan suuresti edustaja Vähämäeltä täällä kuulemiani puheenvuoroja,
edustaja Niikonkin puheenvuoro oli hyvä ja erisisältöinen tässä, mutta eduskuntaryhmän-
ne puheenvuoro oli juuri tällainen. Arvelinkin etukäteen, että tästä syntyy aika mielenkiin-
toinen debatti, koska parhaimmillaan me kävimme jo 0,59 [Puhemies koputtaa] prosentis-
sa, sitten se putosi 0,36:een ja nyt se on nousemassa 0,41:een. [Ben Zyskowicz: Eikös se
ollut 0,7? — Kimmo Kiljunen: Joo, vahingossa vuonna 1991!] 

Toinen varapuhemies Juho Eerola: Perussuomalaisten eduskuntaryhmän varapuheen-
johtaja, edustaja Juvonen.

19.17 Arja Juvonen ps (vastauspuheenvuoro): Arvoisa herra puhemies! Suomen ulkomi-
nisteriöllä on perinnässä väärinkäytösten kohteeksi joutuneita kehitysyhteistyövaroja, näin
ainakin muistaakseni vuonna 2017 kerrottiin. Kysyisin teiltä, ministeri: millä tavalla ede-
tään tällaisessa tilanteessa, jos havaitaan väärinkäytöksiä? Täällä on muun muassa tällaisia
hankkeita kuin Mosambikin SUNAFOP-metsähanke, Sambian ZCSMBA-hanke. Täällä
on tällaisia, ja jopa vuodesta 2014 on yritetty periä takaisin sieltä sitä rahaa. 

Minä kysyisin, mitä tämä tarkoittaa. Miten näissä edetään, ja millä tavalla rahoja seura-
taan? Onhan se tietysti sääli ja äärettömän harmillista, että raha ei mene oikeaan kohtee-
seen, ja kun kissa on poissa, niin hiiret hyppivät pöydällä. Tämä vanha sananlaskuhan pä-
tee monessa asiassa. Kertokaa hieman meille, pitävätkö nämä paikkansa. Ovatko ne edel-
leen perinnässä, ja saadaanko ikinä takaisin niitä rahoja, mitkä ovat väärinkäytöksiin men-
neet kehitysyhteistyössä?

19.18 Timo Heinonen kok (vastauspuheenvuoro): Arvoisa herra puhemies! Turkin iskut
Syyriassa ovat tuomittavia, ja on ollut oikein, että Suomi oli etunojassa niitä tuomitsemas-
sa. Nyt kerrotaan, että Turkki on iskenyt myös vankiloihin, joissa on Daesh-terroristeja.
Ovatko he sieltä vapautuneet iskun myötä, sen aika näyttää, ja nyt al-Holissa kuulemma
naiset odottavat jo vapautumistaan ja lähtemistä sieltä sitten liikkeelle.

Oikeuskansleri Tuomas Pöysti on todennut, että Suomen on mahdollista hakea lapset il-
man vanhempien suostumusta. Kysyisin ulkoministeriltä: oletteko te valmistautuneet aut-
tamaan näitä pienimpiä lapsia? En puhu nyt 15- enkä 17-vuotiaista vaan sylilapsista ja sii-
tä, että heidät sieltä pois saataisiin. Toisaalta kysyn: ettehän te valmistele mitään sellaista
toimenpidettä, että sieltä haettaisiin aikuisia miehiä tai aikuisia naisia pois, sillä heihinhän
meillä ei ole mitään velvoitteita?

19.19 Satu Hassi vihr (vastauspuheenvuoro): Arvoisa puhemies! Edellinen hallitus leik-
kasi suhteellisesti kaikkein rajuimmin luonnonsuojelusta ja kehitysyhteistyöstä. Tämä hal-
litus lisää määrärahoja yli 100 miljoonaa luonnonsuojeluun ja 100 miljoonaa kehitysyh-
teistyöhön. Tämä on mielestäni käänne aivan oikeaan suuntaan.

Ihmettelen monia tässä käytettyjä puheenvuoroja. Yhdessä perussuomalaisten puheen-
vuorossa sanottiin, että monenkeskisten järjestöjen kautta ei pitäisi antaa rahaa, toisessa sa-
84



Pöytäkirjan asiakohta PTK 48/2019 vp
nottiin, että kahdenvälistä rahaa ei saisi antaa. Toisaalta sitten tiedämme, että koulutuk-
seen sijoittaminen on yhteiskunnan kehityksen kannalta erittäin keskeistä. Niin tärkeää ja
hyvää ja kannatettavaa kuin kansalaisjärjestöjen kehitysyhteistyö onkin, emme kai me ajat-
tele, että pelkästään sen varassa voisi olla esimerkiksi kehitysmaiden koulutusjärjestelmä.

Olen myös hyvin iloinen siitä, [Puhemies koputtaa] että hallitus painottaa, niin kuin oi-
kein on, naisten ja tyttöjen oikeuksia, [Puhemies koputtaa] koulutusta ja seksuaali- ja li-
sääntymisterveysoikeuksia. 

19.20 Mikko Savola kesk (vastauspuheenvuoro): Arvoisa herra puhemies! Edustaja
Skinnaria pitää kiittää määrätietoisesta otteesta tonttinsa hoidossa. On erittäin hyvä, että
ensinnäkin kehitysyhteistyötä ja meidän ulkomaankauppaamme, vientiämme yhdistetään
ja haetaan hyötyjä molemmin puolin siitä, että suomalaisten yritysten kautta myöskin an-
netaan apuja kehittymättömimmille maille.

Kysymykseni liittyy oikeastaan siihen, että meidän vientiverkostomme, meidän suurlä-
hetystömme ja henkilöstömme ovat edelleen esimerkiksi naapurimaatamme Ruotsia pie-
nemmät. Kuinka meidän ulkoministerimme varmistaa sen, että meillä on paras osaaminen
niissä potentiaalisissa vientimaissa, mitä Suomella on, jotta jokainen henkilö siellä on
myös meidän vienninedistäjämme, markkinamies, tuoden suomalaista brändiä ulos voi-
makkaasti, jotta ulkomaankauppamme voi kehittyä ja erityisesti suomalaiset ruokatuotteet
voivat päästä paremmin maailmalle?

19.21 Ville Kaunisto kok (vastauspuheenvuoro): Arvoisa puhemies! Olen tehnyt puolet
edellisestä työurastani ulkomailla, ja tärkein oppi oikeastaan, mitä sieltä olen saanut, on ih-
misten luottamus Suomeen ja suomalaisuuteen. Tätä arvoa ja mainetta ei missään nimessä
saa vaarantaa. Pääministeri Rinteen arvaamattomat lausunnot esimerkiksi brexit- ja Unka-
ri-kysymyksissä nakertavat sitä luottamusta, minkä eteen Suomi on tehnyt jo vuosia töitä.
Kuten hyvin tiedämme, arvaamattomuus on suurta myrkkyä diplomatialle. Tässä, arvon
ministerit, toivon teille erinomaista tsemppiä.

Ystävää ei saa ikinä pettää, kuten nyt on käynyt Syyrian kurdeille. Arvon ministerit, toi-
voisin vielä selvennystä: mitä kovia keinoja teillä olisi tilanteen ratkaisemiseksi esimerkik-
si kauppapolitiikan saralla?

Toinen varapuhemies Juho Eerola:  Nyt annan vielä edustaja Kiljuselle puheenvuoron,
ja sen jälkeen ministerit vastaavat.

19.23 Kimmo Kiljunen sd (vastauspuheenvuoro): Arvoisa puhemies! Täällä pohdiskel-
tiin kehitysyhteistyömäärärahojen kehitystä. Huusin välihuutona, että 0,7 prosenttia saavu-
tettiin vahingossa vuonna 1991. Se saavutettiin sikäli vahingossa, että silloin tapahtui meil-
lä bkt:n jyrkkä lasku. Sitä ei ollut budjetoitu, mutta me olimme kertaalleen 0,7:n tasolla,
missä kaikki muut Pohjoismaat ovat olleet.

Minäkin ihmettelin — ja tämä oli minulle hyvin paljastava keskustelu tänään — perus-
suomalaisten kantaa: ei monenkeskiseen apuun eli ei Unicefille, lastenavun järjestölle, ei
UNDP:lle, YK:n kehitysohjelmalle, ei bilateraaliselle avulle eli Suomen kahdenkeskiselle
kehitysyhteistyölle. Te tarkoititte, jos minä luin sieltä oikein, että globaaliköyhyyteen tar-
koitettuja suomalaisia voimavaroja voidaan käyttää ainoastaan Suomen vienninedistämi-
seen. Minä sanon arvon ministereille: toivottavasti tämä ei ole Suomen linja.
85



Pöytäkirjan asiakohta PTK 48/2019 vp
Toinen varapuhemies Juho Eerola:  Ja nyt arvon ministerit, 5 minuuttia jokaiselle.

19.24 Ulkoministeri Pekka Haavisto: Arvoisa puhemies! Nyt vastaan muutamaan aikai-
sempaankin kysymykseen, joihin täällä jäi vielä vastaamatta:

Edustaja Kari — tämä liittyi Syyrian tilanteeseen ja Irakin tilanteeseen — kysyi, mikä
on näiden peshmerga-joukkojen, joita olemme tukeneet, ja nyt sitten näiden Pohjois-Syy-
rian kurdien välinen yhteys tai lyödäänkö nyt myöskin näitä peshmerga-joukkoja. Irakissa
on erilainen tilanne. Irak on hyväksynyt tämän autonomisen kurdialueen ja peshmerga-toi-
minnan, ja siellähän on suomalaista koulutustakin ollut, ja tämä jatkuu normaalisti. Mutta
tietenkin paineet siellä Irakin puolella voivat lisääntyä, jos tulee Syyrian puolelta pakolai-
sia.

Edustaja Zyskowicz piti erinomaisesti muotoillun puheenvuoron al-Holissa olevien las-
ten puolesta. Voin vain vakuuttaa edustaja Zyskowiczille, että on sellaisia tietoja, joita ei
voi julkisuudessa käyttää, mutta hallitus ei ole ollut aivan toimeton tämän asian ympärillä.
Meidän viestimme sille hallinnolle, joka nyt on pitänyt tätä leiriä, on, että ellei ihmisiin
kohdistu joitakin oikeudellisia prosesseja, niin suomalaisilla on aina oikeus, ihan perustus-
lain mukainen oikeus palata kotiin. Tarvittaessa, kuten mainitsittekin, autamme lapsia siel-
tä palaamaan.

Edustaja Kanerva kysyi aikaisemmassa keskustelussa itä—länsi-suhteesta Euroopassa,
että mitä voidaan tehdä. Tunnette itse hyvin Ukrainan. Olisin nostanut tämän Länsi-Balka-
nin tilanteen esille, koska olemme investoineet paljon Länsi-Balkaniin. Kävin juuri siellä
kierroksella: Bosnia ja Hertsegovina on aika heikossa hapessa, ei ole ehkä perspektiiviä
eteenpäin. Mutta olisi hyvin tärkeää, että EU tekisi kaikkensa pitääkseen tämän osan Eu-
rooppaa kiinni meissä monella eri tavalla, kaupallisissa kysymyksissä, turvallisuudessa,
kansalaisyhteistyössä. Mitä tahansa tapahtuu nyt sitten Pohjois-Makedonian ja Albanian
neuvottelujen alulle EU:ssa, niin meidän pitää yhteyksiä sinne pitää aktiivisesti. Suomihan
kannattaa sitä, että näiden maiden kanssa aloitettaisiin EU-jäsenyysneuvottelut. [Ilkka Ka-
nerva: Oikein!]

Edustaja Niikko kysyi, onko kaupallisia keinoja — matkailu Turkkiin tai muita — vai-
kuttaa tähän tilanteeseen, joka nyt on päällä. Minä uskon, että kansalaiset reagoivat var-
maan myöskin omalla tavallaan, eli tarvitaan valtiovallan toimia, ja tietysti erilaiset kansa-
laisten toimenpiteet tässä myöskin vaikuttavat.

Täällä on käyty hyvää keskustelua väestönkasvusta, ongelmien juurisyistä, muuttoliik-
keestä, pakolaisuudesta. Edustaja Kärnä, edustaja Tavio ja niin edespäin ovat käyneet tätä
keskustelua, ja edustaja Biaudet on omalla tavallaan myöskin osallistunut tähän. Minusta
on tärkeä muistaa, ettemme panisi yhtäläisyysmerkkejä muuttoliikkeen ja väestönkasvun
välille. Meillä on paljon maita, otan nyt Kiinan ja Intian esimerkkeinä, joissa on ollut suuri
väestönkasvu mutta se ei ole merkinnyt muuttoliikettä, koska on voitu omalle väestölle tar-
jota koulutusta ja työpaikkoja ja rakentaa maata. Kun puhutaan meidän Afrikka-politiikas-
tamme, niin itse toivon, että meidän Afrikka-politiikkamme olisi sellaista, että lähtisimme
siitä, että nuori sukupolvi löytää siellä työtä, koulutusta ja myöskin tasa-arvoa niin, että ty-
töt ovat samassa asemassa kuin pojat sillä alueella.

Edustaja Hyrkkö kysyi arktisesta yhteistyöstä. Ympäristöhankkeet ovat aivan keskiössä
nyt meidän arktisessa yhteistyössämme Arktisen neuvoston puitteissa. Pohjoismainen ra-
hoitusyhtiö NEFCO rahoittaa myöskin näitä ympäristöhankkeita, ja pyrimme katsomaan,
86



Pöytäkirjan asiakohta PTK 48/2019 vp
mitä voisimme enemmän tehdä pohjoisen ulottuvuuden ja arktisen yhteistyön piirissä siel-
lä. Napajäätiköiden sulaminen on erittäin huolestuttavaa.

Täällä edustaja Kauma ja muut kysyivät, kuinka selkeä viesti Turkille voidaan antaa.
Suomen kanta eilen oli poikkeuksellisen selkeä, ja myöskin EU:n yhtenäinen kanta — ja
oli tärkeää, että se oli yhtenäinen — tuli eilen selvästi korkean edustajan Mogherinin puo-
lelta. Katsotaan maanantain ulkoministerikokouksessa, miten tilanne sitten kehittyy.

Edustaja Kiljunen kysyi näiden UTP-järjestöjen osuutta budjetissa. Nyt piti vähän räk-
nätä, eri momenteilta näitä tulee, mutta siellä pitäisi olla noin reilu miljoona näille UTP-
järjestöille, mutta monet saavat myöskin budjetin eri momenteilta sitten rahaa.

Aivan lopuksi puuttuisin siihen, kun edustaja Kaunisto otti esille tämän kysymyksen,
olemmeko me puheenjohtajamaana arvaamattomia tai niin poispäin. En ole saanut kyllä
sellaista palautetta kollegoilta Euroopan unionista. Totta kai on paljon julkista keskuste-
lua, Euroopassa tapahtuu arvaamattomia asioita myöskin, koko brexit-prosessi on päivit-
täin erilainen, mutta Suomi on saanut kyllä johdonmukaisuudestaan ja myöskin meidän eu-
rooppaministerimme Tytti Tuppuraisen erinomaisesta työstä paljon kiitosta.

19.29 Kehitysyhteistyö- ja ulkomaankauppaministeri Ville Skinnari: Arvoisa puhe-
mies! Kiitos kysymyksistä. 

Oikeastaan jatkan tästä Suomen roolista EU-puheenjohtajana: eilisenkin Brysselin vie-
railun perusteella, jossa tapasin niin nykyisiä kuin tulevia komissaareja, kyllä meidän pu-
heenjohtajuuskautta arvostetaan ja sitä työtä, mitä Suomi tekee. 

Lähden liikkeelle vastauksissa kehitysyhteistyöstä oikeastaan vähän isommista koko-
naisuuksista — tuli aika paljon samantyylisiä kysymyksiä, ja pahoittelen jo etukäteen, jos
johonkin jää vastaamatta — ja menen lopuksi sitten kauppapolitiikkaan ja vientiin. 

Oikeastaan tässäkin on tämä eurooppalaisen yhteistyön ja yhteisen näkemyksen tärke-
ys, on kysymys sitten kauppapolitiikasta tai politiikasta yleensä mutta myös kehityspolitii-
kasta. Mitä yhtenäisempi EU, sitä vaikuttavampi EU, ja sitä me juuri nyt tarvitsemme,
myös kauppa- ja kehityspolitiikassa ja laajemminkin ulko- ja turvallisuuspolitiikassa.

Kehitysyhteistyön tiekarttatavoitteet kohti 0,7:ää prosenttia, kuten hallitusohjelmassa-
kin on kirjattu: Käyn nyt tietynlaisten esimerkkilaskelmien kautta lyhyesti läpi oikeastaan
faktoja, millaisella tasaisella kasvulla mennään kohti 0,7 prosentin ODA/bktl-tavoitetta
vuoteen 2030 ja mitä se merkitsisi. Se merkitsisi noin 169 miljoonan euron vuotuista li-
säystä varsinaiseen kehitysyhteistyöhön edellisen vuoden määrärahatasoon nähden vuosi-
na 2024—2030. Tässä skenaariossa toki kannattaa sitten muistaa, miten varsinainen bud-
jettirahoitus ja miten nämä erilaiset finanssisijoitus- ja muut instrumentit käyttäytyvät sii-
nä varsinaisessa laskelmassa. Tätä työtä me lähdemme nyt yhdessä tekemään. Tässä vain
totesin näitä lukuja, mitä se vaatii meiltä, että sinne pääsemme. 

Sitten, arvoisa puhemies, väärinkäytöksistä tuli kysymys: Suomen linja on tiukka, se on
erittäin tiukka. Kaikki väärinkäytökset selvitetään. Vain niin voidaan varmistaa, että apu
menee perille. Tiukka linja myös samalla ennaltaehkäisee väärinkäytöksiä, ja voin vakuut-
taa teille, että tämä hallitus, niin kuin varmasti edellinenkin, on kiinnittänyt siihen huomio-
ta. Siinä on selkeä prosessi, itse asiassa kuusivaiheinen prosessi, jossa sitten viime kädessä
ollaan tekemisissä rikosilmoituksen kanssa ja takaisinperintöjen kanssa, mitä kysyittekin.
Ilman muuta tässä tehdään paljon kansainvälistä yhteistyötä, ja meillä myös keskusrikos-
poliisi on se toimija, joka tässä sitten mahdollisesti toimii. 
87



Pöytäkirjan asiakohta PTK 48/2019 vp
Kaiken kaikkiaan tuloksellisuudesta esimerkiksi Valtiontalouden tarkastusviraston Juho
Nurminen sanoi tammikuussa 2019: ”On erinomaista ja kiitoksen arvoista, että rahoittaja-
taho arvioi tuen tuloksia sillä intensiteetillä kuin ulkoministeriö tekee. Ulkoministeriön ke-
hitysyhteistyön raportointi- ja arviointitoiminta esiintyy edukseen erilaisia hankerahoja
hallinnoivista ministeriöistä.” Tämä on siis sitaatti.

Edustaja Vähämäki, strateginen fokus: Aivan oikein, tätä työtä tämäkin hallitus on teh-
nyt ja tekee koko ajan. Haetaan kokonaisuuksia, jotka ovat toiminnallisesti tehokkaita.
Toki pitää muistaa, että tämä on pitkäjänteistä työtä. Mutta on aivan selvää, että se on meil-
lä mielessä. 

Koulutus, osaaminen, globaali oppimisen kriisi, yksi meidän keskeinen fokusalueem-
me. Täällä kysyttiin koulutusviennistä, ylipäätään suomalaisen osaamisen viennistä. Var-
masti eniten näihin kysymyksiin saan ministerinä vastata, ja positiivisessa mielessä, nais-
ten ja tyttöjen oikeuksien ja ilmasto-osaamisen lisäksi. Tämä on se suomalainen vahvuus,
josta viimeksi eilenkin Brysselissä olin puhumassa. On ihan selvää, että nyt olemme pääs-
seet eteenpäin. Olemme päässeet eteenpäin siinä, että suomalainen koulutusvienti alkaa
näkyä, se alkaa kuulua ja se alkaa muuttua myös liiketoiminnaksi, aivan vientitoiminnaksi. 

Kuitenkin humanitäärisen rajapinnan, kuten tässä edustaja kysyi, kehitysyhteistyöraja-
pinnan ja kaupparajapinnan tunnistaminen ja niiden eri tärkeyksien tunnistaminen on tär-
keää. Mutta voin sanoa, että esimerkiksi suomalainen neuvolaosaaminen, suomalainen
päiväkotiosaaminen ja peruskouluosaaminen ovat kansainvälisesti erittäin huippua ja ar-
vostettua, ja niillä on todella kysyntää. Sen takia se, että näilläkin kiinnitytään kansainvä-
lisiin arvoketjuihin, on tärkeää. 

Mutta on myös tärkeää valvoa suomalaista laatua siten, että silloin kun sanotaan, että
tehdään jotain suomalaista, niin se aidosti sitten on niin laadukasta kuin mitä me Suomessa
edustamme. Meillä on maailman parhaat opettajat, [Puhemies koputtaa] meillä on maail-
man paras koulutusjärjestelmä... — Arvoisa puhemies, jatkan seuraavalla kerralla. Kiitos.

Toinen varapuhemies Juho Eerola: Pian se seuraava kerta tuleekin, ja saatte sitten vas-
tata lisää, mutta vielä ministeri Blomqvist.

19.34 Pohjoismaisen yhteistyön ja tasa-arvon ministeri Thomas Blomqvist: Arvoisa
herra puhemies! Haluaisin ehkä vähän täydentää sitä edellistä puheenvuoroani, mitä tulee
tähän tasa-arvoasiaan ja tasa-arvotyöhön, mitä hallitus tekee. Hallitusohjelmahan on erit-
täin, sanoisin, kunnianhimoinen ja hyvä tasa-arvoministerin näkökulmasta katsottuna.
Tasa-arvoasiat ovat kuitenkin poikkileikkaavia, poikkihallinnollisia, läpileikkaavia asioi-
ta, ja siihen tarvitaan koko hallituksen ja kaikkien ministereiden toimintaa. Sen takia tästä
asiasta, tasa-arvosta siis, on keskusteltu iltakoulussa elokuussa, siitä, miten me yhdessä
voimme toteuttaa niitä hyviä kirjauksia, mitä meillä on hallitusohjelmassa. Voin vakuuttaa
myös eduskunnalle, että meillä hallituksen ministerit ovat sitoutuneita tähän asiaan, halua-
vat edistää tasa-arvoa ja tekevät sitä käytännön työssään. Ja kuten olemme kuulleet tässä,
kun ministerit Haavisto ja Skinnari ovat omissa puheenvuoroissaan kertoneet omasta toi-
minnastaan, tyttöjen ja naisten asema on keskeisesti mukana kaikessa, mitä tehdään.

Sitten, arvoisa puhemies: edustaja Norrback kysyi siitä, mitä ovat ne tärkeimmät asiat,
mitä hallitus aikoo tehdä, jotta tätä palkkaeroa naisten ja miesten välillä voidaan pienentää.
88



Pöytäkirjan asiakohta PTK 48/2019 vp
Ledamot Norrback frågade kring löneskillnaderna mellan män och kvinnor, som faktiskt är
ett stort problem i Finland och i Europa. Finland klarar sig någorlunda bra i en europeisk
jämförelse när det gäller pensionsskillnader, men de är faktiskt ändå större än löneskillna-
derna mellan män och kvinnor, också i Finland. Men i löneskillnaderna kan vi inte slå oss
för bröstet: vi har 16 procentenheter — alltså kvinnans euro är 84 cent — så där finns
mycket att göra.

Jag skulle nämna tre saker: vi ska ha ett likalönsprogram, ett ambitiöst sådant som vi ska
genomföra tillsammans med arbetsmarknadsparterna, vi ska ha en ökad lönetransparens
och vi ska förverkliga en ambitiös familjeledighetsreform.

Elikkä kun edustaja Norrback kysyi, mitkä ovat kolme tärkeintä asiaa, mitä voidaan tehdä,
jotta samapalkkaisuus toteutuisi:

Hallitus haluaa edistää palkkatasa-arvoa jatkamalla samapalkkaisuusohjelmaa, mutta
sen on oltava aiempaa kunnianhimoisempi ja vaikuttavampi, ja keskeisenä tavoitteena on,
että työnantajia ja työntekijöitä edustavat järjestöt saadaan sitoutumaan toimenpiteisiin,
jotta tämä tavoite voidaan saavuttaa. Nämä neuvottelut ja keskustelut ovat alkamassa tai
ovat alkaneet jo, ja niitä jatketaan. Tämä on kuitenkin erittäin haasteellinen asia. Sitä on
kyllä edellisetkin hallitukset yrittäneet ja ajaneet. 

Toisena asiana on palkka-avoimuus, josta on selkeä kirjaus hallitusohjelmassa. Perus-
teettomien palkkaerojen ja palkkasyrjinnän poistamista edistetään lisäämällä palkka-avoi-
muutta lainsäädännön keinoin, ja tässä asiassa esivalmistelu on käynnistetty, ja tämäkin
halutaan tehdä työmarkkinaosapuolten kanssa.

Ja kolmantena asiana mainitsisin perhevapaauudistuksen, joka sekin toteutetaan yhdes-
sä työmarkkinaosapuolten kanssa, mutta meillä on minusta hyviä kirjauksia hallitusohjel-
massa, ja niitä lähdetään toteuttamaan. Tämä on ministeri Pekosen vastuulla, mutta tasa-ar-
voministeri on tiiviisti mukana siinä työssä. 

Sitten ehkä haluaisin myös mainita, vähän myös mainostaa sitä, että sosiaali- ja terveys-
ministeriö toteuttaa parhaillaan EU-rahoitteista Sukupuolten eläke-erot -hanketta, ja sen
tiimoilta järjestetään eduskunnassa eduskunnan naisverkoston ja työelämä- ja tasa-arvova-
liokunnan kanssa myös seminaari aika pian. En nyt suoralta kädeltä muista sitä tarkkaa päi-
vämäärää, mutta siihen on varmaan hyvä osallistua ja siellä keskustella tästä tärkeästä
asiasta. — Kiitos. 

Toinen varapuhemies Juho Eerola:  Otetaan vielä muutama debattipuheenvuoro.

19.39 Ilkka Kanerva kok (vastauspuheenvuoro): Arvoisa puhemies! Pyydän anteeksi,
että jouduin olemaan välillä kotvan pois istuntosalista, ja toivon, että pajatsoa ei ole tyh-
jennetty. 

Tärkeä kysymys Suomen, koko Euroopan kannalta on Ukraina. Tiedämme, että tiettyä
liikehdintää ei vain vankienvaihdon vaan myöskin muun kontaktoinnin merkeissä asian
ympärillä on tapahtumassa. Kaikkien huulilla on Steinmeierin pyrkimys saada asiassa
myönteistä liikehdintää rakentavasti aikaiseksi. Tiedämme Normandian, tiedämme trilate-
raalin kontaktiryhmän Etyjin, Venäjän ja Ukrainan merkeissä. Kysyisin ministeriltä: Nä-
keekö hän, että Etyj on tullut tässä asiassa toimineeksi riittävän ponnekkaasti omalta osal-
taan edistääkseen Ukrainan kysymyksen ratkaisua niin, että Minskin sopimuksen, tulitau-
89



Pöytäkirjan asiakohta PTK 48/2019 vp
kosopimuksen, eri elementit saataisiin tässä yhtä aikaa toimimaan? Tuskin pala palalta
[Puhemies koputtaa] voidaan päästä eteenpäin vaan kokonaisuutta hahmottaen.

19.40 Hussein al-Taee sd (vastauspuheenvuoro): Arvoisa puhemies! Suuret kiitokset mi-
nistereille esittelyistä. On ollut hienoa kuulla myös, että Irakiin avataan jälleen suurlähe-
tystö ja että sinne lähetetään paikalle myös suurlähettiläs. Irak on ollut jossain vaiheessa
valtava markkina suomalaisille, ja toivon todella, että tämän myötä se tulee myös tulevai-
suudessa olemaan sitä. Siellä rakennetaan vähän niin kuin kaikki uusiksi, ja suomalaisilla
on luottoa ja arvostusta, ja siksi Suomi on todella hyvä kumppani Irakille tulevaisuudessa.
Tämä yhteistyö voi poikia sitten muita asioita toivottavasti myös tulevaisuudessa.

Mutta kysymykseni on ministeri Skinnarille: Britannialle koulutusvienti — tutkintojen
myöntäminen — on kuudenneksi suurin tulonlähde [Puhemies koputtaa] tällä hetkellä.
Brexitin myötä siinä voisi olla suomalaisille paikka. [Puhemies koputtaa] Mitä me teemme
koulutusviennin ja näiden tutkintojen aikaansaamiseksi myös tänne, että me saamme sitä
kauppaa tännepäin? — Kiitos.

19.42 Juha Mäenpää ps (vastauspuheenvuoro): Arvoisa puhemies! Hyvät ministerit!
Kiitoksia nopeasta reagoinnista, siitä miten olette reagoineet Syyrian ja Turkin tilantee-
seen. Se on hyvä asia. Jos meitä uhkaa tällainen mahdollinen turvapaikanhakijatilanne, niin
itse näkisin, että siinä on vaihtoehtoja. Aikaisemmin on ollut tällainen MAVA-hanke ja sen
tiimoilta on ollut kaikenlaista varautumista. Onko tällaista MAVA-hankkeen tyyppistä
valmistelua alettu tekemään, tai onko alettu valmisteluja siihen, että länsirajan rajavalvon-
ta alkaisi?

19.43 Arto Pirttilahti kesk (vastauspuheenvuoro): Arvoisa puhemies! Todellakin, tämä
kehitysapuyhteistyön ja kaupan rajapinta on varmaan häilyväkin, mutta tietenkin pitää olla
tarkkana. Meillä muun muassa on tämmöisiäkin tuotantoja, että Suomessa tehdään vesitur-
biineja, niihin pistetään Japanissa generaattorit ja ne viedään Burmaan kehitysapuyhteis-
työnä. Varsinkin tanskalaiset osaavat hyvin hyödyntää sen kanavan. Kysyisinkin tässä:
Onko meidän yrityksiä YK:n hankintalistoilla ja hankintayrittäjinä useitakin? Se on mah-
tava kanava aukaista näitä.

Vielä tästä suurlähetystön ja Team Finlandin erinomaisesta käynnistyneestä yhteistyös-
tä. Käytiin tuolla Ranskassa kuuntelemassakin, siellä oli muun muassa juuri tämä Food
from Finland ja näitä toimijoita, ja se on lähtenyt erinomaisesti käyntiin. Toivottavasti
nämä ohjelmat jatkuvat edelleen.

Sitten tästä pohjoismaisesta yhteistyöstä kysyisin ministeri Blomqvistilta: Onko nyt ol-
lut puhetta tästä NEFCOn ja NDF:n yhdistämisestä tai niitten jatkamisesta edelleen? Ruot-
sin puheenjohtajakaudella piti asia ratkaista, mutta vielä ei ole varmaan mitään tullut asias-
sa enempää. 

19.44 Matias Marttinen kok (vastauspuheenvuoro): Arvoisa herra puhemies! Suomalai-
nen korkea osaaminen ja koulutus ovat herättäneet suurta kiinnostusta maailmalla, kuten
ministeri Skinnari täällä totesi. Edellisen hallituksen aikana laadittiin muun muassa ensim-
mäinen koulutusviennin tiekartta. Vaikka tämä koulutusviennin kasvu on ollut jo kohtalai-
sen hyvää ja korkeakoulumme ovat saaneet ensimmäisiä kauppoja, muun muassa Rauman
opettajankoulutuslaitos Namibian suuntaan ja ylipistojen yhteistyöverkoston kautta Gul-
90



Pöytäkirjan asiakohta PTK 48/2019 vp
fin alueelle, niin meillä olisi vielä mahdollisuus paljon suurempaan saavutukseen tuon
kautta.

Team Finland -toiminnan kautta on UM:n ja OKM:n yhteistyönä sijoitettu eri edustus-
toihin maailmalle osaamisalan asiantuntijoita edistämään koulutusvientiä. Ja kysyisinkin
ministeri Skinnarilta, miten näette tämän yhteistyön ja mitä muita toimia olette valmistele-
massa ministeriössä koulutusviennin edistämiseksi.

19.45 Saara Hyrkkö vihr (vastauspuheenvuoro): Arvoisa puhemies! Ihan parista asiasta
vielä: 

Kuten ministeri Blomqvist hyvin totesi, tasa-arvo on vahvasti poikkileikkaava teema,
jonka tulisi näkyä kaikessa hallituksen tekemisessä. Suomessa työmarkkinat ja koulutus-
valinnat ovat erittäin sukupuolittuneita, ja tämä on merkittävä tekijä myöskin muissa epä-
tasa-arvon ilmentymissä. Tähän liittyen kysyisin, onko yhdessä opetus- ja kulttuuriminis-
teriön kanssa vireillä jonkinlaista tekemistä, jolla voitaisiin puuttua näihin sukupuolittunei-
siin työmarkkinoihin ja koulutusvalintoihin.

Lisäksi vielä tästä kehitysyhteistyömäärärahojen 0,7:n tavoitteesta. Sehän on käsitykse-
ni mukaan tästä vilkkaasta debatista huolimatta jo pitkään ollut puoluerajat laajasti ylittä-
vä, jaettu tavoite, ja näin toivottavasti on myös jatkossa. Meitä kaikkia toden totta tarvi-
taan, jotta siihen tavoitteeseen voidaan päästä, ja toivon, että mahdollisimman moni tässä
salissa on siihen sitoutunut ja että se tiekartan laatiminen yhdessä entisestään vahvistaa tätä
sitoutumista. 

19.46 Janne Heikkinen kok (vastauspuheenvuoro): Arvoisa herra puhemies! Elinkeino-
elämän valtuuskunta, Eva, laski vuonna 2017, että työelämän ulkopuolella on pysyvästi lä-
hes 79 000 parhaassa työiässä olevaa miestä, jotka eivät opiskele, tee töitä tai ole työkyvyt-
tömyyseläkkeellä. Me-säätiön mukaan nämä ongelmat nuorten miesten osalta ovat alka-
neet jo niin aikaisin, että tuettua apua kaivattaisiin jopa varhaiskasvatukseen. Siksi kysyn-
kin, miten ministeri Blomqvist näkee talousarvioesityksen ottavan huomioon nämä kadon-
neet työmiehet sukupuolten tasa-arvon toteutumisen näkökulmasta.

Toinen varapuhemies Juho Eerola:  Otetaan vielä edustaja Kauma. 

19.47 Pia Kauma kok (vastauspuheenvuoro): Arvoisa puhemies! Palaisin vielä hetkeksi
al-Holin leiriin. 

Tässä edustaja Zyskowicz totesi aiemmin, että leirille on mennyt aikuisia miehiä ja nai-
sia ja heitä ei tule hakea varta vasten sieltä takaisin. Kuten täällä on useaan kertaan todettu,
heillä on toki oikeus palata Suomeen mutta heitä ei tule varta vasten hakea. 

Sen sijaan tilanne voi olla erilainen lasten, varsinkin aivan pienten lasten, osalta. Kysyi-
sin teiltä, ministeri Haavisto: kuinka tarkasti seuraatte muiden maiden käytäntöjä, erityi-
sesti sellaisten maiden, jotka ovat ajattelutavaltaan lähellä meitä? Otan tässä vertailukoh-
daksi esimerkiksi Norjan, jossa on todettu, että orpolapset on voitu hakea, ja käsitykseni
mukaan viime kesään mennessä sieltä oli oltu hakemassa viisi orpolasta, joilla ei siis ole
enää äitiä eikä isää siellä leirillä. Itävaltaan taas on haettu enemmänkin niitä lapsia, vaikka
heillä onkin vielä vanhemmat tallella. Kuinka tarkasti katsotte sitä, [Puhemies koputtaa]
miten muissa maissa on toimittu, kun määrittelette [Puhemies koputtaa] Suomen politiik-
kaa?
91



Pöytäkirjan asiakohta PTK 48/2019 vp
Toinen varapuhemies Juho Eerola:  Nyt, arvoisat edustajat, on pakko siirtyä näihin vii-
meisiin vastauksiin, että pysytään aikataulussa. 5 minuuttia kukin.

19.48 Ulkoministeri Pekka Haavisto: Arvoisa puhemies! Tässä on muutamia isompia
kysymyksiä, joihin vastaan ensin: 

Edustaja Kanerva kysyi Ukrainan tilanteesta. Totta kai Suomen asenne on ollut Ukrai-
nan presidentinvaalien jälkeen ja Radan vaalien jälkeen se, että olemme toivoneet, että
edistystä olisi tapahtunut Minskin sopimuksen toteuttamisessa. Tiedämme, että Steinmeie-
rin formula on yksi tapa Minskin sopimuksen toteuttamiseen. Siinä on sidottu kehitys Ety-
jin hyväksymiin vaaleihin ja joukkojen vetämiseen pois niin, että Ukraina saa Donbassin
rajat haltuunsa ja näin poispäin, ja tietenkin toivomme, että tämä aloitteellisuus, joka on ol-
lut myöskin Ukrainan presidentillä, johtaa oikeaan suuntaan ja tärkeään suuntaan. Etyjillä
on tässä Steinmeierin formulassa tietysti erittäin tärkeä rooli, ja se on ollut tähän asti aluet-
ta vakauttavana tekijänä. Etyj on tuonut kansainvälisiä silmäpareja sinne alueelle, mikä on,
minä luulen ja uskon, estänyt myöskin joitakin ylilyöntejä ja väkivallantekoja, ei valitetta-
vasti kaikkea, mutta sillä on ollut selvästi positiivinen vaikutus siellä alueella. Toivotaan,
että tilanne menee eteenpäin. Ennen kaikkea tietysti kysymys on Venäjän roolista ja vas-
tuista, Minskin sopimuksenkin mukaisista vastuista, ja sen täytyy ne toteuttaa, jotta pääs-
tään tässä eteenpäin. Vankienvaihto oli positiivinen asia, ei kuitenkaan riittävä tämän koko
paketin toteutumiseksi, ja sen vuoksi edelleen tietysti pidetään sanktioista kiinni EU:n puo-
lella. 

Edustaja al-Taee mainitsi Bagdadin lähetystön avaamisen. Itse olin siellä syksyllä 1990,
jolloin lähetystö oli piiritetty hiekkasäkeillä ja oltiin Saddamin vaikeimmissa vaiheissa ja
Kuwaitin miehityksessä ja näin poispäin. Siitä on jäänyt hyvin elävä kuva, ja on juuri niin
kuin sanoitte, että taloudellinen yhteistyö ennen sitä oli melko vilkasta, ja toivottavasti uu-
destaan aukeavat nämä taloudellisen yhteistyön mahdollisuudet myöskin Irakin kanssa. Se
on erittäin tärkeää. 

Sitten viimeiseksi: En oikein tiedä, miten avaisin edustaja Kauman kysymystä. Olemme
seuranneet aika tarkasti muiden Pohjoismaiden ja Itävallan ja Norjan ja jopa Kosovon ja
Venäjän toimia, millä tavalla kaikki ovat toimineet vähän omia reittejään pitkin ja omilla
tavoillaan, mutta vaihdamme aika intensiivisesti tätä tietoa. Ne ovat tietenkin suuria pää-
töksiä, ne, joissa lapset ja vanhemmat erotetaan toisistaan, ja alueella, jossa ei ole varsi-
naista toimivaa viranomaista, ehkä ylipäätään sukulaisuussuhteiden selvittäminen ja sitten
lapsia koskevat päätökset ovat hyvin herkkä asia. Tähän asti on tietysti myöskin ollut ky-
symyksenä se, kuinka pitkälle suomalaisen viranomaisen toimivalta tietyissä asioissa ulot-
tuu. Oikeuskanslerin tämänpäiväinen kannanotto, joka lähti sieltä YK:n lapsen oikeuksien
sopimuksesta ja jostain perustuslain kohdista liikkeelle, oli tietysti tätä keskusteluakin sel-
ventävä, mutta voin sanoa, että kaikesta yhteydenpidosta huolimatta mikään tämmöinen
ratkaisuvaihtoehto siellä alueella ei ole kovin helppo monista syistä johtuen, mutta olem-
me erittäin aktiivisesti siellä olleet yhteydessä eri toimijoihin ja seuranneet muita toimijoi-
ta. Myöskin meille on ollut kovin suuri apu kansainvälisistä järjestöistä. Siellä on noin 30
järjestöä, jotka toimivat alueella, ja me olemme heidän kauttaan paitsi saaneet tietoa myös
voineet konkreettisesti toimittaa apua näille lapsiperheille, joiden tilanne on tietysti surkea
siellä tällä hetkellä.

Toinen varapuhemies Juho Eerola: Nyt ministeri Skinnari, myös 5 minuuttia.
92



Pöytäkirjan asiakohta PTK 48/2019 vp
19.52 Kehitysyhteistyö- ja ulkomaankauppaministeri Ville Skinnari: Arvoisa puhe-
mies! Edustaja Kanerva kysyi Ukrainasta, ja itsekin olin siellä paikalla keskustelemassa
laajemminkin asioista, mutta kehityspolitiikan osalta voin sanoa, että siellä juuri nyt ollaan
vaiheessa, missä pitää päästä kehityksestä kauppaan. Toki tarvitaan asiantuntijuutta, lain-
säädäntöosaamista, oikeusvaltioperiaatteiden hallitsemista — juuri sitä osaamista, mitä
Suomella on tarjota.

Edustajat Puisto, Savio, ensinnäkin pahoittelut, että en päässyt äsken vastaamaan kysy-
myksiinne. Kysyitte innovaatiotoiminnasta laajemmin mutta myös Kiinasta ja siitä, miten
esimerkiksi Tanska ja Ranska ovat siellä ehkä, voiko sanoa, laajemmin ja sellaisilla maan-
tieteellisillä alueilla, millä Suomi ei näy. On varmasti ihan hyvä jatkaa tätä keskustelua.
Tiedän, että teillä on Kiina-osaamista, ja voimme käydä sitä dialogia, ja mielelläni teen si-
tä. On selvää, että Kiina on niin suuri markkina, että pitää tunnistaa ne paikat, missä kan-
nattaa olla ja missä ei kannata olla. Kaiken kaikkiaan — tämä edustaja Saviolle — on ihan
selvää, että meidän pitää katsoa innovaatiojärjestelmää kokonaisuutena ja kehittää sitäkin
yhteistyössä korkeakoulukentän ja kansallisten toimijoiden kanssa myös täällä kotimaas-
sa, jotta me vastaamme siihen kansainväliseen kysyntään aidosti.

Kansalaisjärjestöjen tuki — aika moni kysyi siitä, muistan ainakin muutamia — on ensi
vuodelle 11 miljoonaa euroa ja seuraavalle vuodelle 11 miljoonaa euroa. Tähän olemme si-
toutuneet, eli näin lisäämme kansalaisjärjestöjen resursseja ja tiivistämme yhteistyötä. Ja
olemme jo nyt tehneet erittäin tiiviisti yhteistyötä niin Suomessa, Euroopassa kuin kan-
sainvälisesti, ja siitä täytyy tietysti olla kiitollinen.

Arvoisa puhemies! Koulutusvienti, kaiken kaikkiaan koulutus — edustaja Marttinen ja
muut: Alan asiantuntijat ovat tietysti tehneet hyvää valmistelua jo edellisellä hallituskau-
della. Tässä täytyy heti todeta, että minä olen tosi kiitollinen siitä yhteistyöstä, mitä ulko-
ministeriö on jo nyt tehnyt esimerkiksi opetusministeriön kanssa ja myös -ministereiden
kanssa. On ihan selvää, että meillä pitää olla kansallisesti yhteinen näkemys ja myös
STM:n rajapintaa, silloin kun me puhumme esimerkiksi neuvolatoiminnasta ja terveyden-
huolto-osaamisesta, ja se yhteinen tahtotila ja näkemys on nyt olemassa.

Mutta kuten on todettu potentiaalista — puhuitte Persianlahden alueesta, täällä puhut-
tiin Irakista, voisimme puhua Vietnamista, voimme puhua monestakin paikasta, ja näem-
me, miten Britannia on pystynyt tekemään siitä, voisiko sanoa, yhden merkittävän vienti-
toimialan — niin on selvää, että meidän pitää vielä yhdessä täällä Suomessakin ehkä vielä
näitä paketteja, tuotteita, kehittää edelleen, jotta ne ovat, niin kuin ne ovat, maailman par-
haita ja jotta me pidämme huolta myös siitä laadusta. Valitettavasti näkee maailmalla, että
meiltä myös kopioidaan suomalaisia kouluja. Saattaa olla jonkun talon katolla kyltti, että
tämä on suomalainen koulu, mutta se on siinä rakennuksessa oikeastaan kaikki, mikä on
suomalaista. Ja tämä on tietysti asia, mihin tietysti täytyy ulkoministeriössäkin kiinnittää
huomiota ja laajemmin.

Edustaja Vähämäki kysyi finanssisijoituksista, investointisuunnitelmasta. Voin sanoa,
että tämän vuoden loppuun mennessä tullaan laatimaan yksityiskohtainen suunnitelma, ja
aivan varmasti voidaan sitä käydä yhdessä läpi, ja se on varmasti sellainen asia, mihin pa-
lataan.

Arvoisa puhemies! Täällä olisi vielä paljon kysymyksiä, ja varmasti voin jatkaa niistä,
mutta tällä hetkellä toteaisin, että täällä on mielestäni nyt... Anteeksi, edustaja Savola ja
edustaja Pirttilahti kysyivät näistä: vientivetoinen toiminta, maabrändi, ruokatuotteet.
Meillä on nyt hallitusohjelman mukaisesti lisää resursseja elintarvikevientiin. Esimerkiksi
93



Pöytäkirjan asiakohta PTK 48/2019 vp
Pohjois-Amerikassa olin itse paikalla, New Yorkissa, missä nähdään, että nyt ne suomalai-
set ruokainnovaatiot — tulevaisuuden ruoka — lähtevät vetämään ja hyvin kasvavat suo-
malaiset bränditkin siinä samalla. Ja se on tietysti osa maabrändiä, se on sitä, mitä maail-
man onnellisin kansa osaa tehdä, ja siinä meitä arvostetaan.

Edustaja Pirttilahti kysyi myös vientiin liittyen, ja sitten kun löydän vielä loput kysy-
mykset... Mutta kaiken kaikkiaan tässä on tämä viennin Team Finlandin — toistan taas sen
— BF:n, tämän yhteisen kokonaisuuden, tekeminen [Puhemies koputtaa]. Mutta on myös
pohjoismainen yhteistyö: me tulemme tekemään entistä konkreettisemmin Pohjoismaina
myös viennin edistämistä, ja myös kehitysyhteistyössä katsomme strategisia yhteistyö-
aiheita. — Kiitos paljon.

Toinen varapuhemies Juho Eerola: Kiitoksia. — Och ännu minister Blomqvist.

19.58 Pohjoismaisen yhteistyön ja tasa-arvon ministeri Thomas Blomqvist: Arvoisa
herra puhemies! Haluan vielä kerran kiittää mielenkiintoisista ja hyvistä kysymyksistä ja
myös vinkeistä. Täytyy sanoa, että tuntuu hyvältä toimia tässä hallituksessa tasa-arvomi-
nisterinä ja myös pohjoismaisen yhteistyön ministerinä. Hallitus on sitoutunut näihin asioi-
hin, hallitusohjelma on hyvä, ja myös eduskunnassa löytyy sekä kiinnostusta että myös
vahva tuki sekä tasa-arvon että pohjoismaisen yhteistyön edistämiselle.

Edustaja Pirttilahti kysyi kysymyksen, johon en nyt pysty vastaamaan, mutta otan asias-
ta selvää. En ole ollut mukana tällaisissa keskusteluissa mutta otan selvää, mitä on tapah-
tunut tämän Ruotsin aloitteen jälkeen ja mitä on käynnissä. Palataan siihen asiaan, voidaan
olla yhteydessä.

Edustaja Hyrkkö kysyi työmarkkinoista ja koulutuksesta ja segregaatiosta, mikä on iso
ongelma. Se on valitettavasti Suomessa sukupuolittunut aika vahvastikin, ja se lähtee jo
koulusta, ja siihen pitää puuttua. Nyt en ole tietoinen siitä, mitä opetusministeriössä ja mitä
opetusministeri Anderssonilla on käynnissä, mutta minun listallani, jossa on aika paljon
asioita, mitä pitää tehdä, tämä asia on. Minä olen yhteydessä ministeri Anderssoniin ja jut-
telen hänen kanssaan siitä, mitä hän ajattelee tästä asiasta ja mitä me yhdessä voisimme
tehdä tämän asian eteen, koska tämä on iso ongelma. 

Se liittyy myös tähän asiaan, mitä edustaja Heikkinen kysyi, elikkä kun tehdään tasa-ar-
votyötä, niin se tietysti koskettaa sekä tyttöjä että poikia. Pojilla on omat ongelmansa ja
haasteensa koulussa, ja segregaatio koskee tietysti myös poikia kuten tyttöjä. Minusta on
todella tärkeä asia myös tämä, mitä me voimme tehdä ”kadotettujen työmiesten” — täällä
käytettiin sitä nimitystä — kohtalon eteen. Se, mitä sisältyy budjettiin, on sektoriministe-
rin alalla, mutta tässäkin asiassa olen yhteydessä vastaavaan ministeriin, työ- ja elinkein-
oministeriöön, ja keskustellaan tästä asiasta, koska tämäkin on erittäin tärkeä tasa-arvo-
asia. — Kiitos.

Ensimmäinen varapuhemies Tuula Haatainen: Kiitoksia. — Vielä ministeri Skinnari
on pyytänyt vuoroa. 1 minuuttiko riittää? Kunhan asiat tulevat selviksi. Olkaa hyvä.

20.01 Kehitysyhteistyö- ja ulkomaankauppaministeri Ville Skinnari (vastauspuheen-
vuoro): Kyllä, arvoisa puhemies! — Edustaja Pirttilahti, pahoittelut: YK-hankinnat, tätä
kysymystä olen odottanut. 
94



Pöytäkirjan asiakohta PTK 48/2019 vp
Me olemme aivan selvästi esimerkiksi verrattuna Tanskaan todella paljon jäljessä YK-
hankinnoissa. Oikeastaan olemme aivan telineissä, jos puhun ihan suoraan. Sen takia ulko-
ministeriö ja valtioneuvosto kaiken kaikkiaan kiinnittävät tähän huomiota ja resursoivat
nyt hankintaosaamista New Yorkiin siten, että me olemme iholla YK-hankinnoissa, me tie-
dämme, mitä tapahtuu. Me tulemme tekemään sen varsin nopeastikin. Kysymys on enem-
mänkin uuden toimintamallin rakentamisesta, joka tapahtuu aika notkeasti ja dynaamises-
ti. Toki myös Suomessa lähellä yrityksiä, elinkeinoelämää, yliopistoja, osaajia pitää tehdä
sitä työtä. Siinä mielessä tämä on nyt työn alla ja me teemme sen, ja tavoite on ottaa Tans-
ka nyt ainakin jossain välissä kiinni, ja miksei kaikki muutkin.

Edustaja Honkasalo, finanssisijoitukset, miten muodostaa yritysten, järjestöjen kanssa
yhteistyötä: varmasti meidän pitää ja tulee katsoa, miten me voimme sellaisia alustoja
muodostaa, joissa voi olla aitoa public—private- mutta myös kolmannen sektorin yhteis-
työtä.

Kiitos, arvoisa puhemies.

Ensimmäinen varapuhemies Tuula Haatainen: No niin, kiitoksia ministereille. — Tä-
män pääluokan käsittely nyt sitten keskeytetään ja mennään puhujalistaan.

20.03 Mari Holopainen vihr: Arvoisa puhemies ja hyvät paikalla olevat edustajat ja mah-
dolliset kuuntelijat muualla! Tässä budjetissa on otettu hyvä suunta. Kuten todettu, koti-
maiset ja kansainväliset vertailut osoittavat, että Suomen suhteellinen asema osaamisyh-
teiskuntana on valitettavasti heikentynyt ja koulutustason nousu pysähtynyt, ja tähän kaik-
kein tärkeimpään työllisyys- ja taloustoimeen tartutaan varhaiskasvatuksesta lähtien. Tääl-
lä todetaan myös hienosti, että ”tieto, osaaminen ja luovuus ovat Suomen tärkeimpiä kil-
pailutekijöitä”. On tärkeää varmistaa, että tämä todellakin näkyy jokaisessa valinnassa,
jonka teemme. Kulttuuri-, liikunta- ja nuorisotoimi saivat kerrankin sijaa myös hallitus-
neuvotteluissa, enemmän kuin ennen, mutta on vielä tehtävää sen eteen, että emme sitten
tosipaikan tullen unohda näiden yhteiskunnan osa-alueiden merkitystä. 

Tiedämme, että rahapelijärjestelmä tulee aiheuttamaan sen, että tulot vähentyvät. Halli-
tusohjelmassa olemme sitoutuneet siihen, että tämä muutos rahapelijärjestelmässä ei tule
aiheuttamaan laskua kulttuuri-, nuoriso- tai liikunta-avustuksissa tai niiden toiminnoissa.
On tärkeä huolehtia siitä, että kun siirretään OKM:n budjettiin veikkausvoittovaroin nykyi-
sin rahoitettavaa toimintaa, niin se ei sitten ole pois OKM:n muusta toiminnasta ja muusta
budjetista, vaan me otamme yhteiskuntana vastuun siitä, että me todellakin toteutamme tä-
män hallitusohjelman ja budjetin kirjauksia siitä, että tieto, osaaminen ja luovuus ovat Suo-
men tärkeimpiä kilpailutekijöitä. Ja kun tämä veikkausvoittovarojen lasku — tämä riski,
joka nyt todennäköisesti toteutuu jossain mittakaavassa — hajautetaan koko valtion bud-
jettiin ja otetaan siitä vastuu eikä sysätä sitä vastuuta ainoastaan OKM:n hallinnonalalle,
niin silloin tämä muutos ei ole niin iso, ja tähän hallitusohjelmassa olemmekin sitoutuneet. 

Täällä vielä valitettavasti joudutaan toteamaan, että ”luovan alan yritysten tarpeet eivät
tule riittävästi huomioiduiksi rahoitus- ja tukijärjestelmissä”. On tärkeää satsata esimerkik-
si kulttuurimatkailun edellytyksiin, lukemiseen, kirjastoon ja kansallisen kulttuuriperimän
digitointiin mainitakseni vain muutamia esimerkkejä. 

Me tarvitsemme uusia malleja bruttokansantuotteen uudelleen ohjaamiseen sellaiseen
taloudelliseen toimintaan, joka on vähäpäästöistä ja joka lisää luonnon monimuotoisuutta
eikä vähennä sitä. Kaikki budjetin valinnat täytyy arvioida tältä pohjalta ja miettiä, missä
95



Pöytäkirjan asiakohta PTK 48/2019 vp
Suomi haluaa olla todella kymmenen vuoden päästä, olemmeko me edelläkävijöitä vai em-
me. Meillä on kaikki edellytykset siihen. Tarvitaan oikeita valintoja, ja hyvä suunta on
otettu tässä ohjelmassa. Se tarkoittaa myös muutoksia, jotka ovat joskus vaikeita, mutta us-
kon, että olemme oikealla polulla.

Muutamia esimerkkejä täältä budjetista: 
On aika poikkeuksellista, että taiteilija-apurahan tasokorotus vihdoin tehdään, tämä on

hieno juttu, saadaan aikaiseksi se esittävän taiteen valtionosuusuudistus, ja liikunta näh-
dään yhä enemmän liikunnallisena elämäntapana ja kaikkien oikeutena. Tämähän tulee vä-
hentämään sosiaali- ja terveysmenoja, kun saamme ihmiset liikkumaan. 

Varhaiskasvatukseen satsataan ihan eri tavalla kuin koskaan ennen. On tärkeää myös
huolehtia, että ala on houkutteleva työnantaja. Palkkaus tuntuu olevan kaikkein kriittisin
tekijä tällä hetkellä. Alalla on siinä korjattavaa. On myös hyvä, että selvitämme, onko var-
haiskasvatus ulkopuolisille sijoittajille tuottavaa toimintaa toisin kuin peruskoulujärjestel-
mämme. Itse en ole keksinyt syytä ja selitystä, miksi varhaiskasvatuksessa ajattelisimme
toisin, kun kaikki ajattelemme yli puoluerajojen, että peruskoulujärjestelmämme on toimi-
va ja sillä ei tuoteta ulkopuolisille sijoittajille voittoja ja kun me näemme varhaiskasvatuk-
sen yhä enemmän osana oppimisen polkua. [Puhemies koputtaa] 

Arvoisa puhemies! Tästä on hyvä päästä eteenpäin. Muistetaan se, että faktat osoittavat,
että teollisuuden ja alkutuotannon painoarvo taloudessa pienentyy [Puhemies koputtaa] ja
tarvitsemme satsauksia palvelualoihin, etenkin liike-elämän palveluihin ja sellaiseen [Pu-
hemies: Aika!] toimintaan, joka jalostusarvoamme kasvattaa. — Kiitoksia.

20.08 Heikki Vestman kok: Arvoisa puhemies! ”Onko keskiluokalle merkityksellistä se,
jääkö muutama euro enemmän käyttöön kuussa rahaa?” kysyi sisäministeri Ohisalo.
”3 500 euroa kuukaudessa tienaava kestää varmasti 10 euron veronkorotuksen”, totesi ope-
tusministeri Andersson. Hallituksen linja on valitettavasti tämä. Työtä tekevien suomalais-
ten euro sinne, satanen tänne — ketä kiinnostaa? Voin kertoa, että suomalaisia kiinnostaa
ja meitä kiinnostaa. Meitä kiinnostaa työtä tekevien ja yrittävien suomalaisten tilanne. 

Täällä on puhuttu tällä viikolla lapsiperheiden tilanteesta. Tämän hallituksen veroratkai-
sut kasautuvat valitettavasti voimakkaasti juuri perheellisille keskituloisille, jotka ovat ar-
jessaan riippuvaisia omasta autosta. Lasketaanpa erään uusimaalaisen perheen tilanne:
Työn verotus kiristyy keskituloisten vanhempien perheellä 320 euroa. Polttoaineveron ki-
ristykset tuovat tälle kauempana Uudenmaan kehysalueella — kuten Porvoossa, Mäntsä-
lässä, Nurmijärvellä tai Vihdissä — asuvalle ja pääkaupunkiin töihin autollaan pendelöi-
välle, lapsia harrastuksiin kuskaavalle perheelle 300 euron lisälaskun kahden vanhemman
osalta. Jos tämä perhe käyttää keskimääräisenkin kotitalousvähennyksen, perhe ottaa tak-
kiin myös kotitalousvähennyksen leikkauksessa 100 euroa. Eli tämän uusimaalaisen per-
heen käteen jää ensi vuonna vähemmän rahaa yli 700 euroa. [Eduskunnasta: Uskomaton-
ta!] Hyvä hallitus, 700 euroa on paljon rahaa. Se on todella paljon rahaa. [Arto Pirttilahti:
70 prosentilla nousee!]

Keskustan edustaja Ovaska kantoi täällä eilen huolta opettajien tilanteesta. Niin minä-
kin. Kun perheellinen ja asuntovelallinen keskituloinen opettaja haluaa ottaa lisätunteja
koulusta saadakseen lisätienestejä, hänelle jää käteen tienaamastaan lisäeurosta alle puo-
let. Jotta opettaja voisi palkata kahdeksi tunniksi lastenhoitoapua, hänen on tehtävä itse töi-
tä kolme tuntia. Tämä johtuu verokiilasta, jota tämä hallitus aikoo kasvattaa. Onko tämä oi-
kein? [Eduskunnasta: Ei ole!] Ei ole. 
96



Pöytäkirjan asiakohta PTK 48/2019 vp
Toden totta tämä on hallituksen valinta. Te valitsitte kohdistaa tämän verorasituksen
työtä tekeville, toimeliaille, liikkuville, ahkerille suomalaisille sen sijaan, että olisitte lisän-
neet kannusteita työntekoon, jotta tätä verotaakkaa olisi kantamassa entistä useampi suo-
malainen. 

Me kokoomuksessa puhumme ahkerien työssäkäyvien suomalaisten puolesta tulotasos-
ta riippumatta. Puhumme myös niiden ihmisten puolesta, jotka vielä elättävät itsensä ja
perheensä omalla työllään ja yrittämisellään. Kuten me olemme kertoneet täällä, ahkeruus
ei ole ominaisuus tai tuloluokka, se on asenne ja arvo. Kyse on siitä, että vain toimeliaisuu-
teen ja työntekoon kannustamalla suomalainen yhteiskunta kestää. 

Tämä hallitus valitettavasti heikentää työnteon kannustimia, korottaa toimeliaisuuden
veroja ja lisää tulonsiirtoja. Tämä on työllisyydelle haitallista. Sen sijaan pitäisi verottaa
vähemmän sitä, mitä halutaan enemmän, eli työtä. Kannustamalla työntekoon veroeuroja
kertyisi enemmän. Tällöin myös ne, jotka eivät pysty tekemään töitä, hyötyvät, koska
saamme pidettyä heistä huolta. Kaikki voittavat silloin. Hyvät keskustalaiset, te ymmärsit-
te tämän viime kaudella. Mitä teille on nyt tapahtunut? [Eduskunnasta: Täyskäännös!] —
Kyllä, täyskäännös. 

Lopuksi ahkerien ihmisten Uudenmaan puolesta kyselen pääradan kapasiteetin lisäämi-
sestä eli sen Pasila—Riihimäki-yhteyden toisesta vaiheesta. Meillä Keski-Uudellamaalla
on se tilanne, että junat ovat pääradalla tupaten täynnä lähiliikenteessä, ihmisiä siirtyy ta-
kaisin oman auton käyttöön työmatkaliikenteessä. Pääradan parannuksen toinen vaihe tu-
lee käynnistää välittömästi nyt tämän ensimmäisen vaiheen jatkona. Valmis ratasuunnitel-
ma mahdollistaa hankkeen käynnistämisen heti. Miksi siis hallitus viivyttelee? Tämä han-
kehan mahdollistaa lähijunaliikenteen vuorotarjonnan kasvattamisen, parantaa häiriönsie-
tokykyä ja hyödyttää laajaa työssäkäyntialuetta niin valtakunnallisesti kuin seudullisesti-
kin ja luo edellytyksiä päästötavoitteen saavuttamiselle. Toimikaa, hyvä hallitus. [Ari Tor-
niainen: Mistä rahat?] 

20.13 Ville Kaunisto kok: Arvoisa rouva puhemies! Minä olen huolestunut, ja tätä minun
huolestuneisuuttani tukevat useat viestit ympäri Suomen. Eivätkä nämä keskustelut tästä
talousarviosta ole helpottaneet minun oloani yhtään. Iso kuva ei ole muuttunut. 

Arvoisa hallitus, te käytätte rahaa, jota teillä ei ole. Te käytätte meidän lastemme ja las-
tenlastemme rahoja vaalilupaustenne lunastukseen, ja silti joudutte pettämään lupauksian-
ne. Te otatte velkaa nousukauden lopulla — siis nousukauden. Kun tämän päivän pienet
lapset tulevaisuudessa aloittavat koulutiensä, heillä näyttäisi olevan lisävelkaa selkärepuis-
saan niin paljon, että pystyssä pysyminen on vaikeaa. Tämä ei ole kestävää tulevaisuuspo-
litiikkaa. 

Hallituksen panostukset ovat monin paikoin erinomaisia, ja tästä ei varmasti ole erimie-
lisyyttä. Kysymys on siitä, että te käytätte rahat ennen kuin teillä on niitä. Te lisäätte pysy-
viä menoja ennen pysyviä tuloja. Tämä aihe on niin kiusallinen hallitukselle, että täällä ta-
lousarviokeskustelussa keskitytään aivan muihin asioihin. Kun pitäisi keskustella siitä, mi-
ten kotitalousvähennyksen heikentäminen rankaisee ruuhkavuosissa tykittävän perheen
mahdollisuuksia oman arkensa helpottamiseen, tai siitä, miten se vaikeuttaa ikäihmisten
kotona asumista tai miten se rankaisee monia yksityisyrittäjiä, etenkin naisvaltaisilla aloil-
la, niin hallituspuolueet riitelevät ennemmin perussuomalaisten kanssa heidän ristiriitaisis-
ta kommenteistaan. Kun meidän pitäisi keskustella siitä, miten polttoaineveron korotus ku-
rittaa niitä ihmisiä, jotka tarvitsevat autoaan esimerkiksi töissä käymiseen ja lasten harras-
97



Pöytäkirjan asiakohta PTK 48/2019 vp
tuksiin viemiseen, tai siitä, miten se vaikuttaa erittäin negatiivisesti vaikkapa kuljetusalalla
tulevaisuudennäkymiin, hallitus sulkee korvansa ihan kuin maaseutua ei olisi tai Suomes-
sa ei olisi pitkien etäisyyksien kuntia. [Pasi Kivisaari: Mistä ne rahat otetaan?] Tässäkin
mielessä oma vaalipiirini, Kaakkois-Suomi, tuntuu olevan unohdettu. Kun meidän pitäisi
puhua ilmastonmuutoksen estämisen kunnianhimottomuudesta, me kuuntelemme hallituk-
sen keskinäistä riitelyä ja konkreettiset toimet puuttuvat täysin. Kun pitäisi keskustella
työllisyystoimista, hallitus puhuu ensi keväästä, kun pitäisi puhua tästä päivästä. Kun pi-
täisi keskustella siitä, miten kannustaa suomalaisia ahkeruuteen, hallitus vain keskittyy ah-
kera-sanan määrittelyyn. 

Kuten aiemmin sanoin, monet hallituksen menokohteet ovat erinomaisia ja siinä mieles-
sä erittäin tuettavia. Toivon todella, että koulutusmäärärahat tuovat positiivisia tuloksia, ja
odotan, että hallitus pystyy tukemaan kaikkia suomalaisia liikunnan ilojen pariin. Tässäkin
asiassa nuorena opittu tapa tukee ihmistä myös aikuisiässä. 

Arvoisa rouva puhemies! Jos sallitte, niin käytän yhden esimerkin urheilusta. Urheilu-
maailmassa arvostetaan suuresti ihmisen kykyä myöntää virheensä. Virheen myöntämi-
nen kertoo toisille osapuolille, että virheen tehnyt ymmärtää asian ja yrittää ryhdistäytyä ja
myös korjata sen. Selittelyllä, muiden ja menneiden syyttelyllä on se päinvastainen vaiku-
tus. Arvoisa hallitus, tällä hetkellä te valitettavasti kuulutte tähän jälkimmäiseen poruk-
kaan. Te selittelette, kun pitäisi toimia, te syytätte muita, kun luottamus teihin on alhaalla.
On äärimmäisen tärkeää ymmärtää, että se ei ole meidän vikamme, jos te ette meinaa pär-
jätä.

Te olette nyt vallassa, mutta me kokoomuksessa olemme erittäin mielellämme autta-
massa teitä. — Kiitoksia. 

20.19 Ari Torniainen kesk: Arvoisa rouva puhemies! Me olemme nyt tämän viikon käy-
neet tätä talousarviokäsittelyä, ja tuntuu olevan aika normaali käsittely. Oppositio arvoste-
lee kaikkea, mikään ei ole hyvin, ja tietysti hallituspuolueiden edustajat sitten osaltaan
myöskin kommentoivat talousarvioesitystä hyväksi.

Jokainen eduskuntakausi, jokainen hallituskausi on omalla tavallaan erilainen mutta ta-
vallaan myöskin samanlainen. Erilaisuutta on, jos verrataan viime kauteen: Viime kaudel-
la laitettiin Suomea kuntoon, tehtiin vaikeitakin päätöksiä, erittäin vaikeita päätöksiä. Ta-
lous parani, työllisyys parani, mutta silti kaikilla suomalaisilla ei mene vielä hyvin. Nyt täl-
lä hallituskaudella ja ensi vuoden budjetissa on tehty tietoinen valinta, että me haluamme
parantaa pienituloisten tilannetta. Me haluamme parantaa perusturvaa. Tavoitteena on pa-
rantaa suomalaisten arkea ja vahvistaa uskoa tulevaisuuteen. Me haluamme nimenomaan,
kuten sanoin, parantaa perusturvaa mittavien veronalennusten sijaan. Kokoomuksen linja
tuntuu olevan tässä erilainen. [Heikki Vestman: Kannustaa työntekoon!]

Keskusta haluaa jatkaa työtä lapsiperheköyhyyden vähentämiseksi. Me haluamme olla
perheiden asialla. Me haluamme nostaa yksinhuoltajien ja monilapsisten perheiden lapsi-
lisiä. Me haluamme helpottaa opiskelevien vanhempien toimeentuloa ja niin edelleen.

Kiirehdimme myös vanhustenhoidon epäkohtien korjaamista. Me haluamme nostaa pie-
nimpiä eläkkeitä. Jokainen ihminen ansaitsee inhimillisen ja hyvän hoidon ja hoivan, olipa
hän sitten laitos-, koti-, perhe- tai omaishoidossa. Me haluamme kantaa huolta lähimmäi-
sestä.

Valitettavasti täytyy todeta, että viime kaudella, kun saatiin monia asioita eteenpäin —
kuten sanoin, talous parani, työllisyys parani — valitettavasti iso asia, sote-uudistus, jäi to-
98



Pöytäkirjan asiakohta PTK 48/2019 vp
teutumatta, ja se ei johtunut kyllä keskustasta. Keskusta olisi halunnut sen toteuttaa jo vii-
me kaudella. Nyt se on tällä kaudella välttämätöntä toteuttaa yhdessä meidän kaikkien kes-
ken. Uskon, että kunnissa nimenomaan odotetaan, että vihdoin saatte myöskin tästä asiasta
päätöksiä. Selvityksiä ja toimenpiteitä on tehty jo aivan riittävästi. Sitä pohjatyötä, mitä
viime kaudella tehtiin, pitää käyttää nyt hyväksi ja lopettaa asioiden vatvominen ja saada
siinä päätöksiä.

Keskusta haluaa kehittää tasapainoisesti koko Suomea. Se näkyy myös tässä budjettiesi-
tyksessä hyvinkin paljon, kun sitä vain lukee ja perehtyy siihen. Teiden, ratojen ja muiden
väylien kunnostamista tehdään koko Suomessa — nimenomaan koko Suomessa. Perus-
väylänpitoon tehdään selkeä yli 300 miljoonan euron tasokorotus, ja se 300 miljoonan eu-
ron tasokorotus on vuosittainen tasokorotus. Yksityisteiden peruskorjauksiin on ensi vuo-
delle 20 miljoonaa euroa, ja se on todella tärkeä euromäärä. Sillä saadaan monia korjauk-
sia, välttämättömiä korjauksia, toteutettua.

Suomi on pitkien etäisyyksien maa ja harvaan asuttu maa, ja oman auton käyttäminen on
monille, meille kaikille, jatkossakin välttämätöntä, ja se tulee sallia.

Suomea on siis kehitettävä tasa-arvoisesti ja ihmisiä kuunnellen. Me puolustamme kes-
kustassa ihmisen vapautta valita asuinpaikkansa yhtä lailla niin syrjäisen soratien päästä
kuin tiiviistä kaupunkikeskustasta. Haluamme kehittää toimivia liikenneyhteyksiä.

Ensi vuoden budjetissa panostetaan myös turvallisuuteen. Se on hyvä asia. Poliisien
määrää kentällä lisätään koko Suomessa.

Työllisyys on kuitenkin meille se ykkösasia, jotta saamme myös taloutta kuntoon. Työ-
paikka tulee saada paremmin jokaiselle ihmiselle. 75 prosentin työllisyysasteen tulee olla
selkeä tavoite, ja siihen tulee päästä. Se on meidän kaikkien yhteinen tavoite.

20.24 Johan Kvarnström sd: Ärade talman! Budgetförslaget vi diskuterar andas framtid
och jämlikhet. Eftersom redan över hundra talturer är avklarade sedan remissdebatten in-
leddes på tisdagen ska jag inte upprepa sådant som redan har sagts. I stället vill jag belysa
bristen på sann dialog i denna debatt och försöka förklara varför den nya politiska linjen en-
ligt mig är moraliskt försvarbar och nödvändig.

Arvoisa puhemies! Talousarvioesitys henkii tulevaisuutta ja tasa-arvoa. Koska yli sata pu-
heenvuoroa on jo pidetty tiistain lähetekeskustelun alkamisen jälkeen, en aio toistaa sitä,
mitä on jo sanottu. Sen sijaan haluan korostaa todellisen vuoropuhelun puutetta tässä kes-
kustelussa ja yrittää selittää, miksi uusi poliittinen linja on minun mielestäni moraalisesti
puolustettavissa ja tarpeellinen.

Jäin miettimään paria arvoisan edustaja Ben Zyskowiczin tiistaista välihuutoa. Hän sa-
noi ”leikkaatte lapsilta” ja, pidempänä versiona, ”leikkaatte lapsilta ottamalla velkaa”. Us-
kon ymmärtäväni tämän ajatuksenjuoksun. Jos olen oikeilla jäljillä, ajatus on, että talous
on pidettävä vakaana ja tasapainossa, jotta hyvinvointi voidaan rahoittaa myös tulevaisuu-
dessa. [Kokoomuksen ryhmästä: Oikein ymmärretty!] Uskon, että olemme kaikki samaa
mieltä tästä. Uskon, että tavoitteesta vallitsee yksimielisyys, mutta keinoista olemme eri
mieltä. Voimme olla eri mieltä leikkausten tarpeesta, verohuojennusten kohdentamisesta,
finanssipolitiikan myötäsyklisyydestä tai vastasyklisyydestä sekä siitä, milloin on oikea
aika ottaa käyttöön erilaisia poliittisia välineitä.

Edustaja Zyskowiczin huutoon tietysti heti vastattiin salin tältä suunnalta. Hallituspuo-
lueiden ryhmät pitävät tietenkin epäoikeudenmukaisena sitä, että hallitusta syytetään siitä,
99



Pöytäkirjan asiakohta PTK 48/2019 vp
että se leikkaa lapsilta, vaikka talousarvioehdotukseen sisältyy monia konkreettisia panos-
tuksia lasten hyvinvointiin. Tässä tapauksessa uskon, että puhuimme ristiin ymmärtämättä
toisiamme. Se voi johtua siitä, että meillä on erilaiset elämänkokemukset. Ehkä näemme
elämässämme saman yhteiskunnan eri osia ja katsomme asioita eri näkökulmista. Minun
näkökulmastani lapsilta leikkaamista ja heidän tulevaisuutensa riistämistä olisi se, jos
emme takaisi heille turvallisia olosuhteita ja mahdollisimman tasapuolisia edellytyksiä ke-
hittää erilaisia taitoja terveessä yhteisössä. Mielestäni lapsilta leikkaamista olisi se, jos kas-
vattaisimme tuloeroja sen sijaan, että pienentäisimme niitä. Mielestäni lapsilta leikkaamis-
ta olisi se, jos emme tekisi kunnianhimoista ilmastopolitiikkaa. Mielestäni leikkaisimme
lapsilta, jos emme palauttaisi subjektiivista päivähoito-oikeutta tai jos emme korottaisi joi-
takin etuuksia ja tukia nyt keskusteltavana olevan talousarvioesityksen mukaisesti. Mieles-
täni lapsilta leikkaamista olisi pohjoismaisesta hyvinvointivaltiosta luopuminen palveluja
yksityistämällä, jos loisimme yhteiskunnan, jossa jokaista pidetään oman onnensa seppä-
nä ja jossa tavallinen palkka ei riitä elämiseen. Tältä lapsiin kohdistuvat leikkaukset näyt-
tävät minun näkökulmastani.

Ärade talman! Jag tror att ärade ledamot Zyskowiczs tanke är försvarbar endast ur ett lång-
siktigt och ensidigt ekonomiskt perspektiv. Det är bara det att politik handlar om mer än
ekonomi. Det har ett egenvärde för de berörda utsatta människorna att de här och nu får det
stöd de behöver. Här tror jag att mitt socialdemokratiska perspektiv och ledamot Zys-
kowiczs samlingspartistiska perspektiv skiljer sig. Det senare är mer utilitaristiskt och mis-
sar enligt mig en etisk dimension som handlar om att våra liv inte kan reduceras till siffror i
en kalkyl. Samtidigt finns det saker vi är helt ense om, som att flitfällor bör avskaffas, så att
det alltid lönar sig att ta emot arbete.

Det finns mycket jag oroar mig för, hur människor har det i vardagen, som inte har att
göra med statsskulden. Jag oroar mig mycket för hur många fattiga människor har det, men
det fina i sammanhanget är att oron dämpas av den riktning som politiken i Finland nu slår
in på. Jag tror med stark övertygelse att den är moraliskt nödvändig och ansvarsfull. Jag
vågar tro att vi bidrar till mer framtidstro och en stabilare samhällsutveckling. — Tack.

20.30 Arto Pirttilahti kesk: Arvoisa rouva puhemies! Todellakin tänäkin päivänä on käy-
tetty jo 230 puheenvuoroa ja listalla taitaa olla viitisenkymmentä ja on ollut erittäin värik-
käitäkin ja hyviä keskusteluja. Kiitän tästä raikkaasta keskustelusta keltaisen kirjan osalta.

Arvoisa puhemies! Keskustan tavoitteena on parantaa suomalaisten arkea ja vahvistaa
luottamusta tulevaisuuteen. Tämän budjetin pohjalla on vahvana elementtinä 75 prosentin
työllisyystavoite, mutta myös keskusta sitoutuu vahvasti tavoitteeseen, että vuonna 23
meillä on talouden tasapainotus. Keskusta on valmis kääntämään kaikki kivet työllisyyden
edelleen parantamiseksi. Hallitus päätti budjettiriihessään ensimmäisistä työllistävistä toi-
menpideratkaisuista. Niitä taisi olla 25 kappaletta. 

Olemme tulevaa silmällä pitäen myös esittäneet seitsemän keskustalaista omaa mielipi-
dettä ja toimenpidettä, joista tärkein työllisyyden kannalta on paikallisen sopimisen edis-
täminen. Keskusta pitää kiinni hyvinkin vahvasti tästä 75 prosentin työllistämisestä tällä
vaalikaudella, vaikkakin talouden näkymät ovat heikentyneet. Se vain vaatii meiltä uusia
toimenpiteitä. Aikanaan myös mitataan hallituksen onnistuminen näittenkin asioiden osal-
ta. 
100



Pöytäkirjan asiakohta PTK 48/2019 vp
On ollut tietoinen valinta tässä budjetissa, että käytämme talouden liikkumavaran esi-
merkiksi perusturvan parantamiseen mittavien veronalennusten sijaan. Kaikilla suomalai-
silla kun ei mene hyvin. Lapsiköyhyys on maamme yksi vakavimpia ongelmia. Nyt nos-
tamme yksinhuoltajien ja monilapsisten perheiden lapsilisiä, helpotamme opiskelevien
vanhempien toimeentuloa, korotamme pienimpiä vanhempain- ja sairauspäivärahoja, eli
keskusta jatkaa sitä työtä lapsiköyhyyden vähentämiseksi, mitä on aikaisemminkin tehty.
Päiväkotien ryhmäkokoja tullaan pienentämään, ja koulussa tuetaan opettajien jaksamista.
Huolehditaan opettajien työ- ja oppilaiden oppimisrauhasta ja ennen muuta laitetaan perus-
taa kuntoon. Keskusta toimii pienten lasten koulun puolesta hyvin vahvasti.

Arvoisa puhemies! Tällä viikolla on Vanhustenviikko, ja teemana on ”varaudu vanhuu-
teen”. Se on ihan normaalia — varaudutaan tulevaan opiskeluun, perheen perustamiseen,
mutta tulee myös varautua vanhuuteen. Meillä on monella eläkeläisellä tiukkaa. Nostam-
me tässä nyt pienimpiä eläkkeitä, kiirehdimme vanhustenhoidon epäkohtien korjaamista.
Mielestäni ja keskustan mielestä jokainen ihminen tarvitsee ihmisarvoisen, inhimillisen
hoivan, on kyse sitten koti-, laitos-, perhe- tai omaishoidosta. Tällä viikolla mielestäni on
aika vähän keskusteltukin juuri kotihoidosta — sen tasosta, sen toimivuudesta — ja var-
sinkin omaishoitajista, niin hoidettavana kuin hoitajana olevista rakkaista lähimmäisistäm-
me, jotka jaksamme aktiivisesti, vapaaehtoisesti hoitaa toinen toisiamme. 

Veronalennukset kohdennetaan pieni- ja keskituloisille, ja suurituloisten solidaarisuus-
vero tulee jatkumaan. [Heikki Vestman: Keskituloisten verotus kiristyy!] — VM:n tutki-
muksen mukaan yli 70 prosenttia ihmisistä saa paremman tulon kuin aiemmin, eli se koh-
dentuu kyllä aika tasaisesti.

Nyt on myös pidettävä huoli yrittäjyydestä, ja tässä meidän paketissa on monta hyvää
asiaa: tuplapoistoa, innovaatiorahoituksen mahdollisuutta, rekrytointikokeilua, ensimmäi-
sen työntekijän palkkauksen sivukulujen alentamista, yrittäjien jaksamiseen panostetaan.
Siinä on hyvin monia, mitkä aktivoivat myös pienyrittäjyyteen. Toteaisin myös tässä, että
hankintalakiakin on aikaisemmin uudistettu, ja nyt pitäisi myös toimia kunnissa ja hankin-
tayksiköissä niin, että meidän pienet yritykset saisivat niittenkin kautta tuloa. 

Maa- ja metsätaloussektorilla on hieno asia, että luonnonhoitokustannukset ja nämä,
mitkä ovat jälkeenjääneitä kustannuksia, korjataan. Ottaisin ylös myös täältä yhden asian:
Me tarvitsemme maa- ja metsätalouteen vahvaa tutkimusta muun muassa Luken puitteis-
sa. 30 vuotta sitten todettiin tutkimuksellisesti — en tiedä, kuka tutkimuksen teki — että
maatalouden typpipäästöt ovat kaksinkertaiset, ja tänä vuonna ne on taas pudotettu sille ta-
solle, mille ne kuuluvat. 30 vuotta on tällä kiusattu meidän maatalouden yrittäjiä. Eli tut-
kimusta pitää tehdä ja tutkimusta pitää valvoa, eli kovasti näen, että meidän maa- ja met-
sätalouden tutkimus on hyvällä tolalla ja sitä pitää edelleen tehdä.

Yrittäjyyden edellytyksistä näen vielä, että se koskee myös vientiä, ja näen, että on erit-
täin hyviä asioita tehty, esimerkiksi Team Finlandin rahoitukseen mutta myös Business
Finlandin rahoitukseen, että saamme uutta vientiä ja aktiivitoimintaa yrityskenttään. [Pu-
hemies koputtaa] — Raiteet ja tiet unohtuivat, mutta niiden suhteen hallitus tekee erin-
omaista työtä, ja myös yksityisteille annetaan 20 miljoonaa. 

20.35 Johannes Yrttiaho vas: Arvoisa puhemies! Polttoaineveron 250 miljoonan euron
korotus osuu kipeästi etenkin niihin kaupunkikeskusten ulkopuolella asuviin ihmisiin, joil-
la ei ole mahdollisuutta kunnollisiin joukkoliikennepalveluihin.
101



Pöytäkirjan asiakohta PTK 48/2019 vp
Vähemmälle huomiolle on jäänyt, että myös joukkoliikenne ja nimenomaan linja-auto-
liikenne kallistuu veronkorotusten seurauksena. Suomen liikenteen pakokaasupäästöjen ja
energiankulutuksen laskentajärjestelmän Lipaston avulla laskettu arvio on, että valtakun-
nallisesti linja-autoliikenteen kustannukset nousevat noin 12,4 miljoonaa euroa vuodessa.
Kustannusten nousu aiheuttaa paineen nostaa lippujen hintoja. Hinnankorotukset taas joh-
tavat joukkoliikenteellä tehtyjen matkojen vähenemiseen. Näin polttoaineveron kiristys
vaikuttaa joukkoliikenteen käyttöä vähentävästi. [Eduskunnasta: Ilmasto kärsii!]

Esimerkiksi kotikaupunkini Turun isännöimän seudullisen joukkoliikenneviranomai-
sen, tuttavallisemmin Fölin, toimintaan veronkorotus aiheuttaa noin 450 000 euron lisä-
kustannuksen. Sen kattaminen edellyttää lippujen hinnankorotuksia niin, että joukkolii-
kenteen matkamäärän arvioidaan laskevan 250 000 matkalla. 

Näyttäisi siltä, että hallituksen ilmastoperusteella korottama polttoainevero osuu liiken-
teen päästövähennystavoitteita vastaan. Liikenteen päästövähennystavoitteiden saavutta-
minen edellyttäisi joukkoliikenteen matkamäärän kasvattamista, ei sen vähentämistä. [Ko-
koomuksen ryhmästä: Ohhoh!] Budjetissa joukkoliikenteen järjestämiseen on osoitettu il-
mastoperusteista lisärahoitusta 20 miljoonaa euroa, mutta tämä raha näyttää kohdistuvan
ennen kaikkea joukkoliikenteen kehittämiseen. On siis perusteltua kysyä, viekö veronko-
rotus nyt pohjan pois tältä kehityspanostukselta.

Myös parafiinisen dieselin verotuen poistaminen vaikuttaa linja-autoliikenteen kustan-
nuksia kasvattavasti. Tuki on ollut 5 senttiä litralta, ja tuen määrä on ollut noin 120 miljoo-
naa euroa vuodessa. Tämän verotuen poisto voi itse asiassa myös hidastaa siirtymistä bio-
dieselin käyttöön. [Lulu Ranne: Hajoaako hallitus?] Tästä viime mainitusta asiasta minul-
la ei ole tarkempia laskelmia, mutta tämän verotuen poistamisen vaikutussuunta näyttäisi
olevan selvä, ja valitettavasti joukkoliikenteen käytön ja päästövähennystavoitteiden kan-
nalta se on negatiivinen.

Olisi ehdottoman tärkeää, että polttoaineveron korotuksen ja toisaalta veroedun poiston
aiheuttamat lisäkustannukset kompensoitaisiin suurten ja keskisuurten kaupunkiseutujen
joukkoliikenteen järjestäjille sekä alueellisille liikenteenharjoittajille siten, että kustannuk-
set eivät siirtyisi joukkoliikenteen käyttäjille. Se olisi mielestäni vähintä, mitä eduskunta
voisi tehdä ihmisten liikkumisen kallistumisen estämiseksi, eikä tämän hintalappukaan oli-
si suuri.

Arvoisa puhemies! Toivonkin, että asianomainen valiokunta käy tämän asian perusteel-
lisesti läpi ja siihen saadaan vielä korjaus. — Kiitoksia. [Eduskunnasta: Hyvä puhe! —
Erinomainen puhe!]

20.39 Kaisa Juuso ps: Arvoisa rouva puhemies! Huumetakavarikot Suomen ja Ruotsin
välisellä rajanylityspaikalla Torniossa ovat lisääntyneet huomattavasti viime vuosien aika-
na. Lyhyen ajan sisällä huumeiden takavarikot ovat kaksinkertaistuneet. Tornion rajanyli-
tyspaikka on Suomen toiseksi vilkkain heti Helsinki-Vantaan lentoaseman jälkeen. Torni-
on maarajan yli saapuu Suomeen lähes 2,5 miljoonaa autoa vuodessa. Sen lisäksi ihmisiä
ylittää rajan julkisen liikenteen välineillä ja jalkaisin. Kaikkiaan Suomen ja Ruotsin väli-
sen maarajan Torniossa ylittää vuodessa noin 20 miljoonaa ihmistä suuntaan tai toiseen.

Ruotsista saapuneiden turvapaikanhakijoiden vyöryn vuoksi Tornion tulli otti käyttöön
tehostetun rajavalvonnan syyskuussa 2015. Silloin Tulli tilapäisesti lisäsi henkilökuntaa
Torniossa siirtämällä sitä Tornion toimipaikkaan muilta rajanylityspaikoilta. Seuranneen
kolmen kuukauden tehostetun valvontavaiheen aikana Tornion tullissa kiinni jääneiden
102



Pöytäkirjan asiakohta PTK 48/2019 vp
huumeiden salakuljettajien määrä moninkertaistui. Lyhyessä ajassa jäi kiinni myös kym-
meniä ihmissalakuljetustapauksia. Tehostetun valvonnan vaihe kesti alkuvuoteen 2016,
jolloin Tornion tulli palasi normaaliin, vakiintuneeseen valvontakäytäntöön. Samalla Tor-
nion rajanylityspaikan henkilökunnan määrä palautui tehostetun valvonnan vaihetta edel-
täneelle tasolle.

Arvoisa rouva puhemies! Tehostetun valvontavaiheen aikana tapahtunut kiinni jäänei-
den huumausaineiden salakuljettajien määrän moninkertaistuminen osoittaa selvästi raja-
valvonnan tehostamisen tarpeen länsirajalla. Poliisin antaman tiedon mukaan huumeiden
salakuljetus länsirajan yli on viime aikoina entisestään lisääntynyt. Tämä huolestuttava tie-
to ja tehostetun valvontavaiheen aikana saadut kokemukset osoittavat kiistattomasti val-
vonnan lisäämisen tarpeen länsirajalla ja Tornion rajanylityspaikalla. Ei voida myöskään
olettaa, että ihmissalakuljetus olisi päättynyt sillä hetkellä, kun tehostettu valvonta loppui.
Tällä hetkellä Tornion tullin toimintaa varjostaa myöskin epätietoisuus toimipaikan tule-
vaisuudesta. Tulli on vuokralla Senaatti-kiinteistöjen omistamissa tiloissa, jotka rakennuk-
sen omistaja on nyt laittanut myyntiin. 

Poliisin tietoon tulleet huumausainerikokset Suomessa ovat lisääntyneet vuosi vuodel-
ta. Samalla niin sanottujen kovien huumeiden määrä takavarikoissa on lisääntynyt. Huu-
meidenkäytön yhteiskunnalle aiheuttamat kustannukset ovat lisääntyneet todella huoles-
tuttavaa vauhtia. Euroopan vuoden 2019 huumeraportin mukaan Euroopassa, Schengen-
alueen sisällä, valmistetaan huumeita Euroopan markkinoille ja myös Lähi-idän ja Kaukoi-
dän vientiin. Raportin mukaan amfetamiinia ja metamfetamiinia valmistetaan monissa Eu-
roopan maissa. Tällaisina maina raportti mainitsee Belgian, Alankomaat, Puolan, Baltian
maat, Saksan ja Tšekin. Raportin mukaan Euroopan maissa valmistetaan myös heroiinia ja
kokaiinia. Schengen-alueen sisältä lähtevä ja alueen sisälle suuntautuva salakuljetus ei vä-
hene Schengen-alueen ulkorajavalvonnalla. Huumeidenvastainen työ edellyttää salakulje-
tuksen estämistä ja rajakontrollin kehittämistä alueen sisärajoilla. Se edellyttää myös po-
liisin resurssien vahvistamista.

Arvoisa rouva puhemies! Poliisin mukaan länsirajan yli kulkee huumeiden salakuljetta-
jien käyttämä merkittävä niin sanottu pohjoinen reitti. Tullin valvonnan tehostaminen Tor-
nion rajanylityspaikalla lisäisi salakuljettajien kiinni saamisen mahdollisuutta, ja näin se
omalta osaltaan olisi ehkäisemässä huumeiden salakuljetusta Suomeen. Valvonnan lisää-
minen kohdistuisi kaiken salakuljetuksen, myös ihmissalakuljetuksen, ehkäisemiseen.
Tullin lisäksi myös rajaseudun poliisi tarvitsee lisää resursseja salakuljetuksen vastaiseen
työhön.

Suomi ja Ruotsi kuuluvat Schengen-alueeseen. Schengen-sopimuksen jäsenvaltioissa
sopimusta sovelletaan käytännössä jonkin verran vaihtelevilla tavoilla. Joissakin sopimus-
valtioissa on käytössä myös sisärajatarkastukset. Schengen-sopimuksen lähtökohta on, että
rajojen valvonta tapahtuu vain Schengen-alueen ulkorajalla. Schengen-sopimus antaa kui-
tenkin myös kansallista liikkumavaraa toteuttaa sisärajojen rajanylityspaikoilla [Puhemies
koputtaa] tapahtuvaa valvontaa kunkin sopimusvaltion tarpeelliseksi katsomalla tavalla ja
kuhunkin tilanteeseen soveltuvalla tavalla.

Suomen lasten ja nuorison suojeleminen huumeilta vaatii lisää toimenpiteitä salakulje-
tuksen ehkäisemiseksi. Huomautan, että hallitus ei ole talousarvioesityksessään kiinnittä-
nyt mitään huomiota [Puhemies: Aika!] valvonnan lisäämistarpeeseen Tornion rajanylitys-
paikalla ja Länsi-Lapin maarajalla.
103



Pöytäkirjan asiakohta PTK 48/2019 vp
20.45 Esko Kiviranta kesk: Arvoisa puhemies! Pääministeri Rinteen hallituksen onnistu-
neet verolinjaukset ansaitsevat erillisen puheenvuoronsa. Hallitus on veropolitiikassaan
valinnut viisaasti yrittäjäystävällisen linjan. Yrittämisen, omistamisen ja omistajanvaih-
dosten verotusta ei kiristetä. Tämä oli keskustan kynnyskysymys hallitusneuvotteluissa. 

Yrittäjävähennys säilyy ennallaan. Perintö- ja lahjaverotuksen hyvin toimiva sukupol-
venvaihdoshuojennus ei heikkene. Listaamattomien osakeyhtiöiden osinkoverotus pysyy
verrattain kohtuullisella tasollaan, ja tämä on hyvä kannuste pk-yrittäjille. Pääomatulon
veroprosentit eivät nouse. 

Pääministeri Sipilän hallituksen vuonna 2016 toteuttama perintö- ja lahjaveron tasoke-
vennys pysyy, eikä siis palata Kataisen hallituksen kiristetylle verotasolle, vaikka se oli
hallitusneuvotteluissa esillä. Kohtalainen lopputulos mielestäni kaiken kaikkiaan yrittäji-
en näkökulmasta. Ymmärrän tietyn surutyön kokoomuksen piirissä, kun yhteiskunnassa on
sellaistakin harhaluuloa, että kokoomus olisi joku sellainen puolue, joka erityisesti tarvit-
taisiin yrittäjien asioitten ajamiseen. Aika monta vuosikymmentä näitä asioita hoitaneena
ja seuranneena voin sanoa, että varsin monet merkittävät, yrittäjiä laajasti koskevat vero-
uudistukset on tehty keskustan aloitteesta punamultahallituksissa.

Täällä on puhuttu ansiotulon verotuksen kiristymisestä ensi vuonna. Siinä on oivallises-
ti sekoitettu ansiotulon verotus ja sitten kiky-sopimus, jota kokoomuskin oli tekemässä ja
jonka rippeitä edelleen toteutetaan sillä tavalla, että siirretään eläke- ja työttömyysvakuu-
tusmaksuja palkansaajan maksamisen suuntaan. Eli puhutaan nyt mieluummin sitten vero-
tuksesta sellaisenaan. Moni ajattelee kyllä niin, että nuo kiky-sopimuksen eläke- ja työttö-
myysvakuutusmaksujen siirrot taidettiin viime kaudella jo kertaalleen palkansaajille ja
muille ansiotulon saajille korvata.

Vuonna 2020 ansiotulon valtionverotuksessa on tarkoitus toteuttaa tulorajojen 3,1 pro-
sentin ansioindeksitarkistus kaikilla tulotasoilla. Sillä hoidetaan se, etteivät verotuksen
progressiivinen tuloveroasteikko ja kohonnut ansiotaso aiheuta millään tulotasolla vero-
tuksen kiristymistä. Hallitus kohdistaa myös pieni- ja keskituloisten verotuksen keventä-
miseen 200 miljoonaa euroa, mikä toteutetaan sillä tavalla, että työtulovähennystä ja kun-
nallisverotuksen perusvähennystä korotetaan. Myös valtion- ja kunnallisverotuksen eläke-
vähennystä kehitetään niin, että verotus lievenee. 

Asuntovelan korkojen vähennysoikeudesta luovutaan. Jatketaan sitä jo pitkään jatkunut-
ta linjaa, jonka eri hallitukset ovat valinneet liittyen siihen, että korkotaso on pysynyt al-
haisena. Vuodesta 2023 alkaenhan asuntovelkojen korkovähennysoikeus poistuisi koko-
naan.

Sitten aika paljon ihmetyttää tämä keskustelu kotitalousvähennyksen supistamisen on-
gelmallisuudesta. Ilmeisesti se liittyy siihen, että mitään muuta arvosteltavaa ei oikein täs-
tä hallituksen veropolitiikasta löydy. Kysymyshän on siitä, että toteutunut verovelvollis-
kohtainen kotitalousvähennys oli vuonna 2017 keskimäärin vain 1 043 euroa, joten enim-
mäismäärän alentaminen 2 400 eurosta 2 250 euroon ei kovin monia ainakaan henkilökoh-
taisesti kosketa. Täytyy myöntää, että minulla on itsellänikin ollut se ongelma, että vaikka
voisin ihan joka vuosi käyttää tämän kotitalousvähennykseni, niin ei oikein muista sitä
ihan kokonaan käyttää. Minä luulen, että tässä salissa melkein kaikille muillekin on käynyt
niin.

20.50 Janne Heikkinen kok: Arvoisa rouva puhemies! Raidehankkeet ovat puhuttaneet
ja herättäneet intohimoja kotipuolessani Oulussa. Ennen vaaleja liki kaikki puolueet toi-
104



Pöytäkirjan asiakohta PTK 48/2019 vp
voivat vähäpäästöisen liikkumisen maksimaalista edistämistä. Puheenvuoroissa esitettiin
ihan vakavasti, että pohjoisen neljän tunnin juna olisi omalta osaltaan hillitsemässä ilmas-
ton lämpenemistä. Tuntuu hullunkuriselta, että hallitus on kyllä ehtinyt etukäteen julistau-
tua ilmastohallitukseksi mutta jättää näin konkreettisen ilmastoteon puolen Suomen osalta
tekemättä. Poliittisen historian näkökulmasta tässä ei ole tietenkään mitään uutta. Aivan
samalla tavalla presidentti Obamalle jaettiin kyllä Nobelin rauhanpalkinto etukäteen, vaik-
ka hänen myöhemmät tekonsa osoittivat, että mitä erikoisimmista selityksistä kiinni jäänyt
presidentti olisi ansainnut ennemmin Nobelin kirjallisuuspalkinnon. Pahoin pelkään, että
sama kohtalo odottaa Rinteen hallitusta.

Arvoisa puhemies! EU:n komissio on esittänyt pääradan saattamista osaksi TEN-T-
ydinverkkokäytävää, mikä mahdollistaisi CEF-rahoituksen hyödyntämisen osana hanket-
ta. Suunnittelumäärärahaa pääradalle ei ole kuitenkaan varattu Tamperetta pohjoisemmak-
si, ei tässä talousarviossa eikä kesän lisätalousarviossa. EU-rahoitus uhkaa mennä koko-
naan sivu suun. On ihan perusteltua kysyä, mihin hallitus on unohtanut Pohjois-Suomen.
Haluaisin vilpittömästi tietää, ovatko Pohjois-Suomen hallitusedustajat nukkuneet neuvot-
teluiden aikana vai ovatko he luovuttaneet hallitusohjelman kirjoittamisen etelän lobbareil-
le, joita Säätytalolla juoksi siihen malliin, että Villissä lännessä kyllä saluunanovet heilui-
sivat vieläkin. 

On sanalla sanottava, että pohjoisen työn ja pohjoisen elämänmuodon puolustamisen
kunnianhimo vaikuttaa tuloksista päätellen äärimmäisen laimealta. Hallitus jättää talousar-
viossa toteuttamatta Oulun satamaan johtavan Poikkimaantien sekä Oritkarin kolmosrai-
teen rakentamisen, jotka tukisivat vauhdilla kasvavaa pohjoista vientiä, siis sitä vientiä,
jota koko Suomi tarvitsee. On täysin hoopoa, että Oulun satamaväylä ruopataan ensiksi
priimakuntoon mutta itse satamaan johtava liikenneinfra jätetään sitten retuperälle. Tämä
ei ole kokonaista liikenne- ja elinkeinopolitiikkaa.

Arvoisa puhemies! Hyvä politiikan teko on ennustettavaa mutta myös strategista ja ko-
konaisuuteen panostavaa. Tässä budjetissa on ladottu lukuisia pieniä ja sinänsä ihan hyviä-
kin määrärahaviipaleita sinne tänne mutta kokonaisvaltaisuus puuttuu.

20.54 Seppo Eskelinen sd: Arvoisa rouva puhemies! Kyllähän tässä on tämän kolmen
päivän aikana monta kertaa pitänyt kurkistaa tuonne budjettikirjaan, mitä lukuja siellä on,
niin ihmeellisiä lukuja oikealta laidalta on tullut.

Valtion talousarvio 2020 rakentaa pohjaa tulevaisuudelle ja kasvulle sekä haluaa pitää
suomalaiset osana hyvinvointiyhteiskuntaamme. Panostukset koulutukseen, osaamiseen ja
tki-toiminnan lisäpanostukset ovat edellisen hallituksen leikkauskierteen jälkeen suunnan-
muutos kasvun ja tulevaisuuden rakentamisen tielle. Osoitamme heti ensimmäisessä ta-
lousarviossamme, että on tartuttu vakavasti työhön Suomen koulutus- ja osaamistason nos-
tamiseksi sekä tasa-arvon ja oppimiserojen kaventamiseksi.

On ollut tärkeää, että olemme palauttaneet myös työrauhan työmarkkinoille. Yhteistyö
työmarkkinajärjestöjen, yrittäjäjärjestöjen kanssa luo paremmat mahdollisuudet uuden
kasvun ja työllisyyden kehittämiseen. Yhteistyön tavoitteena on työmarkkinoiden vakaus,
positiivinen työllisyyskehitys, työelämän tasapaino ja kotitalouksien ostovoiman lisäämi-
nen sekä kilpailukykymme vahvistaminen, jotta saavutamme 60 000 uutta työpaikkaa, niin
kuin hallitusohjelmassa on todettu. Yhteistyöstä meillä on jo hyvä esimerkki, ministeri
Timo Harakan työllisyysohjelma. 
105



Pöytäkirjan asiakohta PTK 48/2019 vp
Aluepolitiikan ja aluekehityksen panokset rakennetaan alueiden vahvuuksien pohjalta.
Aluekehitysrahoitus, kasvuohjelmien jatkaminen kaupungeissa ja laajentaminen kaupun-
kiseuduille sekä maakunnan kehittämisrahan palauttaminen ovat tärkeitä työkaluja, joilla
huolehditaan elämisen ja yrittämisen edellytyksistä ympäri Suomea. Aluepolitiikkaan liit-
tyvät olennaisesti myös alueiden saavutettavuus, perusväylänpidon rahoituksen nosto, tal-
vihoidon luokituksen nosto sekä ensimmäisessä lisätalousarviossa liikkeelle laitetut yli
600 miljoonan investoinnit, joilla on työllisyysvaikutus useita tuhansia työpaikkoja. Sa-
moin niillä poistetaan monilla alueilla kasvun esteitä.

Marraskuussa työnsä aloittavan parlamentaarisen liikennetyöryhmän tärkeä tehtävä on
huolehtia tasaisesti niin itäisen, läntisen kuin pohjoisen Suomen liikenteestä. Tärkeää työs-
sä olisi, että ennen kuin suuret investoinnit saadaan liikkeelle, vietäisiin väylien peruskor-
jauksia sillä välin mahdollisimman pitkälle. Saavutettavuuden merkitys Suomen tasapuo-
lisessa kehittämisessä ja uuden kasvun rakentamisessa on aivan ratkaisevassa roolissa.

Ensimmäisen talousarvion lisäykset eläkkeisiin, toimeentuloturvaan, lapsiperheiden ja
opiskelijoiden arkeen sekä pieni- ja keskituloisten veronkevennys ovat hieno esimerkki
politiikan suunnanmuutoksesta tuloerojen kaventuessa. Täällä on tietysti käyty tätä juu-
pas—eipäs-leikkiä, mutta Palkansaajien tutkimuslaitos on laskenut, miten ansiotulojen
käy. Keskimäärin yksinhuoltajaperheiden, eläkeläisperheiden sekä lapsiperheiden ostovoi-
ma kasvaa 46—85 euroa kuukaudessa, väitetäänpähän mitä tahansa.

Viimeisenä asiana haluan nostaa esille kuntatalouden. On tärkeää, että kuntatalouden
edellisen hallituskauden kiristykset pääosin kompensoidaan. Lomarahojen kiky-vaikutus-
ten palautus kunnille ja indeksien jäädytyksen poisto ovat oikeansuuntaisia toimenpiteitä
kuntatalouden vahvistamiseksi. Edellisen hallituskauden indeksien jäädytys jätti kuntata-
louteen kaiken kaikkiaan noin 400 miljoonan euron aukon, jota nyt kurotaan kunnissa ja
kuntayhtymissä monissa paikoin yt-neuvotteluin ja talouden sopeuttamisen keinoin. Kun-
tatalouden tasapainon saavuttaminen on äärimmäisen tärkeää elinvoiman, koulutuksen,
alueiden vetovoiman ja pitovoiman näkökulmasta.

Arvoisa rouva puhemies! Suomen suunta on muuttumassa leikkausten tieltä kasvun tiel-
le.

20.59 Noora Koponen vihr: Arvoisa rouva puhemies! Kun puhumme täällä talousarvios-
ta, meidän tulee muistaa, että kaiken päätöksenteon keskiössä tulee aina olla terve ja tur-
vallinen tulevaisuus sekä kaikkien ihmisten yhdenvertaisuus. Tänään tuntuu, että haluan
korostaa tätä erityisen paljon.

Haluan tänään puhua siitä, miten ihmisten terveys, elämäntilanne ja hyvinvointi ovat
tulleet itselleni tutuksi, sekä siitä, kuinka ne voivat näyttäytyä hyvinä ja huonoina hetkinä.
Ennen nykyistä työtäni työskentelin perusterveydenhuollon avokuntoutuksessa. Siellä
työskentely on kaunistelematon läpileikkaus ihmisen koko elämänkirjosta, ja ennen kaik-
kea se on varsin realistinen. Työssäni opin, että kohdatessa ihmisen kasvokkain et voi va-
lita, mikä elämänvaihe hänellä on tai miksi hän on siellä. Hän on tullut siksi, että hän tar-
vitsee apua.

Ihmisellä kipu voi tuntua fyysisenä tai henkisenä. Ne voivat myös ruokkia toinen toi-
siaan. Jollakin kipu voi aiheuttaa kokonaisvaltaisen elämänhallinnan menetyksen. Päättä-
jinä me kohtaamme päätöksillämme kaikki nuo ihmiset, vaikka emme tapaisikaan heitä,
silloinkin, kun istumme täällä salissa ja puhumme päätöksistä, jotka koskettavat heitä. Ja
mielestäni se on tärkeä muistaa.
106



Pöytäkirjan asiakohta PTK 48/2019 vp
Ihmisten hyvinvointia, työkykyä, mielenterveyttä, aktiivisuutta ja osallisuutta on mah-
dollista tukea monin tavoin ja moniammatillisesti, ja siihen tämä hallitus nyt pyrkii. Me ha-
luamme huolehtia siitä, että Suomi on valtio, jossa jokaisen ihmisen oikeusturva toteutuu. 

Jokainen meistä voi tipahtaa tyhjän päälle. Silloin yhteiskunnan on kyettävä auttamaan
ja tukemaan. Tarvittava tuki voi olla kasvamisen ja kehittymisen ehto, toisaalta se voi olla
myös päivittäinen tarve, mutta yhteistä kaikelle on se, että tuo yksilöllinen tarve tulisi aina
tunnistaa ajoissa.

Tuen ja avun tarve voi olla vain vaihe elämässä, mutta joskus se voi olla myös voima,
joka kannattelee jaksamaan tai auttaa pääsemään työhön kiinni. Ennaltaehkäisyyn panos-
tamalla tämä hallitus tulee pyrkimään juuri siihen. On tärkeää muistaa, että apu ja tuki kuu-
luvat moneen eri elämänvaiheeseen ja monelle eri hallinnonalalle. Ne tunnistaaksemme
meidän täytyy pystyä oikea-aikaisesti kohtaamaan, ymmärtämään ja auttamaan myös hei-
tä, jotka ovat erilaisia kuin sinä tai minä.

21.02 Iiris Suomela vihr: Arvoisa puhemies! Viime päivinä on käyty runsasta keskuste-
lua siitä, mitkä ovat ne ajat, kun suomalaisten hyvinvointiin kannattaa panostaa, ja minä ai-
koina pitää sitten vetää vyötä kireämmälle. Jos tätä asiaa tarkastellaan osana pidempää his-
toriallista jatkumoa, nähdään, että juuri vaikeina aikoina hyvinvointivaltiota tarvitaan kai-
kista eniten. Juuri silloin on pidettävä ihmiset mukana. 

Tätä nykymuotoista järjestelmää alettiin rakentaa toden teolla Suomea repineen sisällis-
sodan jälkeen, ja maailmansotien jälkeen tahti entisestään kiihtyi. Huomattiin, että meillä
on todellakin tarve tämän maan edistyksen, sivistyksen, tasa-arvon ja rauhan eteen tehdä
töitä ja se työ vaatii pitkäjänteisyyttä ja panostusta ihan kaikkien hyvinvointiin, erityisesti
niihin, jotka ovat lähellä pohjaa. 

Tätä työtä jatkettiinkin pitkään, kunnes koitti 90-luvun kriisi, kylmän sodan loppu, Neu-
vostoliiton romahdus ja lama, joka veti kokonaisia ikäpolvia kohti syvyyttä. Siinä tilan-
teessa olisi pitänyt olla viisautta nimenomaan panostaa siihen, että kukaan ei putoa pohjal-
le vaan saadaan pidettyä kaikki mukana. Toisin kuitenkin tehtiin. Valitettavasti silloin lei-
kattiin hyvinvoinnista, perheiltä, peruspalveluista, juuri niistä asioista, jotka olisivat voi-
neet pitää useamman pinnalla. Juuri silloin jätettiin moni työtön oman onnensa nojaan ja
pikemminkin ajettiin syvempään ahdinkoon kuin autettiin nousemaan sieltä. Selvää on,
että tämä jätti suomalaiseen yhteiskuntaan ja suomalaisiin syvän jäljen, ja sen jäljen hintaa
me maksamme nyt edelleen. 

Laman lapsia on tutkittu. He ovat yksi ensimmäisistä ikäluokista, joista on tehty koko
elinkaaren mittainen kohorttitutkimus, vuonna 87 syntyneestä ikäluokasta ja sitten sen jäl-
keen vuoden 97 ikäluokasta. Tämä 87:n ikäluokkahan on nyt sellainen, että meillä alkaa
olla eduskunnassa ja ministeriaitiossakin merkittävä määrä ihmisiä, jotka tähän ikäluok-
kaan kuuluvat. Se saattaa kuulostaa siltä, että meidän ei kannattaisi kiinnittää huomiota sii-
hen, mitä on 90-luvulla tapahtunut, mutta kun katsotaan, missä iässä ovat ne ihmiset, jotka
olivat silloin aikanaan niitä laman lapsia, ja katsotaan, miltä heidän hyvinvointinsa näyt-
tää, ja katsotaan sitä eriarvoisuutta, niitä mielenterveysongelmia, sitä ylisukupolvista syr-
jäytyneisyyttä ja työttömyyttä, mitä siinä ikäluokassa piilee, niin tunnistetaan nimen-
omaan ne aikanaan, vuosikymmeniä sitten, tehdyn politiikan väärät jäljet. Tunnistetaan,
että me olemme osan ihmisistä jo silloin tehdyillä valinnoilla ajaneet sellaiseen tilantee-
seen, että on kyllä kovan työn takana, jos niistä kaikista pahimmin pohjalle tiputetuista ha-
107



Pöytäkirjan asiakohta PTK 48/2019 vp
lutaan saada jatkossa veronmaksajia, onnellisia kansalaisia, mihin me haluaisimme täällä
tietysti kaikki pyrkiä, siihen, että kaikki pääsisivät elämään hyvinvoivaa elämää.

Sen tähden, jos todella halutaan rakentaa Suomen taloutta kestävälle pohjalle, työ ihmis-
ten työkykyisyyden ja hyvän elämän eteen on aloitettava silloin kun he ovat lapsia. Tiede-
tään OECD-tutkimuksistakin, että varhaiskasvatukseen laitettu euro maksaa itsensä jopa
6—8 kertaa takaisin ihmisen elinkaaren aikana. Varhaiskasvatukseen satsattu euro ei siis
suinkaan ole mitään syömävelkaa tai tyhjänpäiväistä hulisuttelua. Se jos jokin on yksi tuot-
tavimmista investoinneista, mitä tässä maassa voidaan tehdä. 

Tiedetään myös, että jos saataisiin yhä useampi nuori pidettyä hyvinvoivana ja saatai-
siin huolehdittua siitä, että mielenterveysongelmiin saa apua ajoissa, niin meillä olisi ehkä
toisenlainen tilanne kuin tämä nykyinen, jossa mielenterveysongelmat ovat suurin syy työ-
kyvyttömyyteen, ja nimenomaan työkyvyttömyyseläkkeeseen, sellaiseen etuuteen, sellai-
seen tilaan, josta harva kyllä enää sitten työelämään takaisin nousee, vaikka tahtoakin löy-
tyisi. Sen tähden nimenomaan hyvinvointiin panostaminen on investointi. Se on investoin-
ti kestävään talouteen, se on investointi siihen, että kun tästä pisteestä katsotaan 32 vuoden
päähän — mikä nyt on se aika, mitä on ehtinyt vuodesta 87 kulua — meillä on entistä
enemmän niitä 32-vuotiaita, joiden tulevaisuuteen me olemme investoineet tänä aikana. Ei
sen tähden, että se tuottaisi hallituskauden aikana hyvää, vaan koska me näemme, että tu-
levaisuutta pitää rakentaa sinne 32 vuoden päähän. 

Toivonkin, että tänä päivänä syntyneistä lapsista yhä useammista tulee sellaisia onnelli-
sia, iloisia veronmaksajia kuin ne vuonna 87 syntyneet, joita me täällä salissa ja ministe-
riaitiossa tänä päivänä näemme. Siihen pitää kaikilla olla mahdollisuus, ja se vaatii työtä.
Se vaatii kovaa työtä ja pitkäjänteisyyttä. Siksi toivon, että suomalaisen hyvinvointivaltion
vaaliminen on meidän kaikkien yhteinen asia. — Kiitos. 

21.08 Mikko Kinnunen kesk: Arvoisa rouva puhemies! On hienoa olla isä. Sen koke-
muksen soisi mahdollisimman monelle. Pieni lapsi kiipeää syliin, koululainen ottaa kädes-
tä, murrosikäinen heittää vitoset, aikuiseksi kasvanut kehtaa halata taas. Isänä tietää, miksi
lähteä aamulla töihin. Vanhemmuus, läheisistä huolehtiminen ja työ voivat mahtua sa-
maan onnelliseen elämään. 

Suomea pidetään yhtenä maailman onnellisimpana maana. Siitä huolimatta syntyvyys
on romahtanut. Lapsen saaminen on henkilökohtainen ja herkkä asia. Lapsi on lahja. Poli-
tiikan keinot vaikuttaa syntyvyyteen ovat rajalliset, mutta käsiä ei kannata nostaa pystyyn.
Meidän päättäjien tehtävä on hoitaa maamme asioita kokonaisuutena niin, että perheet voi-
vat hyvin ja lapset on hyvä ottaa vastaan, että lasten on hyvä ja turvallista elää, käydä kou-
lua ja kehittää itseään, tehdä työtä ja kasvaa tämän maan rakentajiksi. 

Keskustan ja hallituksen toiveena on rakentaa asenteiltaan ja ilmapiiriltään lapsi- ja per-
heystävällinen Suomi, jossa jokainen lasta haluava voisi saada lapsen ja perheet voisivat
saada niin monta lasta kuin haluavat. Meidän tulee luoda kaikilla toimillamme toivoa ja
luottamusta. Lapsiystävällisessä maassa nuoret uskaltavat sitoutua, perustaa perheen ja
saada lapsia. 

Syntyvyyden laskun taustalta voi löytyä monia syitä. Puolisoa ei välttämättä löydy, ja
vaikka löytyykin, lapsettomuus ei ole kaikille tietoinen valinta, vaan jollekin se on kohtalo
ja kipeä asia. Kun puoliso löytyy myöhemmin, lapsihaaveet eivät välttämättä toteudu. Lap-
settomuushoidot voivat olla pienituloisille liian kalliita. Myös niiden saatavuutta tulisi
mahdollisuuksien mukaan parantaa. Meidän tulee auttaa myös lapsettomia perheitä. Per-
108



Pöytäkirjan asiakohta PTK 48/2019 vp
heellistymisen pelko voi kummuta aikamme epävarmuudesta. Työttömyys ja pätkätyöt
luovat taloudellista epävarmuutta. Ilmastoahdistus voi nakertaa tulevaisuudenuskoa. Työ-
elämä voi vaatia yhä enemmän ja viedä kaikki voimat. Joku pelkää urakehityksen heiken-
tymistä lasten vuoksi. Lähellä ei välttämättä ole sukulaisten auttavia käsiä. Lapsiperheet
voivat jäädä yksin uudella asuinseudulla. Työn ja perheen yhteensovittaminen voi vaikut-
taa siihen, kasvaako perhe yhden lapsen jälkeen. 

Arvoisa puhemies! On tärkeää, että helpotamme työn, vanhemmuuden ja perhe-elämän
joustavaa yhteensovittamista. On tärkeää, että poistamme lapsiperheköyhyyden. On tär-
keää, että tuomme yrittäjyyttä, että syntyy uutta työtä ja perheet saavat leipää. On tärkeää,
että täsmäkoulutamme jatkuvan oppimisen ajatuksen mukaan, että kaikki saavat osaami-
sensa mukaisen mielekkään työn. 

Vanhemmilla tulee olla tasa-arvoinen mahdollisuus olla läsnä perheen elämässä. Per-
heen tulee saada kuitenkin itse päättää, miten jakaa perhevapaansa, koska perheiden tilan-
teet vaihtelevat. Kummalle tahansa vanhemmalle ei välttämättä esimerkiksi harvaan asu-
tulla seudulla löydy työtä. Pelkojen vuoksi suurituloisemman on pakko joskus tiukassa ti-
lanteessa pysyä töissä. Tarvitsemme sellaisen perhevapaiden uudistuksen, joka kannustaa
isiä hoitamaan lapsia mutta joka jättää kuitenkin päätösvallan kotiin. 

Perheille tulee antaa riittävästi tukea, nimenomaan lastenhoidossa ja kotitöissä. Myös
vertaistukea kaivataan. 

Arvoisa puhemies! Tarvitsemme Suomeen palveluita, jotka tukevat perheitä esimerkik-
si perhekeskuksen muodossa. Raivataan yhdessä tietä lapsille. 

21.13 Juha Mäenpää ps: Arvoisa rouva puhemies ja hyvät edustajat! Tuossa hallitusoh-
jelmassa ja kirjassa on paljon hyviä asioita. Se, mikä itseni sai tänne, on tuo ammatillinen
koulutus ja siihen osoitettava panostus. Pidän sitä erittäin hyvänä asiana. Se on tärkeä. Se
on ollut mielestäni tämän reformin jälkeen aika ikävässä tilanteessa. Siellä on jo vuosikau-
sia jatkunut semmoinen tilanne, että jos joku opettaja on tullut sinne töihin, raha on ollut
aina ehkä yhteiskunnan kannalta sama ja samansuuruinen. Sitä mukaa kun opettajien pal-
kat ovat nousseet, heiltä on leikattu tuntimäärää pienemmäksi. Sillä tavalla opettajien palk-
ka on ikään kuin laskenut, ja se on ehkä pitkässä juoksussa aiheuttanut sen, että se opetta-
jien ammattitaito ja ehkä opettajan virka ei ole ollut enää sitä kautta ammatillisella puolella
niin haluttu. Tämän panostuksen minä näen hyvänä. Toivon, että sinne saadaan lisää opet-
tajia mutta myös lisätunteja näille opettajille, jotka siellä työskentelevät.

Toinen asia budjetista: jos oikein ymmärsin, niin jonkinlaista valoa on näkyvissä tuo-
hon urheiluun. Elikkä toivon, että sinne rahat kohdentuvat. Vaikka näyttää siltä ja oletetta-
vaa on, että veikkausvoittovarat laskevat, toivoisin nuorten urheilijoiden asemaan paran-
nusta.

Sitten tästä, mitä itse toivoisin. Olen kritisoinutkin sitä, paljonko rahaa käytetään turva-
paikanhakijoihin tai näihin pakolaisstatuksen saaneisiin maahantulijoihin. Se raha — nyt
todennäköisesti esitämme, että sitä ei ainakaan koroteta, ryhmänä esitämme tätä — tulisi
mielestäni käyttää hyvin harkiten. Sillä rahalla ehkä tulisi hankkia opetusta ja viedä sem-
moista niin kuin opetusvientiä. Koska opetus, kun sitä viedään ulos, on sellaista, mitä ku-
kaan ei voi siellä oikeastaan omia. Elikkä tämä mahdollinen raha, mitä te käytätte tuonne
Suomen ulkopuolelle, kannattaisi käyttää opetuksena, suomalaisena työnä, opetusvientinä
sinne. Se on sellainen asia, että sitä ei voi mikään taho siellä omia keneltäkään. Silloin se
apu menee varmasti perille asti.
109



Pöytäkirjan asiakohta PTK 48/2019 vp
Nämä olivat nyt ne, mitä tässä vaiheessa mieleeni tulee. — Kiitoksia.

21.18 Pasi Kivisaari kesk: Arvoisa rouva puhemies! Nuorten syrjäytymisen ehkäisemi-
nen, merkityksellisen elämän ja osallisuuden lisääminen ovat keskeisessä roolissa Rin-
teen—Kulmunin hallituksen politiikassa. Valtaosa suomalisista nuorista voi hyvin ja on
entistä terveempiä. Heille hyvinvoinnin kannalta merkityksellistä ovat muun muassa har-
rastaminen, turvallinen ympäristö koulussa, vapaa-ajalla ja kotona, ystävät sekä vaikutta-
mismahdollisuudet omaan elämään ja ympäröivään yhteiskuntaan. Ennalta ehkäisevän
nuorisotyön ja -toiminnan lisäksi tarvitaan kohdennettua tukea niille nuorille, joille pa-
hoinvointi kasautuu. Muun muassa etsivä nuorisotyö ja työpajatoiminta tukevat erityisesti
nuoria, jotka tarvitsevat tukea opintoihin, työhön tai ylipäätään elämään. 

Arvoisa puhemies! Suomen Islannin mallin eli lasten ja nuorten koulupäivän yhteydes-
sä tapahtuvan harrastustoiminnan suunnittelua jatketaan. Maksuttomien harrastusmahdol-
lisuuksien edistämiseen koulupäivän yhteydessä ehdotetaankin viiden miljoonan euron ra-
hoitusta vuodelle 2020. Hallitus varautuu lisäämään myös aamu- ja iltapäivätoiminnan ra-
hoitusta sekä koulupäivän yhteydessä tapahtuvan harrastamisen rahoitusta 14 miljoonalla
eurolla vuodesta 21 alkaen. Hyvä näin.

Lasten ja nuorten kiusaaminen ja pahoinvointi on noussut julkiseen keskusteluun. Ää-
rimmäisen vakavia esimerkkejä on kuultu myös täällä eduskunnassa. Taistelua on siis jat-
kettava. Meillä on onneksi myös onnistuneita toimintamalleja. Kiusaamisen vastaista toi-
mintaa toteutetaan voimakkaasti esimerkiksi Seinäjoella. Seinäjoen kaupungin Yhdessä
yhteistyöllä -toimintamalli sisältyy koulujen suunnitelmaan oppilaiden suojaamiseksi vä-
kivallalta, kiusaamiselta ja häirinnältä. Toimintamalli ohjaa arvostavaan kohtaamiseen
sekä konfliktien rakentavaan ratkaisemiseen. Se rakennetaan siis yhdessä yhteistyöllä.
Näin yhteisössä syntyy hyväksyvä ja myönteinen ilmapiiri, missä valtaepätasapainoa ei
pääse syntymään. Keinoina ovat muun muassa tunne- ja vuorovaikutustaitojen harjoittami-
nen ja jatkuva ryhmäytyminen. Konfliktitilanteita ratkaistaessa virheet käännetään voima-
varaksi ja riidat rakentaviksi ratkaisuiksi. Opitaan, että konflikti ei riko, vaan se rakentaa.
Ei ole kiusaajaa, ei kiusattua. On pahaa oloa, on syitä ja seurauksia. On ratkaisuja, kun on
tahtoa ja yhteistyötä. Ei rakenneta rooleja, vaan etsitään yhdessä ratkaisuja tukemalla jo-
kaisen vahvuuksia ja hyviä ominaisuuksia. Toimintamali perustuu moniammatillisen osaa-
misen hyödyntämiseen, oppilaiden osallistamiseen sekä kodin ja koulun väliseen yhteis-
työhön. Yhdessä yhteistyöllä vahvistetaan luottamuksen kulttuuria ja lisätään sosiaalista
yhdenvertaisuutta. 

Puhemies! Toimivia malleja on siis jo olemassa. Siellä, missä on tahtoa, siellä on tie.
Opetushallitus laatii parhaillaan kiusaamisen vastaisen työn opasta, joka kattaa myös net-
tikiusaamisen ilmiöt. Tämä on äärimmäisen hyvä asia. Kouluissa pitää olla nyt ja aina nol-
latoleranssi kiusaamiselle. Koulujen ohella myös vanhemmilla on vastuu kiusaamisen vas-
taisessa toiminnassa. Kasvatusvastuuta ei kukaan voi ulkoistaa. 

Arvoisa puhemies! Hyvinvointi, ihmisen tie on ainutkertainen, siksi myös politiikalla on
väliä.

21.23 Anneli Kiljunen sd: Arvoisa rouva puhemies! Muutos alkoi huhtikuun 14. päivä-
nä. Tuona päivänä käytiin vaalit, jotka jäävät historiaan. Viime hallituskauden leikkauspai-
notteinen politiikka käännettiin päälaelleen, ja kilpailukyvyn ja leikkausten sijaan huomio
palautettiin takaisin ihmisiin, hyvinvointiin, tasa-arvoiseen oikeuteen oppia ja päästä osak-
110



Pöytäkirjan asiakohta PTK 48/2019 vp
si työelämää ja yhteiskuntaa. Kyse on oikeudenmukaisuudesta, kansalaisten kunnioittami-
sesta, tasa-arvoisesta kohtelusta ja ihmisarvosta.

Pidetään kaikki mukana. Se on uuden hallituksen ja ensi vuoden talousarvion keskiössä.
Antti Rinteen johtama hallitus tekee erilaista talouspolitiikkaa kuin edellinen. Uuden ta-
louspolitiikan tavoitteena on, että ihmisten hyvinvointi lisääntyy, osaaminen vahvistuu
sekä työllisyys näinä heikkenevinäkin aikoina paranee ja mahdollistuu yhä useammalle ih-
miselle. Työ on nähtävä perusoikeutena jokaiselle, myös osatyökykyisille ja vammaisille
ihmisille. Jokaisella ihmisellä on oikeus elättää itsensä ja perheensä omalla työllään ja tu-
loillaan.

Vaikeimmissakin työllistymistilanteissa yhteiskunnan on tultava vahvemmin mukaan
tukemaan osaamisen kerryttämistä ja työllistymistä. Nyt tähän on puututtu ja työvoimahal-
linnon palveluja vahvistetaan lisäämällä henkilöstöä palveluihin. Näin kaikille tarvitsijoil-
le mutta myös nuorille, osatyökyisille ja maahanmuuttajille voidaan tarjota räätälöityjä
koulutus- ja työllisyyspalveluja tavoitteena työllistyminen.

Tämän lisäksi koulutusta lisätään työvoimapula-aloilla, työvoiman liikkuvuutta helpo-
tetaan verohelpotuksilla, palkkatukea lisätään ja monipuolistetaan sekä palkkatukiproses-
sia yksinkertaistetaan vähentämällä byrokratiaa. Hallitus kannustaa yksinyrittäjiä ja mikro-
yrityksiä työntekijän palkkaamiseen. Hallitus laatii yrittäjyysstrategian, jonka tavoitteena
on monipuolistaa ja uudistaa elinkeinorakennetta. Toisin kuin oppositio väittää, paljon on
tehty ja paljon vielä tehdään tämän hallituskauden aikana. Tavoitteena on työllisyysasteen
määrätietoinen nostaminen 75 prosenttiin.

Arvoisa puhemies! Maamme menestys ja kilpailukyky perustuu osaamiseen ja kykyyn
uusiutua ja olla edelläkävijä maailmalla. Kuten tasavaltamme presidentti Sauli Niinistö to-
tesi, tavoitteena on olla kokoaan suurempi maailmalla. Tämä edellyttää pitkäjänteistä ja
määrätietoista politiikkaa, joka näkee päätösten vaikutukset pitkälle tulevaisuuteen. Halli-
tuksen satsaukset varhaiskasvatukseen, peruskouluun ja toiseen asteeseen luovat pohjan
tulevaisuuden osaajille ja rakentajille. Myös korkeakouluihin on panostettu aivan uudella
tavalla ja kunnianpalautus tieteelle on saatu aikaiseksi.

Tasa-arvoinen oikeus varhaiskasvatukseen, oppimiseen ja koulutukseen luo hyvinvoin-
tia, työtä ja tulevaisuutta. Olen todella iloinen politiikan muutoksesta juuri näissä asioissa.
Lapsen tasa-arvoinen oikeus kokopäiväiseen varhaiskasvatukseen palautetaan. Kyse on ih-
misoikeudesta, oikeudenmukaisuudesta ja tämän lapsen omasta elämästä ja tulevaisuudes-
ta. Sitä oikeutta ei häneltä viedä pois sen takia, että hänen vanhempansa ovat työttömiä tai
hänelle syntyy pikkusisko tai -veli.

Tämän lisäksi hallitus panostaa esi- ja perusopetukseen, jotta jokaisella nuorella, joka
siirtyy myöhemmin toiselle asteelle ja korkeakouluun, olisi paremmat edellytykset oppia ja
näin suorittaa itselleen toisen asteen tutkinto, korkeakoulututkinto ja siten rakentaa itsel-
leen parempaa elämää ja työelämää. Hyvä, laadukas opetus ja koulutus tuovat myös val-
miuksia vastaanottaa tulevaisuuden työelämän murrokset, joita tämän päivän nuoret tule-
vat tulevaisuudessa kohtaamaan. Rinteen hallitus katsoo tulevaisuuteen ja näin luo ihmi-
sille parempaa ja turvallisempaa tulevaisuutta.

21.28 Matias Marttinen kok: Arvoisa rouva puhemies! Hallituksen budjettiesitys sisäl-
tää paljon hyvää kotimaakuntani Satakunnan kannalta. Näistä keskeisin on Laivue 2020 -
hankkeen toteutuminen, kun Merivoimien uudet sotalaivat tullaan rakentamaan Rauman
telakalla. Tänään jo aikaisemmin kiitin puolustusministeriä ja kiitän edelleenkin hallitus-
111



Pöytäkirjan asiakohta PTK 48/2019 vp
puolueita siitä, että tämä pitkään valmisteltu hanke on viety nyt tämän hallituksen aikana
maaliin, ja siitä annan syvät ja suuret kiitokseni hallitukselle. Hanke on erittäin merkittävä
koko länsirannikon meriklusterin kannalta, se tuo valtavasti työtä ja toimeentuloa Rauman
seudulle ja turvaa sen, että telakka pystyy myös tulevaisuudessa saamaan isoja, keskeisiä
hankkeita Suomeen toteutettavaksi.

Arvoisa rouva puhemies! Budjetissa esitetään myös 300 miljoonan euron lisäystä perus-
väylänpidon rahoitukseen. Päätöksen taustalla on kaikkien eduskuntaryhmien yhteinen nä-
kemys siitä, että tienpitoon on pitänyt panostaa enemmän. Kiitos liikenneministerille, että
tämä asia tulee nyt kuntoon. Liikenneväylissämme on lähes kahden ja puolen miljardin eu-
ron korjausvelka ja monessa paikassa, kuten omassa kotimaakunnassani Satakunnassa,
tiestön kunto on paikoitellen erittäin heikko. Tämän lisäksi Lounais-Suomessa on merkit-
tävä määrä huonokuntoisia siltoja, jotka vaativat välitöntä korjaamista. Perusväylänpidon
rahoituksen nostaminen on siten meille erinomainen uutinen.

Teollisuuden kuljetukset rautateitse ovat olleet vahvassa kasvussa Satakuntaan. Maa-
kuntamme on yksi teollistuneimmista maakunnista Suomessa, ja toimivien liikenneyhte-
yksien merkitys on meille erittäin suuri. Tavaroiden ja ihmisten sujuva liikkuminen on
maakunnallemme elinehto. Pori—Tampere-radan kunnostaminen aloitettiin vuosi sitten,
kun Pori—Mäntyluoto-rata sai rahoituksen radan loppuosan sähköistämiseen. Nyt budje-
tissa radan parantamiseen ohjataan yhteensä 60 miljoonaa euroa, jolla poistetaan tasoriste-
yksiä ja peruskorjataan radan huonokuntoisia kohtia. Näiden toimien johdosta junamatka
Porista Tampereelle lyhenee kymmenellä minuutilla.

Arvoisa puhemies! Nämä toimet ovat hyvä alku, mutta eivät tietenkään riittäviä. Seuraa-
vana tavoitteenamme on käynnistää henkilöjunaliikenne uudelleen Raumalta Kokemäen
kautta Tampereelle. Asian eteen on tehty töitä jo pitkään, ja nyt asia on liikahtanut aske-
leen eteenpäin. Väylävirasto nimittäin tekee parhaillaan tarkempia selvityksiä radan käyt-
tämisestä henkilöjunaliikenteen osalta. Hallitus on lisäämässä budjetissaan varoja joukko-
liikenteen ostoihin ja rahoittamiseen, ja Rauman henkilöjunaliikenne sopii tähän tarkoituk-
seen erinomaisesti. Koko Rauman seutu toivoo, että liikenneministeri kuulee toiveemme ja
tukee liikenteen käynnistämistä uudelleen Raumalta Kokemäen kautta Tampereelle. Se
olisi erittäin tärkeä toimi Rauman seudun saavutettavuuden parantamisessa.

Arvoisa rouva puhemies! Totesinkin jo kollegoille aikaisemmin, että tässä salissa on
käyty hyvin kipakkaakin debattia välillä opposition ja teidän hallituspuolueiden edustajien
kanssa. Mutta minusta on kuitenkin hyvä todeta myös se, että budjetissa on paljon hyvää, ja
erikseen nöyrästi ja lämpimästi kiittää hallitusta myös niistä oikeansuuntaisista toimista,
mitä te budjetissa olette nyt tekemässä. [Kimmo Kiljunen: Rakentava puheenvuoro!]

21.32 Ano Turtiainen ps: Arvoisa rouva puhemies! Täällä salissa on pidetty budjettiin
liittyen monenlaisia puheenvuoroja. Hyvien ja rakentavien puheenvuorojen lisäksi on pal-
jon syyllistytty kaivelemaan vanhoja. Väittely siitä, mikä puolue on eniten leikannut, mis-
tä leikannut ja millä kaudella, ei johda mihinkään hyvään. Ihmetyttää myös väittely siitä,
että sinne, tänne ja tuonne tarvitaan lisää rahaa, ja samaan hengenvetoon puhutaan, että
mistä rahat, ja hallitus yrittää taikoa lisää rahaa verottamalla kaikkea mahdollista.

Arvoisa rouva puhemies! Minä toivon, että aletaan keskustelemaan siitä, kuka luo tähän
maahan työpaikat eli kuka pitää hyvinvointiamme yllä. Jokainen tässä salissa varmaan ta-
juaa, että kaikki maksaa, mutta ymmärtävätkö täällä kaikki sen, että pk-yrittäjät ovat tä-
män maan isoin työllistäjä? Eli pk-yrittäjät ovat niitä, jotka luovat meille hyvinvoinnin. He
112



Pöytäkirjan asiakohta PTK 48/2019 vp
kustantavat myös ne julkiset työpaikat. Mitä paremmin pk-yrittäjillä menee, sitä parem-
min menee meillä kaikilla. Pk-yrittäjät ja heidän työvoimansa ovat meille niitä elintärkeitä
nettomaksajia.

Arvoisa rouva puhemies! Emmekö voi sopia, että aletaan yli puoluerajojen puolusta-
maan edellä mainittuja nettomaksajia? Se on ainut keino puolustaa myös hyvinvointiam-
me. On suurta typeryyttä ajaa kaikenlaisilla veronlisäyksillä nettomaksajat entistä enem-
män ahdinkoon ja samaan aikaan yrittää luoda hyvinvointia velkarahalla — puhumatta-
kaan siitä, että velkarahaa jaetaan kehitysapuna ulkomaille. — Kiitos.

21.35 Kim Berg sd: Arvoisa rouva puhemies! Hallituksen talousarvioesitys vuodelle
2020 koostuu sosiaalisesti ja ekologisesti kestävästä talouskasvusta, työllisyyden paranta-
misesta sekä kestävästä julkisesta taloudesta. Talousarvioesitys osoittaa selkeästi, että
tämä hallitus panostaa nyt koulutukseen, hoivaan ja huolenpitoon sekä työn ja kasvun edel-
lytyksiin ja että hallituksen päämääränä on tavallisten ihmisten hyvinvoinnin lisääminen. 

Haluan kiittää hallitusta tästä sosiaalisen kestävyyden tavoitteita edistävästä talousarvi-
oesityksestä. Tämä talousarvioesitys vahvistaa sosiaaliturvan kokonaisuutta, joka raken-
tuu palveluista sekä riittävän toimeentulon turvasta. Täysimääräiset tarkistukset kansanelä-
keindeksiin sidottuihin etuuksiin, aktiivimallin purkaminen sekä pienituloisiin kohdistu-
vat etuuksien korotukset vähentävät eriarvoisuutta ja viimesijaisen toimeentulotuen tarvet-
ta. Hallituksen päätöksissä korostuu selkeästi sosiaalinen oikeudenmukaisuus, mikä ker-
too siitä, että tämä hallitus on päättänyt investoida ihmisiin.

Arvoisa rouva puhemies! Vanhustenhoidon kriisi iski jokaisen suomalaisen tajuntaan
viimeistään keväällä, ja hätähuutoja oli kuulunut jo kauan ennen sitä. On siis selvää, että la-
kiin tarvitaan viimeistään nyt sitova hoitajamitoitus. Jokaiselle ikäihmiselle on taattava ih-
misarvoinen hoiva ja huolenpito, ja henkilökunnalle on taattava inhimilliset työolot. Pidän
todella tärkeänä hallituksen esitystä parantaa sosiaali- ja terveyspalvelujen saatavuutta,
saavutettavuutta, vaikuttavuutta ja laatua sekä sitä, että hallitus sitoutuu vihdoin paranta-
maan vanhuspalveluita merkittävästi tällä hallituskaudella kirjaamalla lakiin henkilöstön
sitovan vähimmäismitoituksen tehostetussa palveluasumisessa. Myös hallituksen esitys to-
teuttaa hoitotakuu, jonka tavoitteena on, että kiireettömässä tapauksessa ihminen pääsee
hoitoon seitsemän päivän sisällä hoidontarpeen arvioinnista, sekä hallituksen esitys paran-
taa mielenterveyspalveluiden saatavuutta ja laatua vastaavat kansalaisten syviin tarpeisiin.

Haluan kiittää hallitusta myös siitä, että se esittää terveydenhuoltolakiin muutosta, jolla
Vaasan keskussairaala muutettaisiin laajan ympärivuorokautisen päivystyksen sairaalaksi.
Tällä muutoksella turvataan Vaasan sairaanhoitopiirin suomen- ja ruotsinkielisen väestön
palvelujen saatavuus ja kielellisten oikeuksien toteutuminen nykyistä paremmin.

Arvoisa rouva puhemies! Panostukset koulutukseen ja harrastusmahdollisuuksiin ovat
kriittisen tärkeitä nuorison tasa-arvon ja hyvinvoinnin kannalta. Suomen tulevaisuus riip-
puu nuorista, ja syrjäytymisen ehkäiseminen on parasta politiikkaa myös sisäisen turvalli-
suuden kannalta. Olenkin hyvin tyytyväinen, että tässä hallituksen budjetissa toteutuu nyt
koulutuksen ja tieteen kunnianpalautus. Hallitus panostaa talousarvioesityksessään osaa-
miseen ja koulutukseen kaikille koulutusasteille ulottuvalla noin 350 miljoonan euron ko-
konaisuudella. Talousarvioesityksessä yliopistojen ja ammattikorkeakoulujen perusrahoi-
tusta korotetaan heti ensi vuonna yhteensä 60 miljoonalla eurolla, tämän lisäksi yliopisto-
ja ammattikorkeakouluindeksi palautetaan, mikä lisää edelleen korkeakoulujen rahoitusta
67 miljoonalla eurolla. Myös ammatillisen koulutuksen opettajien ja ohjaajien palkkaami-
113



Pöytäkirjan asiakohta PTK 48/2019 vp
seen sekä opetuksen ja ohjauksen tukitoimiin esitetään kaivattua 80 miljoonan euron lisä-
määrärahaa.

Syrjäytymisen ehkäisemisen ja tasa-arvon kannalta on myös tärkeää, että oppivelvolli-
suuden laajentaminen ja Suomen Islannin mallin rakentaminen käynnistyy ja että subjek-
tiivisen varhaiskasvatusoikeuden rajaus poistetaan ja ryhmäkokoja pienennetään. Näillä
investoinneilla nostetaan suomalaisten osaamistasoa, parannetaan koulutuksen laatua ja
tasa-arvoa sekä panostetaan lasten ja nuorten hyvinvointiin.

Arvoisa rouva puhemies! Haluan kiittää hallitusta myös siitä, että kuntien leikkauspoli-
tiikka vihdoin päättyy ja indeksikorotukset palautetaan ensi vuonna. On myös hyvin tär-
keää, että kuntia tuetaan ensi vuonna kaikkiaan 1,1 miljardilla eurolla enemmän kuin vuon-
na 2019 ja että kuntien uudet tehtävät rahoitetaan täysimääräisenä.

21.40 Mikko Ollikainen r: Värderade fru talman, arvoisa rouva puhemies! Regeringens
budgetförslag för 2020 har debatterats de senaste dagarna här och långt över 200 inlägg,
talturer har hållits. Den här budgeten andas framtidstro på många olika sätt och det är gläd-
jande att det även från oppositionshåll har hörts positiva utlåtanden till den här budgeten,
senast för en liten stund sedan.

Jag väljer att lyfta fram några aspekter i min taltur. Bland annat ökar ju anslagen ganska
märkbart inom utbildningen, från småbarnspedagogiken till universiteten, och det här är
mycket, mycket bra. Vi vet att just utbildningen är den allra bästa konkurrensfördelen för
oss och det är det bästa sättet för att trygga ett jämlikt samhälle. Det är väldigt fint att vi
också satsar i början av utbildningsstigen. Till exempel begränsningen av den subjektiva
rätten till småbarnspedagogik slopas och gruppstorlekarna inom småbarnspedagogiken
minskas från 1 augusti. Dimensioneringen blir nu en anställd per sju barn över tre år. Alla
andra utbildningsstadier får också mera pengar. Det här ger också på ett sätt bättre arbetsro. 

Men det som jag vill lyfta fram är kanske mest att det ges pengar för andra stadiets ut-
bildning och kring studiehandledningen. Det är oftast där som det finns risk för att unga
framtidsförmågor hamnar på fel spår inför framtiden, risk för marginalisering. Det har pra-
tats mycket om välmående och mobbning här tidigare i dag.

En annan fin grej är att det beviljas mera medel på ungefär 5 miljoner euro för mera hob-
bymöjligheter i samband med skoldagen, den så kallade Islandsmodellen. Alla har vi rätt
att ha en hobby, men tyvärr är det för många dyrt att ha en hobby, och denna satsning är
synnerligen viktig för att den är kostnadsfri. Även satsningar på morris- och eftisverksam-
het är väldigt bra.

Arvoisa rouva puhemies! Hallitus panostaa merkittävästi liikennehankkeisiin. Perusväylä-
verkko on päässyt rapistumaan vuosikymmenten aikana, ja tämä panostus, 300 miljoonaa
perusväyläverkkoon, on nyt todella hyvä asia. Tässä juuri kuultiin, että moni tie on todella
huonossa kunnossa. Tähän summaan kuuluu myös 20 miljoonaa talvikunnossapitoon, ja se
on todella hyvä asia myös. Tulee myös lisäpanostuksia muun muassa yksityisteihin ja sit-
ten myös pyöräteihin, ja monessa suhteessa tämä on panostus liikenneturvallisuuteen.

Yksittäisistä hankkeista haluan nostaa esille valtatie 8:n osuuden Vassor—Kärklax, joka
on todella tärkeä vientirannikolle, ja tässä tulee ottaa huomioon myös se tosiseikka, että
meillä ei ole rautatietä siinä rannikolla. Eli tämä on todella hieno panostus. Haluan myös
kiittää muita hallituspuolueita tästä yhteistyöstä, joka meillä on ollut tässä.
114



Pöytäkirjan asiakohta PTK 48/2019 vp
Valtakunnallisen liikennejärjestelmäsuunnitelman valmisteluun tulee nyt panostaa, ja
tämä on todella tärkeätä myös alueellisen tasa-arvon kannalta katsottuna.

Ärade fru talman! Då det gäller enskilda trafikprojekt så vill jag lyfta fram riksväg 8 och
framförallt sträckan mellan Vassor och Kärklax och omkörningsfilerna där. Det här är syn-
nerligen viktigt med tanke på Kust-Österbottens fina exportindustri och för trafiksäkerhe-
ten på våra vägar. Det här är en jättebra satsning som vi ska satsa på. 

Och en annan sak som sedan är otroligt viktig är förstås också att vi har fått mera pengar
för Vasa centralsjukhus och att man har fått fulljour kring det här — väldigt viktig åtgärd
för att trygga den språkliga servicen på kusten. På samma sätt är det väldigt fint att Folk-
tinget får mera budgetanslag. 

Budgetförslaget ger också mera pengar för de allra fattigaste i samhället, och det här är
väldigt bra till exempel för att stävja barnfattigdom och stöda pensionärerna. Att kommu-
nerna får mera statsbidrag är väldigt fint, över 1 miljard.

Budgeten bygger på att vi ska lyckas nå en 75-procentig sysselsättning eller 60 000 fler
arbetsplatser. Det ska inte vara helt omöjligt. Vi i Österbotten har över 75 procents syssel-
sättning redan i dag och jag vill tro att också övriga Finland klarar av det.

Talousarvio rakentuu sille, että työllisyysaste nousee 75 prosenttiin eli luodaan 60 000 uut-
ta työpaikkaa. Se on haasteellista, mutta meillä Pohjanmaalla on jo työllisyysaste yli 75
prosenttia, ja haluan kuitenkin uskoa, että koko Suomi pystyy tähän.

21.45 Ari Torniainen kesk: Arvoisa rouva puhemies! Talouden näkymät ovat vähintään-
kin haasteelliset, ja siksi on hyvä käydä pitkää keskustelua tästä ensi vuoden talousarviosta
ja myöskin tulevien vuosien näkymistä. Kun katsotaan tulevaisuuteen, niin työllisyys ja
työllisyyden parantaminen on kaiken keskiössä. Se, että hallitus on asettanut tavoitteeksi
75 prosentin työllisyysasteen, on iso haaste, mutta se on myöskin iso mahdollisuus. 

Samalla kun puhutaan työllisyydestä, on puhuttava myös yrittäjyydestä. Tosiasia on,
että pk-yrittäjät työllistävät Suomessa nyt ja tulevaisuudessa erittäin paljon ihmisiä, kun
vain yrittäjyyden edellytykset ovat hyvät ja paremmat kuin nytten. Yksi iso asia on työvoi-
man ja avoimien työpaikkojen kohtaanto-ongelma, joka meillä on tällä hetkellä, ja jos me
saamme sen ongelman korjattua, sillä saadaan myöskin paljon työllisyyttä paremmaksi.
Isossa osassa Suomea on tällä hetkellä sellaisia avoimia työpaikkoja, joihin ei saada työ-
väkeä tällä hetkellä, ja työttömiä on taas todella paljon. Tämä kohtaanto-ongelma tulee saa-
da paremmaksi, ja se on iso asia, jolla työllisyysastetta saadaan nostettua, kunhan vain sii-
hen paneudumme. 

Iso asia on myöskin koulutuksen ja työpaikkojen kohtaanto. Suomi on erilainen eri puo-
lilla maatamme, ja tarpeet ovat erilaiset eri osissa Suomea. Siksi toivon, että koulutuksessa
koulutuksen järjestäjät pystyvät mukautumaan ja voivat mukautua myöskin kysynnän tar-
peiden mukaan. 

Keskusta on myös esittänyt seitsemän toimenpidettä työllisyyden parantamiseksi, ja
niistä ehkä tärkein on paikallisen sopimisen edistäminen. On myöskin välttämätöntä, ettei
nyt murenneta sitä kustannuskilpailukykyä, mikä viime kaudella vaivalla rakennettiin. 

On myös tärkeää, että tuetaan osatyökykyisten työllistymistä räätälöidyllä tuella. 
Panostetaan koulutukseen, tuotekehitykseen ja tutkimukseen sekä puretaan investointi-

en esteitä. Tähän myöskin nyt tässä budjettiesityksessä on resursseja. 
115



Pöytäkirjan asiakohta PTK 48/2019 vp
Nuorten työllistämiseksi tarvitaan oma ohjelma. 
Itse katsoisin myöskin sen hyväksi asiaksi, että jatketaan sitä viime kaudella ohjelmassa

ollutta byrokratian ja myöskin turhien normien purkamista. Emme tarvitse, tai oikeastaan
yritykset eivät tarvitse, esimerkiksi sitä valtavaa määrää erilaisia lupakortteja, jotka joudu-
taan myöskin aivan liian usein uusimaan ja joista aiheutuu yrittäjille, etenkin pienille ja
keskisuurille yrittäjille, aivan turhia kuluja. Itse toivon, että lupakorttiviidakkoa voidaan
keventää.

Arvoisa puhemies! Haluan sanoa muutaman asian myöskin asumisesta ja rakentamises-
ta: MAL-sopimusten kehittäminen ja laajentaminen on avainasemassa siinä, että koko
Suomea voidaan viedä eteenpäin. MAL-sopimuksilla voimme saada kohtuuhintaista asun-
totuotantoa lisää. Puurakentamista tulee edistää — puurakentaminen on sinällään jo ilmas-
toteko. Sitten tärkeä asia, mihin hallitus on kiinnittänyt huomiota, on se, että tavoitteena on
asunnottomuuden puolittaminen vaalikauden aikana. Aivan liian moni suomalainen on täl-
läkin hetkellä vailla asuntoa. 

Vahvistamme myös luonnon monimuotoisuutta, ja vapaaehtoisen metsiensuojeluohjel-
man Metson rahoitusta lisätään. Nämä ovat hyviä panostuksia tulevaisuuteen. 

Lopuksi, arvoisa puhemies, haluan sanoa, että kun puhutaan koko Suomesta ja asumi-
sen edellytyksistä koko Suomessa, niin silloin liikenneväylien on oltava kunnossa, [Puhe-
mies koputtaa] ja siihen kuuluvat myös toimivat ja toimintavarmat tietoliikenneyhteydet.
Toivon, että näihin panostetaan jatkossakin. 

21.51 Esko Kiviranta kesk: Arvoisa puhemies! Jäi vielä äsken pari verokommenttia esit-
tämättä. 

Vuoden 2020 budjetin verolakeihin kuuluu myös liikennepolttoaineiden valmisteveron
korotus. Sen on tarkoitus tulla voimaan ensi vuoden elokuun alusta. Tätä esitystä ei kyllä-
kään ole vielä annettu eduskunnalle, vaikka tässä salissa moni on puhunut ikään kuin se jo
olisi annettu.

Liikennepolttoaineiden valmisteveron korotusta on arvosteltu ilmeisen vähäisellä tieto-
pohjalla. Valmisteveron korotus 250 miljoonalla eurolla vastaa kuluttajahintaindeksin ke-
hitystä. Ennusteen mukaan ansiotaso nousee selvästi — siis ansiotaso nousee selvästi —
kuluttajahintoja rivakammin. Valmisteveron korotus olisikin ollut 450 miljoonaa euroa,
jos se olisi toteutettu ansiotasoindeksin nousun mukaisena. Ansiot siis nousevat enemmän
kuin polttoaineverot. Koska muita liikennepolttoaineiden valmisteveron korotuksia ei ole
tulossa, korotus merkitsee neljän vuoden aikana yhteensä runsaan 6 sentin suuruista ben-
siinin ja dieselöljyn valmisteveron korotusta litralta arvonlisäveroineen — siis neljän vuo-
den aikana yhteensä runsaat 6 senttiä. Se vastaa polttoaineen hinnan melko tavanomaista
viikonvaihdevaihtelua tankkauspaikalla.

Perinteisiä koeteltuja veroja tupakkaveroa ja virvoitusjuomaveroa esitetään korotetta-
viksi. Sen sijaan alkoholiveroa ei tällä kertaa korotettaisi, kun seurataan Viron veroratkai-
sujen vaikutusta kuluttajakäyttäytymiseen. Virvoitusjuomavero on ongelmallinen siltä
osin kun se koskee luonnonmehuja, marja- ja hedelmämehuja. Hallitusohjelman mukaan
selvitetään, voitaisiinko marja- ja hedelmämehut luonnonmehuina kokonaan vapauttaa vir-
voitusjuomaverosta. Valtiovarainministeriön vero-osaston virkamiehet eivät ole tästä ko-
vinkaan innostuneita ja ovat kohottaneet myös EU:n valtiontukimenettelyyn joutumisen
perinteisen uhkakortin. Asiasta kehkeytynee eduskunnan valtiovarainvaliokunnan vero-
jaostossa mielenkiintoinen käsittely ottaen huomioon, että hallitusneuvotteluissa nykyiset
116



Pöytäkirjan asiakohta PTK 48/2019 vp
hallituspuolueet olivat kovin yksimielisiä siitä, että nämä luonnonmehut, marja- ja hedel-
mämehut, pitäisi vapauttaa virvoitusjuomaverosta.

21.54 Saara Hyrkkö vihr: Arvoisa puhemies! Kuvitellaan, että jalkani murtuu. Murtuma
on ensin niin pieni, että en ehkä edes huomaa sitä. Lopulta ehkä läheisten kannustamana
hakeudun lääkärin vastaanotolle. Lääkäri diagnosoi vaivan, määrää hoidon: leikkaus, kip-
saus, kuntoutus. Kuvitellaan, että tästä alkaisi temppurata: leikkaavan kirurgin etsiminen ja
kilpailutus, erilaisten kipsimallien loputtomalta tuntuva sovittelu erilaisine sivuvaikutuksi-
neen. Näin ei onneksi tapahdu. Suomalainen terveydenhoitojärjestelmä tunnistaa murtu-
neen jalan, ja tyypillisesti hoitopolku on melko mutkaton. Apua saa nopeasti, murtunut jal-
ka hoidetaan kuntoon. Niin sen pitääkin mennä. Tilanne on kuitenkin toinen, jos jalan si-
jaan murtuukin mieli. Sairastunut voi joutua kamppailemaan saadakseen apua ja odotta-
maan jonossa, että hoidon ovet ylipäätään aukeavat. Hankala tukiviidakko lannistaa, ja ra-
hapula voi ajaa kokonaan pois hoidon ääreltä.

Arvoisa puhemies! Joka toinen suomalainen kohtaa elämässään mielenterveyden häiri-
ön. Opiskelijoilla yleisin lääkäriin hakeutumisen syy on mielenterveyteen liittyvät ongel-
mat. Kymmenkunta ihmistä jää työkyvyttömyyseläkkeelle masennuksen takia joka ikinen
päivä. Mielenterveyden häiriöistä on tullut uusi suomalainen kansantauti. Siksi niihin tu-
lee suhtautua samalla vakavuudella ja samalla häpeilemättömyydellä kuin vaikkapa diabe-
tekseen. 

Mielenterveyspalveluita on siis parannettava, mutta se ei vielä riitä. Toisin kuin murtu-
neen jalan kanssa, suuressa osassa mielenterveysongelmia raskaampia palveluita ei välttä-
mättä tarvittaisi, jos kevyempää apua olisi saatavilla ajoissa. Aivan olennaista onkin tun-
nistaa orastavat merkit mielenterveyden ongelmista. Me seuraamme lasten ja nuorten pi-
tuutta, painoa ja yleistä terveydentilaa säännöllisesti. Pitäisikö terveystarkastusten rinnalla
puhua myös mielenterveystarkastuksista? Tarvitsemme uuden suunnan mielenterveyteen
liittyvien ongelmien ratkomiseen ja ennaltaehkäisyyn. Mielenterveyden edistämisestä on
tehtävä arkipäivää kouluissa, päiväkodeissa, neuvolassa ja työpaikoilla. 

Tässä onnistuminen on paitsi inhimillistä myös välttämätöntä työllisyystavoitteidemme
saavuttamisessa. Tekeillä oleva mielenterveysstrategia viitoittaa tätä tietä. 

Arvoisa puhemies! Tänään vietetään maailman mielenterveyspäivää, ja sen kunniaksi
kysyn: mistä tunnistaa mielenterveyskuntoutujan? Vastaus on tietenkin: ei välttämättä mis-
tään. Masennus ei näy naamasta. Kenen tahansa mieli voi murtua. Silti joskus saattaa unoh-
tua, että mielenterveysongelmat koskettavat jokaista suomalaista tavalla tai toisella, että
elämänsä aikana noin puolet suomalaisista kärsii mielenterveyden häiriöistä, mutta vain
noin puolet apua tarvitsevista saa asianmukaista tukea ja hoitoa. 

Tämä asia on saatava kuntoon. Se on taloudellisesti järkevää, mutta ennen kaikkea se on
oikein, ja olen iloinen, että hallitus on tähän tarttunut.

21.58 Heikki Vestman kok: Arvoisa puhemies! Olemme todella käyneet tällä viikolla
kovin reipasta keskustelua hallitus- ja oppositiopuolueiden välillä hallituksen ensi vuoden
talousarvioesityksestä. Me oppositiossa olemme ilmaisseet syvän huolemme siitä, että hal-
litus on nyt käyttämässä rahaa, jota ei ole vielä tienattu. Todella ensi vuonna 2 000 miljoo-
naa euroa lisää velkaa ollaan ottamassa. Me olemme sanoneet, että tämä on kestämätön tie,
palvelut pitäisi rahoittaa lisäämällä työllisyyttä. Kyse ei ole siis siitä, etteivätkö jotkin hal-
lituksen lisäpanostukset olisi hyviä. Kyse on siitä, miten ne tulisi rahoittaa.
117



Pöytäkirjan asiakohta PTK 48/2019 vp
Yhtä kaikki, minä haluan nostaa esille näistä hyvistä panostuksista perusopetuksen tasa-
arvorahan. Toivon todella, että sitä käytetään vastuullisesti ja vaikuttavasti.

Arvoisa puhemies! Noin joka kymmenes peruskoulun päättänyt, yleensä poika, ei osaa
lukea ja kirjoittaa kunnolla. Peruskoulun päättäneiden tyttöjen keskiarvo on keskimäärin
puoli arvosanaa korkeampi kuin poikien. Alkuvuonna syntyneiden tyttöjen ja loppuvuon-
na syntyneiden poikien välillä ero keskiarvossa on vielä suurempi. Peruskoulu ei siis toimi
kaikille lapsille.

Arkijärjellä tiedämme, että vaikka kaksi lasta olisi yhtä vanhoja, kehityksessä ja kypsyy-
dessä saattaa olla suuria eroja. Tiukasti ikävuosiin sidottu alku- ja perusopetus ei ota riittä-
västi huomioon näitä jo varhain ilmeneviä yksilöllisiä eroja. Tutkimusten mukaan loppu-
vuonna syntyneet pojat ovat heikossa asemassa paitsi koulussa myös vapaa-ajalla, kuten
urheiluharrastuksissa. Terve järkikin sanoo, ettei lapsia pitäisi ryhmitellä ikävuosien vaan
kehitystason perusteella. Tutkimusnäyttö tukee koulun aloituksen lykkäämisen myöntei-
siä vaikutuksia. Esimerkiksi tanskalaisissa tutkimuksissa havaittiin koulun aloituksen lyk-
käämisen vuodella vähentävän dramaattisesti tarkkaamattomuuden ja hyperaktiivisuuden
esiintyvyyttä 7-vuotiaana. Suomessa ADHD-diagnosoituja lapsia on huomattavasti enem-
män kuin Tanskassa.

Mallia voisi ottaa juurikin Tanskasta, jossa opetus sovitetaan paremmin lapsen kehityk-
seen ja kypsyyteen eikä niinkään ikävuosiin. Tanskassa noin viidennes pojista ja kymme-
nesosa tytöistä viivästyttää koulunaloitustaan. Valtaosa heistä on loppuvuonna syntyneitä
lapsia. Se, mikä tässä koulun aloituksen lykkäämisessä lykkääntyy, voitetaan takaisin lap-
sen vahvempana itseluottamuksena ja motivaationa.

Joustava koulunaloitus on onneksi kirjattu hallitusohjelmaan, ja toivonkin, että nyt tätä
perusopetuksen tasa-arvorahaa käytetään tämän joustavan koulunaloituksen kehittämisek-
si. Miten tämä voitaisiin toteuttaa, jotta koulunaloituksen lykkäämiseen Suomessa liitty-
västä häpeästä päästäisiin eroon ja jotta opetuksen joustoon riittäisi rahaa? Lapsen tulisi
voida edetä joustavasti esiopetuksessa ja ensimmäisinä peruskouluvuosina kykyjensä ja
valmiuksiensa mukaan vanhempien ja opettajien arvion perusteella. Nykyisin Suomessa
koulunaloituksen lykkääminen vaatii erillisen viranomaisratkaisun ja on prosessina turhan
raskas. Vuosiluokkarajat siis tulisi kaataa ensimmäisinä vuosina ja opetusryhmät tulisi
muodostaa nykyistä joustavammin. Kolmannelle luokalle siirryttäisiin siinä vaiheessa, kun
lapsen kyvyt, taidot ja henkinen kypsyys ovat riittävällä tasolla. Tällaisesta joustavuudesta
hyötyisivät sekä hitaammin että nopeammin oppivat lapset. Näin jokainen lapsi saisi on-
nistumisen kokemuksia, joita uuden oppiminen oman kehitystason mukaan voi tarjota.
Tässä luotaisiin vahvaa perustaa hyvälle itsetunnolle ja oppimishalulle. — Kiitos.

Keskustelu ja asian käsittely keskeytettiin.
118


	2
	10.00
	10.06
	10.07
	10.08
	10.09
	10.10
	10.11
	10.12
	10.13
	10.14
	10.15
	10.17
	10.18
	10.19
	10.19
	10.20
	10.22
	10.22
	10.23
	10.24
	10.25
	10.26
	10.27
	10.28
	10.29
	10.30
	10.37
	10.38
	10.39
	10.40
	10.40
	10.42
	10.43
	10.44
	10.45
	10.46
	10.47
	10.49
	10.49
	10.50
	10.51
	10.52
	10.53
	10.54
	10.55
	10.57
	11.02
	11.08
	11.13
	11.15
	11.16
	11.17
	11.18
	11.19
	11.20
	11.22
	11.23
	11.24
	11.25
	11.26
	11.28
	11.29
	11.30
	11.31
	11.32
	11.33
	11.34
	11.35
	11.36
	11.42
	11.47
	11.48
	11.49
	11.51
	11.52
	11.53
	11.54
	11.55
	11.56
	11.58
	11.59
	12.00
	12.01
	12.02
	12.03
	12.04
	12.05
	12.06
	12.07
	12.09
	12.10
	12.11
	12.12
	12.13
	12.14
	12.15
	12.16
	12.21
	12.25
	12.26
	12.27
	12.28
	12.29
	12.30
	12.31
	12.32
	12.34
	12.35
	12.36
	12.37
	12.39
	12.40
	12.41
	12.42
	12.44
	12.45
	12.46
	12.47
	12.48
	12.49
	12.50
	12.52
	12.57
	17.01
	17.07
	17.08
	17.09
	17.10
	17.11
	17.12
	17.13
	17.14
	17.15
	17.21
	17.22
	17.23
	17.24
	17.25
	17.26
	17.27
	17.28
	17.29
	17.33
	17.34
	17.35
	17.36
	17.37
	17.37
	17.39
	17.39
	17.41
	17.42
	17.43
	17.44
	17.45
	17.46
	17.47
	17.49
	17.50
	17.51
	17.52
	17.53
	17.54
	17.55
	17.56
	17.57
	18.04
	18.09
	18.15
	18.20
	18.21
	18.22
	18.24
	18.25
	18.26
	18.28
	18.29
	18.30
	18.31
	18.32
	18.33
	18.34
	18.35
	18.37
	18.38
	18.39
	18.40
	18.45
	18.51
	18.56
	18.57
	18.58
	18.59
	19.00
	19.01
	19.03
	19.04
	19.05
	19.06
	19.07
	19.08
	19.10
	19.11
	19.12
	19.13
	19.14
	19.16
	19.17
	19.18
	19.19
	19.20
	19.21
	19.23
	19.24
	19.29
	19.34
	19.39
	19.40
	19.42
	19.43
	19.44
	19.45
	19.46
	19.47
	19.48
	19.52
	19.58
	20.01
	20.03
	20.08
	20.13
	20.19
	20.24
	20.30
	20.35
	20.39
	20.45
	20.50
	20.54
	20.59
	21.02
	21.08
	21.13
	21.18
	21.23
	21.28
	21.32
	21.35
	21.40
	21.45
	21.51
	21.54
	21.58


