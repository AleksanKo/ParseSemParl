















































DEMDD89.tmp.xml


Pöytäkirjan asiakohta PTK 128/2018 vp
Pöytäkirjan asiakohta 

PTK 128/2018 vp

Täysistunto

Tiistai 11.12.2018 kl. 14.00—16.56

6. Hallituksen esitys eduskunnalle laeiksi sairausvakuutuslain muuttamisesta, sairausva-
kuutuslain 2 luvun 6 §:n väliaikaisesta muuttamisesta ja rintamaveteraanien hammashuol-
lon järjestämisestä ja korvaamisesta annetun lain kumoamisesta

Hallituksen esitys HE 297/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan, jolle pe-
rustuslakivaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

15.16 Sosiaali- ja terveysministeri Pirkko Mattila (esittelypuheenvuoro): Arvoisa pu-
hemies! Lähetekeskustelussa on hallituksen esitys laeiksi sairausvakuutuslain muuttami-
sesta, sairausvakuutuslain 2 luvun 6 §:n väliaikaisesta muuttamisesta ja rintamaveteraa-
nien hammashuollon järjestämisestä ja korvaamisesta annetun lain kumoamisesta. Esitys
liittyy sosiaali- ja terveydenhuollon uudistukseen, ja sen tavoitteena on osaltaan yksinker-
taistaa terveydenhuollon ja sairaanhoidon monikanavaista rahoitusta.

Esityksessä ehdotetaan muutettavaksi sairausvakuutuslakia ja kumottavaksi laki rinta-
maveteraanien hammashuollon järjestämisestä ja korvaamisesta. Yksityisten terveyspal-
velujen käytöstä maksettavat sairaanhoitokorvaukset eli lääkärin ja hammaslääkärin palk-
kioiden sekä tutkimuksen ja hoidon korvaukset lakkautettaisiin vuoden 2023 alusta. Ehdo-
tus liittyy sosiaali- ja terveydenhuollon valinnanvapausjärjestelmän voimaantuloon.

Lisäksi sairaankuljetuksen eli ensihoito- ja siirtokuljetusten korvaukset lakkautettaisiin
vuoden 2021 alusta. Ensihoito- ja siirtokuljetusten kustannuksia ei enää korvattaisi sairaus-
vakuutuksesta riippumatta siitä, millä ajoneuvolla kuljetukset on tehty. Ensihoitopalve-
luun sisältyvien kuljetusten järjestämisvastuu on nykyisin sairaanhoitopiireillä ja siirty-
mässä maakunnille vuoden 2021 alusta.

Potilassiirtona toteutettavien siirtokuljetusten järjestämisvastuu on tulossa maakunnille
vuoden 2021 alusta. Hallituksen on tarkoitus antaa eduskunnalle esitys laiksi terveyden-
huoltolain muuttamisesta koskien ensihoitopalvelua ja ensihoitopalveluun kuulumattomia
potilassiirtoja. Siirtokuljetusten korvaukset lakkautettaisiin siltä osin kuin kyse on maa-
kunnan järjestämisvastuulle tulevista potilassiirroista.

Hallituksen on tarkoitus antaa eduskunnalle myös esitys laiksi sosiaali- ja terveyspalve-
luiden asiakasmaksuista. Uudessa asiakasmaksulaissa on tarkoitus säätää ensihoitopalve-
lun asiakasmaksuista, potilassiirtojen maksuttomuudesta sekä rintamaveteraanien ja mii-
 Tarkistettu
4.0



Pöytäkirjan asiakohta PTK 128/2018 vp
nanraivaajien hammashuollon maksuttomuudesta maakunnan järjestämässä suun tervey-
denhuollossa.

Lakkautettavia korvauksia vastaava rahoitus osoitettaisiin maakuntien ja Ahvenanmaan
maakunnan rahoitukseen valtion varoista. Ensihoito- ja siirtokuljetusten korvausten arvi-
oitu korvausmeno vuonna 2021 olisi yhteensä 107 miljoonaa euroa, josta valtion rahoitus-
osuus on 72 miljoonaa euroa ja vakuutettujen rahoitusosuus on 35 miljoonaa euroa. Yksi-
tyisen terveydenhuollon hoito- ja tutkimuskorvausten arvioitu korvausmeno vuonna 2023
olisi yhteensä 174 miljoonaa euroa, josta valtion rahoitusosuus on 117 miljoonaa euroa ja
vakuutettujen rahoitusosuus 57 miljoonaa euroa. Koska maakunnille siirtyvä rahoitus mää-
räytyisi maakuntien rahoituslakiehdotuksen 3 luvun mukaisesti, maakunnalle siirtyvä ra-
hoitus muuttuisi vuosittain samoin perustein kuin muiden maakunnille siirtyvien sosiaali-
ja terveydenhuollon palvelujen rahoitus. Vakuutettujen rahoitusosuuden poistuminen lak-
kautettavien korvausten osalta alentaisi palkansaajien, yrittäjien ja edunsaajien maksamaa
sairaanhoitomaksua arviolta 0,03 prosenttiyksiköllä vuonna 2021 ja 0,05 prosenttiyksiköl-
lä vuonna 2023. Vakuutettujen rahoitusosuuden poistuminen lakkautettavien korvausten
osalta kompensoitaisiin valtion rahoituksella ja toteutettaisiin kustannusneutraalisti vero-
tusta muuttamalla.

Siirtyvällä rahoituksella maakunnat ja Ahvenanmaan maakunta voisivat järjestää asuk-
kaidensa tarvitsemat ensihoitopalveluun sisältyvät kuljetukset ja potilassiirrot. Lisäksi siir-
tyvällä rahoituksella maakunnat ja Ahvenanmaan maakunta voisivat järjestää asukkailleen
terveyspalveluita, joita nykyisin haetaan yksityisestä terveydenhuollosta ja korvataan sai-
rausvakuutuksesta, ja siten parantaa terveyspalveluiden saatavuutta julkisesti järjestetyssä
ja rahoitetussa terveydenhuollossa.

Hoito- ja tutkimuskorvausten päätyttyä matkoja yksityiseen terveydenhuoltoon ei enää
korvattaisi vuoden 2023 alusta. Matkakorvausmenon arvioidaan vähenevän 5 miljoonaa
euroa vuodesta 2023 alkaen. Tästä valtion rahoitusosuus on 3,4 miljoonaa euroa ja vakuu-
tettujen rahoitusosuus 1,6 miljoonaa euroa.

15.20 Tytti Tuppurainen sd: Arvoisa rouva puhemies! Tämänkin hallituksen esityksen
yhteydessä on syytä painokkaasti huomauttaa, ettei sote- ja maakuntauudistus ole vielä
lainkaan päivänselvä. On vielä täysin epäselvää, toteutuuko tämä hallituksen pääasiallinen
uudistus lainkaan. Niinpä hallituksen vimma tuoda maakunta- ja sote-uudistuksen osasia
eduskunnalle antaa aihetta arvosteluun kerta toisensa jälkeen. 

Tässä esityksessä sairaankuljetuksen eli ensihoito- ja siirtokuljetusten korvaukset lak-
kautettaisiin vuoden 2021 alusta ja lisäksi yksityisten terveyspalveluiden käytöstä makset-
tavat sairaanhoitokorvaukset eli lääkärin ja hammaslääkärin palkkioiden sekä tutkimuksen
ja hoidon korvaukset lakkautettaisiin vuoden 2023 alusta. Lakkautettavia korvauksia vas-
taava rahoitus osoitettaisiin maakuntien rahoitukseen valtion varoista.

Arvoisa rouva puhemies! Kyllä julkisen keskustelun perusteella on helppo päätellä, että
sote-uudistukseen liittyvä valinnanvapaus on kaikkea muuta kuin selvä, samoin koko ter-
veydenhuollon rahoitus ja koko sote-uudistuksen pääasia. On aivan mahdollista, että seu-
raava eduskunta saa tehtäväkseen mahdollisesti kumota nyt säädettyjä lakeja ja oikein ura-
kalla. Ministeri Mattila, oletteko te tätä ajatellut?

15.21 Li Andersson vas: Arvoisa puhemies! Yhdyn edelliseen puhujaan siltä osin, että
tämä lakiesitys nyt tässä vaiheessa toteutettuna ja tuotuna on tavallaan niin kuin askel tun-
2



Pöytäkirjan asiakohta PTK 128/2018 vp
temattomaan johtuen siitä, että sote-uudistuksen valmistelu on kokonaan auki emmekä me
myöskään tiedä, mitkä tämän valinnanvapausjärjestelmän vaikutukset tulevat olemaan po-
tilasmääriin ja eri potilaiden palveluihin hakeutumiseen, mikäli se toteutuu hallituksen
esittämällä tavalla. Eli vaikka monikanavaisen rahoituksen purkaminen on sinänsä kanna-
tettava tavoite, tähän esitykseen liittyy kyllä riskejä tilanteessa, jossa me emme tiedä esi-
merkiksi, miten tätä palvelutuotantoa tulee olemaan eri alueilla ja eri kaupunginosissa, mi-
käli valinnanvapausjärjestelmä toteutuu. On siis hyvin mahdollista, että tämä raha jatkossa
tulee kanavoitumaan esimerkiksi suhteellisen hyvätuloisten ja hyvin toimeentulevien poti-
laiden ja käyttäjien palveluiden rahoittamiseen. 

Vasemmistoliitto on sen sijaan esittänyt, että jotta me pystyisimme puuttumaan siihen
keskeisimpään ongelmaan, mikä meillä terveydenhuollossa tällä hetkellä on ja joka liittyy
terveyseroihin ja liian pitkiin jonoihin erityisesti julkisella puolella, tällaisen maksujen lak-
kauttamisen voisi toteuttaa perusterveydenhuollon hoitotakuun säätämisen yhteydessä eli
niin, että samanaikaisesti, kun näitä varoja nyt vapautetaan, niitä sitten ohjattaisiin suoraan
terveyskeskusten lääkäri- ja sairaanhoitajavakanssien lisäämiseen sekä terveyskeskusmak-
sujen poistoon julkisista terveyskeskuksista koko maassa. Tämänkaltainen uudistus olisi
mahdollista tehdä meidän nykyisessä sote-järjestelmässä. Se olisi toki mahdollinen myös-
kin hallituksen kannattamassa huonossa sote-mallissa ja myöskin esimerkiksi sellaisessa,
jossa järjestetään sote-palvelut maakuntapohjaisesti, kuitenkin julkisen vallan päätuotan-
tovastuulla. Eli tällä tavalla toteutettuna tämä olisi huomattavan paljon varmempi tapa
huolehtia siitä, että nämä nyt vapautuvat julkiset varat myöskin ohjattaisiin tavalla, joka ly-
hentää hoitojonoja ja helpottaa erityisesti pienituloisten pääsyä lääkäripalveluiden piiriin.

15.24 Päivi Räsänen kd: Arvoisa rouva puhemies! Nostan esiin erityisesti hammaslääkä-
ripalveluihin, suun terveydenhuollon palveluihin, liittyvän huolen. Tässähän ehdotetaan
myös hammaslääkärin palkkioiden korvausten lakkauttamista vuodesta 2023 lähtien, kun
sote-uudistuksen on määrä sitten myös hammashoidon osalta olla voimassa, ja nyt on vielä
hyvin epäselvää, mikä se tilanne oikeasti edes on. Tällä hetkellähän korvaustaso hammas-
hoidon osalta on keskimäärin 14,8 prosenttia. Se ei ole suuri, mutta sillä kuitenkin on mer-
kitystä nimenomaan aikuisten suun terveydenhuollon palvelujen saatavuudelle, koska suu-
ri osa aikuisväestöstä käyttää nimenomaan yksityisiä suun terveydenhuollon palveluja. Jos
ajatellaan sitä mallia, joka nyt meillä tässä sote-uudistuksessa nimenomaan hammashoi-
don osalta on, niin näiden korvausten lakkauttamisella saattaa todellakin olla vaikutusta
siihen, että nimenomaan julkisten suun terveydenhuollon palvelujen kysyntä lisääntyy ja
paine näihin palveluihin kasvaa, ja on kuitenkin hyvin todennäköistä, että yksityiset, täy-
sin korvaamattomat palvelut säilyvät, ja meillä on vaarana, että palvelut ikään kuin eriyty-
vät ja tulee kahden tason palveluita: ne, jotka potilaat maksavat täysin itse ja jotka ovat vain
sitten hyvätuloisille mahdollisia, ja sitten ne palvelut, jotka ovat ruuhkaisia ja joissa kui-
tenkin nykytilaan, nykyisiin terveyskeskusmaksuihin nähden potilaan maksuosuus on kor-
keampi, koska tämä toteutetaan kustannusneutraalisti. Eli huoleni kohdistuu nimenomaan
tähän suun terveydenhuoltoon.

15.26 Ilkka Kantola sd: Arvoisa puhemies! Lakiesityksestä on käyty laaja lausuntokier-
ros ja lausunnoissa on kiinnitetty huomiota moniin yksityiskohtiin, jotka liittyvät siihen,
miten tämä uudistus mahdollisesti tulee vaikuttamaan. Useat kuulluista tahoista katsoivat,
että hoito- ja tutkimuskorvausten lakkauttaminen heikentäisi asiakkaiden mahdollisuuksia
3



Pöytäkirjan asiakohta PTK 128/2018 vp
käyttää yksityisiä terveyspalveluja ja lisäisi asiakkaiden hakeutumista julkiseen terveyden-
huoltoon, mikä puolestaan pidentäisi hoitojonoja ja saattaisi heikentää palvelujen saata-
vuutta ja laatua. Tätähän itse asiassa referoidaan hallituksen esityksessäkin — arvioidaan,
että tämä saattaa olla yksi seuraus — ja jo aikaisemmassa esityksessä valinnanvapaudesta
on pohdiskeltu erityisesti suun terveydenhuollon osalta, että asiakkaiden hakeutuminen
hammashoitoon saattaa muodostaa pitkiä jonoja ja palveluiden saatavuus heikkenee tä-
män johdosta.

Sinänsä monikanavarahoituksesta luopuminen on ollut varmasti kaikkien puolueiden
yhteisellä agendalla, jotta järjestelmä selkeytyy ja saadaan palvelut sitä kautta paremmin
turvatuksi, mutta tässä uudistuksessa vaarana on se, että rahat eivät riitä siihen potilasmää-
rään, joka nyt hakeutuu tähän uuteen palvelujärjestelmään, kun Kela-korvaukset poiste-
taan.

Sinänsä on mielenkiintoista, että noin 14—16 prosentin rahoituksella saadaan aikaan
100 prosentin terveyspalvelujen käyttö, kun kansalaiset laittavat yksityisiin terveyspalve-
luihin omaa rahaa niin paljon. Puhutaan paljon vivuttamisesta investointipuolella: pieni
osa julkista rahaa tuottaa valtavan suuren investoinnin. Samalla tavalla on tähän asti toimi-
nut tämä yksityinen terveydenhuolto: pieni osa julkista rahaa tuottaa merkittävän palve-
lun, kun ihmiset käyttävät yksityistä rahaa.

On selvää, että eteenpäin tässä on mentävä ja monikanavarahoituksen ongelmat tunnis-
tetaan, mutta nyt täytyy huolehtia siitä, että rahaa riittää sinne julkiselle puolelle palvelui-
hin.

Puhemies Paula Risikko: Ministeri Mattila, 1 minuutti, olkaa hyvä.

15.28 Sosiaali- ja terveysministeri Pirkko Mattila: Arvoisa rouva puhemies! Ensinnä-
kin on todettava, että tässä uudistuksessa sote-valmistelu on ministeri Saarikon sektorilla ja
maakuntauudistuksen valmistelu ministeri Vehviläisen sektorilla. Tämä on niitä liitännäi-
siä, jotka tulevat sitten minun valmisteltavakseni.

On totta, että tämä on maakuntauudistukseen liittyvä eikä sitä lainsäädäntöä ole tässä ta-
lossa saatu vielä valmiiksi, mutta toisaalta minusta olisi myöskin hyvin kummallista olla
valmistautumatta edes ajatuksen tasolla siihen. Maakuntauudistusta on jo hyvin pitkälle
näitten vuosien aikana valmisteltu, ja myöskin tässä talossa valiokunnissa sen käsittely on
hyvin pitkällä.

On totta juuri se, mitä, edustajat Räsänen ja Kantola, tuossa toitte esille myöskin lausun-
topalautteitten kautta. Kiitos puheenvuoroista, nämä huolenaiheet varmasti nousevat myös
valiokunnassa, ja näin ajattelen myös itse, että totta kai hoitoonpääsy pitää turvata myös
siellä hammashoidossa, saati muualla.

Mutta mitä sitten asiakasmaksuihin tulee, kannatan ehdottomasti ministeri Saarikon esi-
tystä asiakasmaksulaiksi. Me tarvitsemme siihen lakiin ehdottomasti uudistuksen. Huo-
mauttaisin myöskin, että jo tällä hetkellä mielestäni asiakasmaksulakia voitaisiin käyttää
ehkä hieman tehokkaammin siinä tapauksessa, kun on kysymys hyvin vähävaraisista kun-
toutujista tai hoitoa tarvitsevista henkilöistä.

Keskustelu päättyi.
4



Pöytäkirjan asiakohta PTK 128/2018 vp
Asia lähetettiin sosiaali- ja terveysvaliokuntaan, jolle perustuslakivaliokunnan on annetta-
va lausunto.
5


