















































DEM2D41.tmp.xml


Pöytäkirjan asiakohta PTK 83/2017 vp
Pöytäkirjan asiakohta 

PTK 83/2017 vp

Täysistunto

Torstai 7.9.2017 klo 16.02—19.24

2.4. Suullinen kysymys mielenterveyspalveluista (Anna-Maja Henriksson r)
Suullinen kysymys SKT 110/2017 vp

Suullinen kyselytunti

Puhemies Maria Lohela: Seuraava kysymys, edustaja Henriksson.

Keskustelu

16.52 Anna-Maja Henriksson r: Värderade fru talman! Säkerhetsfrågorna kommer att
vara mycket på agendan här i riksdagen den här hösten. Svenska riksdagsgruppen efterly-
ser en ny spaningslag. Vi vill att den ska göras med en ordentlig lagberedning. Men vi ef-
terlyser också en bredare diskussion om tryggheten, och vi började just med den. Vi ser
alltså att vi i Finland har en fråga som vi borde lyfta upp på nationell nivå, och den handlar
om den mentala hälsan. Svenska riksdagsgruppen skulle vilja att vi i Finland skulle göra ett
ordentligt program för att ta tag i problemen med mental hälsa. Det handlar också om vår
säkerhet. 

Arvoisa puhemies! Turvallisuuskysymykset tulevat olemaan paljon keskustelussa, ja me
haluamme RKP:n ja ruotsalaisen eduskuntaryhmän puolesta tuoda esille sen, että myös
mielenterveysasiat kuuluvat tähän. On tärkeätä, että ihmiset Suomessa saavat hoitoa ja hoi-
vaa silloin, kun sitä tarvitaan. On tärkeätä, että tehdään ennalta ehkäisevää työtä niin, että
myös lapset ja lapsiperheet pääsevät mielenterveyspalveluitten piiriin silloin, kun he sitä
tarvitsevat. Sen takia ruotsalainen eduskuntaryhmä on ollut sitä mieltä, että mielenterveys-
ohjelmaa [Puhemies koputtaa] tarvitaan ja se tarvitaan prioriteettina. [Puhemies koputtaa]
Mitä hallitus on tehnyt ja mitä hallitus aikoo tehdä?

16.54 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Arvostan, että nostatte esiin tämän vakavan kansallisen kysymyksen, joka
liittyy meidän kansakunnan, jokaisen suomalaisen, henkiseen hyvinvointiin. Me tunnis-
tamme mielenterveyskysymykset isona ongelmana ja myös kasvavana syynä, kun katsom-
me esimerkiksi työstä eläköitymistä ennenaikaisesti. Se on kasvava ryhmä. Olen hyvin
iloinen siitä, että hallitusohjelman yhteydessä on sovittu mielenterveyslain uudistamisesta.
Tuo työ on parhaillaan ministeriössä käynnissä.

Tähän samaan yhteyteen kytkeytyy päihdehuoltolain ja myös uuden itsemääräämisoi-
keuksia koskevan lain muodostaminen, joka työ aloitettiin jo viime vaalikaudella ja joka
käy hyvin vaikeisiinkin ytimiin, joissa puhutaan ihmisen oikeudesta päättää omista asiois-
taan terveydenhuollon vaikeissa tilanteissa.
 Tarkistettu
4.1



Pöytäkirjan asiakohta PTK 83/2017 vp
Mielenterveyslain yhteydessä olen sisäministeri Risikon kanssa keskustellut siitä, että
arvokasta on, että valmisteluvaiheessa kuulemme jo myös turvallisuusviranomaisia, käy-
tännössä siis poliisia, näiden ihmisten elämän ongelmien seurauksena tulevista mahdolli-
sista turvallisuusriskeistä. Samalla kuitenkin korostan, että nämä ovat äärimmäisiä tapauk-
sia. Isoin ulottuvuus on mielenterveyden ennaltaehkäisykysymykset, joihin me voimme
kaikki [Puhemies koputtaa] joka päivä, esimerkiksi jokaisella suomalaisella työpaikalla,
vaikuttaa. [Ben Zyskowicz: Kyllä oli hyvä vastaus!]

Puhemies Maria Lohela:  Edustaja Henriksson, haluatteko esittää lisäkysymyksen?

16.55 Anna-Maja Henriksson r (vastauspuheenvuoro):  Arvoisa puhemies! Kiitän tästä
vastauksesta. Haluaisin kuitenkin tietää, nyt kun hallitus jatkaa sote-uudistuksen valmiste-
lua, millä tavalla aiotte siellä nyt ottaa nämä asiat syyniin. Millä tavalla aiotte nostaa mie-
lenterveysasiat niin, että jokaisessa maakunnassa, jokaisessa kunnassa myös käytetään tätä
tilannetta hyväksi ja katsotaan, mitä voidaan yhdessä tehdä, koska tässä tarvitaan varmasti
kaikkia toimijoita mukaan ja myös rahoitusta.

Det vill säga: På vilket sätt tänker man se till att man i den fortsatta beredningen av vårdre-
formen också lyfter fram frågorna som har att göra med den mentala hälsan, så att alla land-
skap, alla kommuner är medvetna om vikten av den här frågeställningen, och var hittar man
finansieringen?

16.56 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Sosiaali- ja terveyspalveluiden uudistus, se rakenne, jossa jatkossa näistä pal-
veluista Suomessa vastaavat maakunnat — se on se rakenne, ne ovat ne puitteet, joissa am-
mattilaiset toimivat ihan sillä samalla ammattitaidolla näidenkin kysymysten äärellä kuin
tähänkin asti kuntatasolla. Se, mitä me voimme tehdä paremmin näissä uusissa tulevissa ra-
kenteissa, on tietysti osaamisen tiivistäminen, parempi tiedonvaihto tietojärjestelmien
kautta ja myöskin ikään kuin osaamisen kokoaminen isompiin yksiköihin erityisesti mie-
lenterveyskysymysten äärellä. Ajatellaanpa vaikkapa lasten psykiatrisia ongelmia: on pal-
jon sellaisia vaikeita teemoja, jotka vaativat aivan erityistä osaamista. Tämän uudistuksen
näen siis näidenkin kysymysten hoidon kannalta erityisenä vahvuutena. 

Te nostitte esiin huolen mielenterveysohjelmasta, jonka hallitus on viemässä eteenpäin
mielenterveyslain uudistuksena. Korostan, että se on sisältölaki, jota sitten uudet tulevat
puitteet toteuttavat. Pitää huomioida, että meillä on edessä vielä monia sisällöllisiä uudis-
tuksia sosiaali- ja terveyspalveluissa tällä vaalikaudella [Puhemies koputtaa] ja sitten tämä
iso rakenneuudistus.

Kysymyksen käsittely päättyi.
2


