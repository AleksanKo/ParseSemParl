















































DEM4DDE.tmp.xml


Pöytäkirjan asiakohta PTK 95/2017 vp
Pöytäkirjan asiakohta 

PTK 95/2017 vp

Täysistunto

Torstai 28.9.2017 klo 16.00—17.38

4. Valtiontalouden tarkastusviraston vuosikertomus eduskunnalle 2017
Kertomus K 17/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään tarkastusvalio-
kuntaan.

Keskustelu

17.01 Jani Mäkelä ps: Arvoisa puhemies! Kiitokset Valtion tarkastusvirastolle tästä vuo-
sikertomuksesta. Toisin kuin nämä kertomukset yleensä, tämä on varsin dramaattista luet-
tavaa.

Sisäministeriön hallinnonalalta löytyy huomautettavaa. Maahanmuuttovirasto on saa-
nut kielteisen laillisuuskannanoton koskien menoja ja niiden oikaisujen puutteellisuutta
varainhoitovuodelle. Ei yllätä ollenkaan, että Maahanmuuttovirasto on saanut moitteen il-
moitusvelvollisuutta kohtaan sekä sen sisäinen valvonta on koettu puutteelliseksi. Maa-
hanmuuttovirasto ei näytä vastaanottotoiminnan osalta olevan lainkaan veronmaksajan
asialla, ja näyttäisi siltä, että sisäministeri ja sisäministeriökään eivät ole olleet tämän asian
suhteen velvollisuuksiensa tasalla. Olemme saaneet kuulla uutisia, kuinka vastaanottotoi-
minnalla tienataan miljoonia osakeyhtiöillä, kuten Luona Oy, ja tämä on täysin vastuuton-
ta veronmaksajien rahojen hukkaamista.

Arvoisa puhemies! Vuosikertomuksesta voimme lukea myös sen, että liikenne- ja vies-
tintäministeriön hallinnonalalta löytyy moitteita. Liikenneviraston kohdalta löytyy useita
moitekohtia. Toivon todella, että ministeri Berner varmistaa, että seuraavan vuoden vuosi-
kertomuksessa nämä puutteet on korjattu.

Myöskään työministeriö ja työministeri eivät selviä tästä puhtain paperein, sillä useam-
missakin kohdissa on moitteita, punaisia merkintöjä useammassakin kohdassa, kolmessa
laskujeni mukaan. Toivottavasti työministerikin on työtehtäviensä tasalla ja varmistaa, että
myös tältä hallinnonalalta poistuvat huomautukset seuraavan vuoden raporttiin.

17.03 Eero Heinäluoma sd: Arvoisa puhemies! Valtiontalouden tarkastusvirastohan siir-
rettiin eduskunnan yhteyteen aikoinaan juuri sen takia, että virasto voi tehdä työnsä riippu-
mattomana ja voi toimia myös todellisena hallituksen ja sen alaisten ministeriöiden ja vir-
kamiesten kontrolloijana. Ja täytyy sanoa, että virasto on kyllä omalla työllään mielestäni
lunastanut tämän riippumattomuuden. Se käy hyvin tarkkaan ja perusteellisesti lävitse
koko valtiokonsernin toimintaa, ja viraston toiminta on kehittynyt oikeaan suuntaan: se ei
ole enää yksittäisten kuittien oikeellisuuden tarkistusta yksin vaan sen sijaan enemmän sen
 Tarkistettu
4.1



Pöytäkirjan asiakohta PTK 95/2017 vp
katsomista, miten nämä todelliset tulokset virastojen toiminnassa täyttyvät. Tähän tulok-
sellisuussuuntaan kehitys on edennyt hyvin nopeasti, ja tältä kannalta katsoen virastosta on
tullut myös eri ministeriöille ja keskusvirastoille tärkeä kumppani, jonka neuvot antavat
osviittaa toimintojen kehittämiseen.

Eduskunnan tarkastusvaliokunta tulee käymään tämän raportin huolellisesti lävitse ja
kuuntelemaan tässä yhteydessä asiantuntijoita ja tällä tavalla turvaamaan sen, että kun ra-
portissa ja vuosikertomuksessa on havaintoja, jotka koskevat valtion eri yhteisöjen toimin-
toja, niin ne johtavat myös riittävään päätöksentekoon täällä eduskunnassa, mikä pitää yllä
hyvää hallintoa ja johtaa suomalaisen hallinnon kehittymiseen. Joten se keskustelu, mikä
täällä nyt ja myöhemmin tullaan käymään, tulee otettua tarkastusvaliokunnan työssä ja tu-
levassa mietinnössä huomioon.

17.04 Hannu Hoskonen kesk: Arvoisa herra puhemies! Valtiontalouden tarkastusviras-
ton työ on todellakin ollut, kuten tässä raportissa sanotaan, kattavaa ja hyvin monella ta-
valla valtiontaloutta tutkivaa. Huomasin tuossa sellaisen mielenkiintoisen seikan, että Val-
tiontalouden tarkastusvirasto kiinnittää huomiota siihen, että nyt olemme siirtymässä vah-
vasti digiaikaan, elikkä lähes kaikki käytettävissä oleva tieto, mitä eduskuntakin käsitte-
lee, on saatavissa verkosta. Tietoverkoissa tapahtuu tänä päivänä valtavan nopeasti asioita,
ja täällä kiinnitetään aivan oikein huomiota siihen, että myös tarkastusviraston on pystyt-
tävä yhä enemmän ja valtiontalouden on pystyttävä yhä enemmän palvelemaan ja tuotta-
maan nopeasti tietoa esimerkiksi eduskunnan päätöksentekoa varten. Valtiontaloushan toi-
mii sillä tavalla, että esimerkiksi rahamarkkinoilla ja korkomarkkinoilla ja yleensä kaik-
kialla markkinoilla tapahtuu kaikki hyvin nopeassa aikataulussa, mikä tarkoittaa sitä, että
sieltä tuleva oikea-aikainen, oikea tieto tulee myös eduskunnan käyttöön ja kaikkien val-
tion viranomaisten käyttöön, jolloin pystytään tekemään oikeita päätöksiä. Aivan oikein
tämä robotti kiinnittää siihen huomiota, enkä yhtään epäile sitä, etteikö Valtiontalouden
tarkastusvirasto ja tämän talon tarkastusvaliokunta ja koko eduskunta paneudu tämän ra-
portin sisältöön huolellisesti. Toivon, että tässä asiassa edetään.

Arvoisa puhemies! On aivan olennaista, että kaikkialle Suomeen saadaan syntymään
nopeat tietoliikenneverkot, koska valtion viranomaiset toimivat, totta kai, täällä pääkau-
punkiseudulla pääosin, mutta niitä on eri puolilla Suomea, ja hyvin monessa kunnassa esi-
merkiksi on viranomaisia, joilla ei vielä nopeaa valokuituverkkoa ole. Se heikentää tiedon-
kulkua ja ennen kaikkea heikentää näiden ihmisten asemaa muuhun Suomeen verrattuna.

17.06 Leena Meri ps: Arvoisa puhemies! Toivottavasti tämän lukee enempi ihmisiä kuin
täällä salissa tällä hetkellä on, koska täällä on todella hyvää arviointia ja johtopäätöksiä ja
kriittisiä kohtia. Kyllä suosittelen tätä luettavaksi.

Itse esimerkiksi tuolta sivulta 89 löysin tietoa kehitysyhteistyörahoista, ja kun perussuo-
malaiset ovat usein puhuneet, että autettaisiin siellä, missä on ongelma, jotta maahanmuut-
toa ja liikkeellelähtöä lähtömaissa ei olisi niin paljon — nimenomaan tätä turhaa lähtemis-
tä siinä mielessä, että ei ole mitään konfliktia siellä maassa — ja kerrottaisiin meille, miten
tehokkaasti kehitysapu on toiminut, niin on vähän puhuttu, että älkää viitsikö siinä höpö-
tellä, että kyllä se siellä hyvinkin toimii. Muutama päivä sitten kerroin niistä artikkeleista,
joita olen nähnyt Finnfundin sijoituksista, että siellä oli epämääräisyyksiä, ja siitäkin kuu-
lin, että no, äläpäs sinä nyt siitä tuommoisia puhele, että perehdy asioihin. Mutta kuitenkin
täällä todetaan sivulla 89, että "ulkoasiainministeriöllä ei ole käytettävissään sellaista tie-
2



Pöytäkirjan asiakohta PTK 95/2017 vp
tojärjestelmää, jonka avulla olisi mahdollista koostaa ja jäsennellä systemaattisesti kehi-
tysyhteistyön tuloksia vaikuttamistyön tueksi sekä raportoida työn tuloksista". Elikkä täs-
sä tuodaan esille, että pitäisi olla jonkinlaisia mittareita, jotta voidaan tehokkaasti valvoa
kehitysyhteistyörahoja.

Kyllä minä nyt sanoisin, että viimeistään tässä vaiheessa meidän täytyy ymmärtää, että
jos meillä ei ole työkaluja, millä me seuraamme rahankäyttöä, niin kyllä se voi olla silloin
niin, että me heitämme rahat Kankkulan kaivoon. — Ja tulenpas sinne pönttöön, kun huo-
maan, että aika loppuu kesken. [Puhuja siirtyy puhujakorokkeelle]

Ensimmäinen varapuhemies Mauri Pekkarinen: Juuri näin.

Kiitos, puhemies! Tulin tosiaan jatkamaan tästä, ettei tarvitse puhua niin nopeasti, ettei
enää itsekään saa selvää, mitä puhuu.

Sitten sivuilla 103 ja 104 on tuotu lyhyesti esille yritystuet, ja meillähän nyt se parla-
mentaarinen ryhmä perustetaan, jossa näitä pohditaan. Perussuomalaisethan ovat usein
tuoneet tuulivoiman ongelmallisena esille tuulisähkön huonon kustannustehokkuuden
vuoksi, ja olemme tuoneet esille myös näitä terveysvaikutuksia. En oikein ole huomannut,
että muut puolueet kovasti lähtisivät siihen mukaan, ja toivoisin, että lukisitte tämänkin tar-
kastuskertomuksen sivut 103—104, kun siellä todetaan, että "tuulisähkön syöttötariffi on
valtiolle kallis ja ohjattavuudeltaan jäykkä järjestelmä". Siellä todetaan sivulla 103: "Ny-
kyisellä hintakehityksellä tukimenot ovat nousemassa arviolta yhteensä 2—3 miljardiin
euroon vuodesta 2017 vuoteen 2030 mennessä. Tuulivoiman osuus sähkön kokonaistuo-
tannosta jää tukitoimien ja tuotannon lisäyksen jälkeenkin vain noin 3,5 prosenttiin koko-
naistuotannosta."

Meidän tulisi kyllä tarkastella sitä, kuinka paljon me laitamme tiettyyn toimintaan rahaa
ja kuinka moneksi vuodeksi me lupaamme niin sanotusti tukea, koska eipä semmoinen ala
ja yritys kovin ahkera ole, joka aina vain vuosikymmenet saa rahaa. Eihän siinä tarvitse te-
hostaa toimintaansa eikä olla niin tuottavakaan, kun on varma keino saada rahaa.

Tosiaan, lukekaa näitä. Tässä oli kaksi semmoista asiaa — kehitysyhteistyörahojen val-
vonta ja tehokkuus sekä tuulivoima — mistä täällä usein meille perussuomalaisille naures-
kellaan. Jos minä nyt täältä Valtiontalouden tarkastusviraston vuosikertomuksestakin ne
löydän, niin jospa lopetettaisiin niille naureskelu ja otettaisiin tämä asia ihan vakavasti.

17.11 Lea Mäkipää si: Arvoisa puhemies! Muutamia otteita VTV:n kertomuksesta.
"Tarkastusvirasto kiinnittää edelleen huomiota valtion talousarvion ja sitä koskevien

keskeisten säännösten vastaisiin menettelyihin, jotka samalla ovat yleensä myös perustus-
lain valtiontaloutta koskevien säännösten vastaisia.

Kielteiset laillisuuskannanotot koskivat yleensä joitakin taloudenhoidon osa-alueita tai
yksilöityjä menettelyjä. Kielteisistä laillisuuskannanotoista ei siten voida tehdä johtopää-
töstä, että valtion taloudenhoito ei täyttäisi sille asetettua laillisuusvaatimusta tai että kiel-
teisen laillisuuskannanoton taustalla olisi valtion varoihin kohdistuva väärinkäytös. Kiel-
teistä laillisuuskannanottoa on kuitenkin aina pidettävä kyseisen viraston taloudenhoidon
kannalta vakavana asiana."

Sisäinen valvonta ontuu edelleen: "Käyttöoikeuksilla tulisi nykyistä tehokkaammin ra-
joittaa riskialttiiden työyhdistelmien syntymistä ja liian laajoja toimenkuvia. Tämä edellyt-
tää käyttövaltuushallinnan prosessin sisäisen valvonnan kehittämistä. Sovelluskontrollien
3



Pöytäkirjan asiakohta PTK 95/2017 vp
tulisi ohjata oikeaan asiankäsittelyyn niin, että menoja käsitellään valtion talousarviosta
annetun asetuksen mukaisesti. Myös laskutuksen täydellisyyden, oikeellisuuden ja sopi-
muskohdistusmenettelyn kontrolleja tulee parantaa.

Vastuu asiakaspalveluprosesseissa käytettävien tietojärjestelmien sisäisen valvonnan
asianmukaisuudesta ja riittävyydestä sekä siihen liittyvästä tietoturvallisuudesta ei ole ny-
kyisellään selkeä. Sisäisen valvonnan vastuut tulisi riittävästi selkeyttää."

Ja hiukan yritystuista:
"Yritystukia koskeneessa tarkastuksessa selvitettiin, onko yritystukien hakemisessa,

myöntämisessä, maksamisessa ja käytön valvonnassa noudatettu säädöksiä. Lisäksi selvi-
tettiin, onko yritystukien sisäinen valvonta asianmukaisesti järjestetty. Tarkastuksen pe-
rusteella todettiin joitakin yksittäisiä säädösten vastaisia menettelyjä sekä sisäisen valvon-
nan puutteita."

"Valtionavustus on tarpeellinen, jos hanketta ei voitaisi toteuttaa ilman avustusta tai yh-
teiskunnallisesti hyödylliseksi arvioitu hanke toteutuisi ilman valtionavustusta selvästi hi-
taammin tai suppeampana. Valtionavustus ei ole tarpeellinen, mikäli valtionavustuksen ha-
kija pystyisi rahoittamaan hankkeen tai toiminnan omalla rahoituksella tai oman pääoman
ehtoiseen rahoitukseen rinnastuvalla muulla rahoituksella." — Näistä lainvastaisuuksista
on siellä kirjassa esimerkiksi puutuotannon tuesta, lääkärihelikopterituen lopullisesta val-
tionavustuksesta ja yritysten kehittämistuesta. Niitä voi jokainen seurata.

Ja sitten Maahanmuuttoviraston syynistä: "Maahanmuuttoviraston vastaanottotoimin-
nan korvausprosessin sisäistä valvontaa ei ole järjestetty valtion talousarviosta annetun
asetuksen edellyttämällä tavalla. Maahanmuuttoviraston ja vastaanottokeskusten välisten
sopimusten mukaisissa korvausperusteissa on merkittävässä määrin sopimuskohtaista
vaihtelua. Sopimuksiin sisältyy myös ristiriitaisia, puutteellisia ja tulkinnanvaraisia sopi-
musmääräyksiä. Maahanmuuttoviraston menettelytavat vastaanottotoiminnan kustannus-
ten korvauksien maksamisessa ovat eräin osin epäyhtenäisiä. Sisällöllisesti vaihtelevat so-
pimusmääräykset ja epäyhtenäinen korvausprosessi altistavat eri vaiheissa tapahtuville
virheille, ja erilaiset menettelytavat vaikeuttavat myös seurantaa. Puutteita havaittiin myös
vastaanottokeskusten vuosiselvitysten sisällössä ja vastaanottokeskuksiin valtion varoilla
hankitun omaisuuden seurantamenettelyissä."

Tässä muutamia, arvoisa puhemies.

17.15 Mari-Leena Talvitie kok: Arvoisa puhemies! Valtiontalouden tarkastusviraston
vuosikertomuksen päätelmät ovat erityisen ajankohtaisia sekä juuri sellaisia, jotka tähän ti-
lanteeseen sopivat. Ne ovat siis digitalisaatio, rakenteelliset uudistukset, sote- ja maakun-
tauudistus sekä innovaatiot.

Tässä tarkastuskertomuksessa VTV:n pääjohtajana toimiva Tytti Yli-Viikari nostaa
esiin politiikan ja virkamiesvalmistelun kohtaanto-ongelmat. Yli-Viikari toteaa, että tällä
hetkellä nykypolitiikka ei enää taivu aikaavievään virkamiesvalmisteluun, ja suora lai-
naus: "Suomen toimintakulttuuri arviointeineen ja mittauksineen kannustaa pikemmin var-
muuden tavoitteluun kuin uudistavaan riskinottoon. Riskit tulisikin tunnistaa ja niille tulisi
määritellä hyväksyttävä taso, jolloin riskienhallinta sallisi rohkeampaa toimintaa." Tarvit-
semme nimenomaan sitä rohkeampaa, innovatiivisempaa ja tulevaisuuteen katsovaa toi-
mintaa. Yli-Viikari nostaa myöskin esiin, että kokonaisvaltaista riskienhallintaa tukisi val-
tioneuvoston oma riskienhallintapolitiikka.
4



Pöytäkirjan asiakohta PTK 95/2017 vp
Digitalisaatiosta: Digitalisaation myötä palvelujen tuottamiseen osallistuu valtion toimi-
joiden lisäksi yhä useampia osapuolia. Etenkään toimintavarmuutta ja tietoturvallisuutta
koskevat vastuut eivät hallinnossa ole kaikilta osin selvät. Erityisesti jos mietitään tulevia
uudistuksia, joissa ict on ratkaiseva tekijä, tähän täytyy kiinnittää huomattavasti enemmän
huomiota.

Ja sitten vielä kolmantena asiana nämä hankinnat: Innovatiivisuuden edistämisessä jul-
kisin hankinnoin on suurin potentiaali, sillä julkisten hankintojen vuosittainen kokonaisar-
vio Suomessa on tarkastusviraston mukaan jopa 35 miljardia euroa. Esimerkkinä: Oulun
kaupungin hankinnat ovat vuositasolla puoli miljardia. Mutta tämä oli kyllä uusi tieto, että
35 miljardia euroa ovat hankinnat Suomessa.

17.17 Arja Juvonen ps: Arvoisa herra puhemies! Valtiontalouden tarkastusviraston vuo-
sikertomukset ovat aina erittäin hyvää luettavaa, ja tässä on paljon tietoa meille jokaiselle.

Tarkastusvirasto seuraa vakiintuneen käytännön mukaisesti eduskunnalle antamiensa
kertomusten aiheuttamia toimenpiteitä, ja tässä nostetaan muutamia asiakohtia esille.

Mainitaan muun muassa, että "taloudellisuudesta ja tuottavuudesta raportoidaan melko
hyvin, mutta puutteet tavoitteiden asettamisessa vaikeuttavat tulosohjauksen toimivuutta".
Ja tottahan se on, että tavoitteiden pitää olla asetettu sillä tavalla, että niitä pystyy myös sit-
ten seuraamaan. Ja talousarvion noudattamiseen tulee kiinnittää siis huomiota.

Sote- ja maakuntauudistusta käsitellään tässä valtiontalouden näkökulmasta, ja huomio-
ta kiinnitetään olennaisiin toimeenpanon riskeihin ja siihen, että säästötavoitteen toteutta-
minen edellyttää osa- ja välitavoitteita, elikkä niistä on pidettävä kiinni. Tarkastusviraston
näkemyksen mukaan sote-uudistuksen säästötavoite on suuruudeltaan ja aikataulultaan
erittäin kunnianhimoinen, ja sehän on käynyt ilmi lukuisissa kannanotoissa ja jo keskuste-
luissa. Viraston lausunnon mukaan on mahdollista, että se voi myös supistaa palveluvali-
koimaa ja -tasoa, eli se tarkoittaa sitä, että priorisointia tulee olla mahdollisuus tehdä, kui-
tenkin palvelut täytyy säilyttää hyvinä ja monipuolisina.

17.19 Hannu Hoskonen kesk: Arvoisa herra puhemies! Edustaja Leena Meren mainitse-
ma tuulivoiman tukipaketti kieltämättä on osoittautunut kalliiksi, mutta kukapa sillä het-
kellä olisi osannut arvata, [Leena Meri: On aika muuttaa!] arvoisa puhemies, mihin tämä
sähkön hinta Euroopassa kehittyy. No, ne 12 vuoden sopimukset, mitkä parhaillaan ovat
vielä voimassa ja kulumassa pikkuhiljaa loppuun, varmaan jättävät sen opin meille, että
tässä asiassa kannattaa vielä huolellisempi olla. Kukaan ei todellakaan silloin arvannut, mi-
hin ollaan menossa.

Mutta, arvoisa puhemies, toivoisin, että tässä asiassa kiinnitettäisiin seuraavia tukipaket-
teja harkittaessa vielä kokonaisvaltaisemmin huomiota siihen, että meillä uusiutuvan ener-
gian tukia olisi mahdollisuus käyttää muun muassa kotimaisen energiapuun käytön lisää-
miseksi hallitusti. Ne summat, mitkä sinne menisivät — jos nyt esimerkiksi lisätään vaik-
ka 10 miljoonalla kiintokuutiometrillä energiapuun käyttöä — ne roposet, mitä sinne me-
nevät, ovat todella pieniä, mutta niiden vaikuttavuus paikalliseen työllisyystilanteeseen on
radikaali, erittäin hyvä ja positiivinen.

Siitä keskustelusta, pitääkö meidän maksaa tukea Venäjältä tulevalle puulle: sitä minä
en ole koskaan ymmärtänyt, että naapurilta rajan yli, EU-alueen ulkopuolelta, Schengen-
rajan takaa tulevalle puulle joutuu tuen maksamaan sillä perusteella, että on olemassa täm-
möinen kansainvälinen kauppasopimus, jonka perusteella nämä kaikki myönnetään, kaik-
5



Pöytäkirjan asiakohta PTK 95/2017 vp
ki ovat sitä niin sanottua tukikelpoista puuta. Sitä en kyllä ole vielä koskaan itselleni saa-
nut selitetyksi, miksi näin on, mutta olkoon niin.

Mutta joka tapauksessa tulevaisuudessa pitäisi meidänkin kokeilla Euroopan unionissa
joskus olla vaikka sen verran eri mieltä, että voitaisiin kotimaiselle energiapuulle työlli-
syysperusteella taikka sitten uusiutuvan energian perusteella myöntää kotimaista tukea
pikkasen sinne päähän, jossa se työ tehdään, siellä metsässä. Sen jälkeen kun puu on tuotu
tienvarteen, se on vapailla markkinoilla vapaasti käytettävissä kaikille ostajille.

17.21 Aila Paloniemi kesk: Arvoisa puhemies! Kehityspolitiikkaa jo vuosia erittäin lä-
heltä ja syvältä seuranneena ja myös erittäin monissa kehitysmaissa vierailleena minä ih-
mettelen, mihin tietoihin edustaja Meren puheenvuoro viittaa, kun hän väittää, että iso osa
kehitysyhteistyömäärärahoista menee Kankkulan kaivoon. Kyllä nämä selvitykset ja tu-
lokset puhuvat aivan toista. Niitä kannattaa muuten käydä läpi, edustaja Merenkin.

Köyhyyttä on voitu rajusti vähentää kehitysyhteistyön avulla, miljoonat lapset ovat
päässeet kouluun, vesi- ja sanitaatiotilannetta on parannettu ja monet kehitysmaat ovat
myöskin nousseet köyhyydestä keskitulon maiksi. Jokaisessa hankkeessa niistä raportoi-
daan tarkasti etu- ja jälkikäteen, tuloksellisuusmittareita ja valvontaa kehitetään koko ajan.
Ei ole minusta rehellistä väittää, että kaikki tai valtaosa rahoituksesta menisi hukkaan. Ja
tällä kehitysyhteistyöllä nyt voidaan puuttua juuri niihin juurisyihin, joita useimmat puo-
lueet, useimmat ryhmät tässäkin salissa kannattavat. Se on pakolaisuuden juurisyihin puut-
tumista.

17.22 Mikko Savola kesk: Arvoisa herra puhemies! Tässä Valtiontalouden tarkastusvi-
raston raportissa, vuosikertomuksessa, puolustusministeriön hallinnonala on ihailtavaa
seurattavaa siitä, kuten useimpina vuosina aikaisemminkin, että siellä riittävät tulostavoit-
teet ja oikeat ja riittävät tiedot ovat ilman huomautuksia tulleet mainituiksi eli siellä on
asiat hoidettu hyvin.

Mutta haluaisin kiinnittää myös tähän toiseen tärkeään lohkoon, ulkoministeriön hallin-
nonalaan, huomiota, tähän kehitysyhteistyöasiaan, mistä täällä jo keskustelua oltiin käyty-
kin. Tämä raporttihan huomauttaa sinänsä ulkoministeriötä sisäisestä valvonnasta sikäli,
että kehitysyhteistyön tavoitteita tulisi terävöittää. Tässä on varmastikin kyse enemmän sii-
tä raportoinnista kuin siitä, mitä hyviä asioita kehitysyhteistyöllä on aikaansaatu, tehty. Si-
nänsä tämä raporttihan viittaa siihen, että pitäisi keskittyä tiukemmin tiettyihin rajoitettui-
hin kohtiin, mihinkä kehitysyhteistyötä annetaan. Varmasti siinä on sikäli perääkin, että
nyt kun valitettavasti siltäkin sektorilta on jouduttu supistamaan, niin silloin pitäisi hyvin
tarkkaan katsoa ne kohteet, minne kehitysyhteistyötä annetaan. Itselläni on ollut mahdol-
lisuus tutustua joihinkin kehitysyhteistyökohteisiin muun muassa Nepalissa, missä lapsille
annettiin koulutusta, metsänhoitoon opastettiin ja annettiin muutamiin muihin selkeisiin
kohteisiin, muun muassa kyläläisille puhdasta vettä kaivon muodossa ja niin edelleen. An-
nettiin tämäntyyppisiä apuja. Nämä ovat varmasti niitä ensisijaisia kohteita, mihinkä sitä
keskittymistä pitäisi tehdä ja tietysti tähän raportointiin kiinnittää myös huomiota, että
nämä hyvät asiat sitten tulevat tänne niin meidän edustajien kuin muidenkin tietoon.

Sinänsä kehitysyhteistyöstä myös kun vielä puhutaan, niin tässä kokonaisuudessa, mitä
katsotaan kehitysyhteistyöksi, ehkä jatkossa myös tämä kriisinhallinta tulisi tiukemmin ot-
taa tämän kehitysyhteistyölipun alle, koska [Puhemies koputtaa] nämä ovat kuitenkin sitä
samaa yhteistä hyvää työtä.
6



Pöytäkirjan asiakohta PTK 95/2017 vp
17.24 Leena Meri ps: Arvoisa puhemies! Edustaja Paloniemi kehotti minua tutustumaan
näihin. Minä tosiaan tutustuin. Finnwatch — oliko 5.9., tästä oli laajasti mediassa artikke-
leita, Finnfundin sijoituksista. Tämä on tällainen kansalaisjärjestö, niin että en minä näitä
omasta päästäni ole suinkaan keksinyt, enkä minä sanonut, että kaikki kehitysyhteistyö on
tehotonta. Sanoin, että perussuomalaiset ovat olleet valmiita myös leikkaamaan ja vähen-
tämään kehitysyhteistyötä ja kyseenalaistamaan sen tehokkuuden. Ei se ole niin, että kun
minä annan euron, niin se on aina tehokkaasti käytetty. Kyllähän minun täytyy voida kat-
soa, mihin se käytetään. Täällä todetaan, että tulee kehittää tietojärjestelmiä siten, että niitä
voidaan hyödyntää tehokkaasti kehitysyhteistyön tulosten kokoamisessa — no, eihän näi-
tä tuloksia saada koottua — sekä toiminnan raportoimisessa ja kehittämisessä. Jos ei pys-
tytä kokoamaan kunnolla asioita eikä valvomaan niitä kunnolla, niin ei voi tietää. Ei mi-
nusta tosiasioita siinä mielessä kannata millään tavoin väheksyä. Olen tosiaan näihin pe-
rehtynyt mutta kiitän kuitenkin. Otin nämä tiedot täältä raportista.

17.25 Jani Mäkelä ps: Arvoisa puhemies! Tähän kehitysavun ja sen kohdentumisen ky-
symykseen lyhyesti kommentoiden: juurihan siksi on tärkeää puuttua niihin mahdollisiin
kehitysavun väärinkäytöksiin ja tehottomuuksiin niiden rahojen käytössä ja selvittää ne,
että ensinnäkin se raha, mitä me käytämme, menisi niihin tarkoitettuihin asioihin ja sen
avun ja tuen oikeille tarvitsijoille ja että toisinnakin tätä kautta suomalaisilla veronmaksa-
jilla voisi olla varmuus siitä, että verovaramme maailmalla kohdistuvat niihin asioihin, mi-
hin on tarkoitettu.

17.26 Aila Paloniemi kesk: Arvoisa puhemies! Haluan vielä muistuttaa, että juuri saatiin
niin sanotusti uunista ulos kolmas osa kehitysjärjestöjemme evaluaatiota. Siinä evaluoitiin
erittäin monta kehitysjärjestöä juuri sen perusteella, että katsottiin, missä on korjaamisen
paikkaa hankkeissa, miten tehokkaita ne ovat ja kuinka voidaan osoittaa, mitä hyötyä näis-
tä hankkeista kehitysmaissa on. Voin myös vahvistaa sen, että Finnfundin iso evaluointi
tehdään vielä tämän hallituskauden aikana.

Tämä evaluointi on nyt juuri sitä työtä, mitä pitää tehdä, jotta voimme vastata yhä
useampiin kysymyksiin, joita kehityspolitiikan ja kehitysyhteistyön nimissä esitetään. Ky-
symysten esittäminen on tietenkin ihan oikein, mutta yritän nyt vakuuttaa sitä, että meillä
tehdään kyllä erittäin hyvää työtä valvonnan ja tehokkuuden vaatimuksen saamiseksi kan-
sankielelle ja ulos niin, että jokainen ymmärtää, mitä sillä kehitysyhteistyöllä saadaan ai-
kaan.

17.27 Mikko Savola kesk: Herra puhemies! Haluan vain vahvistaa tämän, mitä edustaja
Paloniemi sanoi — edustaja Paloniemi on pitkän linjan kehitysyhteistyötoimija ja alan rau-
tainen ammattilainen — että ei jää sitä väärinkäsitystä, että ainakaan itse olisin tästä asias-
ta eri mieltä. Nimenomaan näitten raporttien avulla se valvonta suoritetaan ja huolehditaan
siitä, että kehitysyhteistyö näihin oikeisiin kohteisiin menee ja varsinkin nyt näinä aikoina,
kun resurssit ovat tiukat ja sinne emme ole pystyneet niin paljon varoja myöntämään kuin
aikaisemmin, että niitten varojen käyttö menee mahdollisimman kohdennetusti ja tarkasti
valvotusti oikeille paikoille.

17.28 Mari-Leena Talvitie kok: Arvoisa puhemies! Haluan myöskin omalta osaltani tu-
kea edustaja Paloniemeä tässä asiassa. Tämä hallitus on tehnyt hyvää työtä. Ensin ministe-
7



Pöytäkirjan asiakohta PTK 95/2017 vp
ri Toivakan, sen jälkeen ministeri Mykkäsen johdolla on nimenomaan perattu, mihin avus-
tuksia on myönnetty ja minkälainen vaikuttavuus niillä on. On myöskin kiinnitetty huo-
miota avustajajärjestöjen taustoihin ja niin edelleen ja myöskin sitten siihen, minkälaista
osaamista suomalaisessa yhteiskunnassa meillä on ja miten me voimme viedä sitä suoma-
laista osaamista osana kehitysyhteistyötä.

Itsekin aikoinaan opiskeluaikana Tansaniassa ja Keniassakin näin sen, että kun saadaan
kylään kaivo, niin erityisesti tytöt ja naiset pääsevät tekemään oikeita töitä eikä tarvitse olla
vedenhakureissulla.

Keskustelu päättyi.

Asia lähetettiin tarkastusvaliokuntaan.
8


