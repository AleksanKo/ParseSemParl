















































DEM8AF3.tmpSave.xml


Pöytäkirjan asiakohta PTK 115/2016 vp
Pöytäkirjan asiakohta 

PTK 115/2016 vp

Täysistunto

Keskiviikko 16.11.2016 klo 13.59—17.26

9. Hallituksen esitys eduskunnalle laiksi maankäyttö- ja rakennuslain muuttamisesta
Hallituksen esitys HE 241/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään ympäristövalio-
kuntaan.

Keskustelu

17.04 Sinuhe Wallinheimo kok:  Arvoisa herra puhemies! Kyseessä todellakin on halli-
tuksen esitys maankäyttö- ja rakennuslain muuttamisesta. Taustalla tähän muutokseen on
EU:n komissiosta kesällä 2015 tullut huomautus siitä, että Suomen maankäyttö- ja raken-
nuslaki tai -asetus ei sisällä yksityiskohtaisia säännöksiä velvollisuudesta laatia SEA-di-
rektiivin edellyttämä ympäristöselostus kaavoituksen yhteydessä eikä myöskään säännök-
siä selostuksen sisällöstä.

Tällä muutoksella halutaan nyt tämä epäkohta korjata, ja lausuntojen perusteella ympä-
ristöministeriölle pitää antaa kiitokset hyvin tehdystä työstä. Muutokset mahdollistavat
muun muassa sen, että jatkossa merkittävien rajat ylittävien hankkeiden, kuten vaikkapa
Nord Stream 2 -kaasuputken, kansallisten yva-prosessien läpinäkyvyys paranee.

Mutta oikeastaan se syy, arvoisa puhemies, miksi tämän puheenvuoron pitäminen on
tässä yhteydessä mielestäni tärkeää, on toinen hallituksen esitys maankäyttö- ja rakennus-
lain muuttamisesta. Kyseessä ovat Juha Sipilän hallituksen hallitusohjelmaan sisältyneet
kaavoituksen ja rakentamisen lupien sujuvoittamiseen tähtäävät toimenpiteet, joista on ol-
lut luonnos hallituksen esitykseksi lausunnoilla menneen kesän aikana. 

Hallitusohjelmassa mainitut maankäytön ja rakentamisen norminpurkutavoitteet ovat
olleet todella selkeät. Niihin ovat sisältyneet muun muassa ely-keskusten tehtävien ja va-
litusoikeuden rajaaminen, yleiskaavan laajempi käyttö rakentamisen perusteena, hajara-
kentamisen helpottaminen, vapaa-ajanasuntojen käyttötarkoituksen muutosten joustavoit-
taminen, kaupan suuryksiköitä koskevan sääntelyn keventäminen, täydennysrakentamisen
ja rakennuksen käyttötarkoituksen muutoksen helpottaminen ja kaavamenettelyn keventä-
minen sekä uusiutuvan energian laitteiden sijoittamisen sujuvoittaminen. Näillä kaikilla
keinoilla voitaisiin olennaisesti laskea suomalaisen rakentamisen hintaa ja siten tuoda uut-
ta dynamiikkaa sitä kaipaavaan kansantalouteemme. Kannattaa kuitenkin muistaa, että esi-
merkiksi Kelan viime vuoden tilastoissa asumiseen annettavien tukien kasvu oli nopeinta
ja esimerkiksi asumistuen saajia tässä maassa oli jo 800 000 kappaletta eli enemmän kuin
Helsingissä on asukkaita. Tilanne on älytön, ja me tiedämme sen.
 Tarkistettu
4.0



Pöytäkirjan asiakohta PTK 115/2016 vp
Ikävä kyllä, arvoisa puhemies, tässä hallitusohjelman tavoitteiden kirjaamisessa lakiin
on tullut isoja ongelmia, ja lausuntokierrokselle osallistuneet tahot ovat kritisoineet esitys-
tä liian virkamiesvinkkelistä kirjoitetuksi. Lopulta asiaan on puuttunut myös hallituksen
asettama lainsäädännön arviointineuvosto, joka on suositellut esitysluonnoksen korjaamis-
ta sen vaikutusarvioissa esiintyvien puutteiden osalta.

Olisinkin ollut kysymässä ministeriltä lisätietoja tämän paljon odotuksiakin herättävän
lain kohtalosta, mutta tällä kertaa en niitä pääse kysymään. Missä vaiheessa esityksen kor-
jaaminen on nyt, ja tullaanko siihen nyt tällä kertaa myös sisällyttämään nämä periaatteet
lupaprosessille annettavasta palvelulupauksesta, yhden luukun periaatteesta sekä merkittä-
vien hankkeiden nopeammasta käsittelystä? Ehkäpä ministeri kuulee viestini ja palaa
asiaan paremmalla ajalla.

17.08 Riitta Myller sd: Arvoisa puhemies! Tässä lakiesityksessä on todellakin kysymys
aika pienestä muutoksesta sen osalta, että komissio on pyytänyt Suomea tarkentamaan
näitten rajat ylittävien hankkeitten ympäristövaikutuksia. Oli tietysti hyvin mielenkiintois-
ta, että tässä yhteydessä otettiin jo tämä isompi maankäyttö- ja rakennuslain muutosehdo-
tus esille. Tähän on varmasti syynsä, että tämä laaja esitys ei ole vielä tullut eduskuntaan
vaan sitä halutaan tarkastella hyvin monelta puolelta, ja tämä on mielestäni hyvä asia. On
äärimmäisen huonoa valmistelua, jos niin iso asia, jolla todella muutetaan niitä rakenteita,
joilla meillä kaavoitusta ja maankäyttöä on tehty, tuodaan tänne ikään kuin hutiloiden ja,
niin kuin tässä sanottiin, hallitusohjelman kirjaimen mukaisesti. Me olemme huomanneet,
että aika monia esityksiä, joita on perusteltu nimenomaan vain sillä, että ne ovat hallitus-
ohjelmassa, on sitten myöhemmin peruttu. Kyllä näin isossa uudistuksessa, kuin tämä tu-
leva uudistus on, yleinen etu on varmasti se, mikä on erityisen painokkaasti otettava mu-
kaan.

Keskustelu päättyi.

Asia lähetettiin ympäristövaliokuntaan.
2


