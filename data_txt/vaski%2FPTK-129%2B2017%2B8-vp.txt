















































DEMA071.tmp.xml


Pöytäkirjan asiakohta PTK 129/2017 vp
Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

8. Hallituksen esitys eduskunnalle laiksi yleisestä asumistuesta annetun lain muuttamisesta
Hallituksen esitys HE 161/2017 vp
Valiokunnan mietintö YmVM 15/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 8. asia.
Käsittelyn pohjana on ympäristövaliokunnan mietintö YmVM 15/2017 vp. Nyt päätetään
lakiehdotuksen sisällöstä.

Keskustelu

18.03 Satu Hassi vihr (esittelypuheenvuoro): Arvoisa puhemies! Hallituksen alkuperäi-
sessä ehdotuksessa on kaksi osaa, joista toisen hallitus peruutti ennen kuin valiokunta oli
saanut käsittelyn päättyneeksi. Se osa, jonka hallitus peruutti, oli osa-asunnossa asuvan eli
kimppa-asujan ja pienissä asunnoissa eli alle 20 neliömetrin asunnoissa asuvien asumistu-
kinormin heikentäminen. Hallitus perui tämän siksi, että havaitsi sen kohdistuvan erityisen
voimakkaasti opiskelijoihin. Ympäristövaliokunta on yksimielisesti iloinen siitä, että tämä
osa hallituksen esityksestä peruttiin, ja esittää vastaavasti täysistunnolle, että 10 §:n muu-
tos poistetaan hallituksen esityksestä.

Valiokunta korostaa myös sitä, että kimppa-asumista ei tule vaikeuttaa, vaan päinvas-
toin sitä tulisi helpottaa muun muassa siten, että laaditaan selkeä ohjeistus siitä, miten niin
sanotussa kimppa-asunnossa voi asua menettämättä asumistukeaan. Ja valiokunta toteaa,
että tulevaisuudessa on tarvetta myös innovatiivisille uusille ratkaisuille, jotka sisältävät
eriasteista yhteisöllisyyttä esimerkiksi ikääntyvien mutta myös muiden ihmisryhmien asu-
mismuotona. Valiokunta lisäksi toteaa, että tällä hetkellä pieniin asuntoihin kohdistuu eri-
tyisen voimakas kysyntä, ja sellaisia muutoksia järjestelmään, jotka entisestään voimista-
vat tätä kysyntää, ei tulisi tehdä, ja tämänkin vuoksi valiokunta on iloinen siitä, että tämän
osan esityksestä hallitus peruutti.

Toinen osa hallituksen esitystä on indeksimuutos siten, että asumistuen enimmäismäärä
sidottaisiin jatkossa elinkustannusindeksiin, eikä vuokraindeksiin kuten tähän asti, ja lisäk-
si ensi vuonna sovellettaisiin tämän vuoden enimmäisasumismenoja eli tehtäisiin vuoden
mittainen indeksijäädytys. Tämä on luonteeltaan säästöpäätös, ja tältä osin valiokunta on
erimielinen.

Valiokunta kokonaisuudessaan toteaa myös, että hallituksen esityksessäkin arvioidaan,
että näin saatavasta asumistuen säästöstä noin 40 prosentin arvioidaan siirtyvän toimeen-
tulotuen menoksi. Viittaan myös perustuslakivaliokunnan lausuntoon, jossa perustuslaki-
valiokunta arvostelee sitä, että tässä ohjataan etuudensaajia viimesijaiseksi tarkoitetun toi-
meentulotuen saajiksi, mutta valiokunnan enemmistö on tämän osan hallituksen esitykses-
 Tarkistettu
4.1



Pöytäkirjan asiakohta PTK 129/2017 vp
tä valmis hyväksymään. Tästä hallituksen esityksen osasta valiokunnan sosiaalidemokraat-
teihin, vasemmistoon ja vihreisiin kuuluvat jäsenet ovat jättäneet vastalauseen, jossa esite-
tään hallituksen esityksen hylkäämistä. — Kiitoksia.

18.07 Riitta Myller sd: Arvoisa puhemies! Meillä on taas esimerkki sellaisesta hallituk-
sen esityksestä, joka on tehty hutaisten ja hätäisten. Niin kuin tässä kuulimme, puolet siitä
on sitten peruttu valiokunnan käsittelyn aikana. On kyllä äärimmäisen tärkeätä, että vii-
meistään tässä vaiheessa huomattiin, että tämä esitys on täysin käsittämätön. Tämä asia
tuotiin esille niin perustuslakivaliokunnan lausunnossa kuin asiantuntijakuulemisessakin.
Osa-asuntonormi ja se, että pienten, alle 20 neliön suuruisten asuntojen asumismenoille
otettaisiin käyttöön erillinen enimmäismeno, todettiin sekä asumisen tukemisen näkökul-
masta että yleisen asuntopolitiikan näkökulmasta erittäin huonoksi. Yleisen asuntopolitii-
kan näkökulmasta tämä olisi merkinnyt lisäpainetta yksiöihin ja edelleen niitten vuokrien
nousemista, erityisesti täällä pääkaupunkiseudulla. Tiedämme, että hintapaine on jo nyt
erittäin suuri.

Tämä asumisen tukemisen näkökulma on myös sellainen, niin kuin täällä valiokunnan
puheenjohtaja totesi, että se olisi erityisesti opiskelijoihin koskenut. Mutta vaikka tämän
lain heikoin lenkki laista poistettiin, edelleen se, mikä siihen jäi, eli tämä indeksimuutos,
käytännössä on asumistuen leikkaus. Esitetyssä muodossaan lainmuutos heikentää yleistä
asumistuen tasoa ja näin vaikeuttaa jo valmiiksi kaikkein heikoimmassa asemassa olevien
kansalaisten tilannetta.

Hallituksen esityksessähän yleisen asumistuen enimmäismenot sidottaisiin vuokrain-
deksin sijasta elinkustannusindeksiin, ja ensi vuodelle enimmäismenot esityksen mukaan
jäädytetään tämän vuoden tasolle. Esitystä perustellaan sillä, että halutaan vähentää vuok-
rien noususta johtuvaa asumistukien nousua. Tätä vastaan voidaan opponoida, esimerkiksi
Kelan ja VATTin tutkijat ovat päätyneet siihen, että asumistuen erot eivät heijastu vuok-
riin eikä asumistuen nousu heijastu vuokriin. Vaikutukset tukien saajiin sen sijaan ovat
kiistattomat. Muutos pahentaa eriarvoistumiskehitystä heikentämällä kaikkein haavoittu-
vimmassa taloudellisessa asemassa olevien väestöryhmien toimeentuloa. Tämä heikennys
on myös aikaa myöten paheneva, jos asumismenot kasvavat elinkustannusindeksiä voi-
makkaammin.

Hallituksen esittämät leikkaukset ovat kaiken kaikkiaan väärä lääke asumiskustannus-
ten nousun hillitsemiseksi. Yleisen asumistuen keskeisin ongelma on tukea myönnettäessä
hyväksyttävä vuokratason alhaisuus verrattuna markkinavuokriin. Ratkaisu ei voi olla asu-
mistuen heikentäminen, mikä johtaa yhä useamman ihmisen kohdalla omavastuuosuuden
kasvuun ja asumistuen korvaamiseen toimeentulotuella. Tästä ei siis synny säästöjä vaan
lisäkustannuksia, ja ne lisäkustannukset ovat siellä viimesijaisen toimeentulotuen parissa.

On tärkeää hillitä asumiskustannusten nousua. Siitä varmasti olemme kaikki samaa
mieltä, mutta se ei tapahdu sitä kautta, että asumistukea koko ajan heikennetään. Yhteis-
kuntapoliittisesti, kaupunkipoliittisesti, yhdyskuntapoliittisesti on tärkeää saada kohtuu-
hintaisia asuntoja ja sitä kautta aito vaikutus siihen, että asuntoja on ja nimenomaan koh-
tuuhintaisia asuntoja on saatavilla.

Tähän loppuun sanon vielä sen, että valiokunnan hyväksymä mietintö oli myös erittäin,
erittäin kriittinen tätä hallituksen esitystä kohtaan. Itse asiassa se, mitä valiokunnan mie-
tintöön oli kirjattu, riittäisi siihen, että sillä perusteella tätä lakiesitystä ei pitäisi hyväksyä,
2



Pöytäkirjan asiakohta PTK 129/2017 vp
mutta tämä jätetty vastalause vielä varmistaa sen. Siinä on esitetty, että tätä lakiesitystä ei
hyväksyttäisi.

18.12 Silvia Modig vas:  Arvoisa puhemies! Edustaja Myllerin hyvästä puheenvuorosta
on hyvä jatkaa. Meillä on siis taas yksi esitys, millä tietoisesti lisätään toimeentulotuen saa-
jien määrää. Tätä on erittäin vaikea ymmärtää. Vaikka tästä esityksestä on nyt suurimmat
hulluudet poistettu tai ollaan poistamassa — eli ei leikata pienten, alle 20 neliön yksiöiden
eikä kimppakämppien osalta asumistukea — tässä jää kuitenkin edelleen voimaan se, että
vuokraindeksistä siirrytään elinkustannusindeksiin ja enimmäisasumismenot jäädytetään
vuoden 2017 tasolle. Kun tiedetään, että vuokrat kasvavat elinkustannuksia selvästi no-
peammin, on tämä iso heikennys asumistuen tasoon.

Edelleen tämänkin esityksen perusteluissa hallitus viittaa siihen, että vuokrien nousu ja
tukien nousu voimistavat toinen toisiaan. Tilastot eivät tätä tue. Jos katsotaan tilastoja taak-
sepäin, niinä vuosina, kun asumistukimenot on jäädytetty tai leikattu, vuokrien nousu ei ole
katkennut. Tästä ei ole ollut mitään yksiselitteistä tutkimustietoa, mutta viimeisimpänä
asiaa on tutkinut VATT, ja heidän lopputulemansa on se, että asumistuen muutoksien vai-
kutus vuokriin on luultua pienempi. Sen sijaan on selvää näyttöä siitä, että asumistuen hei-
kennykset näkyvät toimeentulotukimenojen kasvussa. Ainoa kestävä tapa vähentää asu-
mistukimenoja on varmistaa, että meillä on riittävästi kohtuuhintaisia asuntoja — ja ni-
menomaan kohtuuhintaisia vuokra-asuntoja.

Ministeri Orpo on kaksi kertaa ministeriaitiosta puheellaan osoittanut, että hän ei tiedä,
miten asumistukijärjestelmä toimii. Hän perusteli aiempia asumistukiheikennyksiä sano-
malla, että asumistukien taso vaikuttaa vuokrien tasoon, koska asumistuki kattaa 100 pro-
senttia vuokrasta. Näin kaukana on valtiovarainministerin todellisuus niitten ihmisten to-
dellisuudesta, jotka joka kuukausi taistelevat vuokransa kanssa. Uskon, että muu eduskun-
ta on paremmin asiasta perillä, mutta muistutuksena: meillähän on siis enimmäisasumis-
meno, joka on määritelty kunnittain. Se ei missään kata 100:aa prosenttia vuokrasta. Täällä
Helsingissä se jää hyvin, hyvin pitkälle 100 prosentista. Me tiedämme, että yli 70 prosen-
tilla asumistuen saajista tämä ylittyy, ja Helsingissä asumistuki voi helposti jäädä puoleen
itse vuokrasta. Itse asiassa minusta on pelottavaa, että valtiovarainministeri ei yhden kes-
keisen tuen toimintaa sen paremmin tunne. Mutta sitä taustaa vasten ei ole ihme, että täm-
möisiä esityksiä meille tuodaan.

Kun tässä alun perin haluttiin alentaa muun muassa kimppakämppien asumistukea, niin
tämä ajatushan on siis aivan järjetön. Pienet yksiöt ja kimppakämpät ovat jo valmiiksi niitä
kaikkein edullisimpia asumisen muotoja. Tällä muutoksella olisi pakotettu nämä ihmiset
etsimään kalliimpaa asuntoa itselleen, koska se olisi asumistuen kannalta ollut kannatta-
vampaa. Jos kimppakämpässä asuminen olisi tehty kannattamattomaksi, olisivat ihmiset
siirtyneet etsimään yksiöitä eli niitä asuntoja, joissa vuokrat ovat jo kaikkein korkeimmat,
niitä asuntoja, joihin on jo suurin kysyntä. Kysynnän ja tarjonnan lain mukaan tämä lisäisi
entisestään niiden asuntojen kysyntää, joista on suurin pula. Tämä tietysti johtaa siihen,
että vuokrat nousevat, eli se toimisi täysin päinvastoin kuin hallitus esitystänsä perustelee.
Tämä olisi ollut täyttä hölmöläisten säästämistä.

Vaikka nämä suurimmat hullutukset on esityksestä poistettu, on kokonaisuus edelleen
kestämätön. Kuten hallituksen omassa esityksessä todetaan, asumistuen alentaminen siir-
tää painopistettä asumistuesta toimeentulotukeen. Kuten hallituksen omassa esityksessä
todetaan, arvioidaan, että 40 prosenttia asumistuen säästöistä siirtyy toimeentulotukime-
3



Pöytäkirjan asiakohta PTK 129/2017 vp
noihin. Hallitus myös toteaa esityksessään itse, että tukijärjestelmää ja asuntopolitiikkaa
tulisi tarkastella ja kehittää kokonaisuutena. Ei kai kukaan ihan tosissaan katso, että tämä
hallitus on tätä kokonaisuutena ja pitkäjänteisesti kehittänyt.

Vastalausetta kirjoittaessa tulee hyvin paradoksaalinen olo. Kaikki vastalauseen perus-
telut löytyvät hallituksen omasta esityksestä. Jos hallitus ei pysty kuuntelemaan oppositio-
ta tai asiantuntijoita, niin kuuntelisitte edes itse itseänne. Teidän itse esittämienne peruste-
lujen mukaan tätä koko esitystä ei voi hyväksyä, vaan se tulisi hylätä.

18.17 Eeva-Maria Maijala kesk:  Arvoisa puhemies! Asumistukimenot ovat kasvaneet
todella paljon, nimittäin vuonna 2014 ne olivat 741 miljoonaa, mutta jo vuonna 2016 ne
olivat 1 081 miljoonaa. Kasvu on ollut siis todella valtavaa, ja jotakin on pakko alkaa te-
kemään, jotta tämä kehitys saataisiin pysäytettyä. Samanaikaisesti vuokrien taso on nous-
sut kohtuuttomasti, ja siitä me emme voi kuitenkaan päästä mihinkään. Tilanne on tämä, ja
jotain on tehtävä.

Hallitus on alkanut toimenpiteisiin, ja tämä on yksi toimenpide, jolla tätä asiaa viedään
eteenpäin, ja tällä esityksellä tätä tilannetta saadaan hillittyä edes vähäsen. Ikävää on se,
että tämä päätös lisää toimeentulotukimenoja, mutta kun tämä kokonaisuus on se, että asu-
mismenojen kasvu pitää saada pysähtymään, jotain on tehtävä, ja tämä on tässä vaiheessa
löydetty järkevä vaihtoehto. [Välihuutoja]

Sitten hallituksen esityksessä oli mukana erityisesti opiskelijoihin kohdistuva osa-asu-
minen ja alle 20 neliömetrin suuruisten asuntojen enimmäisasumismenot, tämä ehdotus
koskee näitä. Tämä on näitä koskeva ehdotus, ja tämä ehdotushan olisi nyt sitten koskenut
yli 12 000:ta opiskelijaa, todella isoa määrää henkilöitä. Opiskelijat ovat siirtyneet opiske-
lijoitten asumistuesta yleisen asumistuen piiriin vasta 1.8.17. Muutos on ollut vasta, ja
tämä sekoitti työn alla olevaa esitystä.

Tämä hallituksen esitys tuli yllättäen meille ympäristövaliokuntaan. Asumisasiat sinän-
sä kuuluvat ympäristöministeriöön, ja sitten taas asumistukiasiat kuuluvat sosiaali- ja ter-
veysministeriöön. Aluksi me luulimmekin, että tämä on sosiaali- ja terveysvaliokunnan
asioita ja heillä on tästä asiasta vastuu, emmekä olleet mukana myöskään tämän esityksen
valmistelussa. Saimme näin ollen, valiokunnan henkilöt, hyvin vähän aikaa perehtyä tähän
hallituksen esitykseen. Kuulimme sitten valiokunnassa asiantuntijoita, jolloin totesimme,
että tämä osa-asumisen tukiasia oli valmisteltu huonosti eikä vastannut lain tavoitteita.

Asiantuntijakuulemisella valiokunnassa on siis merkitystä, ja meidän tehtävämme siellä
valiokunnassa onkin sitten tarkistaa, etteivät huonot esitykset mene läpi. Tämä meni liian
pitkälle, sitä ei kukaan voi kieltää, mutta tämä osoittaa sen, että meillä riviedustajillakin
siellä valiokunnassa on paljon merkitystä ja asiantuntijoilla on merkitystä, kun he esittävät
asioita. Järkevä hallitus voi sitten pysäyttää huonot esitykset, kun me keskustelemme [Vä-
lihuuto] näistä asioista, ja tässä hallitus osoitti todella paljon järkevyyttä, kun he pystyivät
pysäyttämään tämän asian. Minä arvostan ja kunnioitan nyt sitten ministereitä todella pal-
jon siitä, että he kuuntelivat meitä näistä asioista. Hyvä hallitus voi tunnustaa senkin, että
virheitä on tehty, koska täydellisiähän meistä ei kukaan ole.

Eli hallitus päätti 28.11.17, että se peruu näiltä osin muutosehdotuksen erityisesti opis-
kelijoihin kohdentuvien kokonaisvaikutusten vuoksi. Vaikutusten arviointia ei oltu tehty
riittävästi, eikä esityksen toteuttamiselle ollut riittävää tietopohjaa. Eli vielä kerran kiitos
asiantuntijoille ja kiitos ministereille ja hallitukselle kyvystä korjata tilannetta.
4



Pöytäkirjan asiakohta PTK 129/2017 vp
Opiskelijoitten asiat ovat meille todella tärkeitä, he ovat kuitenkin meidän tulevaisuu-
temme, [Eduskunnasta: Ei uskois!] ja nyt sitten niin kuin näiden asumistukimenojen osal-
takin meidän on selvitettävä ja etsittävä konsteja, joilla asumistukimenoja saadaan jatkos-
sa hillittyä ja asuntojen vuokrankorotus saataisiin pysähtymään.

18.22 Arja Juvonen ps: Arvoisa rouva puhemies! Tässä hallituksen esityksessä ehdote-
taan muutettavaksi yleisestä asumistuesta annettua lakia ja lisäksi esityksessä enimmäis-
asumismenot sidottaisiin vuokraindeksin sijasta elinkustannusindeksiin.

Meillä jokaisella on varmasti mielessä ajatus siitä, mitä on hyvä ja kohtuuhintainen asu-
minen. Se on myös aihe, josta eduskunnassa puhutaan toistuvasti. Perussuomalaisilla on
vaihtoehtobudjetissa yksi esityskohta, mikä kuuluu näin: asumisen halpuutuksen malli. Eli
perussuomalaisilla on malli siihen, millä tavalla asumista tulisi halpuuttaa, ja se olisi myös
mahdollista. Tämä nyt esillä oleva esitys ja tehtävät muutokset eivät meidän mielestämme
vastaa käsitystä siitä, mitä on hyvä ja kohtuuhintainen asuminen, varsinkin kun asumistu-
kea on jo leikattu kahtena edellisenä vuonna. Ja vielä kun mietitään se, mitkä ovat vuokra-
tasot ja millaisessa nousussa vuokrat vuodesta toiseen ovat, niin emme pidä tätä esitystä
hyvänä ja tähän tuleekin sitten hylkäysesitys ajallaan.

Perussuomalaisten mielestä hyvä, edullinen, kohtuuhintainen asuminen kuuluu kaikille.
Erityisesti pääkaupunkiseutu, joka painii edelleen ja toistuvasti ja jatkuvasti kohtuuhintais-
ten asuntojen puutteessa, pitäisi saada kuntoon. Nuorille opiskelijoille, pienituloisille asun-
toja. Ja vielä erittäin tärkeää on muistaa se, että asumisen kustannukset eivät saisi olla es-
teenä työnteolle tai sille, että liikut työn perässä. Siihenhän myös hallitus kannustaa, että
ihmisten tulee lähteä työpaikan perässä eikä muuttaa ihan muuten vain, mutta työn perässä
muutetaan pieniltä paikkakunnilta kalliille alueille pääkaupunkiseudulle, monesti asunnot-
tomaksi.

18.24 Li Andersson vas:  Arvoisa puhemies! On toki ihan tervetullutta, että tämä osa-
asunnon normi nyt tästä esityksestä poistettiin eli siltä osin tätä esitystä parannettiin, mutta
edustaja Maijalalle on pakko kommentoida sen verran, että tämän esityksen huonous, mitä
tähän osa-asunnon normiin tulee, oli kyllä tiedossa ennen valiokuntakäsittelyä, ja olisi
myös pitänyt olla niin ministerin kuin kansanedustajien tiedossa, koska tämä esitys sai hy-
vin laajaa kritiikkiä jo lausuntokierroksen aikana, eli sitä ei olisi lainkaan pitänyt tuoda
eduskuntaan tässä muodossa.

On myöskin hieman irvokasta, että keskustan edustaja sanoi, että hallitus välittää opis-
kelijoista, kun nimenomaan opiskelijat kuuluvat niihin ryhmiin, joilta tämä hallitus on lei-
kannut kaikista eniten, eli suurimmat yksittäiseen etuuteen kohdistuneet leikkaukset tä-
män kauden aikana kohdistettiin opintorahaan eli jo valmiiksi pienituloisten suomalaisten
toimeentuloon.

Mutta, arvoisa puhemies, kuten tässä on tuotu esille, niin valitettavasti nämä muut asu-
mistuen heikennykset ovat edelleen tässä esityksessä. Ja kun muun muassa pääministeri
kesän aikana puhui siitä, että leikkausten tie on nyt käyty loppuun, niin tämä on kyllä yksi
esitys, jolla edelleen leikataan kaikista pienituloisimmilta suomalaisilta. Tämä enimmäis-
asumismenojen jäädyttäminen heikentää asumistuen tasoa välittömästi, ja pitkällä aikavä-
lillä tämä siirto elinkustannusindeksiin tulee myöskin tarkoittamaan sitä, että asumisen
tuen taso tulee jäämään jälkeen yleisestä vuokrakehityksestä.
5



Pöytäkirjan asiakohta PTK 129/2017 vp
Ilmeisesti tämä hallituksen halu heikentää asumistukea perustuu tietämättömyyteen sii-
tä, miten asumistuki toimii. Haluan taas kerran siteerata valtiovarainministeri Petteri Or-
poa, joka kyselytunnilla sanoi, että jos me korvaamme käytännössä 100-prosenttisesti
vuokran, se johtaa vääjäämättömästi vuokrien kasvuun, mikä on nähtävissä käyristä ja ti-
lastoista. Tämä on siis täysin virheellinen väittämä. Vuonna 2015 Kelan mukaan asumis-
tuki kattoi keskimäärin 49 prosenttia todellisista asumiskustannuksista [Puhemies koput-
taa] eli noin puolet, eli tältä osin hallituksen tiedot ovat kyllä hyvin heikolla tolalla.

18.26 Krista Mikkonen vihr:  Arvoisa puhemies! On totta, että asumistukimenot ovat
kasvaneet, ja on totta, että asumisen kustannukset ovat kasvaneet. Varmastikin jotain pitää
tehdä, mutta on typerää tehdä jotain vain summassa, selvittämättä, mitä niillä esityksillä on
vaikutusta. Sen takia ehdottomasti tarvittaisiin tämmöinen asumisen tukijärjestelmän ko-
konaistarkastelu, ja vasta sen jälkeen kannattaa tehdä sitten niitä muutoksia ja miettiä, mi-
ten varmistamme sen, että asumiskustannukset eivät kellään kohoa niin suuriksi, ettei niis-
tä selviä, jotta on riittävästi tukea siihen asumiseen ja jottei toisaalta pakoteta sitten korkei-
den asumiskustannusten vuoksi ihmisiä siirtymään toimeentulotukeen, koska sen me kaik-
ki tiedämme, että toimeentulotuen pitäisi olla viimesijaista ja väliaikaista, ja silloin jos asu-
miskustannukset pitää hakea sieltä, se ei sitä ole eikä se tuo niitä säästöjä, mitä tällä esityk-
sellä oltiin hakemassa. Me tiedämme, että totta kai täytyy olla lisää tarjontaa asunnoista,
varsinkin pienistä asunnoista, joista on suuri pula, ja näihin keinoihin kannattaisi panostaa,
ei siihen, että heikennämme jo ennestään pienillä tuloilla toimeentulevien asemaa sillä, että
heidän asumistukeaan kohtuuttomasti leikataan.

Täytyy antaa tässä vaiheessa kiitos valiokunnalle ja erityisesti sen puheenjohtajistolle
hyvästä ja perusteellisesta työstä tämän lakiesityksen suhteen, niin että siitä nyt on kuiten-
kin saatu poistettua se kimppakämppien asumistuki, joka olisi ollut aivan järjetön ja vain li-
sännyt kustannuksia, niin kuin edustaja Modig sanoi. Mutta todellakin, tässä esityksessä
tällaisenaankaan ei ole mitään järkeä, ja ei kannata vain tehdä jotain, vaan silloin kun teh-
dään asioita, niitten pitäisi perustua tutkittuun tietoon ja selvityksiin.

18.28 Satu Hassi vihr: Arvoisa puhemies! Haluan sen lisäksi, mitä äsken valiokunnan pu-
heenjohtajana toin esille, korostaa myöskin sitä, että asumisen tukijärjestelmää pitäisi kat-
soa kokonaisuutena. Tarkastusvaliokuntahan hiljattain teetti asuntopolitiikan kokonaisuu-
desta raportin, johon liittyviä asiantuntijoita useiden valiokuntien jäsenet, myös ympäris-
tövaliokunnan jäsenet, kuulivat hiljattain. Siinä tuli hyvin selvästi esille se, että kaikissa
Suomen kanssa vertailukelpoisissa maissa asumisen tuki on sekä toisaalta kysyntätukea,
eli asumistuen kaltaisia tukimuotoja, että myöskin tarjonnan tukea. Suomessa tämä tarjon-
nan tuki on laskenut erittäin voimakkaasti ja sen rahamäärä on aivan häviävän pieni tällä
hetkellä verrattuna kysynnän tukeen.

Olisi hyvin tärkeätä, että tarkasteltaisiin myös sitä, onko tämä asumisen tukijärjestelmä
kokonaisuudessaan tällä hetkellä tarkoituksenmukainen, ja tähän liittyy myöskin se halli-
tuksen perustelu tälle indeksijäädytykselle — jota sinänsä vastustan — että halutaan kat-
kaista semmoinen kierre, että asumistuki nostaa vuokria ja asuntojen hintoja ja sitä kautta
lisää taas tuen tarvetta. Voi hyvin olla, että tällaista köyhimpiin ihmisiin kohdistuvaa leik-
kausta täsmällisemmin tätä hallituksen sinänsä legitiimiä pyrkimystä [Puhemies koputtaa]
palvelisi asuntojen kysyntätuen [Puhemies: Aika täynnä, ellette halua jatkaa täällä puhuja-
korokkeella!] eli asuntorakentamistuen lisääminen.
6



Pöytäkirjan asiakohta PTK 129/2017 vp
18.30 Riitta Myller sd: Arvoisa puhemies! On todella tärkeää keskustelua se, mitä tässä
käydään. Hallituksen edustajat sanovat, että kun asumistukimenot nousevat, on pakko teh-
dä jotain. Kannattaa kyllä ensin miettiä sitä, mitä tehdään, niin että se, mitä tehdään, koh-
distuu niihin asioihin, joita halutaan korjata. Nyt kun on pakko tehdä jotakin, niin tämä la-
kiesitys on esimerkki siitä, että silloin kyllä mennään aika rajusti huonoon suuntaan. Sen
sijaan, aivan kuten perustuslakivaliokunta on todennut ja myös hallitus omissa perusteluis-
saan on todennut, nyt tarvittaisiin kokonaisvaltaista uudistusta. Taustaksi kannattaa muis-
taa se, että edellinen hallitus teki asumistukiuudistuksen, ja nyt sitä ollaan ikään kuin pala-
pelimäisesti murentamassa ilman, että minkäänlaista seurantaa tai arviota siitä olisi tehty. 

Valiokunnan puheenjohtaja otti täällä esille sen, että mitkä olisivat niitä todellisia asioi-
ta, jotka tähän vaikuttaisivat, eli miten saadaan kohtuuhintaista asuntotuotantoa tarjontatu-
kien avulla. Totta on, että samaan aikaan, kun tarjontatuet — eli se, millä niitä kohtuuhin-
taisia asuntoja rakennetaan — ovat laskeneet, niin kysyntätuet eli asumistuet ovat nous-
seet. Nyt pitäisi todella miettiä sitä, miten niitä kohtuuhintaisia asuntoja saadaan. Ympä-
ristövaliokunta yksimielisesti pari vuotta sitten lausui, että tätä pitkää korkotukimallia pi-
tää kehittää. Nyt hallitus on antanut siitä esityksen, mutta asiantuntijoitten mukaan se vie
ojasta allikkoon. Se ei paranna näitten kohtuuhintaisten asuntojen rakentamismahdolli-
suutta, päinvastoin.

18.33 Silvia Modig vas: Arvoisa rouva puhemies! Täällä nyt hoetaan tätä, että kun asu-
mistukimenot ovat kasvaneet, niin jotain täytyy tehdä. Mutta mikä ilo se on säästää asu-
mistukimenoista, jos se sitten menee toimeentulotukimenoihin? Toimeentulotuki on siis
todella tärkeä viimesijainen tuen muoto olla olemassa. Se on tarkoitettu väliaikaiseksi nii-
hin tilanteisiin, joissa ihminen on todella pulassa taloudellisesti. Sitä ei ole tarkoitettu py-
syväksi tueksi varsinkaan kattamaan asumisen kustannuksia. Mutta nyt tällä esityksellä te
siirrätte ison osan ihmisiä toimeentulotuelle siten, että se pysyvällä tavalla pitää huolen sii-
tä, että pystyy hoitamaan oman vuokransa. Toimeentulotuki on myös hyvin passivoiva
tuen muoto. Sillä on oma osansa, kun puhutaan syrjäytymiskehityksestä, ja pitäisi viimei-
seen asti välttää sitä, että kukaan joutuu toimeentulotuelle varsinkaan pysyvästi.

Ainoa tapa saada asumistukimenoja kestävästi alaspäin on varmistaa kohtuuhintaisten
asuntojen ja kotien riittävyys. Se tarkoittaa riittävää asuntotuotannon määrää, se tarkoittaa
kuntien vahvaa maa- ja tonttipolitiikkaa siinä, mitä rakentuu, mutta määrän sijaan on pak-
ko kiinnittää huomiota myös laatuun. On varmistettava, että syntyy nimenomaan kohtuu-
hintaisia vuokra-asuntoja. Ja tässä meillä on monia mahdollisuuksia, joita me emme käytä
riittävästi hyväksemme. Meillä on esimerkiksi ryhmärakentamisen malli, joka parhaim-
millaan voi tuoda uudenlaista asumista alle markkinahintojen ja siten vaikuttaa hintakehi-
tykseen. Ja se, mihin edustaja Myller hyvin viittasi, on se, että 40 vuoden korkotukea on
kehitettävä niin, että siitä tulee houkutteleva vaihtoehto. Hallituksen esitys kymmenen
vuoden korkotuesta osoittautui suutariksi jo syntyessään, niin me sanoimme kyllä valio-
kunnassa jo silloin. Tarvittaisiin siis oikeasti toimiva, houkutteleva korkotuki. Ja kolmas
tapa: Me emme voi ajatella, että kunnalliset yleishyödylliset yhtiöt yksinään pystyisivät
hoitamaan kohtuuhintaisen tuotannon tarpeen. Meidän täytyy luoda väyliä ja keinoja, että
me saamme uusia aidosti yleishyödyllisiä asuntotuottajia markkinoille.

18.35 Leena Meri ps: Arvoisa rouva puhemies! Tässä edustaja Juvonen hyvin kertoi pe-
russuomalaisten asumisen halpuutuksen mallista, joka meillä on meidän vaihtoehtobudje-
7



Pöytäkirjan asiakohta PTK 129/2017 vp
tissamme. Sitä miettii, kun lukee lehdistä, mistä me saisimme näitä edullisia vuokra-asun-
toja, kun sellaisia ei ole tarjolla edes pääkaupunkiseudulla ja lehdistä saa jatkuvasti lukea,
kuinka ikäihmiset puhuvat siitä, että he joutuvat vaihtamaan pienempiin asuntoihin. Kun
täällä joku puhui jostakin konkretiasta, niin perussuomalaisten vaihtoehtobudjetissa sivuil-
la 6 ja 7 meillä on useampiakin toimenpiteitä, joihin meillä on myös varattu rahallisia pa-
nostuksia. Tuossa edustaja Juvonen toi muutamia esille, mutta muistuttaisin, että meillä on
myös asunnottomuuden poistamiseen rahaa. Meillähän on Suomessa noin 7 000 asunno-
tonta — tietysti riippuu vähän siitä, miten laskee — ja myös se on eräs ongelma. He eivät
voi nauttia edes pienestäkään asumistuesta, kun heillä ei ole sitä asuntoakaan, missä olla.
Meillä on sinne 10 miljoonan euron lisäpanostuksia, ja olemme miettineet, että voisi esi-
merkiksi toteuttaa kolmannen sektorin järjestöjen kautta — meillähän on nyt tyhjilleen jää-
neitä vastaanottokeskuksia — että ihmiset pääsisivät edes lämpimään.

Sitten meillä on muuttoavustuksen käyttöönotto kahden asunnon loukkua varten. Jos ha-
luaa lähteä työpaikkaan toiseen paikkaan, niin saisi koeajan ajan asumiseen tukea, koska
jokainen ymmärtää, että kahden asunnon loukku on todella, todella merkittävä ja huono
asia. Lisäksi meillä on lämmityspolttoaineen veronkorotuksen peruminen, josta tulee vielä
myöhemmin lisää, ja sitten sähkön siirtohintojen halpuuttaminen, koska asumiseenhan
kuuluu vuokran lisäksi — tai sitten, jos on omistusasunto, yhtiövastikkeen lisäksi — myös
sähköt ja kaikki lämmityskulut ja se on kokonaisuus. Ihmiselle pitäisi jäädä vähän muu-
hunkin kuin pelkkien seinien maksamiseen. Se on kokonaisuus, kuten myös perustuslaki-
valiokunta on todennut.

18.37 Hannu Hoskonen kesk: Arvoisa rouva puhemies! Tämä hallituksen esitys tarttuu
aivan oikein päivänpolitiikan kuumimpaan asiaan, kustannusten nousuun tässä maassa ja
nimenomaan asumiskustannusten nousuun. Asumiskustannukset nousevat — aivan oikea
huomio sinänsä — ja siinä sitten asumiskustannusten nousun myötä nousevat myös asu-
mistuet, ja siihen asumistukien nousuun tässä puututaan. Se on nimenomaan aivan ajan-
kohtainen tarttuminen tähän suureen epäkohtaan, joka Suomessa tällä hetkellä on menossa.

Asumismenot ehdotetaan sidottaviksi vuokraindeksin sijasta elinkustannusindeksiin,
mikä on aivan oikein, koska vuokraindeksillä näköjään on tapana lähteä karkaamaan aina,
ja sitä kauttahan luodaan kustannusautomaatti, jota ei edes valtio pysty enää koskaan mak-
samaan. Ja on syytä muistaa myös oppositiossa, että meillä on 107 miljardia velkaa jo nyt
ja 3 miljardia vielä ensi vuonnakin joudutaan ottamaan lisää, että pystytään kulumme mak-
samaan — että ei tässä nyt kannata henkseleitä läiskytellä sillä, että meillä on varaa tähän.

Alun perinhän asumistuki luotiin tähän maahan sitä varten, että vähävaraisilla ihmisillä
olisi mahdollisuus tasokkaaseen asumiseen tässä maassa. Periaate on hyvä, ja siitä periaat-
teesta pitää pitää kiinni, mutta oli kyllä vaikea kuulla ja piti ihan korvia höristellä tuossa äs-
keisten kuulemieni oppositiopuheenvuorojen aikana, että täällä vasemmisto on tukemassa
ökyrikkaiden sijoitusbisnesten tuottoa. Kyllä minä kaikkea muuta luulen kuulevani vielä
tässä salissa, mutta en sitä, että täällä tuetaan vaikka ruotsalaista monimiljardööriä Erik Se-
liniä, joka omistaa pääkaupunkiseudulla muistamani mukaan noin 4 000 asuntoa. Hän saa
siis asunnoista nostaa kymmenien miljoonien asumistuet vuodessa. [Silvia Modigin väli-
huuto] — Mutta näinhän on, näin tapahtuu joka päivä, ja näitä selinejä on tässä maassa
muitakin. Omassa tuttavapiirissänikin on monta henkilöä, jotka pelkillä asumisvuokrilla
elävät ja pitävät asumiskustannukset hinnaltaan aivan tapissa asti, ja sitten yhteiskunta
maksaa siitä asumistuen, ja nämä kyseiset asuntojen omistajat elävät sitten sillä saamal-
8



Pöytäkirjan asiakohta PTK 129/2017 vp
laan tuotolla, jonka yhteiskunta maksaa. — Jos tämä on oikein teidän mielestänne, niin
minä olen sitten hieman väärin ymmärtänyt tuon teidän vasemmistoaatteenne syvimmän
ytimen. Jos olen väärässä, niin pyydän oikaisua vaikka tuolla kahvilassa, koska en tätä tei-
dän matematiikkaanne ymmärrä.

Arvoisa puhemies! Sitten vielä lisäksi muutamia huomioita.
Asumistuki on noussut kahden vuoden aikajaksolla 2014—2016 lähes 50 prosenttia.

Tätä menoa jos jatketaan, niin meillä on käsissä tilanne, että valtiontalous on syöksymässä
taas sille karmealle tielle, mikä teidän edellisen hallituksenne aikana tapahtui, ja siihen
meillä ei ole kerta kaikkiaan varaa. Tällä kustannusautomaatilla, mikä on luotu, suomalai-
nen kilpailukyky romuttuu viidessä vuodessa aivan varmasti. Parasta tämän maan politii-
kassa olisi se, että pystyisimme hajauttamaan tätä järjestelmää mahdollisimman paljon:
kustannustaso laskisi. Työtä olisi joka puolella Suomessa tarjolla.

Meillähän Suomessa on aivan riittävästi asuntoja. Ei asunnoista ole pulaa. Mutta nyt,
kun tietoisesti näiden suurkapitalistien kelkkaan haluaa näköjään oppositiokin nousta, tän-
ne pitää näitä pieniä hunajakennoja rakentaa, joita asunnoiksi sanotaan täällä päin. Millä
oikeudella te, hyvät opposition edustajat, kuvittelette, että perhe voi asua pienessä yksiös-
sä, joka on niin pieni, että joka kerran, kun lähdet kävelemään, jalkasi särjet johonkin tuo-
linjalkaan tai sängynjalkaan? Kyllä kansanedustaja voi siinä pienessä 19 neliön yksiössä
elää. Ei se ole ongelma, kun iltakymmeneltä menee ja aamukuudelta lähtee töihin. Sen kah-
deksan tuntia kyllä jaksaa nukkua vaikka siivouskomerossa. Mutta kun siellä pitäisi nor-
maalia elämää elää, mitä kansanedustajan työelämä ei sinänsä ole — jos on lapsiperhe tai
vaikka nuoripari — niin semmoisessa koirankopissa kun elää, niin kyllä vasemmistoliitto
ja vihreät käyvät kettutarhaajien ja minkkitarhaajien ja supitarhaajien kimppuun hurjalla
vauhdilla, kun te teette aloitteita siitä, että saataisiin tilavampaa asumista niillekin, mutta
ihmiset saadaan ahdistaa sitten tällaiseen pieneen koppiin, josta vielä joutuu maksamaan
700—800 euroa vuokraa. Missä teidän logiikkanne on, hyvä oppositio? [Välihuutoja va-
semmalta]

Toivoisin, arvoisat kansanedustajakollegat, että me jonain päivänä kyllä tunnustaisim-
me, niin kuin edustaja Meri aivan oikein analysoi äskeisessä puheenvuorossaan sitä, mil-
laiseksi koppiasumiseksi asuminen on mennyt. Ja tätä te olette tukemassa! Kyllä meidän
pitää tälle mekanismille jotakin tehdä, että saadaan tämä kierre katkaistua. Tämä on vähän
sama asia kuin se entisen pojan alkoholikierre, että jos sille kierteelle ei saa katkaisua, niin
siitä ei pääse koskaan ulos, ja me olemme nyt katkaisemassa sitä kierrettä. Ei tälläkään pa-
perilla sitä tehdä, hyvät kollegat, ei varmasti tehdä, mutta tämä on pikkuinen askel oikeaan
suuntaan.

Esimerkiksi tässä kaupungissa kun katsoo noita, niin parhaimmillaan ovat tehneet sel-
laisia taloyhtiöitä, että rakennetaan iso kerrostalo, jonka grynderit ostavat suoraan, keske-
nään käyvät asunnoilla kauppaa, ja kun hinta on saatu hilattua valtavan korkeaksi, niin ar-
vatkaapas, kuka maksaa sen laskun — Suomen eduskunta isoilta osin. Joka ainut kämppä
pannaan vuokramarkkinoille. Opiskelijoilta, eläkeläisiltä, pienituloisilta kiskotaan hirvit-
tävä vuokra, ja valtio maksaa. Tätä järjestelmääkö te, arvoisat opposition edustajat, olette
tukemassa? Kyllä minä viimeksi luulin, että tällainen pitää minun kuulla demareiden, va-
semmistoliiton ja vihreiden edustajilta, mutta näköjään piti tämäkin kuulla. Onhan tässä
uusivuosi ja joulu aikaa toipua tästä järkytyksestä. Kyllä minä varmaan toivun siitä —
kummempaakin on tullut nähtyä. [Välihuutoja]
9



Pöytäkirjan asiakohta PTK 129/2017 vp
Joka tapauksessa, arvoisa puhemies, jos me haluamme tähän maahan muutoksia asumi-
seen, niin jonain päivänä meidän on tunnustettava se, että tällä menolla ei kerta kaikkiaan
voi jatkaa. Meidän on päästävä sellaiseen tilanteeseen, että jokaisella ihmisellä on ihmis-
arvoinen asunto, eikä se ole yksiö, jossa pieni lapsiperhe asuu. Kyllä minä siinä yhdessä
pienessä yksiössä viihdyn. Tänäkin iltana kun menen sinne nukkumaan, niin heti nukah-
dan, ei se ole ongelma, mutta jos siinä elää pitäisi, niin olisi se melkein eläinrääkkäystä, tai
tällä kertaa ihmisrääkkäystä.

Arvoisa puhemies! Hyväksi lopuksi: Näen, että oppositio on ottanut tästä siipeensä. Tätä
minä halusinkin, koska teillä varmaan huono omatunto kolkuttaa, kun tällaiseen tilantee-
seen on menty ja tätä te haluatte olla tukemassa sadoilla miljoonilla. Kyllä varmaan Erik
Selin mielellään ajelee siellä Caymansaarilla uudella Ferrarillaan. Kuten te tiedätte, niin
merivesihän on automaalille erittäin huono asia, ja kyllä joka vuosi uusi Ferrari pitää pys-
tyä ostamaan. Te näköjään niissä talkoissa haluatte olla mukana, mitä kyllä suuresti ihmet-
telen, kun teidän poliittisen etiikkanne kohtuullisen hyvin tunnen. [Vastauspuheenvuoro-
pyyntöjä]

Puhemies Maria Lohela:  En nyt avaa tästä debattia, kun me emme ihan olleet kovin tar-
kasti tässä asiassa.

18.43 Satu Hassi vihr: Arvoisa puhemies! Joidenkin keskustan edustajien puheenvuoro-
ja kuunnellessa ihmettelee, mikä oikeastaan on tavoitteena, kun toisaalta sanotaan, että ih-
miset, varsinkaan lapsiperheet, eivät saisi joutua asumaan liian ahtaissa asunnoissa, toi-
saalta sitten kannatetaan asumistuen heikennyksiä, jotka käytännössä tarkoittavat sitä, että
ihmiset joutuvat asumaan ahtaammin kuin muuten. Toisaalta sanotaan, että pitää katkaista
se kierre, että asumistuki nostaa vuokria ja sitä kautta sitten nousevat asumistuki ja muun
sosiaaliturvan kustannukset, ja toisaalta sitten sanotaan, että ihmiset pitäisi tavalla tai toi-
sella estää asumasta kaupungeissa, pakottaa muuttamaan maalle. Nämä esimerkiksi eivät
nyt ole keskenään aivan loogisia tavoitteita.

Arvoisa puhemies! Halusin vielä todeta tästä asuntojen tarjonnan tukemisesta. Totesin
jo, että tarkastusvaliokunnan tilaamassa tutkimuksessa ja asiantuntijakuulemisessa todet-
tiin, että se tukimuoto Suomessa, siihen käytetty raha, on laskenut todella alas. Ympäristö-
valiokunta on jo aikaisemmin, kuten edustaja Myllerkin toi esille, todennut, että pitää uu-
distaa niin sanottu 40 vuoden korkotukimalli. Tällä hetkellähän sitä käyttävät lähinnä kau-
pungit. Se ei enää ole oikeastaan mikään todellinen tuki. Erittäin monet ympäristövalio-
kunnan kuulemat asiantuntijat, myöskin ministeriöt, ovat korostaneet sitä, että riittävä koh-
tuuhintaisten asuntojen tarjonta on paras keino pitää asumiskustannukset kurissa, mutta
juuri tämä tarjontatuen puoli on toistaiseksi hallituksen toimesta lähestulkoon täysin lai-
minlyöty.

18.46 Eeva-Maria Maijala kesk: Arvoisa puhemies! Hallituksen tärkein tavoite on saa-
da Suomi nousuun. Suomi on saatu tällä vaalikaudella, kuulkaa, nousuun. Työpaikkojen
määrä on lisääntynyt. Työttömien määrä on vähentynyt. Elikkä yhä vähemmän Suomessa
on henkilöitä, jotka tarvitsevat jatkossa asumistukea. Todellakin, nyt on tarkoituksena se,
että asumistuen tarvitsijoita olisi entistä vähemmän, koska kaikille ihmisille ensisijaisesti
pitää saada työpaikka, töitä. Se on joka suhteessa tärkein asia, että ihminen pystyy itse tie-
naamaan sen toimeentulonsa, ja vasta siinä tapauksessa, kun me emme pysty tarjoamaan
10



Pöytäkirjan asiakohta PTK 129/2017 vp
heille työpaikkoja, toimintoja, silloin meidän pitää myöskin välittää läheisistämme ja aut-
taa heitä niin paljon, että heille annetaan tarvittaessa asumistukea ja myöskin toimeentulo-
tukea. Mutta niiden täytyy aina olla se viimesijainen vaihtoehto. Ensimmäinen asia on se,
että me saisimme ihmiset töihin. Tämä nousu on tämän hallituskauden aikana saatu aikai-
seksi.

18.47 Silvia Modig vas:  Arvoisa rouva puhemies! Edustaja Hoskonen, saitte minut hä-
milleni. Te kysyitte, oletteko te ymmärtänyt väärin. Kyllä, ette vain vasemmiston aatteen
ydintä, vaan myös Helsingin asuntopolitiikan periaatteet, jotka siis allekirjoitetaan yli puo-
luerajojen. Myös keskusta on tässä mukana.

Te valititte siitä, että niin monen vuokran kohdalla asumistukea valuu sijoittajille. Teillä
kuulemma on paljon ystäviä, jotka elävät vain näillä vuokratuloilla. No, tämän hallituksen
räätälöimä kiky-sopimus leikkasi todella monen pienituloisen, matalapalkkaisen ihmisen
tuloja siten, että heidän on pakko turvautua asumistukeen sen jälkeen. Ennen sitä ei ollut,
mutta teidän hallituksenne päätösten perusteella ja jälkeen oli pakko. Jos teidän rikkailla
kavereillanne menee niin hyvin, että he voivat elää sijoitusasuntojen vuokratuotoilla, niin
minkä takia te katsoitte tarpeelliseksi alentaa hyväosaisten ja rikkaiden veroja? Nämä asiat
ovat hämmentäviä ja ristiriitaisia.

Mutta kun täällä puhutaan ratkaisuista, niin ainoa kestävä tapa saada muutosta asumis-
tukimenojen kasvuun on se, että meillä on riittävästi kohtuuhintaisia koteja ja työpaikkoja,
joissa palkka riittää siihen asumiseen. Helsingissä meillä on erilaisia keinoja, joilla me pi-
dämme huolta siitä, että syntyy kaikkia erityyppisiä asuntotuotannon muotoja, syntyy niin
tuettua vuokra-asumista kuin vapaarahoitteista omistusasumista. Ongelma on se, että niin
teidän puolueenne, edustaja Hoskonen, kuin muut oikeistopuolueet Helsingissä ovat sitä
mieltä, että kyllä markkinat hoitavat, ei meidän tarvitse millään tavalla säännellä. Tämä on
se tilanne, missä me nyt olemme, kun markkinat hoitavat. Suomen asuntomarkkinathan ei-
vät ole kovinkaan suuresti säänneltyjä eurooppalaisessa mittakaavassa.

Mutta huomio, jonka haluan tehdä, on se, että mietin sitä, onko Ara-tukipäätösten linja
tällä hetkellä liian tiukka. Asuntomarkkinat ovat ylikuumentuneet ja sen takia urakoiden
hinnat ovat nousseet, ja on hyvin vaikeaa päästä Ara-tuotannon vaatimiin neliöhintoihin.
Voisi ehkä kuitenkin [Puhemies koputtaa] olla järkevää pohtia, voivatko ne pienesti ylit-
tyä, jotta saamme riittävästi tuettua asuntotuotantoa.

18.49 Riitta Myller sd:  Arvoisa puhemies! Todellakin edustaja Hoskonen sai hämmen-
nyksiin omalla retoriikallaan. Siellä oli puolesta ja vastaan ja siltä väliltä argumentteja.
Kuitenkin tämän 107 miljardin velan tässä tapauksessa te olisitte maksattamassa nyt näillä
kaikkein pienituloisimmilla eli asumistuen saajilla ja sitä kautta, kun asumistuki ei riittäisi
näitten muutosten jälkeen, sitten toimeentulotuella.

Ymmärrän, että vilpittömästi olette huolissanne ihmisten mahdollisuuksista asua koh-
tuuhintaisissa asunnoissa, kohtuukokoisissa, perheille sopivissa asunnoissa joka puolella
Suomea. Erityisesti kasvukeskuksissa ja täällä pääkaupunkiseudulla on pula kohtuuhintai-
sista vuokra-asunnoista. Nyt toivoisin, että todella keskittyisitte hallituspuolueen edustaja-
na siihen, että tämä 40 vuoden korkotukimalli rakennettaisiin sellaiseksi, että sillä todelli-
suudessa rakennettaisiin kohtuuhintaisia asuntoja niin, että näitten lähtövuokrahinta on sel-
lainen, että perheet voivat asua isommissakin asunnoissa.
11



Pöytäkirjan asiakohta PTK 129/2017 vp
Tällä politiikalla, kun näitä normeja koko ajan kiristetään, perheet pakotetaan asumaan
pienissä asunnoissa, koska heidän tulonsa eivät riitä isompiin asuntoihin. Täällä pääkau-
punkiseudulla jopa keskituloiset perheet ovat vaikeuksissa asumisen vuoksi. Tavallisella
palkansaajalla ei ole mahdollisuutta valita monesta paikasta, vaan on otettava se, minkä
saa. Juuri tämä kohtuuhintaisen asumisen tukeminen on tällä hetkellä hyvin heikosti hoi-
dettu, mutta toivottavasti saatte sen kuntoon.

18.51 Li Andersson vas: Arvoisa puhemies! Minäkin hämmennyin kovasti edustaja Hos-
kosen puheenvuorosta, koska en oikeastaan ymmärtänyt siitä yhtään mitään. Voisiko edus-
taja Hoskonen esimerkiksi avata, millä tavalla tämä hallituksen lakiesitys lisää suurten
kohtuuhintaisten asuntojen määrää, koska se jäi minulle aivan täydellisen epäselväksi.

Edustaja Maijalan puheenvuoro hämmensi yhtä lailla. Hän puhui sinänsä hyvin siitä,
että on tärkeää vähentää asumistuen tarvitsijoiden määrää. Epäselväksi jää, millä tavalla
tämä esitys sitten palvelee sitä tavoitetta, kun tämän esityksen pääasiallinen seuraus kerran
on se, että se lisää toimeentulotuen saajien määrää, jota yleisesti pidetään kaikista pahim-
pana kannustinloukkuna suomalaisessa sosiaaliturvajärjestelmässä.

Edustaja Hoskonen sen sijaan sen verran, minkä ymmärsin hänen puheenvuorostaan,
vaikutti kritisoivan koko suomalaista asuntomarkkinamallia kovin sanoin. Meillähän tämä
on pitkälti yksityishenkilöiden omistamia asuntoja, jotka siis tarjotaan vuokralle, mutta
epäselväksi jää, mitä edustaja Hoskonen sitten haluaa tehdä koko tälle suomalaiselle asun-
tomarkkinarakenteelle. Haluaako hän siirtyä kokonaan järjestelmään, jossa olisi vain jul-
kisesti tuotettuja kohtuuhintaisia vuokra-asuntoja? Haluaako hän ottaa käyttöön vuokra-
sääntelyä? Haluaako hän kiristää suurituloisten asunnonomistajien verotusta tai jollain
muulla tavalla rajoittaa heidän toimintaansa? Täydellisen epäselväksi jäi edustaja Hosko-
sen kanta ja näkemys tähän asiaan.

18.53 Hannu Hoskonen kesk: Arvoisa rouva puhemies! Kerran jäi oppositiolle epäsel-
väksi, niin valaisen hieman.

Eihän tässä tarkoitus ole tietenkään, hyvät ystävät, tehdä sitä, että me annamme nämä
kaikki valtion budjetista menevät rahat näille ökyrikkaille, vaan alun perin, niin kuin sa-
noin puheeni alussa, asumistuen tarkoitus oli tukea vähävaraisten ihmisten asumista ja nos-
taa asumisen laatua, ja siitä alkuperäisestä tehtävästä pitää tiukasti pitää kiinni. Armeijan
käyneet tietävät sen, että aina on tärkeää muistaa se lähtökohta: pidä tehtävä kirkkaana
mielessä. Näin meille opetettiin.

Viimeisen kahden vuoden aikana 400 miljoonaa euroa on mennyt rahaa vähävaraisten
ihmisten asumisen tukemiseen. Eli suunta on ollut oikea, kohde on ollut oikea. Mutta he-
rää sitten kysymys, kannattaako meidän tämmöisiä jättimäisiä keskittymiä tehdä, koska
kustannusten nousu syö sitten sen kaiken hyödyn, mitä me yritämme valtion varoja sääs-
tämällä tehdä, jotta kilpailukyky paranisi, koska ei tätä kilpailukykyä, hyvät opposition
kansanedustajat, ole saatu mistään huomenlahjana eikä taivaanlahjana, vaan se pitää mei-
dän jokaisen itse tehdä, niin että meidän tuotteemme menevät markkinoille. Jos julkiset
menot kasvavat — niin kuin teidän hallitusaikananne julkisen talouden rahoitusasema ei
neljän vuoden aikana heikentynyt kuin 38 miljardia — niin luuletteko te, hyvät oppositio-
kollegat, että me voimme vielä toisen neljävuotiskauden elää 38 miljardin kustannusten
nousulla, niin että julkisen talouden rahoitusasema heikkenee äsken mainitulla summalla?
12



Pöytäkirjan asiakohta PTK 129/2017 vp
Jos joku sille tielle meinaa lähteä, niin toivotan onnea ja menestystä, mutta pahoin pel-
kään, että seinä tulee vastaan ensimmäisen kahden kuukauden aikana.

Edustaja Andersson siellä punoo päätään ja epäilevästi hymyilee, mutta ilmeisesti teillä
on joku uusi matematiikka, jota minä en ymmärrä. Mutta teidän hallitusaikananne... —
teillähän on tapana joko olla hallituksessa tai lähteä karkuun, molemmat saattavat olla jopa
mahdollista. Mutta tarkoituksena asumistuella on se, että ihmisille annettaisiin mahdolli-
suus asua edullisesti — se on ihan oikein —, mutta minkä takia me luomme järjestelmiä,
jotka johtavat sitten valtaviin kustannusnousuihin, julkisen talouden heikkenemiseen ja lo-
pullisesti niiden ihmisten onnettomaan asumiseen? Nimittäin ei pienessä yksiössä asumi-
nen, voin kokemuksesta sanoa, mikään nautinto ole, mutta kun se on tässä välttämättö-
myys ja sillä selvä.

Sitten nämä suuret sijoittajat, jotka voittonsa saavat, niin mitä nämä kyseiset herrat ja
rouvat tekevät? Rakentavat hienoja palatseja. Eivät he yksiöitä itselleen rakenna. He raken-
tavat Suomeen 500 neliön omakotitalon, Caymansaarille loistavia huviloita. [Silvia Modi-
gin välihuuto] — Minä olen juuri siihen tulossa, arvoisat kollegat, jos te kestätte kuunnel-
la. — Meidän pitää Suomea rakentaa sillä keinoin, mitä te näköjään vastustatte muun
muassa ympäristöperustein. Se ympäristö on, edustaja Myllerilläkin, joka toisessa sanas-
sa. Jos Ilomantsiin on tulossa vaikka joku tehdas, niin ympäristö, ympäristö ja taas kerran
ympäristö. Miksi? Että pystytte valittamaan sitten hallinto-oikeuteen, että eihän se ole so-
veliasta, että tehdas tulee jonnekin ilomantsilaiselle paikkakunnalle. Sitä minä suuresti ih-
mettelen, että eikö meillä pikkuhiljaa alkaisi olla aika, että ymmärrettäisiin, että Ilomant-
sin menestyminen, Utsjoen menestyminen tai vaikka nyt Pohjanmaalla jonkun pienen kun-
nan menestyminen olisi Kaakkois-Suomelle hyväksi. [Riitta Myller: Niin, silloin kun ym-
päristöstä huolehditaan!] — No, kyllä huolehditaan ympäristöstä, mutta te kaikkea sillä pe-
rusteella vastustatte. Ei koskaan pääse tehdasta edes syntymään, kun te vastustatte sitäkin
aloittamista, yrittämistä. Varmaan teillä on mielessänne, että se yhteiskunta kaiken maksaa
ja valtio maksaa, ja lopuksi te vielä varmaan teette aloitteen, että valtion maksettavaksi
määrätään myös verot. Sillä tiellä kyllä susi tulee vastaan kovin äkkiä. Mutta kyllä meidän
pitää näihin valtaviin kustannuspommeihin jonain päivänä puuttua.

Edustaja Myllerillä on varmaan parempaa matematiikkaa kuin minulla, mutta viisaana
kansanedustajana, europarlamentaarikkona ymmärrätte sen, että ei valtion menoja voida
loputtomiin kasvattaa, koska se nostaa yritysten kustannuksia. Koska meillä koko ajan tä-
hän julkiseen pyörään halutaan enemmän rahaa, niin mistä se otetaan: ihmisiltä veroina,
yritysveroina yrityksiltä ja niin edelleen. Kustannukset nousevat, kilpailukyky menee,
työttömiä syntyy. Tämäkö on teidän vaihtoehtonne itsenäiselle Suomelle 100-vuotisjuhla-
na? Kyllä minä ymmärrän, että tämä teitä kirpaisee, kun tämä teidän oravanpyöränjuok-
sunne päättyy täydelliseen katastrofiin, kun sen oravanpyörän laakeri leikkaa kiinni. Näin
siinä vain käy. [Naurua] — Täällä te meille naureskelette, mutta mehän koimme teidän au-
tuuttanne viime vaalikaudella. 38 miljardia meni julkinen talous alamäkeä kolinalla. Vie-
läkö te kuvittelette, edustaja Modig, että toinen 38 miljardia on varaa ottaa? Jos te sen ma-
tematiikan jostakin löydätte, niin sen matematiikan luennon minä haluan tohtoriksi asti
kuunnella.

Puhemies Maria Lohela:  Hyvät edustajat, muistutan, että tässä esityksessä nyt kuitenkin
on tarkalleen ottaen kysymys yleisestä asumistuesta, ja sen vuoksi en avaa tästä nyt debat-
tia. Joka haluaa käyttää puheenvuoron tästä asiasta, pyytää sellaisen.
13



Pöytäkirjan asiakohta PTK 129/2017 vp
18.58 Outi Alanko-Kahiluoto vihr:  Arvoisa rouva puhemies! Edustaja Hoskonen ei
noissa äskeisissä pitkähköissä puheenvuoroissaan viitannut lainkaan siihen, että tosiaan
ympäristövaliokunnan kuulemisissa oli tullut esille aika tuoreita tutkimuksia siitä, että asu-
mistuen nousulla ei niinkään näytä olevan vaikutusta vuokrien suuruuteen. Olisi ollut ihan
hyvä ottaa se myös tässä debatissa huomioon.

Asumistuki on edelleen tarkoitettu kaikkein pienituloisimmille, tukemaan heidän mah-
dollisuuksiaan asua jossakin, ja asumistuen leikkaukset kasvattavat tosiaan niiden määrää,
jotka joutuvat turvautumaan viimesijaiseksi tarkoitettuun toimeentulotukeen. Tämä puo-
lestaan lisää kannustinongelmia, sillä riippuvuus toimeentulotuesta heikentää mahdolli-
suuksia ottaa vastaa lyhytaikaista työtä. Tällä politiikalla hallitus puolestaan sotii työlli-
syyspolitiikkansa tavoitteita vastaan, sillä työllisyysaste ei nouse, jos ihmiset ajetaan ase-
maan, jossa keikkatyötä on vaikea ottaa vastaan.

Köyhyyden kasvattaminen asumistuesta leikkaamalla on myös lyhytnäköistä politiik-
kaa. Asumisen kalleus on työttömyyden jälkeen merkittävin syy köyhyyteen erityisesti
kaupungeissa, ja asumistuen leikkaukset toisin sanoen kasvattavat kaupunkiköyhyyttä, jol-
la on monenlaisia yhteiskunnallisia seurauksia, jotka nekin tulevat kalliiksi.

Asumistuen leikkaaminen ei auta asuntopulaan. Siihen auttaa vain kohtuuhintaisten
asuntojen rakentaminen, ja juuri asuntopolitiikka ja metropolipolitiikka tältä hallitukselta
puuttuvat.

Asuntopula ei aiheuta vain köyhyyttä, se on myös kivi talouspolitiikan kengässä, kun
työnantajien on pääkaupunkiseudulla entistä vaikeampaa saada työntekijöitä värvättyä
asumisen kalleuden takia. Hallitus ei häpeile leikata asumistukea samalla [Puhemies ko-
puttaa] kun se säätää lisää sanktioita työttömille, jotka eivät muuta työn perässä, [Puhe-
mies koputtaa] mikä on kummallista politiikkaa.

19.00 Olavi Ala-Nissilä kesk: Arvoisa puhemies! Kuten edustaja Hoskonen totesi: kun
edellisellä vaalikaudella muutettiin asumistuen perusteita, niin se oli kahdessa vuodessa
kasvanut peräti 400 miljoonaa. Tässähän puhutaan nyt aivan marginaalisista säästöistä,
mitkä nyt tässä ovat kyseessä. Ei siitä ole kukaan kiittänyt, että pienituloiset saivat 400 mil-
joonaa lisää asumistukea. Se on kuitenkin iso raha, ja nyt asumistuki alkaa olla kolmatta
miljardia euroa Suomessa. Totta kai se on tärkeää sinällään, mutta on myöskin sellaisia il-
miöitä, että esimerkiksi nuori mies saattaa muuttaa tänne pääkaupunkiseudulle asumaan si-
joittajan 20 neliön huoneistossa, syrjäytyy tai on syrjäytymässä ja asuu täällä asumistuen
turvin. Kuka tällaisesta viime kädessä hyötyy? Tämä sijoittaja, joka on tämän kämpän ra-
kentanut, näitä pieniä kämppiä tänne, ja hyödyntää koko tämän asumistuen.

Asumistuestahan suurin osa todella nyt tulee suuriin asumiskeskuksiin, joissa on liian
vähän asuntorakentamista, mikä ehkä myöskin johtuu tästä yleisestä keskittymisestä. Mi-
nusta jos nyt vallan sivuutetaan se, että asumistuki on kasvanut 400 miljoonaa kahdessa
vuodessa, niin silloin ei, arvoisa puhemies, katsota ollenkaan tätä kokonaisuutta.

19.02 Li Andersson vas: Arvoisa puhemies! Kuten edustaja Alanko-Kahiluoto hyvin toi
esille tässä, niin kyllä asumistuki edelleen on suunnattu suomalaisille pienituloisille, jotka
myöskin kipeästi tarvitsevat asumistukea, jotta voivat kattaa edes osan asumismenoistaan.
Ja kuten tuotiin esille jo tässä aikaisemmassa vaiheessa keskustelua, niin keskimäärin asu-
mistuki kattaa vain noin puolet todellisista asumismenoista. Eli ei ole suinkaan kyse tues-
ta, joka kattaisi asumismenot kokonaan.
14



Pöytäkirjan asiakohta PTK 129/2017 vp
Edustaja Hoskosen puheesta jäi edelleen täysin epäselväksi, mitä edustaja Hoskonen oi-
keastaan haluaa tästä hallituksen lakiesityksestä sanoa, mitä hän haluaa siinä muuttaa tai
millä tavalla suomalaisten pienituloisten asumistuen leikkaus lisäisi suurikokoisten per-
heasuntojen määrää jossain päin Suomea. Ainoa huomio, minkä sain kiinni edustaja Hos-
kosen puheesta, oli se, että hän jollain tavalla haluaa puuttua näihin suuriin keskittymiin,
mitä tulee asumispolitiikkaan. Tulkitsen tätä niin, että edustaja Hoskonen siis jollain taval-
la haluaa puuttua Helsinkiin.

19.03 Riitta Myller sd: Puhemies! Haluan tätä hyvin, sanoisinko, epäselvää keskustelua
[Naurua] — ajatellen, että se liittyisi nyt tähän lakiesitykseen — nyt vielä tavallaan vetää
ruotuun: Olisi ehkä hyvä myös hallituspuolueitten edustajien lukea hallituksen esitys ja
myöskin se valiokunnan mietintö, jonka hallituspuolueitten edustajat ovat hyväksyneet.
Siellä selkeästi todetaan ne ongelmat, jotka liittyvät asumistukeen tällä hetkellä, ja nimen-
omaan se, että nyt ei pitäisi tehdä tällaisia palapelimäisiä korjauksia, joitten seurauksia
emme tunne, vaan pitäisi nimenomaan tarkastella ja kehittää kokonaisuutena asumistukea
ja sitten tätä kohtuuhintaista asuntorakentamista. Ja siitähän täällä on jo useita puheenvuo-
roja käytetty.

Jospa nyt myöskin vihdoinkin tulisi selkeäksi se, että sillä, että asumistukea nostetaan, ei
ole vuokria suoraan nostava vaikutus, niin kuin näistä puheenvuoroista saa ymmärtää.
Täällä on sekä Kelan että VATTin tutkimuksia, joissa tämä on todettu.

Ja jos halutaan — ja itse haluan nimenomaan — että erilaisilla perheillä on mahdolli-
suus tarpeen mukaiseen asumiseen, niin nämä asumistuen muutokset, joita nyt on tehty
kahden vuoden aikana, vievät pois siitä tavoitteesta. Se edellisen hallituksen asumistukire-
montti, mikä tehtiin, varmisti nimenomaan sitä, että näissä pienissä yksiöissä ei perheiden
tarvinnut asua vaan sitä asumistukea sai sitten isompaan asuntoon.

19.05 Eeva-Maria Maijala kesk: Arvoisa puhemies! Asumistuen kokonaisuudistus, joka
on vasta muutama vuosi sitten tehty, on tullut meidän yhteiskunnalle todella kalliiksi. Minä
en ala sitä sen enempää kommentoimaan, minä odotan vain sitä, että siitä tehtäisiin pikai-
sesti laajempi kokonaisvaltainen selvitys, että minkä takia se johti tämmöiseen valtavaan
kustannusmenojen lisääntymiseen.

Nyt sitten tämä kyseinen esityshän, mikä tänään on käsittelyssä, on vain pieni palanen,
mutta se on nyt kuitenkin selvästi tutkittu ja selvitetty, että tämä saa hillittyä tätä kokonai-
suutta eikä saa kovin paljon pahoja asioita myöskään aikaiseksi. Siinä on vaikeita seuraa-
muksia, mutta tällä saadaan kuitenkin edes pikkusen hillittyä tätä asumismenojen tuen kas-
vamista ja yleensäkin vuokrien kasvamista.

Toinen asia sitten: Tässä on käyty useissa puheenvuoroissa keskustelua siitä, ovatko
asumistuen nousu ja vuokrat sidoksissa toisiinsa. Tämä asia ei tullut meillä valiokunnan
kokouksissa omana asianansa esille, eikä tästä asiasta keskusteltu, ja jos tästä aletaan pu-
humaan, niin se on varmasti ihan oma paikkansa ja oma laajempi selvityksensä. Siinä muu-
tamien tahojen omat näkemykset asioista tulivat esille, mutta ainakaan minä en niitä niel-
lyt sillä tavalla. Mutta kun se ei ollut tämän asian ydinasia, niin eihän sitä silloin tarvitse al-
kaa siinä työstämäänkään.

Kilpailukykysopimuksesta oli myöskin puhetta: Kyllä kilpailukykysopimus on tehty eri
osapuolten yhteisenä kokonaisuutena, ja sen ansiosta on saatu työpaikkoja. Asumistukime-
15



Pöytäkirjan asiakohta PTK 129/2017 vp
noja saadaan todellisuudessa karsittua vain sillä, että me saamme ihmisille töitä, töitä, tu-
loja. Se on ainoa todellinen konsti, millä me saamme tätä asiaa parannettua eteenpäin.

Sitten toinen asia on kohtuuhintaiset asunnot. Niitä meidän pitää saada myös pääkau-
punkiseudulle aikaiseksi, ja siinä meillä töitä vielä riittää.

19.07 Markus Lohi kesk:  Arvoisa puhemies! Täällä on minusta ihan oikein kannettu
huolta siitä, muun muassa edustaja Ala-Nissilä puheenvuorossaan ja edustaja Hoskonen,
että asumistukimenot kasvavat jatkuvasti, ovat kohta lähes 2 miljardia. Jollakin tavalla
meidän pitäisi yhteiseksi asiaksi ottaa se, että tämä suunta saadaan käännettyä. On hirveän
hankala meidän eduskunnassa vaikuttaa siihen, miten kohtuuhintaisia asuntoja saadaan
esimerkiksi pääkaupunkiseudulle, jos pääkaupunkiseudun kunnat eivät itse tee tässä jotain
radikaalia muutosta. Täällä on kymmeniä vuosia jatkunut semmoinen politiikka, että tässä
kyllä grynderit pärjäävät ja ne, jotka omistavat kiinteistöjä. Voin omasta kokemuksestakin
sanoa, että vuokran hintaan valuvat kyllä ne asumistuet, että se aina ulosmitataan kyllä sii-
nä vuokran hinnassa, kuinka paljon on mahdollista saada asumistukea. Se on aivan päivän-
selvä asia, joku yhteys niillä on.

Kun katsotaan Suomen kasvukeskuksia, niin minusta kannattaisi katsoa, mitäpä vaikka
kaavoituspolitiikassa, maankäyttöpolitiikassa on tehnyt Oulu. Miksi on niin, että siellä on
merkittävästi edullisemmat asuntojen neliöhinnat, vaikka sekin on kasvanut voimakkaasti,
kuin esimerkiksi pääkaupunkiseudulla. Kyllä täällä on tehty minusta väärät valinnat. Väi-
tetään, että täällähän ei ole maata mihin rakentaa. Tämä ei pidä paikkaansa. Oikeastaan
muistan hyvin, kun Suomen Pankin pääjohtaja kertoi, että se oli hänelle ehkä yksi vaikeim-
mista asioista perustella, kun laskeuduttiin eurooppalaisten keskuspankkien johtajien kans-
sa Helsinkiin, sehän näyttää lentokoneesta niin kuin laskeuduttaisiin keskelle metsää, ja
sitten hän oli sanonut, että täällä ovat asunnot niin kalliita, kun täällä ei ole maata, mihin ra-
kentaa. He ihmettelivät, miten tämä voi pitää paikkansa, kun keskelle metsää ollaan las-
keutumassa lentokoneella.

Eli kyllähän tämä on kaavoitus- ja maankäyttöpolitiikka, jota ei ole vieläkään saatu tääl-
lä kuntoon, vaan täällä suositaan gryndereitä ja rakennusliikkeitä ja nostatetaan itse Hel-
singin kaupungin ja näitten naapurikuntien taholta maan hintaa niin, että asuntojen neliö-
hinta nousee uusissa sinne 4 000—5 000:een, [Puhemies koputtaa] ja sehän on aivan kes-
tämätön keskituloisille palkansaajille.

19.09 Outi Alanko-Kahiluoto vihr:  Arvoisa rouva puhemies! Täytyy nyt toistaa tämä
kysymys, jonka esimerkiksi edustaja Andersson on moneen kertaan ottanut esille ja edus-
taja Modig. Jos ongelmana ovat nämä asuntosijoittajat, niin mitä te olette tekemässä tälle
ilmiölle? Ei asumisen kalleus ratkea sillä, että leikataan kaikkein köyhimmiltä asumistu-
kea. Työpaikat ovat kaupungeissa ja ihmiset muuttavat niiden perässä. Ei myöskään haja-
asutusalueiden ongelmia ratkaista kaupunkien oloja kurjistamalla eli lisäämällä kaupunki-
köyhyyttä. Te itse leikkaatte työttömyysturvasta, jos työtön ei muuta työpaikan perässä
kaupunkiin. Leikkaatte asumistuesta siellä, missä työtä todennäköisimmin olisi tarjolla,
siis kaupungeista, ja asumistuen leikkaukset osuvat kipeimmin pääkaupunkiseudulle. Tie-
sittekö, että suhteessa vähiten asumistukea saa kaupungissa yksin asuva pienituloinen ih-
minen ja kaikkein runsaskätisin asumistuki on niille, jotka asuvat haja-asutusalueilla suu-
rissa asunnoissa? [Li Andersson: Ilomantsissa!] Eli kun te leikkaatte yleisestä asumistues-
ta, te lisäätte eriarvoisuutta tässä maassa.
16



Pöytäkirjan asiakohta PTK 129/2017 vp
Hallituspuolueiden kommentit ovat minun mielestäni suorastaan hämmentävää kuulta-
vaa ja teidän, anteeksi nyt, asiantuntemattomuutenne tässä asumistukiasiassa suorastaan
sattuu korviin. Minusta oli kyllä toisaalta hienoa, toisaalta hyvin hämmentävää, että edus-
taja Maijala tunnusti, miten hallitus on mokaillut tässä asumistuen kokonaisuudessa: ette
ole tehneet asianmukaisia kuulemiskierroksia; luulitte, että asumistuki ei kuulu ympäristö-
ministeriölle; ilmeisesti STM:ssä luultiin sitten taas, että ympäristöministeriö hoitaa tämän
asumistuen. Ilmeisesti kaikki kuulemiset ja neuvottelut jätettiin tekemättä ja selvitykset te-
kemättä, kun kukaan ei tiennyt, kenelle tämä asia kuuluu. Mutta kiitän siis edustaja Maija-
laa, että kerroitte, miten tämä asia on siellä hallituksessa mennyt, [Puhemies koputtaa]
mutta nyt toivoisin, että teillä olisi ryhtiä korjata tämä väärä esitys.

19.11 Olavi Ala-Nissilä kesk:  Arvoisa puheenjohtaja! Minä en ymmärrä tätä, että asu-
mistukea leikataan, vaikka se kasvaa joka vuosi 200 miljoonaa. Se kasvaa joka vuosi 200
miljoonaa. Yli puoli miljardia, ilman muuta, tällä hallituskaudella tulevat asumistukime-
not kasvamaan, vaikka tämäkin esitys hyväksyttäisiin. Miten asumistukea siis leikataan?
Ei tämä entisen laskentatoimen lehtorin päähän mahdu.

Sitten on tämä sijoittajatoiminta. Siinähän myöskin osa näistä vuokra-asuntojen tekijöis-
tä on yleishyödyllisiä yhteisöjä, jotka eivät maksa veroja mihinkään. Nämä asuntojen
vuokratulot ovat heille verovapaata tuloa. [Vasemmalta: Kuten kenelle?] — Se on toinen
kysymys. [Li Andersson: Selvittäkää sitten!] Havaitsin kyllä, että sosiaalidemokraattiset
nuoret olivat ottaneet kannan, että ehkä voisivat vähän veroa maksaa nämä yleishyödylli-
set rakennuttajayhtiötkin. [Välihuutoja]

Arvoisa puhemies! Kysymys on asuntopolitiikan vaikuttavuudesta. Meidän pitää saada
tällä asuntopuolella mahdollisimman hyvä vaikuttavuus ihmisten kannalta. Tarkastusva-
liokuntahan on tehnyt tutkimuksen, jota varten parhaillaan kuullaan laajasti asiantuntijoi-
ta. Se keskittyy pääasiassa pääkaupunkiseudulle, ja uskon, että sieltä tulee hyviä suosituk-
sia, miten voisimme parantaa asumispolitiikan vaikuttavuutta tavallisten ihmisten kannal-
ta. Kysymys on todella paljon siitä, mitä edustaja Lohi sanoi, että rakentamista tapahtuu
liian vähän. Kyllähän siinä on myöskin kaupungeilla oma vastuunsa. Tämä on ehkä myös-
kin aluekehityskysymys: ei se ajatus, että kaikki pakkautuvat metropolialueelle, ole tieten-
kään kestävä myöskään asuntopolitiikan kannalta, mutta se on toinen asia.

Arvoisa puhemies! Jos meidän asumistukimenot lisääntyvät joka vuosi 200 miljoonalla
eli sen verran saavat vähävaraiset ihmiset lisää asumistukea, niin minä en pidä sitä leik-
kauksena. Se on minusta asumistukimenojen kasvua.

19.13 Silvia Modig vas: Arvoisa rouva puhemies! Ainoa kestävä tapa saada asumistuki-
menoja laskemaan on se, että meillä pitää olla riittävästi kohtuuhintaisia asuntoja ja ihmi-
sille työtä, josta saatu palkka riittää elämiseen. Se on se ainoa kestävä tapa, jolla me saam-
me niitä menoja alemmaksi — ei se, että me luomme joukon ihmisiä, jotka joutuvat tur-
vautumaan toimeentulotukeen selvitäkseen asumiskustannuksistansa. Minä en ymmärrä,
mitä hölmöläisten peitonjatkamissäästämistä se on, että säästetään asumistukimenoista
leikkaamalla niitä siten, että 40 prosenttia näistä ihmisistä siirtyy toimeentulotuen saajiksi.
Se on niin kuin se tarina siitä, kun hölmöläiset jatkavat peittoa ja kuvittelevat, että se kas-
vaa pidemmäksi, kun toisesta päästä otetaan ja laitetaan toiseen.

Hallituspuolueiden edustajista selvästi harva on lukenut tämän hallituksen esityksen.
Lukekaa se esitys. Kaikki se kritiikki, jota oppositio täällä esittää, on hallituksen omasta
17



Pöytäkirjan asiakohta PTK 129/2017 vp
esityksestä. Siinä esityksessä todetaan, että asumistukisäästöt päätyvät toimeentulotukime-
noihin 40-prosenttisesti. Esityksessä sanotaan suoraan se, että tämä on vaikea päätös, kos-
ka tämä koskee kaikkein eniten kaikkein köyhimpiä.

Mitä tulee yleishyödyllisiin tahoihin ja näihin muutamiin yleishyödyllisenä aloittanei-
siin rahastajiin: siinä jaan kyllä huolen aivan täysin. Me tarvitsemme siis aidosti yleishyö-
dyllisiä toimijoita. Tiedän itse omasta kokemuksesta, että asuntoja voi tuottaa myös voit-
toa tavoittelemattomasti. Esimerkiksi Oranssi on yksi järjestö Helsingissä, joka on kohta
200 asuntoa pystynyt nuorille tuottamaan. Ne ovat halvempia kuin Helsingin kaupungin
vuokra-asunnot. Ja kaiken tämän voittoa tavoittelemattomasti, aidosti yleishyödyllisenä, ja
silloin aidosti yleishyödyllisenä yhteiskunnalta sen tuen saavana, mitä yleishyödyllisyy-
delle kuuluu. Tämä on yksi keino: koska nämä asuntomarkkinat ovat täysin vääristyneet,
niin meidän pitää luoda tervettä kilpailua. Meidän on saatava alalle uusia, aidosti yleishyö-
dyllisiä toimijoita, jotka tuovat vaihtelevuutta, jotka haastavat sen olemassa olevan mark-
kinahinnan.

19.15 Satu Hassi vihr: Arvoisa puhemies! Tämä keskustelu alkaa nyt kiertää kehää, mut-
ta silläkin uhalla, kun edustaja Ala-Nissilä toi esille asumistukimenojen kasvun: se on si-
nänsä tosiasia, mutta eri asia on se, onko asumistuen normin heikentäminen se tapa, jolla
tämä asia parhaiten korjataan. Hallituksen esityksen vaikutuksista kiistatonta on ainoas-
taan se, että 40 prosenttia eli melkein puolet säästöstä valuu toimeentulotukeen, ja se, että
tämä leikkaus kohdistuu kaikkein pienituloisimpiin ihmisiin. Kiistanalaista on se, miten
tämä vaikuttaa asuntomarkkinoihin.

Mutta tuon nyt uudestaan esille sen, että se tukimalli, mikä meillä on aikoinaan luotu,
niin sanottu 40 vuoden korkotuki, Ara-malli, on rakenteeltaan vanhentunut. Käytännössä
ainoastaan kaupungit käyttävät sitä mallia. Esimerkiksi sitä korkotukea, mikä on tämän
mallin nimessä, ei käytännössä oikeastaan ole nykyisillä markkinakoroilla, eli se korkotu-
ki on käytännössä nykymarkkinatilanteessa nolla. Pitäisin hyvin tärkeänä kehittää tässä
ajassa toimivaa asuntorakentamisen tukimuotoa, jolla saataisiin nykyistä tehokkaammin
liikkeelle kohtuuhintaisten asuntojen rakentaminen siellä, missä niille on suurin tarve.

19.17 Markus Lohi kesk: Arvoisa puhemies! Jos ajattelee tätä asunto-ongelmaa ja asu-
mistukea, niin kyllä minusta on niin, että jos keskituloinen suomalainen ei pysty maksa-
maan Helsingissä omalla palkallaan asumistaan, että hän tarvitsee siihen asumistukea, niin
joku tässä yhtälössä on pahasti pielessä. Tämä on johtanut siihen, että nämä menot kasva-
vat koko ajan. Sitä yhtälöä ei ratkaista sillä, että vain lisätään asumistukea. [Riitta Myller:
Voisi kuunnella, mitä puhutaan!]

Nyt odottaisin kyllä, en ehkä tässä keskustelussa, ja ymmärrän, että äkkikäännöksiä ei
voi tehdä, mutta kun täällä tiedämme kuitenkin, että kokoomus, vihreät ja SDP täällä Hel-
singissä pitkälle käyttävät valtaa, minusta kannattaisi kyllä jonkinlaisia suunnanmuutoksia
tehdä politiikassa täällä, koska eduskunta pystyy, totta kai, asumistukilainsäädäntöä muut-
tamaan ja tekemään joitakin liikkeitä siihen suuntaan, että tämä tilanne muuttuisi, mutta
viime kädessä minusta kuitenkin on kuntien vastuulla se, miten maankäytön politiikan ja
asuntopolitiikan kautta käytetään maata.

Täällä vain syytetään hallitusta, mutta itse ollaan päättämässä ja ollaan kymmeniä vuo-
sia oltu päättämässä, mutta ei olla katsottu peiliin, että mitä ollaan itse aiheutettu. Eihän voi
olla niin, että tavallisella palkalla ei pysty asumaan ja kaikki tulee tavallaan riippuvaiseksi
18



Pöytäkirjan asiakohta PTK 129/2017 vp
asumistuesta, keskipalkkaisetkin suomalaiset. Ei ole mitään apua siinä, vaikka täällä pää-
kaupunkiseudulla olisikin työpaikkoja, jos ei pysty muuttamaan tänne sen takia, kun sillä
palkalla ei pysty asumaan. Ja tähän... [Outi Alanko-Kahiluoto: No niin juuri!] — Niin, kan-
nattaa katsoa. Ei se ratkea sillä, että me lisäämme asumistukea, [Vasemmalta: No ei leik-
kauksillakaan!] vaan pitää katsoa, onko mennyt pieleen joku täällä kuntien asuntopolitii-
kassa, kun on saatu aikaan niin kalliita asuntoja. Katsokaa muualle, jossa on kasvukeskuk-
sia. Miksi Oulussa on tilanne täysin toisenlainen, vaikka se on ollut kymmenen vuotta erit-
täin voimakkaasti kasvava kunta? Siellä on aivan toisenlainen asuntopolitiikka kuin täällä,
maankäyttöpolitiikka, kaavoituspolitiikka. Nyt kannattaa kyllä katsoa peiliin eikä syyttää
valtiota.

19.19 Leena Meri ps: Arvoisa rouva puhemies! Keskustan edustajat Ala-Nissilä ja Hos-
konen ottivat puheeksi tämän verovapauden ja sen vaikutuksen, jos yhdistys tai muu toi-
mija saa verovapaana näitä vuokratuloja, ja se vaikuttaa myös asumistukeen ja asumisku-
luihin. Oikeastaan olen tästä ilahtunut ja heitän pallon nytten pääministeripuolueelle: Olen
itse tehnyt tästä kirjallisen kysymyksen syyskuussa 2016, kun tulivat uudestaan keskuste-
luun Taloussanomissa ammattiliittojen ja muiden yhdistysten verovapaat osinkotulot, kun
ne omistavat VVO:sta noin 60 prosenttia. Kansalaisilta tulee hyvin paljon palautetta tästä,
ja nyt toivon tietysti, että otatte tästä kopin. Teillä on nyt pallo ja mahdollisuus poistaa tämä
verovapaus ja laittaa siihen joku katto ainakin.

Me perussuomalaisethan olemme vaihtoehtobudjetissa ehdottaneet suursäätiöiden ja
-yhdistysten pääomatuloja verolle siten, että emme halua tietysti puuttua pieniin yhdistyk-
siin ja heidän toimintaansa ja meillä on 100 000 euron raja, ja verokanta meillä on sitten
myös erikseen tähän ehdotettu. Te voisitte esimerkiksi siitä meidän lakialoitteestamme ot-
taa koppia tai tehdä omanlaisenne. Tästä on nyt aika paljon jo vuosikausia puhuttu, ja jos
en väärin muista, niin kokoomuksessakin on ollut näitä ääniä toisinaan, että tämä tuntuu
epäoikeudenmukaiselta. Jos kerran keskustan kansanedustajat ja hyvin merkittävässä ase-
massa olevat ihmiset, kuten edustaja Ala-Nissilä, joka on verojaoston puheenjohtaja, tar-
kastusvaliokunnan varapuheenjohtaja ja valtiovarojen varajäsen, ovat tästä kiinnostuneita,
niin voisi varmaan olla nyt vaikuttamisen paikka. — Nyt huomaan, että edustaja Ala-Nis-
silä on poistunut täältä, mutta pallo keskustalle.

19.21 Hannu Hoskonen kesk: Arvoisa puhemies! Edustaja Lohi käytti äsken erinomai-
sen puheenvuoron, jossa hän analysoi kuntapolitiikan vaikutusta asuntopolitiikkaan. Ai-
van loistava puheenvuoro. Elikkä me voimme kuntapolitiikalla vaikuttaa siihen, miten
asuntopolitiikka alueella kehittyy.

Missään nimessä en Helsinkiä tässä vastusta. Olen pikkupojasta asti Helsinkiä ihaillut
maamme kauniina pääkaupunkina ja nyt, kun olen maailmaa vähän muuallakin nähnyt,
voin sanoa, että Helsinki on maailman pääkaupungeista ehdoton numero yksi, ihan ehdo-
ton numero yksi. Kaukana ovat muut sen jälkeen.

Elikkä haluan, että Helsingissä menee hyvin, mutta minä haluan myös sitä, että koko
maassa menisi hyvin ja ettemme joutuisi kansainvälisten sijoittajien rahastamaksi. Haluai-
sin, että tämä asuntopolitiikka olisi sellaista, että emme omilla järjestelmillämme ruoki li-
sää rahan siirtymistä Suomesta ulkomaille, koska se on Suomelle vahingoksi. Meidän kil-
pailukyky siitä kärsii, ja sen jälkeen siitä tulee työttömiä, ja taas julkiset menot kasvavat
sekä valtiolla että kunnilla. Eli tämän kustannusautomaatin katkaiseminen on se iso juttu,
19



Pöytäkirjan asiakohta PTK 129/2017 vp
ja tämä hallituksen esitys, mikä on nyt pöydällä, että muutetaan asuntoindeksi elinkustan-
nusindeksiksi, on hyvin pienen pieni askel. Tämä on millin siirtymä oikeaan suuntaan, vain
yhden millin, hyvin vähän, mutta merkittävä ja oikeansuuntainen.

Ja kuten Olavi Ala-Nissilä pitkään kokeneena edustajana ja myös huipputilintarkastaja-
na sanoi, että kun 200 miljoonaa tänäkin vuonna asumiskustannusmenot valtion budjetissa
kasvavat, niin eihän se mikään leikkaus ole vaan kyllä se on selvä, roima lisäys. Pitää muis-
taa se, että ei nyt leikata, nyt lisätään. Elikkä jos me joka vuosi tällä keinoin lisäämme tätä
hommaa, niin meillehän tulee jonain päivänä käteen se tilanne kuin entisellä pojalla, että
rahat loppuivat kukkarosta ja meni kukkarokin, ja se ei liene tarkoitus. Siinä sitten törmä-
tään kilpailukykyyn. Sitä me emme pysty kieltämään. Kun kustannukset nousevat, se vai-
kuttaa tuotteiden hintaan, tulopolitiikan kautta palkkoihin, kaikkiin muihin kustannuksiin.
Sitä kautta meidän ulkomaankauppa lähtee hiipumaan, ja sen jälkeen olemme taas kerran
siinä samassa tilanteessa, mistä lähtökohdasta kilpailukykysopimusta tehtiin. [Puhemies
koputtaa] Niin että katsokaa tätä kierrettä, ja se kannattaa.

19.23 Li Andersson vas: Arvoisa puhemies! Vielä kerran kertauksena edustaja Lohelle
siitä, mikä nyt ei toimi, mitä tulee pääkaupunkiseudun asumiskustannuksiin: Se, mikä ei
toimi, on ensinnäkin asuntomarkkinat, eli kyllähän pääkaupunkiseudulla ihan selvästi on-
gelmana on se, ettei ole riittävästi kohtuuhintaisia asuntoja tarjolla. Toinen ongelma pää-
kaupunkiseudulla on liian matalat palkat, erityisesti jos tarkastellaan palvelualojen tilan-
netta, ja tätä ongelmaa tämä hallituksen ajama kilpailukykysopimus vain entuudestaan pa-
hensi. Eli käytännössä pääkaupunkiseudulla voidaan jo työnantajien osalta puhua siitä, että
siirretään palkanmaksuvastuuta julkiselle puolelle, valtiolle, koska on tiedossa, että nämä
pienipalkkaiset työntekijät sitten joutuvat asumistukea hakemaan tätä paikatakseen. Rat-
kaisu tähän ongelmaan, kuten tässä moneen otteeseen on todettu, siis ei sinänsä ole asumis-
tuki vaan nimenomaan kohtuuhintaisten asuntojen määrän lisääminen, tarjontatuki ja
myöskin oikeudenmukainen työmarkkina- ja palkkapolitiikka.

Mitä tulee näihin yleishyödyllisiin toimijoihin, ainakin muutamalla edustajalla meni
kyllä ehkä vähän puurot ja vellit sekaisin tässä keskustelussa. Valitettavasti nämä VVO:n
kaltaiset toimijathan eivät enää harjoita yleishyödyllistä asuntotuotantoa, ja mikäli te ky-
sytte vasemmistoliiton mielipidettä siitä, pitäisikö niiden näin tehdä, vastaus on kyllä, eh-
dottomasti, ja sitä linjaa ovat ajaneet myöskin meidän toimijat ammattiyhdistysliikkeen si-
sällä. Eli olemme äärimmäisen pettyneitä siihen, että VVO:n kaltaiset toimijat ovat tästä
toiminnasta luopuneet, sen takia että kohtuuhintaisten asuntojen tarve on niin suuri kuin
on. Käytännössä nämä yritykset toimivat siis tällä hetkellä samalla tavalla kuin muut yksi-
tyiset asuntosijoittajat, ja epäselväksi jäi edelleen, mitä hallituspuolueiden edustajat halua-
vat näille tehdä. Jos sitten puhutaan yleishyödyllisten toimijoiden osinkojen verovapaudes-
ta, niin kyllä minulle henkilökohtaisesti sopii, että hallitus selvittää, minkälaisia vaikutuk-
sia näiden osinkojen verollepanolla olisi [Puhemies koputtaa] suomalaisten säätiöiden ja
yhdistysten toimintaan. Siitä vain tekemään.

19.25 Outi Alanko-Kahiluoto vihr: Arvoisa rouva puhemies! Olen keskustan kansan-
edustajien kanssa aivan samaa mieltä siitä, että Helsingin täytyy tehdä osansa asuntopulan
ratkaisemisessa, ja vihreät ovat olleet siinä aktiivisia. Ja täytyy sanoa, että Helsinkihän ra-
kentaa juuri nyt enemmän uusia asuntoja kuin tietääkseni koskaan aikaisemmin, eli kyllä
siellä parhaansa tehdään. Mutta ei tässä myöskään ole kysymys siitä, että asuntopula olisi
20



Pöytäkirjan asiakohta PTK 129/2017 vp
joko Helsingin tai valtion yksin ratkaistavissa. Kyllä esimerkiksi viime kaudella tässä teh-
tiin — Helsinki ja muut isot kaupungit ja valtio — hyvää yhteistyötä. Viittaan esimerkiksi
siihen, että valtio tuki suuria joukkoliikennehankkeita sillä ehdolla, että kaupungit puoles-
taan rakensivat näiden ratojen varsille uusia asuntoja. Eli tällaista kaupunkipolitiikkaa, täl-
laista metropolipolitiikkaa ja aktiivisuutta asuntopulan ratkaisemisessa kaipaan hallituk-
selta, mutta juuri tässä te olette olleet passiivisia. Se, mitä te olette tehneet, on se, että te
olette leikanneet kaikkein pienituloisimmilta, estätte näitä pienituloisia ihmisiä muutta-
masta työn perässä. Ei se ratkaise niitä ongelmia, joita meillä tässä maassa on, eli pyytäi-
sin, että katsotte tätä kokonaisuutta ja yritätte tehdä rakentavaa, kestävää, kauaskantoista
politiikkaa ettekä leikkaa köyhiltä, jolloin te siirrätte ne asumiskustannukset vain Helsin-
gin kaupungin ja muiden kuntien maksettavaksi toimeentulotuen kautta. Ei se säästä ve-
ronmaksajien rahoja pennin hyrkkylää.

19.27 Riitta Myller sd:  Arvoisa puhemies! Todellakin olisi hyvä, että eri puolilla Suo-
mea opittaisiin niistä hyvistä käytänteistä, mitä on Suomessa tehty. Oulu on hyvä esimerk-
ki siitä, että siellä on pitkäjänteistä kaavoituspolitiikkaa. Pitäisi olla vähintään viiden vuo-
den rakentamisen tarpeet, valmiita kaavoja ja niin, että kaupungit kaavoittavat pääasiassa
omalle, omistamalleen maalle. Silloin saadaan pitkäjänteistä kaavoituspolitiikkaa, joka on
pohja sille, että saadaan asuntorakentaminen ikään kuin yhteiskunnan hyppysiin.

Täällä todettiin jo, että pääkaupunkiseudulla kaupunkien ja valtion välisiä MAL-sopi-
muksia on tehty. Ne ovat myös hyvä esimerkki siitä, miten pitkäjänteisesti voidaan kehit-
tää kaavoitukseen soveltuvia alueita, ja tätä pitäisi nimenomaan nyt vahvasti kehittää. Nyt
jo huomataan, miten esimerkiksi Kehäradan ympärille rakentuu yhtenäistä kaupunkia, ja
sinne saadaan hyvin sitten rakennettua. Mutta nyt tässä tullaankin siihen, miten sitten mah-
dollistetaan kohtuuhintainen asuntotuotanto, ja siinä te, hallituspuolueitten edustajat, juuri
nyt olette avainasemassa, kun ollaan kehittämässä tätä pitkää korkotukimallia, joka ei siis
enää ole korkotukimalli mutta joka mahdollistaa sen, että asuntomarkkinat saadaan va-
kaammiksi sillä, että ihmisille on tarjolla vaihtoehto kohtuuhintaisesta asumisesta.

19.29 Markus Lohi kesk:  Arvoisa puhemies! Minusta tässä edustaja Myllerin puheen-
vuorossa oli paljon hyvää ainesta.

Täällä edustaja Andersson totesi aikaisemmin, että tavallaan kaksi keinoa on: pitää saa-
da lisää kohtuuhintaisia asuntoja, ja toiseksi palkat ovat liian matalat, eli pitäisi niitä nos-
taa. Olen tästä ensimmäisestä täysin samaa mieltä, mutta jos me lähdemme palkkoja nos-
tamaan, niin se valuu saman tien tuotteiden ja palveluiden hintaan ja aiheuttaa kilpailuky-
kyongelman, josta edustaja Hoskonen täällä on hyvin puhunut, mutta aiheuttaa myös sen,
että meillä ei ole täällä sitten kellään varaa ostaa näitä palveluita. Meillä on nyt jo se on-
gelma, että palvelualalla palkat ovat kyllä aika matalia, mutta silti meidän palvelut ovat
aika kalliita. Ja kun katsotaan eurooppalaista vertailua, jonka vasta näinkin, niin kaikkialla
muualla paitsi Luxemburgissa ja Suomessa matalapalkka-alan työpaikat olivat kasvaneet.
Suomessa ne eivät olleet kasvaneet, koska täällä ei ole tavallaan sille työmarkkinoita ole-
massa ja sillä palkalla ei tarpeeksi pärjää, ja se aiheuttaa työttömyyttä, koska meillä kaikki
eivät osaamistasoltaan edusta niin korkeaa tasoa, että ne nykyajan työpaikkoihin, voisi sa-
noa, korkean osaamisen työpaikkoihin, työllistyisivät. Eli meillä on ongelma, joka pitäisi
ratkaista.
21



Pöytäkirjan asiakohta PTK 129/2017 vp
Edustaja Vartia ei ole nyt paikalla, mutta hän on monta kertaa täällä ottanut esiin sen,
että ei tämä palkkoja nostamalla parane, vaan pitää miettiä se käteen jäävä osuus palkasta
ja miettiä uudestaan veroratkaisuja, koska meidät haastaa koko ajan työelämän murros.
Meillä tulee olemaan tulevaisuudessa niin, että keskituloiset työpaikat tulevat pienene-
mään, ja meidän on pakko tehdä jotain isompaa tässä.

Mutta kyllä täytyy edelleen sanoa, vaikka täällä edustaja Alanko-Kahiluoto totesikin,
että valtion pitää tässä tehdä — se on selvä, oma osuus pitää valtion tehdä — että keskei-
nen rooli on kunnilla. Siellä on myös peiliin katsomisen paikka, ja jos peiliin katsoessa
kuva ei miellytä, niin vika ei ole välttämättä peilissä.

19.31 Li Andersson vas: Arvoisa puhemies! Nyt lipsutaan pikkuhiljaa käsittelyssä ole-
vasta aiheesta, mutta totean nyt lyhyesti, että olen kyllä niin edustaja Lohen kuin Vartian
kanssa eri mieltä, mitä tulee näihin teidän työmarkkinapoliittisiin linjauksiinne. Palve-
lualoillahan on iso ongelma muun muassa työtuntien riittämättömyys, joka sitten osaltaan
vaikuttaa monen työntekijän matalaan palkkatasoon ja toimeentulon tasoon. Mutta se kes-
keisin periaate meillä on kyllä myöskin se, että kyllä palkalla pitää tulla toimeen. Ja myös-
kin palvelualojen työntekijöillä on oikeus saada kohtuullinen korvaus tekemästään työstä
— ja myöskin sellainen, jolla on mahdollista elää pääkaupunkiseudulla.

19.32 Sami Savio ps: Arvoisa puhemies! Tämä asumistukikeskustelu on periaatteellisesti
erittäin tärkeä. Toki tätä on jo aika kauan käyty tässä, varmaan näkökulmat ovat tulleet sel-
viksi. Hallitus ei selvästikään tätä asumistukea halua pitää riittävällä tasolla. Mutta pelkäs-
tään tämä asumistuen pienuus ei ole tietenkään ongelma, vaan kyllä pieni- ja keskituloisil-
la kansalaisilla tulisi olla mahdollisuus asumiseen omien tulojensa turvin — sen, mikä pal-
kasta jää käteen. Siihen voidaan tietysti vaikuttaa osin muun muassa verotuksen keinoin,
tuloverotusta on kevennetty. Toki nämä kevennykset eivät ainakaan näiden uusien halli-
tuksen esitysten mukaan painotu riittävästi pieni- ja keskituloisiin. Sillä saralla on siis työ-
tä tehtävänä.

Sitten tämä Helsingin kaupungin tilanne. Helsinki on Suomen suurin kasvukeskus, ja
täällä asuntopula on todellinen, ja se on pahin kaikista Suomen kaupunkiseuduista. Helsin-
gin asuntopula on toki pahentunut myös kaupungin omilla toimilla. Kaavoituksen ongel-
mista täällä äsken puhuttiin, ja ne ovat toki vakavia, mutta ongelmaa pahentaa entisestään
myös se, että suuri osa maahanmuuttajista suuntautuu Helsinkiin ja pääkaupunkiseudulle.
En usko, että Helsingin kaupunginvaltuuston viime keskiviikon päätös tarjota laajempia
palveluja paperittomille, jopa asumispalveluja, parantaisi millään tilannetta, pikemminkin
heikentää sitä entisestään. Tilanne huononee myös siinä tapauksessa, jos yli 100 kansan-
edustajan allekirjoittama lakialoite työvoiman saatavuusharkinnan purkamisesta runno-
taan läpi täällä eduskunnassa. Se tarkoittaa käytännössä sitä, että Suomen markkinoille tu-
lee EU:n ja Eta-alueen ulkopuolelta suuri määrä halpatyövoimaa, ja lisäksi tietysti kilpailu
asunnoista kiihtyy. Myös nämä kannattaa ehdottomasti pitää mielessä, kun tästä asumistu-
esta keskustellaan.

Puhemies Maria Lohela:  Nyt, hyvät edustajat, lähemmäs varsinaista aiheena olevaa
asiaa.
22



Pöytäkirjan asiakohta PTK 129/2017 vp
19.34 Markus Lohi kesk: Arvoisa puhemies! Miksi me olemme tarvinneet kasvavassa
määrin asumistukea: Vaikka tämä nyt menikin vähän sivupolulle, niin totean lyhyesti, että
olen edustaja Anderssonin kanssa samaa mieltä siitä, että palvelualoilla tahtoo olla niin
pienet palkat, että niillä ei tule toimeen. Mutta ehkä se lääke on meillä eri, eli en lähtisi sii-
hen bruttopalkan kasvattamiseen, vaan pitäisi kiinnittää enemmän huomiota siihen käteen
jäävään osuuteen ja ottaa perustulo siihen työkaluksi tulevaisuudessa mukaan paremmin,
jotta sillä eläisi — itse asiassa juuri niin kuin edustaja Savio täällä totesi, että pieni- ja kes-
kituloinenkin pystyisi itse sen asumisen hoitamaan yhä kasvavassa määrin ja asumistuki
olisi tarkoitettu väliaikaiseksi enemmän opiskelijoille ja sitten perusturvan varassa elävil-
le, mutta ne, jotka töitä tekevät, pystyisivät itse kantamaan myös oman asumisensa kustan-
nukset. Eli meillä ehkä on menty vuosikymmenten aikana liikaa silleen, että ovat työmark-
kinaosapuoletkin kiinnittäneet tähän bruttopalkkaan huomiota, kun keskeistä on kuitenkin
se käteen jäävä osuus. Tässä me Suomessa ehkä tarvitsemme tulevaisuudessa isomman uu-
distuksen, jossa otetaan perustulo mukaan tähän välineeksi ja sillä tavalla huolehditaan,
että kaikki ovat osallisena työelämään, pystyvät sillä työllään myös tulemaan toimeen ja
asuntokulut maksamaan niin, että tämä asumistuki ei tule olemaan pienituloisten ja keski-
tuloistenkin kohdalla tavallaan se ensisijainen tukimuoto, mitä he saavat.

19.36 Teuvo Hakkarainen ps: Arvoisa puhemies! Eikö ay-liike ole yleishyödyllinen toi-
mija ja pitäisi olla köyhän asialla ja niin edespäin? Mutta minä luen tästä Ilta-Sanomien uu-
tisen viime vuodelta: Suomen suurin yksityinen vuokranantaja nosti viime vuonna vuok-
riaan ja teki 370,9 miljoonan euron liikevaihdolla 224,7 miljoonan euron tuloksen ennen
veroja. Ja nyt kun asumistuki nostaa vuokria, niin köyhä ihminen tietysti tukea nostaa ja
siirtää sen tämmöisen ay-liikkeen toiminnan rahoittamiseen. Ja mitenkäs ay-liike tekee:
nostaa niitten herrojen palkkaa, nytkin viimeksi nostettiin Aallon palkkaa puolella. Elikkä
mihinkähän ne rahat siellä menevät? Ja kun puhutaan yleishyödyllisestä toiminnasta, että
ne toimivat voittoa tavoittelematta, niin kyllä se toveripopulismi näköjään on semmoista,
että jätkän taskusta otetaan rahat ja siirretään ne herran taskuun. Toiminta on tämmöistä
käytännössä, mutta puheethan ovat nättejä, että saadaan ääniä. Toiminta on kyllä kaikkea
muuta kuin mitä sopisi. [Silvia Modig: Vähän niin kuin perussuomalaisilla!] — Perussuo-
malaisilla on oikeaa toimintaa. Me olemme suomalaisten puolella ja suomalaisen yrittäjän
ja työläisen puolella. Mutta me emme ole tällaisen puolella, että jaetaan ympäriinsä rahaa,
semmoista rahaa, mikä on velkaa, jota tämä maa ottaa, ja sitä jaetaan ympäri maapalloa.

Yleiskeskustelu päättyi.

Eduskunta hyväksyi hallituksen esitykseen HE 161/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
23


