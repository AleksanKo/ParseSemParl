















































DEME9AD.tmp.xml


Pöytäkirjan asiakohta PTK 2/2017 vp
Pöytäkirjan asiakohta 

PTK 2/2017 vp

Täysistunto

Tiistai 7.2.2017 klo 14.04—17.46

15. Hallituksen esitys eduskunnalle laiksi Hossan kansallispuistosta
Hallituksen esitys HE 260/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 15. asia. Puhemiesneuvosto ehdottaa, että asia lähetetään ympäristövaliokuntaan, jolle
maa- ja metsätalousvaliokunnan on annettava lausunto.

Keskustelu

16.35 Maatalous- ja ympäristöministeri  Kimmo Tiilikainen (esittelypuheenvuo-
ro):  Arvoisa puhemies! On suuri ilo tuoda tämä esitys eduskunnan käsittelyyn, onhan se
merkkitapaus, että satavuotias Suomi juhlavuonna 2017 saa uuden kansallispuiston, juhla-
kansallispuiston. Paitsi että kansallispuisto tietenkin edesauttaa luonnon monimuotoisuu-
den säilyttämistä tuleville polville, se samalla edistää luontomatkailuun perustuvaa yrittä-
jyyttä tuolla Kainuussa ja luo tätä kautta uusia pysyviä sekä myös sesonkiaikaisia työmah-
dollisuuksia.

Biotalouden ja puhtaitten ratkaisujen ministeriryhmä päätti esityksestäni tammikuussa,
että juhlavuoden kansallispuisto perustetaan siis Suomussalmen Hossan ja Moilasenvaa-
ran sekä Kuusamon kaupungin puolella sijaitsevan Julman-Ölkyn alueelle. Nuo alueet ovat
jo tällä hetkellä valtion omistuksessa ja kuuluvat Natura 2000 -ohjelmaan.

Tuota valintapäätöstä tehtäessä oli käytännössä kaksi kandidaattia eli Hossa ja Porkka-
la. Tärkein valintaperuste tähän juhlakansallispuistoon oli myös se, että tällä oli historial-
lista merkitystä, välitöntä ja välillistä, Suomen itsenäistymisprosessissa ja sen säilyttämi-
sessä myöhemmin. Myös paikallinen ja seudullinen yksituumaisuus ja sitoutuminen tä-
män puiston puolesta tekivät minuun vaikutuksen. Oli helppo esittää Hossan kansallispuis-
toa perustettavaksi. Myös tuo Porkkala oli hyvä kohde, mutta siellä vastaavaa valmiutta ei
vielä ollut. Olin kuitenkin tyytyväinen, kun pystyimme osoittamaan myös Porkkalan kehit-
tämiseen puolen miljoonan euron määrärahan, ja myös sillä alueella se on herättänyt tyy-
tyväisyyttä ja palvelurakenteita on pystytty uudistamaan. Totta kai kansallispuistoon liit-
tyy aina odotuksia aluetalouden ja työllisyysvaikutusten saamisesta, ja niin tälläkin hetkel-
lä, kun tiedämme, missä tilanteessa Suomen talous on — tarvitsemme vielä toimia, joilla
työllisyyttä edistetään.

Hossa tulee olemaan Suomen 40. kansallispuisto, ja sen kävijämäärät ovat kasvaneet jo
nyt valmisteluprosessin aikana. Itsenäisyytemme 100-vuotisjuhlapuisto on saanut myös
kansainvälistä julkisuutta. Muun muassa Lonely Planet ja National Geographic ovat nos-
taneet Suomen kansallispuistot ja samassa yhteydessä juuri Hossan kansainvälisesti yh-
deksi suositeltavaksi luontomatkailukohteeksi. Tästä voimme olla ylpeitä. Uusia yrittäjiä
 Tarkistettu
4.2



Pöytäkirjan asiakohta PTK 2/2017 vp
on tullut ja on tulossa Hossan matkailuyrittäjien verkostoon. Esimerkiksi ranskalaiset kä-
vijät ovat vakiinnuttamassa asemaansa Hossan vuosittaisina vieraina.

Hossan lakiesitystä on valmisteltu poikkeuksellisen tiiviissä yhteistyössä paikallisten ta-
hojen, erityisesti Suomussalmen kunnan kanssa. Tiedonvaihtoa varten on perustettu oma
sijaintikuntien, Metsähallituksen ja ympäristöministeriön yhteinen yhteistyöryhmä. Kun-
tatasolla valmistelua on lisäksi tehnyt erillinen työryhmä, jossa ovat olleet edustettuina eri
toimijatahot suojelijoista metsästäjiin. Hossan kansallispuisto tulee olemaan laajuudeltaan
runsaat 11 000 hehtaaria. Se koostuu kahdesta Natura 2000 -alueesta. Osa valtion maista
on kuitenkin rajattu metsästykseen, pyydyskalastukseen ja matkailun kehittämisen tarpei-
siin välittömästi tämän puiston ulkopuolella. Myös puiston alueella lakiesityksen mukaan
paikallisten metsästysoikeudet ja paikallinen nautinta säilyvät.

Olen vakuuttunut, että tuo Suomen itsenäisyyden 100-vuotisjuhlavuoden kansallispuis-
to perustetaan oikeaan paikkaan, sinne, missä itsenäistymistämme ensimmäisen kerran
vaadittiin. Hossan kansallispuisto tulee olemaan upea lahja paitsi itsenäiselle Suomelle,
myös erityisesti Suomussalmelle ja Kainuulle, jonne se voi tuoda uutta hyvinvointia. Hos-
san kansallispuisto on kertomus ihmisen ja luonnon välisestä useiden tuhansien vuosien
ajan jatkuneesta rinnakkaiselosta, ja soisin sen rinnakkaiselon jatkuvan rauhaisissa mer-
keissä myös vastaisuudessa.

16.39 Satu Hassi vihr: Arvoisa puhemies! Ministeri Tiilikainen päätti oikein kauniisti tä-
män esittelypuheenvuoronsa niin, että Hossa on esimerkki ihmisen ja luonnon useamman
tuhannen vuoden ajan jatkuneesta rinnakkainelosta. Näinhän todella on. Hossaan liittyy
hyvin tärkeitä historiallisia arvoja, jotka alkavat ihan esihistoriasta: esihistorialliset kallio-
maalaukset ja peuranpyyntikuopat, yli sata vuotta sitten sieltä on kerätty kansanrunoutta,
Suomen teollistamisen historian kannalta keskeistä todellisuutta ovat savottakämpät ja uit-
torakenteet, ja myöskin paikkakunnalla eli Suomussalmella ovat syntyneet yksi meidän
klassisista kirjailijoistamme, Kianto, ja tasavallan ensimmäinen presidentti K. J. Ståhl-
berg. Kaikki nämä korostavat Hossan historiallista arvoa, samoin lähellä oleva Raatteen-
tie, jossa käytiin yksi talvisodan keskeisistä taisteluista.

Hossan alueella 90-luvulla käytiin paljon huomiota herättäneitä metsäkiistoja, suojel-
laanko vai hakataanko vanhoja metsiä. Kenties nämä metsäkiistatkin joskus tullaan katso-
maan sellaiseksi osaksi Suomen historiaa, josta pitää myöskin jälkipolville kertoa, ja ken-
ties Hossa on yksi niistä paikoista, joissa sitä kerrotaan.

Luontoarvojen puolesta Hossa täydentää kansallispuistoverkkoa oikein hyvin.
Ministeri puhui myös alueen yksituumaisuudesta. Tämä on tosiasia, ja sehän perustuu

siihen, että kansallispuistojen vaikutuksesta paikallistalouteen on hyvin myönteisiä koke-
muksia. Joitakin vuosikymmeniä sitten, kun kansallispuistoverkkoa olennaisesti laajennet-
tiin, tämä ei suinkaan ollut itsestään selvää. 60—70-luvuilla monia kansallispuistohankkei-
ta vastustettiin todella ankarasti, [Puhemies koputtaa] samaan tapaan kuin myöhemmin sit-
ten muita ympäristönsuojeluhankkeita.

Arvoisa puhemies! Olisin ollut iloinen, jos myös Porkkalasta olisi saatu kansallispuisto,
mutta hyvä näin, Hossa on hyvä valinta sekin.

16.42 Ulla Parviainen kesk:  Arvoisa puhemies! Tämä keskustelussa oleva lakiehdotus
on erittäin tärkeä minulle. Tämä Hossan kansallispuisto on tulossa kotikylääni Julmaan-
2



Pöytäkirjan asiakohta PTK 2/2017 vp
Ölkkyyn, ja tässä esityksessä erittäin hyvää on se, että suomussalmelaiset ja Hossan kylän
yrittäjät ovat määrätietoisesti ajaneet tätä eteenpäin, niin kuin ministeri sanoi.

Edustaja Hassi tuossa jo kertasi tätä alueen historiaa, että se on ollut käytössä jo esihis-
toriallisella ajalla. Puisto tulee hyvin lähelle vanhan Lapinmaan ja Lannan rajaa. Vielä
1700-luvulla on ollut Maaselän lapinkylä muutaman kymmenen kilometrin päässä, ja
nämä Värikallion kuvat kertovat kyllä niistä onnistuneista metsästysretkistä, tapahtumista
sieltä 3 000—4 000 vuoden takaa. Tämä alue uudisasutettiin 1600-luvun puolessavälissä,
ja silloin tulivat kaskiviljelijät siihen lähialueen kyliin. Riistaisat metsät ja kalaisat järvet
antoivat särvintä tuolloin tulleille perheille, ja kylässä poltettiin tervaa, jota sitten uitettiin
Hossanjoen kautta Oulujärven kautta Ouluun. Kalastus ja metsästys ovat edelleen tärkeitä
harrastuksia ja antavat särvintä alueen ihmisille, siellä asuville ja siellä vapaa-aikaansa
viettäville.

Porotaloudella on alueella vahva vuosisatainen perinne. Puiston alueella toimii Hossa-
Irnin paliskunta. Paliskunnalla on yhäkin kiinteitä poroerotusaitoja tulevan puiston alueel-
la ainakin kolme kappaletta. Lakiesityksessä on turvattu, että tulevassa puistossa porot ja
poronhoito jatkavat kuten ennenkin. Toivon, että puiston järjestyssäännöissä sitten tark-
kaan huolehditaan siitä, että myöskin toiminta poromiehillä siellä onnistuu, eli liikkumi-
nen siellä puiston alueella.

Vaikka tulevan puiston ja sen lain valmisteluaika on lyhyt, vain vajaa vuosi, niin kuin
ministerikin tuossa totesi, niin vain voi kiittää siitä, miten on osallistettu paikallista väkeä
tähän valmisteluun. Valmistelussa on otettu erittäin hyvin mukaan alueen toimijat ja hei-
dän näkemyksensä, ja siksipä ehkä lakiluonnoksesta annetut lausunnotkin ovat pääsääntöi-
sesti myönteisiä. Se ehkä kertoo juuri siitä mukaan ottamisesta. Yksi lausunnoista on Ru-
kan koulun oppilailta. Nuoret pitävät erittäin hyvänä asiana, että sinne saadaan uusi puisto.
He toivovat luontomatkailun lisääntymistä mutta he kantavat huolta siitä, että perinteisten
harrastusten, kalastuksen ja metsästyksen, mahdollisuudet kapenevat puiston alueella. Li-
säksi nuoret kiinnittävät huomiota puiston rakenteisiin: heidän mielestään on erittäin tär-
keää, että kaikki luontomatkailuun käytettävät rakennukset rakennettaisiin materiaaleista,
joiden elinkaari on pitkä.

Nostan tähän vielä pieniä huomioita, joita olen saanut lausuntoajan päättymisen jälkeen
— tätä lakia on luettu jokaisessa tuvassa:

Lakiesitykseen on kirjattu suurpetojen poisto, kuten Hossa-Irnin paliskunta ja Paliskun-
tain yhdistys ovat sen esittäneet. Tämä kuitenkin muuttaa nykyistä vahinkoja aiheuttavien
suurpetojen metsästystä, johon osallistuu myös muita metsästäjiä eikä vain näitä paliskun-
nan poromiehiä. Metsästäjien määrä ja joukon kokoonpano luonnollisestikin vaihtelevat
eri jahdeissa, mutta saamieni arvioiden mukaan jopa yli puolet metsästysseurueista joutui-
si jäämään puiston rajalle odottamaan jahdin etenemistä. Tämä luonnollisestikin hidastaa
ja vaikeuttaa vahinkopetometsästystä.

Lakiesityksessä sallittaisiin puistossa ulkopaikkakuntalaisille vain hirvenmetsästys pai-
kallisissa metsästysseuroissa. Paikallisten metsästysseurojen jäsenmääristä on tällä hetkel-
lä yli puolet ulkopaikkakuntalaisia, mutta näillä ulkopaikkakuntalaisilla on kuitenkin hy-
vin pitkät sukuperinteet alueen käyttöön, hyvin usein kotitilojensa kautta, missä heillä on
vapaa-ajan asumus. Metsästäjät esittävätkin, että kansallispuistossa sallittaisiin kaiken riis-
tan metsästys paikallisten metsästysseurojen jäsenille lupaehtojen puitteissa.

Toinen perinne, kalastusperinne, on huomioitu esityksessä hyvin. Vapaa-ajan kalastus
seisovilla pyydyksillä on sallittu yhdeksässä puistoon kuuluvassa järvessä ja nuottaami-
3



Pöytäkirjan asiakohta PTK 2/2017 vp
nenkin yhdessä. Tämän lisäksi viehekalastus on sallittua kahdessa järvessä. Tähän täytyy
vielä lisätä Kuusamon puolella puistoon jäävä noin 100 hehtaarin alue, joka on Kuusamon
kylien yhteisten vesialueiden kalastuskunnan hallinnoimaa vesialuetta, jonka käyttöä kan-
sallispuisto ei rajoita. Näistä järvistä kaksi, Laukkujärvi ja Somerojärvi, ulottuu myös puis-
ton puolelle. Esitänkin harkittavaksi, tulisiko kalastaminen mahdollistaa myös puistoon
kuuluvalla osalla, niin ettei osa järvestä olisi kalastuksen piirissä ja osa ei, ja harkittavaksi
myös, tulisiko Selkoskylän osakaskunnan jäsenille heidän lausuntonsa mukaisesti antaa oi-
keus perinteiseen pyydyskalastukseen myös Ala- ja Keski-Valkeaiseen sekä Pitkä-Hoi-
luaan ja Kokalmukseen.

Suomen itsenäisyyden 100-vuotisjuhlan kansallispuistoa on perusteltu luonnonsuojelu-
arvojen lisäksi kulttuurilla ja alueen historialla. Puistolla on kulttuurinen rooli ja alueella
vahva yhteys Suomen itsenäisyyden historiaan. Yhteiskunnalliset vaikutukset on lakiesi-
tyksen perusteluissa esitetty hyvin kauniisti, voisi jopa sanoa runollisesti. Hossa tuleekin
olemaan upea, erilainen kansallispuisto nykyisten puistojen ketjuun. Uskon, että uudesta
puistosta tulee Ylä-Kainuun ja Koillismaan eteläosan matkailullinen keskus, jonka ympä-
rille muodostuu verkostomainen luontoa ja perinnekulttuuria hyödyntävä yritysrypäs. Ku-
ten ministeri totesi, jo viime vuonna Hossan puisto sai myönteistä kansainvälistä julkisuut-
ta, joten uskon, että kävijämäärä lisääntyy huikeasti tulevan vuoden aikana, ehkäpä jo juh-
lavuoden aikana.

Minä toivon, että me jatkossa, tulevina vuosina pystymme huolehtimaan puistoalueesta
sekä tulevan puistoalueen lähialueilla olevista Metsähallituksen luontokohteista ja niiden
hoidosta. Niukkojen resurssien tilanteessa laatu ei saisi ainakaan laskea, jotta ei viesti le-
viäisi kansainvälisille areenoille. Minä toivon, että tämä lakiehdotus käsitellään valiokun-
nassa reipasta tahtia ja erittäin myönteisessä hengessä.

16.49 Pauli Kiuru kok:  Arvoisa puhemies! Ympäristövaliokunnan jäsenenä on hieno
hetki, että kolmatta kertaa eduskuntatyöni aikana pääsen käsittelemään kansallispuistola-
kia. Tämä on todellakin kolmas laki kuuden vuoden aikana ja oikein hienoa. Edellinen pu-
huja sanoi, että hyvässä hengessä ja reippaasti, niin uskon, että näin valiokunnassa tulee ta-
pahtumaan. Tämä esitys on ymmärtääkseni hyvin ongelmaton. Ehkä jotain kalastukseen ja
metsästykseen liittyviä hienosäätöjä saattaa olla, mutta tuskin kovin paljon muuta.

Tässä on todettu nämä historialliset syyt. On todettu se, että tämä on hieno hanke Suo-
men itsenäisyyden 100-vuotisjuhlavuoden kunniaksi. Näin todellakin on. On todella hie-
noa, että kunnan tuki, yrittäjien ja paikallisten asukkaiden tuki on tässä vahvasti mukana.
Jos näin ei olisi, niin hanketta olisi aika epätoivoista viedä eteenpäin. Toimivaa ratkaisua
siitä ei silloin oikein tulisi.

Tässä on myös todettu, että kävijöiden määrä varmasti tulee kasvamaan. Vuonna 2015
kävijöitä oli 53 000, ja nyt, kun tämä kansallispuistostatus kesäkuussa mitä todennäköisim-
min tulee, niin kävijöiden määrä entisestään kasvaa. Se asettaa tietysti tiettyjä paineita rei-
teille ja infrastruktuurille, joka on jo siellä valmiina, mutta täytyy toivoa, että meillä on
mahdollisuuksia ylläpitää tätä hienoa kansallispuistoverkostoa. Hehtaareja voimme lisätä
lähes, no, ei nyt rajattomasti, mutta voimme lisätä. Mutta ongelma on tietysti se, että pelkät
hehtaarit eivät riitä, jos varaa ei riitä sitten pitää sitä infraa kunnossa. Esimerkiksi tässä
mainittu Värikallio ja ne rakenteet, joita pitkin sinne on päässyt katsomaan, olivat ainakin
muutama vuosi sitten siinä kunnossa, että sinne ei vaeltajia päästetty, mutta tämä asia nyt
tulee varmasti kuntoon, kun rahaa on käytössä 2,5 miljoonaa.
4



Pöytäkirjan asiakohta PTK 2/2017 vp
Kaksi merkittävää kansainvälistä tahoa on viime aikoina maininnut Suomen erittäin
kiinnostavana matkailukohteena, ja minä uskon, että tämä trendi entisestään vahvistuu,
luontoarvojen merkitys kasvaa. Toisaalta turvallisuuden merkitystä ei koskaan voi koros-
taa liikaa, ja hyvin vaikeasti ennustettavassa ja hieman epävakaisessa maailman tilanteessa
Suomi on tässä suhteessa etulyöntiasemassa, ja toivottavasti näin on myös jatkossa. Rau-
hallinen ympäristö, missä yhteiskunta toimii ja liikenne toimii ja rakenteet toimivat, on sel-
laista, mitä ihmiset, matkailijat, haluavat ja hakevat.

Kiitos todellakin ministerille asian eteenpäinviemisestä. Porkkala oli myös hyvä vaihto-
ehto, ja sille saimme myös lisää rahaa, muistaakseni 500 000 euroa. Hyvä näin.

Jos tässä haluaisi vielä eteenpäin visioida, niin näkisin niin, ja tiedän, että moni asian-
tuntijakin näkee niin, että Käsivarren suurtuntureiden alue voisi olla sellainen kohde, joka
voisi täydentää tulevaisuudessa kansallispuistoverkostoamme parhaalla mahdollisella ta-
valla. Tiedän, että se muun muassa edustaja Kärnän näkemyksiin ei aivan suoraan sovi,
mutta jos tässä voitaisiin edetä keskipitkällä aikavälillä niin, että paikalliset tulevat hyvin
kuulluksi, paikalliset elinkeinot tulevat hyvin kuulluksi ja ehkä joitakin pieniä säätöjä tai
tuunauksia sillä tavalla, että paikallisten elinkeinoja ei millään tavalla vaaranneta. Se, kuin-
ka paljon kansallispuistot tuovat varallisuutta ja hyvinvointia ympäristöönsä, on todella iso
asia. Taitaa olla yli 120 miljoonaa euroa, mitä kansallispuistot tuovat paikallistalouteen
vuodessa matkailijoitten myötä rahaa. Uskon, että sinne Kilpisjärven suunnallekin olisi
mahdollista rakentaa semmoinen malli, joka tukee paikallista elinkeinoa ja on paikallisten
hyväksyttävissä, mutta jos näin ei ole, niin ei sitä väkisin tietenkään sinne pidä laittaa, kos-
ka paikallinen tuki on näissä asioissa aina tärkeää.

Näillä sanoilla kiitän. Käsittelemme kyllä varmasti positiivisessa hengessä tätä asiaa
ympäristövaliokunnassa.

16.54 Mikko Kärnä kesk (vastauspuheenvuoro): Arvoisa herra puhemies! Kiitän edusta-
ja Kiurua kyllä siitä, että todellakin tämä paikallinen tuki näitten puistojen perustamiseksi
on äärettömän tärkeää, ja tilanne siellä Käsivarressa on yksiselitteisesti ja selkeästi sellai-
nen, että paikkakuntalaiset eivät sitä puistoa sinne halua.

Totta kai kaikenlaisista asioista voidaan aina keskustella, mutta meillä Enontekiöllä on
valitettavasti myös huonoja kokemuksia näistä puistoista, joita on perustettu. On luvattu
paikkakuntalaisille tiettyjä asioita, tiettyjen oikeuksien säilyttämistä, mikä ei sitten kuiten-
kaan ole lopulta toteutunut. Ja kun tuolla Käsivarren suurtunturialueella matkailua teh-
dään, niin on äärettömän tärkeää, että siellä puiston alueella — jos sinne sellainen tulisi —
kyettäisiin liikkumaan myös moottoroidusti ja kuljettamaan turisteja myös moottoroidusti.
Olen ymmärtänyt, että nykyisen lainsäädännön puitteissa kansallispuistossa tällainen toi-
minta on yksiselitteisesti kiellettyä.

Toinen varapuhemies Arto Satonen:  Vielä edustaja Kiuru ja sen jälkeen puhelistaan.

16.55 Pauli Kiuru kok (vastauspuheenvuoro):  Arvoisa puhemies! Kiitos edustaja Kär-
nälle paikallistuntemuksesta ja paikallisten mielialojen selventämisestä. On varmasti niin
ja tiedän myös itse, että se paikallinen tuki ei ole siellä vielä sellaista kuin sen pitäisi olla,
jos kansallispuistoa viedään eteenpäin.

Edustaja Kärnä nosti esille tämän moottorikelkka-asian, ja se ehkä on niin kuin semmoi-
nen, joka kuvaa sitä ongelmaa. Kysyn ministeri Tiilikaiselta: miten te ministerinä näette
5



Pöytäkirjan asiakohta PTK 2/2017 vp
suurtuntureiden mahdollisuuden ja sitten tällaisten asioiden yhteensovittamisen, mitä esi-
merkiksi edustaja Kärnä tässä esitti? Alue on aivan poikkeuksellinen Suomessa, ja sellais-
ta aluetta meillä ei todellakaan muualla ole. Uskon, että kansallispuisto oikein toteutettuna
olisi kaikkien etu myös sillä suunnalla.

16.57 Eeva-Maria Maijala kesk: Arvoisa puhemies! Täällä salissa me kilpaa huusimme
ja keskustelimme, mistä tulee Suomen 100-vuotiskansallispuisto, ja me onnistuimme saa-
maan sen Hossan kansallispuistoksi, kiitoksia. Nyt kuitenkin on muistettava se, että Hos-
san alueen väestö itse todella haluaa ja toivoo, että sinne saadaan kansallispuisto, ja nyt tä-
män alueen kehittämisessä onkin todella tärkeää, että mennään niillä eväillä eteenpäin,
huomioidaan paikallisten ihmisten toiveet ja vaatimukset siitä, miten asiaa ja aluetta kehi-
tetään eteenpäin.

Siinä on pari asiaa: toinen liittyy kalastukseen ja toinen metsästykseen, ei sen kummem-
paa. Elikkä samat perusasiat, joista on keskusteltu monen muunkin kansallispuiston osal-
ta. Mutta nyt meidän täytyy huomioida se, että kyse on tuommoisesta pohjoisesta alueesta,
joka vastaa hyvin paljon ihan Lapin kansallispuistojen olosuhteita mutta ei kuitenkaan ole
niillä Lapin alueilla. Meillä pohjoisessa on tietyt erityisoikeudet kansallispuistoissa, muun
muassa hirvenmetsästys. Tuolla alueella meidän täytyy tätä lakiesitystä vielä muokata,
hioa, lukea moneen kertaan ja tarkistaa, mitä mikäinenkin pykälä tarkoittaa. Esimerkiksi
kalastaminen verkoilla ja yleensäkin perinteisillä tavoilla pitää mahdollistaa paikalliselle
väestölle entisellä tavalla hoidettuna. Siihen ei saa tulla yhtään ylimääräisiä vaikeuksia ja
ongelmia.

Ja toinen on sitten nämä metsästyspuolen asiat. Edustaja Parviainen toikin hyvin esille
tämän petojen poiston ja sen, että ongelmaksi on yleensäkin koettu se, että kun paliskun-
nan alue ulottuu usein naapurikunnan puolelle, niin tässä tapauksessa paliskunnan osak-
kaat, jotka asuvat naapurikunnan puolella, eivät pääsisi osallistumaan siihen petojen pois-
tamiseen. Elikkä siinä on muutamia tämmöisiä hiottavia kohtia, mitkä meidän täytyy vielä
katsella tarkemmin.

Nyt ollaan perustamassa Suomeen 40. kansallispuistoa. Se on muuten niin iso määrä,
että meillä on aikamoinen vastuu näitten puistojen hoitamisesta. Se ei ole mikään halpa
systeemi, että saamme infran, henkilöstön, kaikki palvelut, mainostamisen, siihen liittyvät
matkailuasiat ja kaikki muut pidettyä yllä. Se maksaa valtiolle aika monta euroa vuosit-
tain. Ja nyt ollaan huomattu tuolla UK-puistossa, jonka minä tunnen läheisimpänä puisto-
na parhaiten, että sillä alueella monet pitkospuut, jopa wc:t ovat menneet niin huonoon
kuntoon, että nyt aletaan miettimään, mitä niistä puretaan ja otetaan pois käytöstä, koska ei
ole määrärahoja, millä niitä pystytään hoitamaan. Tämä on todella vakava asia: millä me
pidämme tämän puistoverkon jatkossa yllä ja kunnossa?

Nyt Suomen 100-vuotisteeman kunniaksi saimme talousarvioon hieman lisää määrära-
haa puistojen infran hoitamiseen ja ylläpitämiseen, mutta meidän täytyy nyt todellakin
miettiä, millä tavalla me tämän asian ratkaisemme jatkossa. Meillä on hieno 40 puiston
verkosto. Niiden yhtenäisyyttä täytyy mainonnassa ja markkinoinnissa hyödyntää entistä
enemmän.

Kiitoksia tästä. Lähdemmepä nyt sitten juhannuksen alla sinne Hossaan perustamaan tä-
män puiston ja juhlimaan puiston kunniaksi tilannetta. Terveisiä vain sinne Kuusamon ja
Suomussalmen alueelle, että toivottavasti olemme voineet auttaa teitä.
6



Pöytäkirjan asiakohta PTK 2/2017 vp
17.01 Timo V. Korhonen kesk: Arvoisa puhemies! Voin vain yhtyä niin monella tavalla
tänään tästä asiasta täällä käytettyihin puheenvuoroihin. On erinomaista ja aivan loistavaa,
että tämä Hossan kansallispuisto perustettiin, siitä erityisen suuri kiitos ministeri Tiilikai-
selle ja totta kai koko hallitukselle.

Hossan kansallispuiston perustaminen on monella tavalla ongelmaton. Kaikki lähti sii-
tä, että tämä oli alueen itsensä oma esitys, siellä oli vahva tuki tälle kansallispuistolle, eli
tämä on monella tavalla ollut hyvä perustaa. Toki henkilökohtaisesti täytyy sanoa, kun
täällä on viitattu myös jonkin verran näihin mahdollisiin uusiin kansallispuistoihin tai uu-
siin luonnonsuojelualueihin, että ehkä oma intoni on tämän Hossan kansallispuiston perus-
tamisen myötä aika tavalla jo nyt tyydytetty uusien luonnonsuojelualueitten perustamisen
osalta, noin nätisti sanottuna.

Vaikka tässä on todettu, että lakiesitys on monella tavalla ongelmaton, niin täällä on vii-
tattu myös muun muassa metsästykseen ja kalastukseen. Se pitää paikkansa, että tämän la-
kiesityksen käsittelyn yhteydessä täällä eduskunnassa on syytä kyllä tarkoin arvioida se, si-
sältyykö tähän esitykseen nyt paikallisuuden näkökulmasta joitain ongelmia metsästysoi-
keuden ja kalastusoikeuden osalta, ja tarvittaessa vielä sitten tehdä joitakin täsmennyksiä.
Mutta todella näitä ihmeitä tässä itsessäänkin huomaa, että täällä eduskuntasalissa on kiit-
telemässä uuden kansallispuiston perustamista — kiitoksia ministerille.

17.03 Kari Kulmala ps: Arvoisa puhemies! Pidän hyvänä, mikäli alueen vanhat eräperin-
teet huomioidaan lakiesityksessä myös muuten kuin pelkästään tässä tekstissä elikkä myös
tekoina. Kansallispuistoon tavanomaisesti kuuluvien rajoitusten rinnalla on esityksessä
otettu mielestäni hyvin huomioon poikkeukset metsästysmahdollisuuksissa tilanteissa,
joissa on taustalla jo pitkään jatkunut metsästysperinne. Näistä meitä muistuttavat alueella
myös kalliomaalaukset. Luonnonsuojelualueen nykyiseen metsästyskäyttöön ei ole tarvet-
ta tehdä muutoksia. Ei olisi mitään mieltä sillä, että esimerkiksi pienriistan metsästys
alueella kiellettäisiin kokonaan tai esimerkiksi pienpedoille tehtäisiin rauhoitusalue, missä
ne saisivat lisääntyä vapaasti. Se olisi suorastaan luonnonsuojelurikos muita eläinlajeja
kohtaan. Kuten mainitsin, laissa on sallittava jatkossakin alueella asuville kaiken riistan
metsästys kansallispuiston alueella, tietenkin lupaehtojen puitteissa. Metsästyksen sallimi-
nen tällä tavoin on kansallispuiston perustamistarkoituksen mukainen. Vain tällä tavoin on
mahdollisuus säilyttää lajien tasapaino myös tulevaisuudessa tuleville sukupolville.

Pidän myös tärkeänä, että tavanomaiseen kotitarvekalastukseen on mahdollisuus jatkos-
sakin tavanomaisin pyydyksin sekä välinein. Monessa alueen vesistössä on tällä hetkellä
liian tiheä särki-, seipi- tai ahvenkanta, jota ei pystytä vähentämään tehokkaasti kuin katis-
koilla ja verkoilla. Tällä tavoin paranevat niin sanotun arvokkaamman kalan elinolosuh-
teet. Vesistöjen tilahan on jo pääsääntöisesti kansallispuistossa hyvä.

17.05 Hannu Hoskonen kesk:  Arvoisa herra puhemies! On hyvä, että Hossa saa oman
kansallispuistonsa, ja kun juhlimme tässä Suomen itsenäisyyden 100-vuotista taivalta, niin
se on sen seutukunnan ihmisille uskoakseni merkkitapahtuma. Olen saanut kuulla sen seu-
tukunnan edustajien puheenvuoroja ja vakuuttunut siitä, että päätös on oikea.

Toivoisin kuitenkin, että tämän tällaisen, sanotaanko, pienehkön hurmoshengen keskel-
lä myös realiteetit tunnustettaisiin. Ensimmäinen realiteetti on se, että kun kansallispuisto
alueelle tulee, niin ehdottomasti on lailla turvattava paikallisten ihmisten oikeudet. Se kos-
kee metsästystä ja kalastusta. On niin, niin monta esimerkkiä siitä, että erilaisilla Metsähal-
7



Pöytäkirjan asiakohta PTK 2/2017 vp
lituksen määräyksillä on rajoitettu esimerkiksi hirvenmetsästystä. Kerron esimerkin: Lai-
tetaan hirvenmetsästyksessä tarvittavan, välttämättömän koiran säkäkorkeusrajoitus sellai-
seksi, että vain mäyräkoiralla tai kiinanpalatsikoiralla pystyy hirveä ajattamaan. Isommal-
la koiralla ei lupaa saa.

Elikkä toivon, arvoisa ministeri, että tässä asiassa suhteessa kansalaisten odotuksiin sii-
tä, että heitä kohdellaan reilusti, ja rajoituksissa, mitä kansallispuisto tuo vääjäämättä tul-
lessaan, ollaan rehellisiä: Kansallispuisto tuo rajoituksia. Se on selvä asia, että siellä alueel-
la ei enää elämä jatku samalla keinoin kuin ennen sitä virallista kansallispuiston perusta-
mishetkeä, kun laki on laadittu. Eli se muuttuu. Se on ihan varmaa, että se muuttuu. Suo-
messa on 39 kansallispuistoa — tämä on siis 40. — ja noin miljoona hehtaaria on alaa yh-
teensä kaikilla kansallispuistoilla tässä maassa. Elikkä nämä alueet eivät tietenkään ole
siellä perinteisessä talouskäytössä. Niillä rajoitetaan voimakkaasti metsästystä ja kalastus-
ta, ja sitten se käyttö, mikä on, on sitä lailla määriteltyä käyttöä, kansallispuistomaista käyt-
töä, mikä on ihan hyvä asia. Suuri rikkaus tässä kansallispuistoketjussa on se, että niitä on
eri puolilla Suomea, ja sillä on voitu tavallaan säilöä sitä alkuperäistä luontoa, mitä sillä
alueella tyypillisesti on. Näiltä alueiltahan tällaisia kohteita on aina löydettykin. Siinä mie-
lessä asia on hyvä ja oikea.

Mutta sekin on meidän tunnustettava, että luonnonpuistothan kuuluvat tähän samaan
ketjuun. Niitä on 19 kappaletta ja 160 000 hehtaaria — noin, vähän vajaat. Ne alueethan on
pyhitetty tieteen tekemiselle, niin että siellä liikkumisrajoitukset ovat selkeämmät, mutta
kuitenkin nekin ovat luonnonsuojelualueita. Toivoisin nyt, että kun ministeri on paikalla...
Otan esimerkkinä vaikka Petkeljärven kansallispuiston Ilomantsissa: Siitä tiestä, mikä sin-
ne Petkeljärvelle on, on 10—20 vuotta kunta toivonut, että se laitettaisiin vihdoin ja vii-
mein kuntoon. Ei se kovin paljon houkuttele sinne kansallispuistoon menemään, kun se on
semmoinen paukkukärritie, että jos omistaa tekohampaat, niin kannattaa laittaa ne pehme-
ään pussiin ennen kuin lähtee sille tielle ajamaan. Elikkä nimenomaan, kun jotakin teh-
dään, tehdään sitten kunnolla eikä jätetä sitä sillä keinoin, että hieno on paikka, hienot ovat
rakennukset, hieno on tarjoilu, mutta se tie sinne on semmoinen paukkukärritie, että eipä
sinne paljon innosta mennä. Polkupyörällä meneminen sille tielle: ei viitsi hyvää polku-
pyörää särkeä. Kannattaa mennä vaikka jalkaisin, jos jaksaa kävellä.

Elikkä nämä puitteet kuntoon, kun kerran tämmöistä tehdään. Laitetaan ne tiet kuntoon
ja laitetaan se palveluvarustus siihen kuntoon, että ihmiset voivat oikeasti siellä kulkea,
nauttia suomalaisesta luonnosta, mutta niin, että myös paikallisten ihmisten oikeudet huo-
mioidaan: metsästys ja kalastus. Aivan moni on puheenvuorossaan sanonut tässä salissa
nyt tämän käsittelyn aikana, että paikallisten ihmisten oikeudet on turvattava lailla. Minä
en jaksa uskoa enää ympäristöministeriön kanssa asioituani vuosikymmeniä, että virka-
miesten antamat lupaukset olisivat sitten lopullinen oikeustila, mikä saavutetaan. Niin ei
ole. Niin monta kymmentä kertaa olen joutunut pettymään ja niin ison määrän rahaa jou-
tunut häviämään kestämättömien lupausten takia. Sen takia eduskunnan pitää edellyttää,
että kaikki nämä tarkat säännöt otetaan lakiin suoraan, että niitä ei asetuksilla muuteta.
Muuten tämä homma kaatuu tavallaan itseään vastaan, kun rajoituksia tulee ja paikalliset
ihmiset pettyvät. Maaseudun ihmiset ovat tottuneet pettymään, mutta toivoisi, että nyt ei
tulisi uutta pettymystä tässä asiassa.

Ja lopuksi, arvoisa herra puhemies, se, että kun Suomessa on tämmöinen ajattelumalli
päässyt vallalle, että vain suojelulla suojelemme metsiä, sehän ei pidä paikkaansa. Kaikki
Suomen metsät ovat itsessään arvokkaita geenivarastoja, luonnonpuistoja jokainen omalla
8



Pöytäkirjan asiakohta PTK 2/2017 vp
tavallaan. Sinne sopii aivan yhtä hyvin harvennushakkuu, sinne sopii aivan hyvin uudista-
mishakkuu, sinne sopii marjankeruu, sienien keruu, metsästys, kalastus ja niin edelleen.
Mutta kun meillä on tämmöinen mielikuva luotu, että on vastakkainasettelu, että metsien
hakkuu on metsien hävittämistä ja suojelu on sitten se toinen ääripää eikä mitään muuta
ole, tämä on täysin väärä kuvitelma. Tästä meidän pitää päästä irti, koska suomalainen met-
sä, jokamiehenoikeus ovat suuria rikkauksia. Sen takia meidän pitää pitää huoli siitä, että
emme rajoita liikaa suomalaisten metsien käyttöä. Meillä alkaa olla, niin kuin sanoin, kan-
sallispuistoja miljoona hehtaaria, luonnonpuistoja reilut 150 000 hehtaaria. Natura-alueet
ja muut aarnialueet ja tällaiset mukaan lukien meillä on 5 miljoonaa hehtaaria erilaisten ra-
joitusten alla olevia alueita, ja metsäalue, mitä Suomessa on, kuitenkin jää alle 30 miljoo-
nan hehtaarin. Kannattaisi joskus pysähtyä tässäkin talossa miettimään, vieläkö me ha-
luamme lisää taloudellisia käyttörajoituksia Suomen metsille, koska se on selvä asia, että
marjasadot, sienisadot ja moni muu luonnon käyttö aika pitkälti riippuvat siitä, harvenne-
taanko suomalaisia metsiä ja hakataanko niitä. Puolukkasadot ja muut marjasadot eivät
lähde kasvamaan, jos metsiä ei uudisteta. Se on selvä asia, että parhaat puolukkasadot ovat
5—10 vuotta hakkuun jälkeen, kun pieni taimikko on saatu syntymään. Silloin on puoluk-
kaa Ilomantsin tanhuvilla ainakin niin paljon kuin jaksaa kantaa.

Tämän takia toivon tähän taloon kriittisyyttä myös, että ei jokaista asiaa... Jos me kaikki
alueet panemme kansallispuistoksi tai luonnonpuistoksi, niin tätä kansakuntaa uhkaa sen
jälkeen erittäin rankka elintason lasku. Puuraaka-ainetta ei saa enää käyttää, ja moni muu
taloustoiminta on seis, maa-ainesten otto ja niin edelleen.

Kannatan Hossan puiston perustamista lämpimästi ja onnittelen sitä seutukuntaa, kun
saivat tämän itsenäisyyden juhlavuoden puiston itselleen. Mutta toivon, arvoisa herra mi-
nisteri, näitä sanoja siitä, että paikallisten ihmisten oikeudet turvataan lailla, ei millään lu-
pauksilla eikä asetuksilla, vaan lailla, koska laki vaatii aina tämän talon kädenjäljen ja se on
paljon isompi turva kuin se virkamiehen antama puolivillainen lupaus, jonka pitävyyttä en
aina ole jaksanut uskoa, että se on totta — ehkä olen ymmärtänyt väärin hitaan älyni takia
— mutta kuitenkin niin että ihmisten arki turvataan, ja se turvataan parhaiten tässäkin ta-
pauksessa selkeällä lainsäädännöllä.

17.12 Katja Taimela sd: Arvoisa herra puhemies! Hyvät kollegat! Kun keskustelussa on
hallituksen esitys Hossan kansallispuistosta, sitä tulee helposti ajatelleeksi niitä kansallis-
puistoja, joiden parissa on saanut tehdä työtä edeltävän kahden vaalikauden aikana maa- ja
metsätalousvaliokunnassa ja tässä salissa — tai ei oikeastaan tässä salissa vaan tuossa naa-
purissa. Erityisesti mielessäni on oman seudun helmi, Teijon kansallispuisto, joka toteutui
viime vaalikaudella. Nyt kyseessä on Suomen itsenäisyyden 100-vuotisjuhlavuoden kan-
sallispuisto, Hossa.

Kansallispuiston perustamisella on luonnon monimuotoisuuden turvaamisen ja maise-
mallisten arvojen lisäksi runsaasti virkistykseen ja luontomatkailuun liittyviä merkityksiä,
joiden taloudelliset sekä hyvinvointivaikutukset eivät todellakaan ole vähäisiä. Olemme
saaneet lukea, miten kansallispuistojen käyntimäärät ja suotuisat talousvaikutukset ovat
kasvussa niiden alueilla. Mikä ehkä jopa tärkeintä luonnon monimuotoisuuden lisäksi on
se, että ihmiset kokevat kansallispuistovierailuiden parantavan heidän hyvinvointiaan.

Kansallispuistojen perustamisten yhteydessä paljon puhututtavat kalastus- ja metsästys-
oikeudet on myös otettu huomioon esityksessä niin, että kalastuksen ja metsästyksen osal-
ta säädettäisiin eräitä sellaisia paikalliset olosuhteet huomioon ottavia poikkeuksia, jotka
9



Pöytäkirjan asiakohta PTK 2/2017 vp
eivät ole ristiriidassa kansallispuiston perustamistavoitteen kanssa. Tämä on tärkeä seikka
alueen näkökulmaa ja tahtotilaakin ajatellen, jos miettii niitä kansallispuistojen perustami-
sia, joissa itse on ollut mukana. Muun muassa Teijon kohdalla poikkeuksien kanssa on pär-
jätty, mutta näyttää siltä, että Hossankin kohdalla valiokuntakäsittelyssä puhutaan kalas-
tuksesta ja metsästyksestä.

Elikkä kaikki periaatteessa kannattavat kansallispuistoja, mutta sitten aina tulee se pieni
ongelmatiikka, että mitä tapahtuu alueella alueen ihmisten virkistyskalastuksen ja metsäs-
tyksen kohdalla.

Toivotan tässä lähetekeskustelussa jo paljon onnea Hossalle Metsähallituksen pääjohta-
jan sanoin: "Luonto lisää Suomen kilpailukykyä."

17.14 Petri Honkonen kesk:  Arvoisa herra puhemies! Tämä on todellakin hieno ja vai-
kuttava päätös, että Suomen satavuotisjuhlan kunniaksi on päätetty tämä kansallispuisto
perustaa. Ja aivan kuten tuosta edustaja Parviaisen puheenvuorosta tuossa aikaisemmin vä-
littyi, niin tämä on myöskin alueen asukkaille erittäin merkittävä asia ja tällä kansallispuis-
tohankkeella tuntuu olevan laajasti väestön tuki siellä alueella. Ja yhdyn totta kai myöskin
niihin puheenvuoroihin, joissa on toivottu myöskin sen paikallisen elämänmuodon säily-
mistä tämän kansallispuiston perustamisesta huolimatta, mikä on totta kai hyvä asia.

Näillä kansallispuistoilla on monia merkittäviä aluetaloudellisia vaikutuksia. Muun
muassa Hossaa edeltävällä kansallispuistolla, joka nyt on perustettu, eli Etelä-Konneve-
den kansallispuistolla on ollut monia suotuisia ja hyviä, positiivisia vaikutuksia seudun
yrittäjyyteen ja elinkeinoelämään. Ja uskon ja toivon, että tällä Hossan puistollakin nyt sit-
ten näitä hyviä vaikutuksia on, ja varmasti ne myös liittyvät tähän laajaan tukeen, mikä täl-
lä hankkeella siellä alueella on ollut.

17.16 Mikko Kärnä kesk:  Arvoisa herra puhemies! Esitän parhaimmat kiitokseni halli-
tukselle ja ministeri Tiilikaiselle. Näin niitä kansallispuistoja perustetaan. Hossa saa nyt
puistonsa sen takia, että Hossa ja Suomussalmen kunta sen puiston sinne halusivat.

Tässä on paljon keskusteltu nyt näiden kansallispuistojen vaikutuksista paikallistalou-
teen, ja tässä jossain määrin en voi jakaa aivan kaikkia niitä näkemyksiä, joita Metsähalli-
tus on esittänyt. Esimerkiksi meillä tuolla pohjoisessa tulisi kehittää merkittävällä tavalla
niitä oheispalveluita, millä tavalla saadaan niitä puistokävijöitä ja matkailijoita käyttä-
mään niitä paikallisia palveluita siellä. Nyt valitettavan usein tilanne on se, että saavutaan
täältä etelästä sinne pohjoiseen auto täynnä ruokaa, muonaa, pakataan rinkka, lähdetään
viikoksi käymään siellä kairassa ja sen jälkeen palataan tänne etelään. Ne vaikutukset sit-
ten sinne aluetalouteen ovat lähellä nollaa.

Tässä käytiin keskustelua myös jo edustaja Kiurun nostamana tästä Käsivarren kansal-
lispuistosta, jota lähestulkoon pakolla viime hallituskaudella ajettiin silloisen ministeri
Niinistön toimesta tuonne Käsivarteen. Kun me nousimme siellä vastarintaan ja ilmoitim-
me, että me emme tätä puistoa Käsivarteen halua, niin sain kunnanjohtajana toimiessani
kirjeen tuolta Alaskasta paikallisen luontodirektoraatin päälliköltä, jossa hän totesi, että te
olette hulluja, kun te ette halua sitä puistoa sinne Käsivarteen, että ne ovat täällä Alaskassa
erittäin tärkeitä ja ne tuovat meille kaiken sen elannon tänne, mitä me tarvitsemme. [Ilkka
Kanerva: Käyttikö sanaa hullu?] — Käytti sanaa hullu. — Aloimme perehtyä siihen, mil-
laista se on siellä Alaskassa, ja se on, hyvät kollegat, hyvin toisenlaista se luonnonsuoje-
luideologia siellä kuin meillä täällä Suomessa. Sinne kun perustetaan kansallispuisto, niin
10



Pöytäkirjan asiakohta PTK 2/2017 vp
yleensä ensimmäisenä rakennetaan sen puistoalueen läpi tie, joka takaa pääsyn näille syr-
jäisille alueille. Sinne kaavoitetaan laadukkaita matkailupalveluita keskelle sitä kansallis-
puistoa, sinne perustetaan laadukkaita hotelleja, laadukkaita ohjelmapalveluita, ja myös
vaikkapa moottoroitu liikkuminen näissä puistoissa on mahdollista. Ihminen voi maksaa
useita tuhansia dollareita siitä, että hän pääsee moottorikelkalla ajamaan neitseelliseen um-
pilumeen tai että hän pääsee metsästämään sinne kansallispuiston alueelle. Minä kannat-
taisin kyllä tämäntyyppisiä puistoja myös meille.

Nykyisellään tämä meidän luonnonsuojeluideologiamme on varsin värittynyttä. Se sul-
kee ihmisen vaikutuksen pois luonnosta. Ja olen erittäin huolestunut siitä, että meillä eivät
enää paikkakuntalaiset pääse hyödyntämään näitä puistoja täysipainoisesti. Meillä on La-
pissa useita kokemuksia, että useissa kansallispuistoissa on näin käynyt. Ja kuten edustaja
Hoskonen äsken hienosti totesi, lainsäädännöllä on turvattava ne paikkakuntalaisten oikeu-
det.

Myös tämä rahoituskysymys Suomen osalta on huolestuttava. Meillä on paljon puistoja,
ja nykyiselläänkään sitä rahaa ei riittävissä määrin riitä siihen infran ylläpitoon. Ja esitän
tässä toiveen, että nyt, vaikka Hossa perustetaan ja sinne infra rakennetaan, niin tämä ei
söisi sitten rahoitusta pois näiltä meidän olemassa olevilta puistoilta.

Esitän tässä lopussa vielä niin, että meille pohjoisen ihmisille metsästys, kalastus ja
moottorikelkkailu ovat meidän oopperamme ja balettimme, ja näitä oikeuksia ei tule pol-
kea eikä niitä tule ottaa meiltä pois.

17.20 Ulla Parviainen kesk: Arvoisa puhemies! Toki meidän täytyy muistaa tässä se, että
puistot perustetaan luonnonsuojelulain pohjalle, eli silloin ajattelu siihen tapaan, että on
jostain luovuttava, että jotain uutta saa, ja silloin täytyy joistakin aikaisemmista tavoista
luopua, että saisi sitten tämän puistostatuksen.

Tuolla puistossa on tehty jo paljon hyviä rakenteellisia juttuja, rakennettu uutta nyt vii-
me kesän aikana. Siellä on korjattu siltoja, siellä on rakennettu laavuja, siellä on uusittu
muun muassa tämä edustaja Kiurunkin mainitsema Värikallion silta. Se oli huonossa kun-
nossa, mutta nyt se on hieno uusi, kestävä silta.

Yksi asia, joka siellä puistossa on huolettanut, on puhelinyhteydet. Kun hyvin paljon
puiston opastamiseen liittyy mobiiliteknologiaa, että puistossa olisi joka puolella kuulu-
vuus, niin siihen yritetään löytää ratkaisuja. Toivottavasti nytten jo alkuvuodesta sinne on
saatu lisää kuuluvuutta.

Toteaisin vielä sen, että nyt minusta on hyvin otettu Hossa-Irnin palkisen poronhoidon
asiat tässä huomioon. Ainoa on tuo haittapetopyynti, miten se hoidetaan, jos ajatellaan sitä
Hossa-Irnin palkista.

Mutta sitten vähän sama viesti, mikä edustaja Korhosella oli tuossa. Minulle tulee sel-
keästi viestiä metsätoimijoilta, että ei uusia alueita suojeluun. Meillä on kohtuullisen pal-
jon suojeltu ja huoli siitä, miten jatkossa saadaan sahoille esimerkiksi puutavaraa. Mieles-
täni pitäisi löytää keinoja, niin kuin tässä Hossan puistoasiassa, että niitä suojeltuja alueita
voitaisiin jollain tavalla hyödyntää. Nythän on status nostettu retkeilyalueesta kansainvä-
lisesti tunnetuksi puistostatukseksi, ja se on [Puhemies koputtaa] äärimmäisen hyvä asia.

17.22 Hannu Hoskonen kesk: Arvoisa herra puhemies! Vielä kaksi asiaa:
Toinen koskee suomalaista tapaa suojella luontoa. Aivan kuten edustaja Kärnä omassa

puheenvuorossaan todisti Pohjois-Amerikan ja Kanadan alueen luonnonsuojelusta, siellä
11



Pöytäkirjan asiakohta PTK 2/2017 vp
todella toimitaan niin kuin hän sanoi, elikkä sinne rakennetaan hyvä infra ja siellä on pal-
veluita saatavilla. Meillähän on Suomessa semmoinen tapa, että kun jotakin suojellaan,
niin se on totaalisuojelua, mitään ei saa tehdä. Otetaan esimerkiksi vaikka Kolin kansallis-
puisto, jossa siellä vaaran päällä on se yksi hotelli. Jos sinne saataisiin rakentaa hieman li-
sää ja saataisiin näin turistivirtaa lisää, saataisiin siihen kauniiseen maisemaan sijoitettua
lisää vuodepaikkoja, niin se loisi sille seutukunnalle aivan uutta kasvua, uutta työtä ja en-
nen kaikkea tekisi sen valtavan kauniin maiseman tunnetuksi. Suomalainen arkkitehtuuri
pystyy sen kyllä tekemään, mutta meillä on tämä valtava asennevamma, joka johtaa siihen,
että suojelu on totaalisuojelua, ja se on johtanut aivan kummallisiin tilanteisiin.

Toinen asia, joka liittyy nimenomaan tähän suojelun jyrkkyyteen, mikä ei ole eurooppa-
laista luonnonsuojelua — siihen meidän tulee päästä, alueita pitää pystyä käyttämään. Ni-
mittäin otetaan pohjoisella alueella tuolla Lapissa, siellähän on esimerkiksi Sakatin kaivos-
esiintymä, ja sinne on väkisin myöhemmin tullut tämä Natura-alue, joka aiheuttaa sen, että
mitään ei saa tehdä. Tämähän johtaa siihen, että se amerikkalainen Anglo American -kai-
vosyhtiö, ylikansallinen, valtavan rikas yhtiö, jolla on rahaa vaikka kuinka paljon, pitää sitä
valtausta itsellään, ja jonain päivänähän se louhii sieltä sen. Se päivä tulee varmasti eteen,
se vie ne valtavat luonnonrikkaudet itselleen ja tästä maasta pois. Ja Suomi jos mikä kaipaa
uutta pääomaa, uutta työtä ja näiden luonnonrikkauksien hyötyä, jonka tulisi tulla Suomen
kansalaisille eikä amerikkalaisille suursijoittajille. Tämä kohta on erittäin suuri epäkohta,
ja toivon, että tästä uskalletaan keskustella. Tämä luonnonsuojelu johtaa vain siihen, että
kaikki suomalaiset rikkaudet joko siirtyvät pikkuhiljaa ulkomaisille omistajille tai suojel-
laan ja sitten me näemme nälkää, [Puhemies koputtaa] mikä ei ole hyvä päämäärä kelle-
kään.

17.24 Pauli Kiuru kok: Arvoisa puhemies! Tässä on vähän niin kuin kaksi näkökulmaa:
Toista ääripäätä edustaa tämä ajatus, että alueet pitää totaalisuojella. Toinen näkökulma on
se, että oli alue mikä hyvänsä, niin sinne pitää rakentaa hyvä tie ja muut oheispalvelut. Jos-
sain siellä välissä ilmeisesti totuus menee.

Nyt tietysti aina, kun mitä tahansa tällaista luontokohdetta miettii, niin kannattaa miet-
tiä, minkä takia ne ihmiset sinne alueelle tulevat. Ja nyt jos mietin esimerkiksi Hossaa tai
erityisesti Saana-tunturia, niin kyllä itse ajattelisin niin, että ihmiset tulevat sinne nautti-
maan siitä luonnosta. Olen kuullut, että Saanan ympäri olisi suunniteltu, tai Saanan taakse
ainakin, tietä sillä perusteella, että tietä pitkin pääsisi autolla katsomaan, miltä tunturi toi-
selta puolelta näyttää. Tämä kuulostaa itselleni hieman oudolta ajatukselta, koska se hiljai-
suus ja tiettömyys ja autottomuus on juuri se juttu, minkä takia sinne mennään.

17.25 Satu Hassi vihr: Arvoisa puhemies! Itse kun olen käynyt luonnonsuojelualueilla ja
muissa syrjäisissä paikoissa retkellä, niin kyllä keskeinen syy on ollut nimenomaan luon-
nonrauhan etsintä ja se, että on ne luonnon äänet, joiden keskellä on.

Mutta varsinaisesti pyysin puheenvuoroa edustaja Kärnän puheenvuoron johdosta, kun
hän antoi ymmärtää, että Yhdysvalloissa olisi jotenkin vallitseva käytäntö, että metsästys
on kansallispuistoissa sallittu. Netistä nopeasti löysin, että vuonna 2012 kiisteltiin Yhdys-
valloissa lakiesityksestä, joka olisi tosiaan kaikissa kansallispuistoissa sen sallinut. En tie-
dä, onko se mennyt läpi, mutta silloin tilanne oli se, että 60—70 oli sellaisia kansallispuis-
toja, joissa metsästys oli sallittu. Se liittyi näiden puistojen perustamissyihin, niihin liitty-
12



Pöytäkirjan asiakohta PTK 2/2017 vp
viin historiallisiin syihin, eli siellä, missä metsästys oli sallittua, se liittyi sen kyseisen pai-
kan historiaan. Ja osassa puistoja taas sitten metsästys ei ollut sallittua.

Itse olen käynyt yhdessä Yhdysvaltojen kansallispuistossa. Siellä erityisesti mieleeni jäi
se, miten retkeilijöitä varoitettiin karhuista. Eli varoitettiin, että ei esimerkiksi pidä ottaa
telttaan eväitä ja jos yöpyy, niin pitää panna metalliastiaan eväät, jotta ei ruokita karhuja.
Sen myös tiedän, että Yhdysvalloissa on kansallispuistoja, joihin on palautettu sudet, ja se
on huomattavasti lisännyt [Puhemies koputtaa] luonnon monimuotoisuuden määrää näillä
alueilla.

17.27 Hannu Hoskonen kesk: Arvoisa herra puhemies! Hyväksi lopuksi tämän asian tii-
moilta omalta osaltani se, että kun tämä Hossan kansallispuisto perustetaan, niin toivon,
että paikalliset ihmiset siellä Suomussalmella, Kuusamossa ja sillä seutukunnalla, myös
paikallinen maakuntaliitto, pitävät nyt huolen siitä — ja myös paikalliset kansanedustajat,
jotka täällä tällä hetkellä istuvat ja ovat hyvin tässä täysistunnossa puheenvuoroja tämän
asian kohdalla käyttäneet, te pidätte huolen siitä — että nämä teidän seutukuntanne ihmis-
ten kannalta tärkeät asiat tulevat kirjatuksi lakiin. Nimimerkki "kokemusta on": kotikun-
nassani Ilomantsissa esimerkiksi Petkeljärven kansallispuiston osalta metsästykseen liitty-
vät ja sillä alueella olevat nautintaoikeudet ovat jatkuvasti olleet uhattuina, mitä mieliku-
vituksellisimpia rajoituksia on keksitty ja sitten näiden Natura-alueiden tuleminen 90-lu-
vun lopulla aiheutti aivan valtavan muutoksen. Nimittäin siellä on ollut semmoinen ilmiö,
että kun otetaan esimerkiksi luonnonpuisto tai kansallispuisto, siellä on tietyt rajoitukset
päällä, ja Naturassa on rajoitettu esimerkiksi metsästystä jonkun lajin suojelun takia, niin
se metsästyskielto ja käyttökiellot on sitten pyritty viemään niin ankariksi koko alueella,
mikä on täysin vastoin sitä periaatetta, minkä tautta näitä alueita aikanaan on perustettu ja
mitkä paikallisten ihmisten oikeudet ovat.

Eihän luonnonsuojelu ole sitä, että kaikki kielletään, mikä on suomalainen näkemys ja
ennen kaikkea vihreiden näkemys suojelusta tässä maassa, mikä on tiedotusvälineissä otet-
tu ikään kuin suureksi mantraksi, jota pitää kaikkien noudattaa. Mitään ei saa sillä alueella
tehdä sitten, kun alue on suojeltu. Niinhän se ei suinkaan ole. Euroopassahan tehdään se
suojelu niin, että kun joku alue on suojeltu, niin jos joku kasvi sieltä löytyy tai joku muu,
niin sitten suojellaan se kyseinen pienempi alue ja muualla alueella eletään aivan normaa-
listi. Niinhän sen pitäisi olla.

Mitä sitten tulee näiden kansallispuistojen muuhun toimintaan, niin vaatikaa nyt sitten,
että sinne Hossaan rakennetaan kunnon tiet. Esimerkiksi se Petkeljärven kansallispuiston
Ilomantsin tie, Möhköntieltä menevä tie, on kyllä niin karmeassa kunnossa, että onhan se
tavallaan aika kummallista, että kun valtio rakentaa sinne hienot, hienot esittelytilat — on
entisöity niitä toisen maailmansodan aikaisia juoksuhautoja, korsuja ja muita muistomerk-
kejä, mitä sillä alueella on tapahtunut, ja ennen kaikkea sitä kaunista luontoa ja saunoja on
rakennettu, yöpymispaikkoja, hieno ravintola, kokoustilat ja niin edelleen — niin kaiken
sen helmen, kaiken sen kauneuden käytön yhtenä jarruna on alueelle menevä erittäin huo-
nokuntoinen tie. Se ei minun päähäni oikein mahdu, että rakennetaan ensin turistipaikka ja
sitten sinne on kelvoton tie. No, tietysti jos sillä halutaan viestiä, että me haluamme olla
täällä rauhassa, niin se varmaan onnistuu, mutta mitä sanoo se yrittäjä, joka pyörittää siinä
valtion vuokraamassa tilassa palveluita? Eihän varmaan mieli mettä keitä, kun turistit ei-
vät tule. Jos autonsa särkee sillä tiellä, niin se ei kyllä kovin paljon kesämieltä nosta, kun
muutaman tonnin remontin autoonsa teettää sen jälkeen, kun kotiin menee.
13



Pöytäkirjan asiakohta PTK 2/2017 vp
Elikkä haluan vielä kerran teille, hyvät pohjoisen ihmiset, korostaa sitä, että nyt kun tä-
män juhlavuoden puiston perustamishetket ovat käsillä, niin vaatikaa ympäristövaliokun-
nan kokouksissa, kun asiantuntijakuulemista käydään, että sinne tulevat paikallisten ihmis-
ten edustajat kuultaviksi ja sanovat selkeällä suomen kielellä, mikä on se heidän tavoiteti-
lansa, millainen kansallispuiston tulee olla, kun se nyt sinne on perustettu. Tässä vaiheessa
on kaikki mahdollista. Sen jälkeen, kun laki on saanut lainvoimansa ja tasavallan presi-
dentti on sen allekirjoittanut, se on sitten myöhäistä. Ja väitän, että nyt jos sinne tulee sel-
laisia pykäliä, jotka metsästyksen ja kalastuksen ja muun moninaiskäytön kannalta ovat
vaikea ratkaisu, niin sen muuttaminen jälkikäteen on käytännöllisesti katsoen mahdotonta.
Siinä menee yhden ihmisen ikä, saattaa mennä kahdenkin ihmisen ikä odotellessa. Siksi
kannustan teitä näitä pettymyksiä paljon kokeneena ihmisenä, että ei tässä tehtäisi väärin
taas yhden kerran. Ja toivoisin, kun ministeri äsken sai terveiset, että kansallispuistojen
osalta ja muunkin luonnonsuojelun osalta päästäisiin vähän terveempään käytäntöön, kos-
ka ei maailma niin mustavalkoinen ole.

17.32 Satu Hassi vihr: Arvoisa puhemies! Varmasti nämä metsästys- ja kalastusasiat ovat
sellaisia asioita, joihin ympäristövaliokunnassa huolellisesti paneudutaan, ja voin vakuut-
taa, että kyllä niitä paikallisia ihmisiä ja kuntien edustajia valiokunnassa tullaan kuule-
maan. Siitä asiasta vielä totean sen, että ensisijaisesti kuitenkin pitää mielestäni, kun kysy-
mys on uuden kansallispuiston perustamisesta, huolehtia siitä, että metsästys ja kalastus,
siltä osin kuin ne sallitaan, tehdään sellaisella tavalla, että nämä luonnonsuojelulliset ta-
voitteet eivät vaarannu.

Mutta olisin vielä palannut näihin kansainvälisiin esimerkkeihin. Ehdin edellisessä pu-
heenvuorossani mainita sen, että Yhdysvalloissa joihinkin kansallispuistoihin on palautet-
tu susia. Tämä on lisännyt luonnon monimuotoisuutta näissä kansallispuistoissa huomatta-
vasti, koska se on muuttanut sitten kasvissyöjäeläinten, kuten kauriiden, peurojen ja vas-
taavien, käyttäytymistä, kun ne ovat lakanneet esimerkiksi jokien ja purojen varsilta syö-
mästä kasvillisuutta kokonaan, koska silloin kun kansallispuistossa on petoja, nämä kas-
vissyöjäeläimet haluavat olla enemmän kasvillisuuden piirissä. Ja tämä on sitten aiheutta-
nut sellaisen tapahtumaketjun, jossa hyvin monet lajit, myöskin lintulajit, ovat sitten run-
sastuneet ja monipuolistuneet.

Ja vielä yksi esimerkki: olen käynyt myös Kanadassa yhdessä kansallispuistossa. Sieltä
piti varata tietyiltä harvoilta sallituilta yöpymispaikoilta yöpymispaikat etukäteen, aivan
niin kuin hotellihuonetta olisi varannut. [Puhemies koputtaa] Tämä vain esimerkkinä, että
kansallispuistokäytäntöjä on hyvin monenlaisia maailmassa.

17.34 Ulla Parviainen kesk: Arvoisa puhemies! Vielä tuosta metsästyksestä ja kalastuk-
sesta. Kun olen vertaillut nytten muita puistolakeja, niin mielestäni tässä on erittäin hyvin
jo otettu huomioon tätä perinteistä metsästys- ja kalastusharrastusta, mitä meillä on. Ne
pienet huomiot, jotka otin tuossa ensimmäisessä puheenvuorossani esiin, jätän valiokun-
nan valistuneeseen harkintaan, mitä niille tehdään, että tuodako niitä sitten vahvemmin,
niitä viestejä, mitä sieltä alueelta nyt tulee.

Noihin teihin liittyen. Puistoon opastetaan kyllä hyvien teiden kautta sieltä Perangan ja
Murtovaaran kautta. Ainoastaan nyt on työn alla ja pohdinnassa, miten hoidetaan suora
tieyhteys valtatie 5:ltä Julmaan-Ölkkyyn, koska se kulkee yksityistietä ja osittain hyvin
huonokuntoista tietä. Tämä on nytten Kuusamon kaupungin ja Taivalkosken kunnan joh-
14



Pöytäkirjan asiakohta PTK 2/2017 vp
tajien yhteisellä agendalla, eli he etsivät sitä keinoa, miten tehdään. Todennäköisesti ensi
kesälle tehdään pientä kunnostusta, mutta sitten ihan seuraavana kesänä tulisi peruskun-
nostus siihen, niin että tieyhteydet saataisiin kaikkia mahdollisia teitä myöten mahdolli-
simman hyviksi.

Keskustelu päättyi.

Asia lähetettiin ympäristövaliokuntaan, jolle maa- ja metsätalousvaliokunnan on annetta-
va lausunto.
15


