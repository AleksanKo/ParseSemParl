















































DEM1EB1.tmp.xml


Pöytäkirjan asiakohta PTK 58/2017 vp
Pöytäkirjan asiakohta 

PTK 58/2017 vp

Täysistunto

Tiistai 23.5.2017 klo 14.01—16.08

6. Hallituksen esitys eduskunnalle  laiksi ylimääräisen taiteilijaeläkkeen perusteella myön-
nettävistä perhe-eläkkeistä

Hallituksen esitys HE 58/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan, jolle si-
vistysvaliokunnan on annettava lausunto.

Keskustelu

15.59 Ritva Elomaa ps: Arvoisa puhemies! Taiteilijat ovat kulttuurialan duunareita, joita
ilman elämämme olisi värittömämpää. Heidän työpanoksensa yhteiskunnallinen arvo on
merkittävä, ja taiteentekijät ovat kautta historian ikuistaneet palasia kansakuntamme vai-
heista osaksi kotimaista kulttuurihistoriaa.

Taiteilijoita ei useinkaan mielletä yrittäjiksi, joita iso osa heistä käytännössä on alan työ-
paikkojen rajatusta määrästä johtuen. Kulttuurin elinvoiman näkökulmasta taiteilijoiden
työtä tulee tukea, sillä vain pieni osa heistä pystyy elättämään itsensä täysin työstään saa-
millaan ansioilla. Luovilla aloilla työskentelevien henkilöiden toimintaedellytyksiä on ke-
hitettävä muuttamalla lainsäädäntöä siihen suuntaan, että se ottaa huomioon nykyistä pa-
remmin luovan alan erityispiirteet. Onneksi meillä on nyt kulttuuriasioista vastaavana mi-
nisterinä perussuomalainen tekijämies Sampo Terho, joka toimivaltansa puitteissa edistää
varmasti taiteilijoiden asemaa parhaalla mahdollisella tavalla.

Arvoisa puhemies! Eläketurvassa on luovilla aloilla uransa tehneiden osalta paljon pa-
rannettavaa. Taiteilijaeläkkeellä on Suomessa pitkä perinne, ja sitä myönnettiin jo 1800-lu-
vulla. Silloista, apurahan kaltaista eläkettä nautti esimerkiksi J. L. Runeberg. Tavoite oli
turvata lahjakkaiden taiteilijoiden työskentelymahdollisuudet ja tätä kautta edistää taiteen
tuottamista.

Toivon, että ylimääräisen taiteilijaeläkkeen saajien määrää tullaan kasvattamaan lähi-
vuosina. Nykyisin ylimääräistä taiteilijaeläkettä saa vain reilut 1 000 henkilöä. Näin ollen
siihen pohjautuvien perhe-eläkkeiden myöntämisen taloudelliset vaikutukset eivät ole
merkittäviä. Toisaalta monelle vähävaraiselle etuuden saajalle tuki voi olla todella tärkeä.
Tässä julkisten alojen perhe-eläkettä koskevien säännösten pohjalta laaditussa, taiteilija-
eläkkeeseen liittyvässä, perhe-eläkkeitä koskevassa esityksessä ei mielestäni ole mitään
negatiivisia vaikutuksia, ja uudistukselle on varsin selvät perusteet.

Hyvää esitystä on helppo kannattaa. — Kiitos.
 Tarkistettu
4.1



Pöytäkirjan asiakohta PTK 58/2017 vp
16.02 Timo Heinonen kok: Arvoisa herra puhemies! Edustaja Elomaa hyvin kuvasi tä-
män tilanteen. Meillähän tuo täysi taiteilijaeläke on kovin pieni edelleen kuitenkin tänä
päivänä, vain tuo reilu 1 300 euroa, ja on hyvä, että siihen tulee myös tällainen perhe-elä-
kejärjestelmä. Tietyllä tavalla ymmärsin, mitä edustaja Elomaa tarkoitti tuolla viittauksel-
la yrittäjiin. Meidän taiteilijamme toki toimivat monet näin, mutta pelkästään emme voi
tietenkään laskea tätä sen varaan, että taide olisi jollain tavalla vain bisnestä, vaan meillä
pitää olla mahdollisuus tehdä myös sellaista taidetta, joka ei välttämättä ole niin myyvää
eikä välttämättä tuo niin suuria tuloja vaan antaa myös jotain muuta, ja usein tällaisen
isomman teoksen taikka jonkun muun tekeminen saattaa olla niin suuri projekti, että se ei
yksistään elätä. Silloin me tarvitsemme apurahalle järjestelmää mutta myös niin, että tuon
taiteilijauran jälkeen sitten taiteilijaeläkkeelle saadaan tekijöitä, jotka eivät välttämättä
koko elämäänsä pysty tekemään sitä omaa taidettaan, on sitten kyse vaikkapa artisteista
taikka muista taiteilijoista. Silloin pitää olla myös tämäntyyppinen järjestelmä, ja pidän
tätä myönteisenä, että nyt tämä perhe-eläkeasia on myös tässä mukana.

Keskustelu päättyi.

Asia lähetettiin sosiaali- ja terveysvaliokuntaan, jolle sivistysvaliokunnan on annettava
lausunto.
2


