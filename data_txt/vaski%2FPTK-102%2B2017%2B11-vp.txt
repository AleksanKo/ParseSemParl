















































DEM7220.tmp.xml


Pöytäkirjan asiakohta PTK 102/2017 vp
Pöytäkirjan asiakohta 

PTK 102/2017 vp

Täysistunto

Keskiviikko 11.10.2017 klo 13.59—16.55

11. Lakialoite laiksi tuloverolain muuttamisesta
Lakialoite LA 38/2017 vp Sari Essayah kd ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 11. asia.
Puhemiesneuvosto ehdottaa, että asia lähetetään valtiovarainvaliokuntaan.

Keskustelu

16.45 Sari Essayah kd (esittelypuheenvuoro): Arvoisa rouva puhemies! Tämä lakialoite
lapsivähennyksen säilyttämiseksi on osa kristillisdemokraattien vaihtoehtobudjettia, joka
tulee sitten myöhemmin käsiteltäväksi talousarvioaloitteiden muodossa, ja myöskin osa
näistä lakialoitteista on jo täällä salissa esitelty.

Eli kyseessähän on kristillisdemokraattien viime kaudella hallituksessa mukana olles-
saan aikaansaama lapsivähennys verotuksessa, joka kompensoi silloista lapsilisäleikkaus-
ta nimenomaan pieni- ja keskituloisille perheille. Nyt tämä hallitus tätä budjettia esitelles-
sään valtiovarainministeri Petteri Orpon johdolla totesi, että yhdenkään kansalaisryhmän
verotus ei kiristy, ja sehän ei pidä paikkaansa, niin kuin täällä salissa on sitten myöhemmin
keskusteluissa osoitettu, koska juuri tämä lapsivähennyksen lakkaaminen tämän vuoden
loppuun — jos hallitus ei sitä jatka, niin kuin ei ole esittänyt jatkavansa — tarkoittaa sitä,
että nimenomaan lapsiperheet ovat se ainut ihmisryhmä, jonka verotus tulee kiristymään ja
erityisesti vielä pieni- ja keskituloisten kohdalla.

Toki täällä hallitus esitteli sitä, minkälaisia lapsiperheisiin kohdistuvia tukimuotoja on,
muun muassa yksinhuoltajien lapsilisäkorotus, 5 euroa per lapsi, mutta kun otetaan huo-
mioon, että tämä kompensaatio, mikä tulee lapsivähennyksen muodossa, pystyy olemaan
yksinhuoltajalle, jolla on neljä alaikäistä huollettavaa, maksimissaan 400 euroa vuodessa
ja tämä korotus taas puolestaan tekee 240 euroa, niin neljälapsinen yksinhuoltaja häviää
160 euroa. Ja tietenkin päivähoitomaksujen alennuskin otetaan ilolla vastaan, mutta täytyy
huomata, että kaikissa tätä lapsivähennystä saavissa perheissä ei ole päivähoitoikäisiä lap-
sia elikkä nämä kompensaatiot eivät välttämättä osu samoihin perheisiin. Eli jonkun per-
heen kohdalla näistä hallituksen toimista saattaa tulla kompensaatiota ja toisten kohdalla
ainoastaan, vain ja pelkästään leikkausta.

Kristillisdemokraatit ovat perustelleet tätä tietenkin paitsi sillä, että se näkyy siellä per-
heen kukkarossa, myöskin työn vastaanottamisen kannustimena. Elikkä tämä efektiivinen
veroaste, joka on ratkaiseva siinä vaiheessa, kun mietitään, onko se työn vastaanottaminen
kannattavaa, pienillä ansiotuloilla hyvin nopeasti nousee. Ja kun otetaan huomioon nämä
päivähoitomaksut, niin nämä yhdessä tekevät sen, että monta kertaa perheessä kannattaa
puntaroida, onko järkevää palata sinne työelämään. Ja kun nämä tuet vähenevät, päivähoi-
 Tarkistettu
4.1



Pöytäkirjan asiakohta PTK 102/2017 vp
tomaksut kasvavat ja työssäkäyntikulut kasvavat, tämä tapahtuu yleensä jo siellä hyvinkin
pienillä ansiotuloilla, ja siinä mielessä tämä saattaa olla myös sellainen niin sanottu kan-
nustinloukku.

Kristillisdemokraatit ovat myös omaa perusturvaan liittyvää, kannustavaa perusturva-
järjestelmäänsä esitelleet, joka sitten olisi myös sen tyylinen järjestelmä, jossa jokainen eu-
ro, minkä henkilö ansaitsee, tuenvähennysten ja verotuksen kasvamisen jälkeen jättäisi
aina enemmän käteen. Tämä on tietenkin sitten tulevaisuudessa sellainen ratkaisu, mikä tä-
män tyyppisissä tilanteissa olisi auttamassa. Tulorekisteri, jota Suomeen ollaan kaavaile-
massa, luo tavallaan sen pohjan, jolloinka tämän tyyppisiä järjestelmiä, sosiaaliturvajärjes-
telmiä, pystytään ottamaan käyttöön. Tämä on sellainen tulevaisuuden malli, jota me mie-
lellämme olemme kyllä esittelemässä, ja toivomme, että se myöskin sitten, kun tätä kes-
kustelua sosiaaliturvauudistuksesta käydään, otetaan huomioon. Mutta tätä lapsivähennys-
järjestelmää me tarvitsemme vähintäänkin siihen saakka, että perheitten taloudellinen ti-
lanne ei heikkene ja toisaalta myöskään tätä kannustinongelmaa ei synny.

Vielä ehkä sen verran tästä, että tässä säännöksessä, joka on täällä pykälässä esitelty,
huomioidaan todellakin tämä kotitalouden tulojen nousu, ja sitten tämä leikkaantuu sitä
mukaa, kun tulot nousevat. Elikkä tämä nimenomaan on pieni- ja keskituloisiin kohdistuva
vähennys, ja kun tämä on verosta tehtävä vähennys, niin tietenkään semmoisessa tilantees-
sa, jossa verot ovat tulojen vähäisyyden vuoksi pienet tai nollassa, ei vähennystä pystytä te-
kemään. Elikkä tämä toimii tavallaan samalla logiikalla kuin vaikkapa kotitalousvähennys.

Arvoisa puhemies! Toivon, että valtiovarainvaliokunnassa tämä lapsivähennys otettai-
siin ihan tosissaan ja ymmärrettäisiin, että tämä on todellakin nyt sitten se tapa, millä voi-
taisiin varmistaa hallituksen lupaus siitä, että minkään ihmisryhmän verotus ei nouse. Jos
tätä ei hyväksytä, niin hallituksen viesti on se, että lapsiperheet, erityisesti pieni- ja keski-
tuloiset lapsiperheet, ovat ne, joita halutaan verotuksellisesti rangaista.

16.50 Päivi Räsänen kd: Arvoisa rouva puhemies! Kannatan erittäin voimakkaasti tätä
lakialoitetta, joka on todellakin osa kristillisdemokraattien vaihtoehtobudjettia. Tämä lap-
sivähennysjärjestelmä on ollut erittäin tärkeä meille, koska olimme sitä luomassa hallituk-
sessa ollessamme, ja sehän luotiin kompensoimaan valitettavaa lapsilisien leikkausta. Pi-
dän kyllä lapsiperheiden näkökulmasta hyvin valitettavana sitä, että nyt tämä kompensaa-
tio ollaan poistamassa ilman, että lapsilisissä tätä huomioidaan.

Tässä salissa on oltu huolestuneita siitä, että syntyvyys on vähentynyt nälkävuosien ta-
solle. Mielestäni tämä lapsiperheiden verotuksen kiristäminen, lapsivähennyksen poista-
minen on aika huono signaali perheille tällaisena aikana. Me tarvitsisimme päinvastoin
myönteisiä viestejä, jotta perheet voisivat rohjeta hankkia lapsia sen verran kuin mistä he
unelmoivat. Mehän tiedämme tutkimuksista, että perheet toivoisivat suurempaa lapsiluku-
määrää kuin mitä käytännössä pystyvät tuottamaan. Meillä Suomessa ongelmana todella-
kin on se, että lapsiperheitä verotetaan ankarasti verrattuna moneen Euroopan maahan,
koska meiltä puuttuvat toimivat perheverotusjärjestelmät. Sen takia pidän erittäin suurena
vahinkona, että tätä lapsivähennysjärjestelmää hallitus on nyt poistamassa, koska tämä oli-
si hyvä ensimmäinen askel siihen, että me voisimme olla kehittämässä perhemyönteistä
verotusjärjestelmää.

16.53 Sari Essayah kd: Arvoisa rouva puhemies! En halua pitkittää keskustelua, mutta
kun edustaja Räsänen mainitsi perheverotusjärjestelmän, niin kristillisdemokraatit ovat ol-
2



Pöytäkirjan asiakohta PTK 102/2017 vp
leet aiempina vaalikausina Suomessa miettimässä sitä ja esitelleetkin tämmöisen ansiotu-
lovähennyksen, lapsivähennyksen, jonka pohjalta pitkälti tämä viime kaudella toteutettu
malli on kehitelty. Muistan, kun kaudella 2003—2007, kun olin itse eduskuntaryhmän pu-
heenjohtajana, toimme tästä samasta vähän, voisiko sanoa, raakilemallin ensimmäisen ker-
ran tähän suureen saliin keskusteluun, koska totesimme, että meiltä puuttuu Suomessa ve-
rotuksellinen elementti, jolla voitaisiin lapsiperheitä tukea. Siinä mielessä se oli ikään kuin
ensimmäinen avaus tähän suuntaan. Täytyy sanoa, että tämä malli, mitä viime kaudella on
toteutettu, on hyvä, kun tässä nimenomaan tulee myöskin progressiivisuus huomioitua sil-
lä tavalla, että tämä kohdistuu nimenomaan pieni- ja keskituloisiin lapsiperheisiin. Siinä
mielessä tämän jatkaminen kyllä olisi äärimmäisen kannatettavaa.

Näissä niin sanotuissa klassisissa perheverotusmalleissa, joissa esimerkiksi yhden tu-
lonsaajan tulot jaetaan kahden kesken, on niitä ongelmia, että erilaisia perhemuotoja tulee
silloin kohdeltua epätasa-arvoisesti. Siinä mielessä sanoisin, että itse pidän tämmöisiä vä-
hennysmallisia paremmin kohdentuvina, etenkin kun niissä voidaan huomioida myöskin
tuloasteikkoja ja justeerata niitä ja kannustinvaikuttimet ovat näissä parempia. Sen tähden
toivoisin, että Suomessa voitaisiin jatkaa keskustelua näistä verotuksellisista tukimuodois-
ta, koska erilaisia perheveromallejahan on Eurooppa pullollaan ja jotkut ovat onnistuneita,
jotkut vähemmän onnistuneita, mutta meillä Suomessa oikeastaan verotuksen kautta me
emme ole halunneet ottaa tähän asiaan minkäänlaista kantaa. Siinäkin mielessä tämä malli
on ansiokas.

Keskustelu päättyi.

Asia lähetettiin valtiovarainvaliokuntaan.
3


