















































DEMA4FA.tmp.xml


Pöytäkirjan asiakohta PTK 72/2019 vp
Pöytäkirjan asiakohta 

PTK 72/2019 vp

Täysistunto

Torstai 28.11.2019 klo 16.00—19.07

8. Hallituksen esitys eduskunnalle valtion talousarvioksi vuodelle 2020
Hallituksen esitys eduskunnalle vuoden 2020 talousarvioesityksen (HE 29/2019 vp) täyden-
tämisestä

Hallituksen esitys HE 29/2019 vp
Talousarvioaloite TAA 1-392/2019 vp
Hallituksen esitys HE 89/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 8.
asia. Talousarvioaloitteet lähetetään valtiovarainvaliokuntaan.

Keskustelu

18.54 Ben Zyskowicz kok: Arvoisa herra puhemies! Täällä aloitteiden joukossa on edus-
taja Heinosen tekemä kokoomuksen aloite siitä, että tämän täydentävän budjettiesityksen
yhteydessä annettaisiin Maahanmuuttovirastolle lisäresursseja 8 miljoonaa euroa. On vali-
tettavaa, että hallitus täydentävässä budjetissaan ei osoittanut Maahanmuuttovirastolle
lisävoimavaroja, lukuun ottamatta esitettyä 2:ta miljoonaa euroa näihin tietojärjestelmä-
asioihin.

Kuitenkin Maahanmuuttoviraston kriisi on kaikkien tiedossa. Hallintovaliokunta antoi
budjetista valtiovarainvaliokunnalle yksimielisen lausunnon, jossa hyvin suorasanaisesti
todettiin, että nykyisillä voimavaroillaan Maahanmuuttovirasto ei pysty noudattamaan la-
kisääteisiä määräaikoja. Maahanmuuttovirasto on saanut oikeusasiamieheltä ja muilta val-
vontaviranomaisilta useita huomautuksia siitä, että lakisääteisiä määräaikoja ei noudateta.
Mutta vikahan ei ole Maahanmuuttoviraston, joka tekee, niin kuin pitää tehdä, huolellista
työtä. Vika on hallituksen ja eduskunnan, jotka eivät anna Migrille riittäviä voimavaroja.
Siellä on jonossa työperäiset maahanmuuttoasiat, joista yritykset kärsivät, siellä on opiske-
lijoiden oleskelulupa-asiat, joista nämä opiskelijat ja opinahjot kärsivät, ja siellä on huma-
nitäärisen maahanmuuton hakemuksia eli turvapaikkahakemuksia, joiden viipymisestä
kärsivät yhtäältä veronmaksajat, jotka liian pitkään joutuvat näitä ihmisiä vastaanottokes-
kuksissa elättämään, mutta toisaalta tietysti nämä turvapaikanhakijat itse, koska heidän
kohdallaan jo inhimillisistä syistä olisi tärkeää, että he saisivat nopeasti tiedon siitä, ovatko
he kansainvälisen suojelun tarpeessa eli onko heillä oikeus jäädä maahan vai onko heidän
palattava kotiin.

Nyt me olemme nähneet vielä tämän lisäksi, että perustuslakivaliokunta on tyrmännyt
erittäin tiukasti tämän ehdotuksen automaattisen päätöksenteon laajentamisesta Maahan-
muuttovirastossa, ja edelleen me olemme nähneet, että Maahanmuuttovirasto aikoo Euroo-
pan ihmisoikeustuomioistuimen tuomion vuoksi käydä 500 vanhaa tapausta uudelleen lä-
 Tarkistettu
4.0



Pöytäkirjan asiakohta PTK 72/2019 vp
pi, joten kyllä todella vetoan nyt valtiovarainvaliokuntaan, että Maahanmuuttoviraston re-
sursseja lisättäisiin, koska se olisi kaikkien etu.

18.57 Timo Heinonen kok: Arvoisa herra puhemies! Edustajakollega Zyskowiczin sa-
noihin on helppo yhtyä. Olemme jättäneet aloitteen, jolla Migrille lisättäisiin ensi vuonna
kaiken kaikkiaan 10 miljoonaa euroa nimenomaan sen takia, että meillä on ruuhkautunut
tilanne siellä, ja nyt on kyse isolta osin työluvista. Niiden jonot ovat tällä hetkellä jopa nel-
jä kuukautta, kun ajan pitäisi olla mieluumminkin viikkoja, jos ei jopa päiviä. On puhuttu
myös erityisosaajien nopeammasta lupakäsittelystä, ja kyllä sitäkin toisaalta itse olisin val-
mis kannattamaan. Minun mielestäni meidän politiikkamme on silloin epäonnistunut, jos
yksikin Suomeen tuleva huippuosaaja ei lopulta tänne tulekaan sen takia, että tuon luvan
saanti olisi kestänyt neljä kuukautta ja tämä huippuosaaja on sen aikana rekrytoitu vaikka-
pa Ruotsiin, Tanskaan, Saksaan, Intiaan tai johonkin muuhun maahan, ja meidän pitää
näissä olla nopeampia.

Viime kaudella erityisesti vihreät pitivät kovaa ääntä siitä, että eduskuntaan tuodaan pe-
rustuslain vastaisia esityksiä. Täällä käytettiin erittäin tiukkaa kieltä myös sosiaalidemo-
kraattien ja vasemmistoliiton taholta siitä, että tuodaan perustuslain vastaisia esityksiä ja
niitä runnotaan eduskunnassa läpi. Nyt ei voi kuin ihmetellä, että kun meillä on vihreä si-
säministeri Ohisalo, niin hän tuo eduskuntaan esityksen automaattisesta päätöksenteosta,
joka nyt on todettu ainakin kuudelta eri kohdalta perustuslain vastaiseksi. Hämmästyttä-
vää, että ei toimita niin kuin puhutaan.

Arvoisa puhemies! Avustajakunta on toinen, jota kokoomus on arvostellut. Sitä kasva-
tettiin valtavasti, lähes sata avustajaa palkattiin Rinteen hallitukselle, ja nyt viimeistään
tämä Posti-keissi on osoittanut sen, että ei siitä ole mitään hyötyä, että esimerkiksi minis-
teri Paaterolla on yksi valtiosihteeri ja kolme avustajaa. Eivät hekään pysty näköjään tätä
tilannetta hallitsemaan, ja nyt näyttää siltä, että rikkinäinen puhelin on näiden avustajien
välillä, ministerin välillä, omistajaohjauksen välillä, ja sen takia on parempi, että palataan
ja vähennetään avustajakuntaa. Kokoomus on esittänyt, että tultaisiin toimeen huomatta-
vasti pienemmällä määrällä avustaja-armeijaa, ja nämä meidän aloitteemme koskevat
kaikkien hallinnonalojen avustajamäärän kohtuullistamista.

19.00 Heikki Autto kok: Arvoisa herra puhemies! Edustaja Heinonen on tehnyt ensi vuo-
den talousarvioon liittyen lukuisia erittäin hyviä ja perusteltuja aloitteita, ja toivon todella,
että ne menestyvät sekä tuolla valtiovarainvaliokunnan tarkassa harkinnassa että sitten
myös täällä salissa, kun ensi vuoden talousarviosta lopulta päätämme.

 Mutta haluaisin ottaa vielä esiin myös tämän edustaja Zyskowiczin esiin tuoman lisära-
hoitustarpeen Migrin osalta. On juuri tällä hetkellä ajankohtaista, kun Lapin matkailu on
kovassa kasvussa, että sinne tarvitaan osaajia, ja näitä osaajia on myös ihan sellaisilla aloil-
la, joita ei välttämättä perinteisesti osata tähän kategoriaan ajatella. Tarvitaan vaikkapa
ihan tavallisiin asiakaspalvelutehtäviin henkilöitä, joilla on kielitaitoa, jolla sitten palvella
näitä ympäri maailmaa tulevia asiakkaita. Me suomalaiset olemme siinä mielessä onnek-
kaassa asemassa, että meillä on maailman paras koulutus ja noin lähtökohtaisesti olemme
saaneet laajan kielitaidon, jolla pärjäämme maailmalla kulkiessamme, mutta maailmalla
on paljon ihmisiä, jotka eivät asioi vaikkapa englannin kielellä, vaan he toivovat saavansa
palvelua nimenomaan omalla äidinkielellään, ja näiden kielten — esimerkiksi Aasiassa,
Lähi-idässä tai vaikkapa itäisessä Afrikassa puhuttavien kielten — osaajia taas Suomesta
2



Pöytäkirjan asiakohta PTK 72/2019 vp
löytyy paljon vähemmän, mutta on hyvin luontevaa, että myös asiakaspalvelutehtäviin yri-
tykset tarvitsevat sitten henkilöitä, jotka puhuvat näitä kieliä. Annan konkreettisen esimer-
kin: Vaikkapa Turkish Airlines on ensi viikolla aloittamassa suoria reittilentoja Istanbulin
ja Rovaniemen välillä, ja avautuu aivan uudenlainen kasvumarkkina Lähi-idässä, itäisessä
Afrikassa, Intiassa ja niin edelleen tämän uuden yhteyden kautta, niin että aika nopeastikin
täytyy pystyä reagoimaan sitten yrityksissä niihin asiakaspalvelutarpeisiin, mitä nousee. Ja
kun nyt tiedetään, että kuukausia joutuu sitten näitten rekrytointien osalta odottamaan, niin
se ei tietenkään ole toivottava tilanne. Tässä mielessä tätä Migrin toimintaa pitää sekä mää-
rärahoin tukea että varmasti sitten prosesseja kehittämällä myöskin joutuisammaksi saada.

Tämän halusin vielä, arvoisa puhemies, tähän todeta.

19.02 Aki Lindén sd: Arvoisa puhemies! On mielenkiintoinen tilanne. Olemme täällä
edustaja Autton kanssa kahdestaan täysistunnossa ja puhumme tärkeästä asiasta.

Puhemies Matti Vanhanen: Puhemies on kolmas.

Anteeksi, arvoisa puhemies! — Tämä Migrin tilanne: Koska olen hallintovaliokunnan
jäsen, olen ollut sitä tilannetta siellä käsittelemässä, ja minulle on syntynyt se käsitys, että
kun viime vuonna hyväksyttiin vuoden 2019 talousarvio, pitkälti tehtiin johtopäätöksiä sen
pohjalta, että turvapaikanhakijoiden määrä — siis nimenomaan turvapaikanhakijoiden
määrä — on Suomessa vähentynyt viime vuosina, ja sen takia määräraha mitoitettiin liian
pieneksi. Sehän oli johtamassa sitten tässä yt-menettelyyn loppuvuonna. Nyt tällä lisämää-
rärahalla, joka on annettu, voidaan tämä yt-menettely välttää, mutta nyt on noussut esille
aivan selvästi uusia tarpeita sen takia, että Migrin tehtävät ovat itse asiassa lisääntyneet
monelta osin, ja on mielestäni aika selvä asia, että me joudumme ensi vuodelle mitoitta-
maan sitä määrärahaa suuremmaksi kuin mitä nyt alustavasti talousarviossa on.

Itse käytin kyllä hallintovaliokunnassa puheenvuoron tässä yhteydessä — en häpeä sitä
millään lailla tunnustaa — kun sanoin, että olen työskennellyt monissa organisaatioissa
vaativissa johtamistehtävissä ja en aina halua heti ensimmäiseksi lähteä määrärahoja lisää-
mään, vaan täytyy käydä prosessit läpi ja miettiä, voidaanko tehostamalla saada jotain
enemmän aikaiseksi. Mutta nyt näyttää lopputulema siltä, että tarvitaan sekä—että. Tarvi-
taan toiminnan tehostamista ja prosessien kehittämistä mutta myös lisää määrärahoja.

19.04 Heikki Autto kok: Arvoisa puhemies! Tosiaan haluan vielä tähdentää sitä, että kun
Migrin resursseja aiemmin jouduttiin turvapaikkatilanteen vuoksi kasvattamaan ja arvioi-
tiin, että turvapaikkahakemusten määrä vähenee, ja resursseja vähennettiin eikä ehkä näh-
ty sitä, että ulkomailta tulevan työvoiman tarve Suomessa näin nopeasti kasvaa, niin en tie-
tenkään myöskään omalla puheenvuorollani tarkoita sitä, että ulkomailta tulevat tulisivat
tehtäviin, joita suomalaisetkin voisivat hoitaa — elikkä tapahtuisi ilmiö, josta ehkä täällä
salissa jotkut puhuvat, että ulkomainen työvoima syrjäyttää suomalaista — vaan päinvas-
toin.

Kun me saamme näitä avainosaajia, esimerkiksi hindiä puhuvia henkilöitä tai sitten tuol-
ta Itä-Afrikasta tuleville henkilöille heidän kulttuuriaan tuntevia, asiakaspalvelutehtäviin
tulevia ammattilaisia, niin me saamme nämä uudet asiakasryhmät sitten mukaan meidän
matkailuumme. Sieltä saadaan kasvavia asiakasvirtoja, jotka pystyvät sitten mahdollista-
maan myös tämän nyt hyvin sesonkipainotteisen matkailun muuttumisen entistä ympäri-
3



Pöytäkirjan asiakohta PTK 72/2019 vp
vuotisemmaksi. Ja tämä tuo nimenomaan kestävää työtä ja toimeentuloa yrityksille ja
työntekijöille ympäri Suomen, ei vain Lappiin.

Kun tämä ilmiö, että saadaan tätä ympärivuotisuutta aikaan tuolla palveluita tarjoavissa
yrityksissä ympäri maan, vahvistaa sitten sitä kykyä houkutella myös näiltä perinteisem-
miltä markkinoilta — esimerkiksi Britanniasta ja Keski-Euroopan maista, jotka nyt ovat
olleet hyvin vahvasti jouluun ja keskitalveen sidottuja esimerkiksi tuolla Lapissa — niin
heitä saadaan houkuteltua myös entisestään paremmin vaikkapa kesäasiakkaiksi.

Tämä kaikki vahvistaa sitten sitä, että esimerkiksi kansallinen lentoyhtiömme Finnair
pystyy pitämään kannattavuuttaan, täyttöasteitaan kotimaan reiteillä myös korkealla tasol-
la ympäri vuoden, ja tämä tuo valtavasti hyväpalkkaisia töitä myös esimerkiksi tänne pää-
kaupunkiseudulle, elikkä kysymys ei ole ollenkaan vain Järvi-Suomen tai Lapin asiasta
vaan koko isänmaan asiasta, että matkailu menestyy.

Keskustelu päättyi.

Talousarvioaloitteet TAA 380—392/2019 vp lähetettiin valtiovarainvaliokuntaan.
4


