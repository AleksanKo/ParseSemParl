















































DEM9FB9.tmp.xml


Pöytäkirjan asiakohta PTK 104/2016 vp
Pöytäkirjan asiakohta 

PTK 104/2016 vp

Täysistunto

Torstai 20.10.2016 klo 15.59—19.16

4. Hallituksen esitys eduskunnalle laeiksi rikoslain 34 a luvun, pakkokeinolain 10 luvun ja 
poliisilain 5 luvun muuttamisesta

Hallituksen esitys HE 93/2016 vp
Valiokunnan mietintö LaVM 10/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on lakivaliokunnan mietintö LaVM 10/2016
vp. Nyt päätetään lakiehdotusten sisällöstä.

Keskustelu

17.29 Timo Heinonen kok: Arvoisa herra puhemies! Hyvät edustajakollegat! Käsittelys-
sä on hallituksen esitys, jolla pyritään estämään terroristi-iskuja ja osallistuminen terroris-
tiseen toimintaan. Tämän taustalla on Yhdistyneiden kansakuntien turvallisuusneuvoston
päätöslauselma 2178 vuodelta 2014, jolla pyritään torjumaan ulkomaille terroristirikosten
tekemistä varten tai niiden tekemistä edistävässä tarkoituksessa lähtevien henkilöiden
muodostamaa uhkaa. Tämä on varsin ajankohtaista edelleen tälläkin hetkellä, ja voisi sa-
noa, että uhka on jopa vain kasvanut, ja on hyvä, että me olemme osaltamme tässä myös
lainsäädäntöämme uudistamassa. 

Tässä siis muutetaan rikoslain lukua niin, että matkustaminen terroristirikoksen teke-
mistä varten säädetään rangaistavaksi ja mainitusta rikoksesta tuomittaisiin sakkoon tai
enintään kahden vuoden vankeusrangaistukseen henkilö, joka matkustaa sellaiseen val-
tioon, jonka kansalainen hän ei ole tai jossa hän ei pysyvästi asu, tehdäkseen siellä terro-
ristirikoksen. Tämä matkustamisrikos ei olisi tuomittava siinä tapauksessa, että tuo varsi-
nainen terrorismirikos ehtisi tapahtua, vaan tällä ennen muuta siis halutaan ennalta ehkäis-
tä näitä tapahtumia. 

Tein aikoinaan itse lakialoitteen terroristijärjestöön kuulumisen kriminalisoimiseksi, ja
tämä hallituksen esitys nyt osaltaan täyttää tuon lakialoitteeni sisällön ja tavoitteen. Meil-
lähän on jo aiemmin säädetty terrorismin rahoittaminen rangaistavaksi teoksi, mutta terro-
ristijärjestöön kuuluminen ei suoranaisesti ole ollut laissa kiellettyä, ja nyt se tämän mat-
kustamislainsäädännön kautta tietyllä tavalla tulee hoidetuksi — vaikka toki kun esimer-
kiksi valiokuntien lausuntoja lukee, niin edelleen täällä tuodaan muutamissa kohdissa esil-
le sitä, että ei ole kovinkaan yksiselitteistä todentaa ja sitä kautta saada näitä henkilöitä tuo-
mituiksi terroristirikoksen valmistelusta taikka tämäntyyppisestä toiminnasta, ja sen takia
itse edelleen toivon, että tämä terroristijärjestöön kuulumisen kriminalisointi myös voisi
tämän rinnalla edelleen edetä. 
 Tarkistettu
4.0



Pöytäkirjan asiakohta PTK 104/2016 vp
Meillä on Suomessakin tapauksia, joissa suomalaiset henkilöt ovat matkustaneet esi-
merkiksi Syyriaan, ja olisi helppo puuttua tämäntyyppiseen matkustamiseen, kun meillä
olisi täysin yksiselitteinen lainsäädäntö, mutta toivotaan, että tällä lainsäädännöllä saam-
me myös vahvistettua ja estettyä tätä matkustamista, jonka taustalla on mahdollisesti ter-
roristirikokseen valmistautuminen taikka sen tukeminen. 

Minusta olisi myös varsin perusteltua kieltää tällaisten järjestöjen tunnusten jakaminen
esimerkiksi sosiaalisessa mediassa — selkeästi terrorismiin syyllistyvien järjestöjen lippu-
jen ja vastaavien tunnusten jakaminen. Se olisi hyvä signaali myös siitä, että tämäntyyp-
pistä veljeilyä taikka tämäntyyppisten tunnusten levittämistä ei katsota hyvällä eikä se ole
hyväksyttävää. 

Toivon, että näissä asioissa hallitus etenee etunojassa, mutta tästä kiitos, että nyt vih-
doinkin tämä matkustaminen tavoitteena terroristirikos tulee kriminalisoitua. 

17.34 Mikko Savola kesk (vastauspuheenvuoro): Arvoisa herra puhemies! Terrorismi on
valitettavasti tullut lähemmäksi meitä, se on tullut Eurooppaan, ja tietysti keskustelu myös
täällä on lisääntynyt ja me olemme joutuneet tätä meidän omaa lainsäädäntöämme kehit-
tämään myöskin nyt siihen suuntaan, että pystymme ehkäisemään niitä rikoksia, joita mah-
dollisesti voisi tapahtua. 

Tähän oikeastaan edustaja Heinosen hyvään pohdintaan ja puheeseen lisäten: Asia, jo-
hon meidän täytyy vielä kiinnittää nopeasti huomiota ja johon meidän täytyy tässä talossa
saada lainsäädäntö, on tiedustelulainsäädäntö, se, että me saamme nopeammin ja parem-
min tietoa niistä mahdollisista henkilöistä, jotka suunnittelevat tai ovat jollain tavalla si-
doksissa tällaiseen ajatteluun liittyviin ryhmiin. Tämä lainsäädäntö vie omalta osaltaan
eteenpäin tätä samaa isoa kokonaisuutta, ja tiedustelulainsäädäntö pitää saada siihen no-
peasti mukaan myös.

17.36 Kari Kulmala ps: Arvoisa puhemies! Tässä hallituksen esityksessä matkustami-
nen terroristirikoksen tekemistä varten esitetään säädettäväksi rangaistavaksi. Esityksen
mukaan rangaistus voitaisiin tuomita Suomen kansalaiselle tai Suomessa pysyvästi asuval-
le taikka Suomen alueelta matkustavalle henkilölle, joka matkustaa sellaiseen valtioon,
jonka kansalainen hän ei ole tai jossa hän ei pysyvästi asu, tehdäkseen siellä terrorismiri-
koksen. Myös matkustamisrikoksen yritys olisi rangaistava. Matkustamisrikoksesta tuo-
mittaisiin sakkoa tai enintään kahden vuoden vankeusrangaistus. 

Tämä hallituksen esitys on erittäin tärkeä ja tervetullut turvallisuutemme parantumisen
kannalta. On myös erittäin hyvä huomio, että samalla terrorismin rahoittamista koskevaa
rikoslain säännöstä täydennetään niin, että matkustamisrikoksen rahoittaminen rangais-
taan terrorismin rahoittamisena.

Tämän hallituksen esityksen taustalla on YK:n turvallisuusneuvoston päätöslauselma,
mikä on suoraan sen jäsenvaltioita velvoittava. Tarkoituksena on torjua ulkomaille terro-
rismirikoksen tekemistä varten lähtevien henkilöiden muodostamaa uhkaa. Valitettavasti
tänäänkään ei varmuudella voida tietää, minkä verran Suomesta on ulkomaille matkusta-
nut tätä tarkoitusta varten tai minkä verran heitä on palannut takaisin. Suojelupoliisilla on
onneksemme jonkinlainen tieto asiasta, mutta täyttä varmuutta siitä ei tietenkään voi olla.
Suojelupoliisi, kuten muukin poliisitoiminta, kamppailee rahoituksen ja resurssien puut-
teessa, johon meidän kansanedustajien tulee reagoida välittömästi jo ensi vuoden talousar-
2



Pöytäkirjan asiakohta PTK 104/2016 vp
vion laadinnassa. Kyse on meidän kaikkien turvallisuudesta, eikä siitä voida tinkiä perus-
telemalla sitä yleisillä säästötavoitteilla.

Hallituksen esityksessä myös salaisia pakkokeinoja ja salaisia tiedonhankintakeinoja
koskevia säännöksiä muutettaisiin niin, että keinoja voidaan käyttää laajasti matkustamis-
rikoksen estämisessä, paljastamisessa ja selvittämisessä. Tiettyjen salaisten pakkokeino-
jen ja salaisten tiedonhankintakeinojen käytön osalta vaatimuksena olisi, että teon vaka-
vuus edellyttäisi vankeusrangaistusta. Onkin selvää, että nämä kyseiset rikokset eivät ole
mitään vähäpätöisiä rikoksia vaan koskevat meidän jokaisen turvallisuutta ja turvallisuu-
dentunnetta. 

Jokin aika sitten tiedotusvälineissä oli keskustelua ulkomaalaisvalvonnasta, kun sen
kohteeksi oli joutunut tummaihoisen rap-artistin läheisiä. Keskeneräisenä tapauksena se
käynnisti välittömästi laajan keskustelun poliisin suorittaman henkilövalvonnan yleisistä
pelisäännöistä. Mielestäni tässäkin tapauksessa mediassa, erityisesti iltapäivälehtien toi-
mesta, sorruttiin jälleen ylilyönteihin asian uutisoinnissa. Yleensä näin käy aina, kun toi-
sella puolella on poliisi: virkavallan toimet kyseenalaistetaan. Ensimmäisenä päivänä po-
liisi on suurin mahdollinen rikollinen, ja seuraavana päivänä iltapäivälehdet kirjoittavat jo
sankaripoliisista. Tällaisen uutisoinnin pitäisi kuulua paremminkin satukirjoihin kuin to-
tuutta suojelevaan ja totuudessa pysyvään uutisointiin.

Poliisin työ on kansalaisen henkilökohtaisen turvallisuuden ja Suomen sisäisen turvalli-
suuden kannalta äärimmäisen arvokasta. Sen suomalaiset ovat sisäistäneet, kun katsomme
esimerkiksi viimeisimpiä poliiseihin kohdistuneita barometreja. Suomalainen poliisi naut-
tii laajaa arvostusta suomalaisten keskuudessa. Näin on myös kansainvälisesti. Monella
Suomeen muualta tulleella kokemukset aikaisemman asuinmaansa poliisista eivät ole vält-
tämättä yhtä myönteiset kuin mitä suomalaiset ajattelevat poliisistaan. Tämä ei kuitenkaan
ole näkynyt tässä salissa kuin lähinnä juhlapuheissa. Todelliset päätökset poliisien resurs-
sien ja rahoituksen turvaamisesta puuttuvat. Tarvitsemme pikaisesti päätöksen noin 200
poliisin rahoitukselle, ettei näitä määräaikaisia poliisivirkoja tarvitse vuodenvaihteessa
lakkauttaa. Siihen tarvitaan 14,3 miljoonaa euroa. Tämän salin kokoonpano päättää, olem-
meko vain juhlapuheiden pitäjiä vai turvaammeko todella kansalaistemme turvallisuutta. 

Arvoisa puhemies! Korostan vielä lopuksi, että tämän hallituksen esityksen tarkoitukse-
na on torjua ulkomaille terrorismirikoksen tekemistä varten tai niiden tekemistä edistäväs-
sä tarkoituksessa lähtevien henkilöiden muodostamaa uhkaa. Pidän hallituksen esitystä tar-
koituksenmukaisena senkin vuoksi, että se osaltaan parantaa meidän jokaisen turvallisuut-
ta.

17.41 Veera Ruoho ps: Arvoisa puhemies! Pidän tässä ajassamme erittäin tärkeänä sitä,
että matkustaminen terrorismirikoksen tekemistä varten säädetään rangaistavaksi, kuten
myös terrorismin rahoittamista koskevan rangaistussäännöksen täydentämistä siten, että
matkustamisrikoksen rahoittaminen rangaistaisiin terrorismin rahoittamisena. Lisäksi on
tärkeää täydentää säännöksiä koskien keinojen käyttöä matkustamisrikoksen estämisessä,
paljastamisessa ja selvittämisessä. Tämä voidaan tehdä täydentämällä pakkokeinolain sa-
laisia pakkokeinoja ja poliisilain salaisten tiedonhankintakeinojen säännöksiä, kuten edus-
taja Savola tuossa aiemmin jo viittasikin.

Arvoisa puhemies! Radikalisoitumisen estämiseen tarvitaan monenlaisia työkaluja,
mutta on selvää, että rangaistukset ovat tärkeä peloteuhka. Nämä lakien muuttamiset tule-
vat meidän jokaisen elämään yhä lähemmäksi. Esimerkiksi meiltä Espoosta on tiettävästi
3



Pöytäkirjan asiakohta PTK 104/2016 vp
lähtenyt jopa kymmeniä ihmisiä vierastaistelijoiksi. Monasti ei ajatella sitä, että tuonne
lähtee myös nuoria tyttöjä, jotka ovat nuoruuttaan ja suoraan sanottuna tyhmyyttään usko-
neet niitä erilaisia tarinoita ja saaneet tietynlaista romantisoitua kuvaa siitä, mitä siellä vas-
tassa lopulta kuitenkin on.

Haluaisin myös ottaa yhden ikävän esimerkin tuolta Saksasta, missä naispoliisia puukot-
ti muistaakseni 15-vuotias radikalisoitunut tyttö. Siellä kun häneltä oli ihan tavallisessa po-
liisitehtävässä tiedusteltu henkilöpapereita, hän olikin kaivanut puukon sieltä laukustaan ja
viiltänyt kaulaa. Hän on myöhemmin kertonut, että hänellä on ollut nimenomaisena tarkoi-
tuksena vahingoittaa viranomaista. Hän oli jo kerran aikaisemmin yrittänyt lähteä Syy-
riaan, mutta hänen äitinsä oli sitten hakenut muistaakseni Turkin puolelta hänet takaisin.

Elikkä haluan vielä korostaa, arvoisa puhemies, sitä, että tämmöiset rangaistukset ovat
meillä yhtenä keinona tehdä nuorille peloteuhka siitä, että ei kannata yrittää matkustaa ja
toisaalta tällaista toimintaa ei pidä myöskään tukea rahallisestikaan mitenkään.

17.44 Mikko Savola kesk: Arvoisa herra puhemies! Tämä laki terrorismirikosten torju-
misesta ja matkustamisen määräämisestä rangaistavaksi on niitä lakiesityksiä, kuten tuos-
sa jo edellä sanoin, joita valitettavasti joudumme tässä nykypäivässä tekemään. Ne, mitä
rangaistusta voidaan määrätä — sakkoa tai enintään kaksi vuotta vankeutta — ovat tietysti
näitä lainsäädännössä olevia rangaistuskeinoja, mutta nyt pitää enemmän vielä huomiota
kiinnittää siihen, kuinka me pystymme ennalta ehkäisemään, että näitä rikoksia ei koskaan
tulisi tapahtumaan. Tämä vaatii tietysti Euroopan unionin sisällä aika laajaa yhteistyötä,
mutta se vaatii kansainvälistä yhteistyötä laajemminkin.

Supo on julkisuudessakin arvioinut, että meillä tämmöisiä ääriajatteluun kytkeytyneitä
henkilöitä, joita hekin seuraavat, on useampi sata Suomessa tälläkin hetkellä. Tietysti su-
polle ja Suomen poliisille pitää antaa kaikki se kunnioitus siitä työstä, mitä he tällä hetkellä
tekevät ja pystyvät seuraamaan, mutta heilläkin on tietysti rajalliset resurssit mutta myös
rajalliset keinot, jos meidän lainsäädäntömme ei ole sillä tasolla, joka tätä tukee. Sen vuok-
si tämä tiedustelulainsäädäntö meillä pitää saada kyllä äärettömän nopeasti kuntoon tässä
maassa.

Tuossa kyselytunnilla tuli ilmi, että meille on tullut noin 36 000 turvapaikanhakijaa vii-
me vuonna — sisäasiainministeri Risikko sen tuossa sanoi. Voi olla, että tässä joukossa on
tämäntyyppisiä henkilöitä, keitä varten tämä esitys mahdollisesti on tehty, mutta sitten
meillä on myös niitä, jotka ovat aiemmin Suomessa olleet ja jotka ovat lähteneet kolman-
siin maihin ja tulleet sitten takaisin Suomeen. Eli näiden henkilöiden seuraamiseen tietysti
tätäkin lainsäädäntöä tarvitaan.

17.46 Timo Heinonen kok: Arvoisa puhemies! Tuohon edustaja Savolan puheenvuo-
roon jos jatkaa, niin on tietysti hyvä muistaa, että tämä lainsäädäntö koskee myös meitä
suomalaisia — käytetäänkö sanaa "kantasuomalaisia" — ja meillä on myös valitettavasti
sellaisia, jotka ovat lähteneet täältä esimerkiksi Syyriaan Daeshin joukkoihin. On hyvä,
että tämä lainsäädäntö nyt saadaan kuntoon niin, että voimme puuttua kaikkiin tällaisiin
henkilöihin, ovat he sitten taustaltaan mistä tahansa tänne tulleet ja lähtevät he täältä min-
ne tahansa tällainen rikos mielessään.

Tiedustelulainsäädännön uudistusta ollaan valmistelemassa. Me olemme tässä itse
asiassa hieman outo lintu, viimeinen maa. Ruotsissa lainsäädäntö on ollut jo pitkään kun-
nossa, ja Ruotsi on pystynyt ajanmukaisella tiedustelulainsäädännöllä estämään esimerkik-
4



Pöytäkirjan asiakohta PTK 104/2016 vp
si terroristi-iskuja. Näin on julkisuuteenkin kerrottu. Meillä paraikaa valmistellaan tiedus-
telulainsäädäntöä parlamentaarisen työryhmän toimesta, ja tästä on jonkin verran nyt jo
julkisuudessakin ollut keskustelua, ja olen ymmärtänyt, että tämä valmistelutyö saataisiin
tämän vuoden aikana kuntoon. Mutta kun täällä salissa on myös tämän parlamentaarisen
työryhmän varapuheenjohtaja, edustaja Salolainen, niin kysyisin edustaja Salolaiselta:
Onko aikataulu pitämässä? Saadaanko tämä parlamentaarinen työ tämän vuoden puolella
valmiiksi? Ja minkälaisena te näette tämän lainsäädännön voimaantulon? Kun siinä on
mahdollisesti myös perustuslaillisia kysymyksiä, niin minkälaisella aikataululla tämä voi-
daan saada arkeen?

17.48 Pertti Salolainen kok (vastauspuheenvuoro): Arvoisa puhemies! Tosiaankin tällai-
nen parlamentaarinen työryhmä on valmistelemassa tiedustelulainsäädäntöä. Tarkoitukse-
na on, että tulisi kaksi lakia: sotilastiedustelulaki ja siviilitiedustelulaki. Ja niin kuin tässä
edellä todettiin, Suomi on takapajula näissä asioissa. Me olemme oikeastaan viimeinen
maa Euroopassa, jolla ei ole tämänkaltaista modernia lainsäädäntöä. Tämä merkitsee sitä,
että tämä on hyvin kiireellinen, mutta tämän vuoden loppuun mennessä on tarkoitus saada
nämä esitykset valmiiksi. Siellä on tosiaan perustuslakikysymyksiä ja niin poispäin, mutta
itse tämä työn raportointi ei ole vielä siinä pisteessä, että siitä on mitään mieltä kertoa
enempää, koska siellä ei ole lopullisia päätöksiä tehty. Niinpä täytyy vain todeta tässä yh-
teydessä, että ensi vuoden aikana käsiteltäisiin eduskunnassa ja sitten seuraavana vuonna
astuisi voimaan, jos kaikki menee suunnitelmien mukaan.

17.49 Mikko Savola kesk: Herra puhemies! Tästä tiedustelulaista vielä: Tietysti tuon so-
tilastiedustelulain puitteissa enemmänkin tätä asiaa on tullut seurattua. Tämä jo viime vaa-
likaudella puolustusvaliokuntaan tuli, näitä tulevaisuudessa tarvittavia lakihankkeita, ja
tästä keskusteltiin jo silloin, ja nyt on hyvä, että se etenee. Vauhtia siihen pitää saada. Par-
lamentaarinen seurantaryhmä tekee hyvää työtänsä, ja toivottavasti ensi vuonna nyt sitten
tästä lakia ulos saataisiin, jotta tähän päästään vaikuttamaan.

Mutta kommentoisin tuohon edustaja Heinosen puheenvuoroon vielä sen, että on todel-
lakin totta, että tällä nyt käsittelyssä olevalla lainsäädännöllä tietysti vaikutetaan niin kan-
tasuomalaisiin, maahanmuuttajiin, moniin muihin henkilöihin. Nyt kun katsotaan niitä ri-
koksia, mitä Euroopassa on tapahtunut, nyt esimerkiksi Belgiassa, mitä tapahtui Ranskas-
sa, niin siellä oli joukossa niin kantaranskalaisia, periaatteessa Ranskassa syntyneitä, jotka
kytkeytyivät ääriajatteluun sitten myöhemmässä vaiheessa siellä asuessaan, kuin myös nii-
tä, jotka olivat käyneet Syyriassa Isiksen riveissä ja sieltä palanneet ja niin edelleen. Eli täs-
sä on monentyyppistä henkilöä nyt Euroopassakin, ja tavallaan tämän uhan ehkäisemisek-
si tätä lainsäädäntöä pitää monella portaalla kehittää. Suomessa takapajulaksi ei voi jäädä,
kuten tässä on mainittu. Meidän täytyy olla rohkeita, viedä näitä eteenpäin ja pysyä taval-
laan siinä rytmissä, ajan hermossa, mikä nyt Euroopassa laajemminkin on.

Yleiskeskustelu päättyi.

Eduskunta hyväksyi hallituksen esitykseen HE 93/2016 vp sisältyvien 1.—3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
5


