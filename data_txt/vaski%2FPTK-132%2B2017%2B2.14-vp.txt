















































DEMFF49.tmp.xml


Pöytäkirjan asiakohta PTK 132/2017 vp

 Tarkistettu
4.0

Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.14. Suullinen kysymys nuorten itsemurhien ehkäisemisestä (Lea Mäkipää sin)
Suullinen kysymys SKT 186/2017 vp

Suullinen kyselytunti

Puhemies Maria Lohela: Seuraavaksi edustaja Mäkipää.

Keskustelu

16.29 Lea Mäkipää sin: Arvoisa puhemies! Jokainen lapsi kasvaa ja kehittyy erilaisissa
ihmissuhteissa ja erilaisissa ympäristöissä, mutta jossain vaiheessa saattaa tapahtua niin,
että nuorille kasaantuu ongelmia, on syrjäytyneisyyttä ja yksinäisyyttä, ja kodin ja koulun
ongelmat saattavat tulla niin ylitsepääsemättömiksi, että tulee myös mielenterveysongel-
mia. Ja mikä pahinta, tiedämme, että kolmasosalla alle 25-vuotiaista kuolinsyynä on itse-
murha. Tämä kyllä laittaa näin joulun alla miettimään. Kysyisinkin asianomaiselta minis-
teriltä: mihin konkreettisiin toimiin hallitus on ryhtynyt tämän ikävän tapauksen johdosta,
ja onko vielä niin sanotusti pelikortteja käytettävissä?

16.30 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Aihe on vakava, ja tiedän, että myös eduskunnan mielenterveyspoliittinen
neuvottelukunta, jossa on edustajia kaikista eduskuntapuolueista, on käynyt tätä samaa te-
matiikkaa läpi. Me tunnemme asiassa siltä osin myönteisen historian, että kun 90-luvulla
Suomessa tehtiin kansallinen ohjelma itsemurhien torjumiseksi, sillä nähtiin vaikutuksia.
Yksittäisenä rahallisesti pienenä mutta sinänsä merkittävänä asiana: hyvinvoinnin ja ter-
veyden edistämisen kärkihankkeesta on kohdennettu rahoitusta yksittäiseen kuntaan poh-
joisimpaan Suomeen, Utsjoelle, missä tilastoissa näkyy surullinen, korkea poikkeama ni-
menomaan itsemurhien osalta. Sinne on nyt kehitetty ikään kuin vertaistukitoimintamal-
lia, ja jos siitä saadaan hyviä tuloksia, sitä voidaan levittää. Lisäksi ilokseni voin todeta,
että olemme käyneet neuvotteluja Duodecimin kanssa, joka vastaa suomalaisten lääketie-
teen ammattilaisten Käypä hoito -suosituksista. On ollut iso puute, että itsemurhaa yrittä-
neiden tai itsemurhan tehneiden läheisten suhteen ei ole ollut yhteisiä toimintaohjeita suo-
malaisella sote-henkilöstöllä. Nyt tuollaiset laaditaan.

Kysymyksen käsittely päättyi.


