















































DEMC1D7.tmp.xml


Pöytäkirjan asiakohta PTK 73/2015 vp
Pöytäkirjan asiakohta 

PTK 73/2015 vp

Täysistunto

Tiistai 1.12.2015 klo 13.59—17.09

12. Päivystysasetuksen muuttaminen synnytysten osalta
Kansalaisaloite KAA 1/2015 vp
Valiokunnan mietintö StVM 7/2015 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 12. asia. Edus-
kunta on ensimmäisessä käsittelyssä yhtynyt sosiaali- ja terveysvaliokunnan ehdotukseen
kansalaisaloitteeseen sisältyvän lakiehdotuksen hylkäämisestä.

Keskustelu

15.54 Mikaela Nylander r: Arvoisa puhemies! Esitän, että eduskunta hyväksyy vastalau-
seen mukaiset neljä lausumaehdotusta.

15.54 Johanna Ojala-Niemelä sd: Arvoisa rouva puhemies! Käsittelyssä meillä on kan-
salaisaloite, jonka tarkoituksena on estää pienimpien synnytysyksiköiden lakkauttaminen.
Tämä aloite keräsi kaikkiaan lähes 67 000 allekirjoitusta ja meiltä tuolta Lapista Meri-La-
pin alueelta reilut parikymmentätuhatta nimeä.

Tällä aloitteella halutaan muuttaa niin sanottua päivystysasetusta. Asetus tehtiin, jotta
synnytyksiä hoitavien sairaaloiden päivystystä saataisiin tehostettua. Asetuksen mukaan
synnytyksiä hoitavissa sairaaloissa tulee olla ympärivuorokautinen hätäsektiovalmius sekä
lastentautien erikoislääkäri tai lastentautien hoitoon hyvin perehtynyt lääkäri, jolla on mah-
dollisuus neuvotella hoidosta lastentautien erikoislääkärin kanssa.

Täytyy kyllä valitettavasti sanoa, että tässä sosiaali- ja terveysministeriö on perustellut
tätä asiaa potilasturvallisuuden parantamisella, mutta meillä esimerkiksi tuolla Meri-La-
pin alueella ovat nyt jo muuten tämän päivystysasetuksen täyttävät kriteerit voimassa pait-
si sen osalta, että näitä synnytyksiä on alle sen 1 000: noin 650 vuosittain.

Mutta haluaisin kyllä tässä esille nostaa perussuomalaisten vaaliohjelmasta kohdan, jos-
sa lähdettiin siitä, että päivystysasetus on purettava. Tämä on suora lainaus: "Perussuoma-
laiset katsovat, että asetuksella luodaan huomattavia lisäkustannuksia, emmekä pidä kes-
tävänä järjestelmää, joka on poikkeusluvan alla. Päivystysasetus lisäksi uhkaa lopettaa jat-
kossa synnytykset useista eri sairaaloista, mikä puolestaan vaikuttaa dominoefektinä mui-
hinkin erikoisaloihin. Me emme kannata synnytysten keskittämistä vain suuriin yksiköi-
hin. Päivystykset tulee tarkastella osana suurempaa kokonaisuutta." Kysynkin tässä yhtey-
dessä, arvon perussuomalaiset: mihin unohtui tämä vaalilupaus?

15.56 Thomas Blomqvist r: Värderade fru talman! Jag stöder ledamot Nylanders förslag.
Arvoisa puhemies! Kannatan siis edustaja Nylanderin tekemää ehdotusta.
 Tarkistettu
4.0



Pöytäkirjan asiakohta PTK 73/2015 vp
15.56 Timo Heinonen kok: Arvoisa puhemies! Tämä synnytyssairaaloiden kohtalo var-
masti tulee vielä puhuttamaan tätäkin eduskuntaa sote-uudistuksen ja sen ratkaisun ympä-
rillä. Siinähän on malli, jossa olisi 12 laajan päivystyksen 24/7-sairaalaa, ja osittain julki-
suudessa on annettu ymmärtää, että ne olisivat tulevaisuudessa näitä synnytyssairaaloita.
Minun ymmärtääkseni niin vähällä synnytyssairaalamäärällä ei tulla toimeen, ja olen anta-
nut itselleni ymmärtää, että synnytyssairaaloita tulee jatkossakin olemaan enempi. Ehkä
osittain meillä tulevaisuudessa synnytyksiä — en ole siinä ammattilainen muuta kuin toi-
sen lapsen itse vähän niin kuin kätilöineenä kiireisen tilanteen edessä ja toisen sitten vie-
restä seuranneena — näin olen ymmärtänyt, sellaisissa valmiiksi vaaralliseksi tiedetyissä
tilanteissa, joko syntyvälle lapselle tai äidille vaarallisissa tilanteissa, keskitetään isompiin
sairaaloihin, missä on parempi valmius tällaisiin tilanteisiin. Toivottavasti kuitenkin syn-
nytyssairaaloiden määrä tulee jatkossakin olemaan korkeampi kuin tuo 12, mikä on nyt ai-
nakin jossain lehtitiedoissa välähtänyt jopa synnytyssairaaloiden määränä, mikä tietääkse-
ni on väärä tieto.

15.57 Mikaela Nylander r: Arvoisa puhemies! Edustaja Ojala-Niemelä on oikeassa, kun
puhuu tästä, että asetuksessa mainitussa minimivaatimuksessa 1 000 synnytyksestä ei ole
kyse turvallisuudesta, potilasturvallisuudesta tai laadusta. Jos kaikki muut kriteerit täytty-
vät, jotka liittyvät tähän laatuun ja turvallisuuteen, mutta määrällisesti jäädään alle 1 000
synnytyksen vaatimuksen, niin silloin minun mielestäni käytetään väärin tätä turvallisuus-
käsitettä. Myös tämän kansalaisaloitteen keskustelun aikana valiokunnassa ja avoimessa
kuulemistilaisuudessa kerrottiin, että mahdollisesti tullaan jatkossa vaatimaan 2 000 syn-
nytystä. Elikkä tämä raja on hyvin hyvin häilyvä ja muuttuva, mikä osoittaa sen, että kyse
ei ole potilasturvallisuudesta vaan halusta päästä eroon tietyntyyppisistä synnytysyksiköis-
tä, ja käytetään tätä potilasturvallisuutta ikään kuin hyväksi väärällä tavalla, joten pitäisi
keskittyä niihin tekijöihin, jotka todellakin vaikuttavat tähän turvallisuuteen ja laatuun.

I den här frågan om tusen förlossningar handlar det alltså inte om patientsäkerhet eller kva-
litet, det handlar om en vilja att skära ner antalet förlossningsenheter i det här landet. Ock-
så diskussionen som har förts nu under behandlingen av medborgarinitiativet här i riksda-
gen har visat att två tusen förlossningar kanske kommer att krävas i framtiden, vilket bevi-
sar att det inte finns något vetenskapligt belägg för det här med tusen, i och med att man
hela tiden flyttar den här gränsen. Det handlar om en vilja att lägga ner antalet förlossnings-
enheter, tyvärr.

16.00 Heli Järvinen vihr: Arvoisa rouva puhemies! Hyvää ei kannata korjata. Kuten tääl-
lä on sanottu, vastasyntyneiden ja synnytysten turvallisuus Suomessa on ollut aivan huip-
puluokkaa Euroopassa. Mitään laatuongelmaa ei ole ollut. Ei ole mitään asiaperustetta,
miksi synnytykset pienissä sairaaloissa pitää lopettaa. Kun kaikki tietävät sen, että synny-
tysten myötä lähtevät päivystykset, tulee tilanne todella tukalaksi monella paikkakunnalla.
Ja tällä kertaa puhun puhtaat jauhot pussissa, sillä Savonlinnasta synnytykset on jo viety, ja
valitettavasti sillä seurauksella, että kun synnytykset ja sen myötä myöskin iso osa päivys-
tysleikkauksista on siirretty Mikkeliin, Kuopioon, Joensuuhun ja Lappeenrantaan, sairaan-
hoitopiirille on aiheutunut 4 miljoonan euron lasku jo tässä alkuvaiheessa. Eli kun hallitus
hakee erilaisia säästöjä talouteen, tämä ei tuo niitä, ja siksikin tätä pitäisi harkita uudelleen.
Hyvää ei kannata korjata.
2



Pöytäkirjan asiakohta PTK 73/2015 vp
16.01 Laura Huhtasaari ps: Arvoisa puhemies! Päivystysasetuksen mahdollistama poik-
keuslupa on sittemmin myönnetty kaikille viidelle sairaalalle, jotka lupaa hakivat — tämä
on valiokunnan mietinnöstä. Me olemme nyt saaneet tämän sote-sovun aikaan, ja nämä tu-
levat olemaan sitten näiden sote-alueiden hallinnassa jatkossa. Ymmärrän kyllä huolen, ja
on tärkeätä, että tässä tarkastellaan sitten jatkossakin tätä. Luvat ovat nyt määräaikaisia
osittain just sen vuoksi, että sosiaali- ja terveydenhuollon uudistuksen yhteydessä myös
päivystyksen järjestäminen muuttuu merkittävästi.

16.01 Johanna Ojala-Niemelä sd: Arvoisa rouva puhemies! Puhun vielä tuosta Lapin ti-
lanteesta. Länsi-Pohjan keskussairaalan osalta voidaan todeta, että se on Manner-Suomen
toiseksi pienin synnytyssairaala. Tilastojen mukaan vuonna 2013 siellä syntyi 628 lasta, ja
rajan läheisyyden johdosta muutamia synnyttäjiä on tullut Pohjois-Ruotsista, mutta määrät
eivät ole kovin suuria. Sairaala on hyvin varustautunut laadukkaiden synnytysten näkökul-
masta. Meillä pohjoisessa matkat ovat pitkiä: Oulun yliopistolliseen sairaalaan tulee Ke-
mistä 110 kilometriä, ja Rovaniemellekin on satakunta kilometriä.

Edustaja Huhtasaari otti nuo poikkeusluvat esille. Ministeri Huovinen myönsi viime
kaudella poikkeusluvan Länsi-Pohjan keskussairaalalle jatkaa synnytyksiä, mutta nyt ti-
lanne on kärjistymässä siihen, että koska nämä sote-alueet eivät ehdi tulla voimaan ennen
kuin se poikkeuslupa päättyy, niin nyt vähintä, mitä minusta voidaan tehdä, on myöntää
jatkolupa näihin poikkeuksiin, ennen kuin ollaan sitten tässä uudessa sote-alueessa, myös
Länsi-Pohjan keskussairaalalle.

16.03 Mikaela Nylander r: Arvoisa puhemies! Vielä sen verran, että minä toivon todella-
kin nyt, että hallituspuolueiden edustajat katsovat, mitä tapahtuu tälle asetukselle, koska se
on asetuksessa, päivystysasetuksessa, tämä vaatimus 1 000 synnytyksestä. Jos todella on
niin, että sekä selvitysmies että sosiaali- ja terveysministeriön virkamiehet haluavat nostaa
tätä minimimäärää yhä edelleen 2 000:een, niin silloin olisi kyllä syytä harrastaa vähän täl-
laista poliittista edunvalvontaa ja todellakin kyseenalaistaa ne perusteet, mihin tämä koko-
naisuudessaan perustuu, joten nyt pyydän, että hallituspuolueiden edustajat ovat tosi he-
reillä, kun tätä kysymystä pohditaan sosiaali- ja terveysministeriössä.

Keskustelu päättyi ja asian käsittely keskeytettiin.
3


