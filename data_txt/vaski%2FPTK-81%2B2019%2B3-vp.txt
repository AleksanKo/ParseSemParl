















































DEM2C44.tmp.xml


Pöytäkirjan asiakohta PTK 81/2019 vp
Pöytäkirjan asiakohta 

PTK 81/2019 vp

Täysistunto

Torstai 12.12.2019 klo 16.00—18.43

3. Hallituksen vuosikertomus 2018
Valtiontalouden tarkastusviraston erilliskertomus eduskunnalle valtion vuoden 2018 tilin-
päätöksen ja hallituksen vuosikertomuksen tarkastuksesta

Kertomus K 3/2019 vp
Kertomus K 13/2019 vp
Valiokunnan mietintö TrVM 5/2019 vp

Ainoa käsittely

Puhemies Matti Vanhanen: Ainoaan käsittelyyn esitellään päiväjärjestyksen 3. asia. Kä-
sittelyn pohjana on tarkastusvaliokunnan mietintö TrVM 5/2019 vp. Nyt päätetään kan-
nanotosta kertomuksen johdosta.

Keskustelu

17.01 Outi Alanko-Kahiluoto vihr (esittelypuheenvuoro): Arvoisa puhemies! Tarkas-
tusvaliokunta käsittelee tässä mietinnössään hallituksen vuosikertomusta valitsemiensa ai-
heiden kautta. Valitut aiheet perustuvat eduskunnan voimassaolevien kannanottojen seu-
rantaan. Mietinnössään valiokunta ehdottaa eduskunnan hyväksyttäväksi kuusikohtaisen
kannanoton. Näistä viisi pohjautuu vanhoihin kannanottoihin, jotka löytyvät mietinnön
kohdasta ”Poistettavat kannanotot”. Ne ovat osin vanhoja, vanhimmat vuodelta 2011, ja ne
on päätösehdotuksessa päivitetty vastaamaan nykytilaa.

Harmaan talouden torjunta: Tarkastusvaliokunta nosti vuonna 2015 esille tarpeen viran-
omaisten yhteisestä tilannekuvasta. Päättäjien ja kansalaisten on nyt mahdollista saada
ajantasainen käsitys harmaan talouden laajuudesta, torjunnasta ja ilmiöistä Harmaa talous
& talousrikollisuus -verkkosivuilta. Kuusi ministeriötä ja 14 harmaan talouden torjuntateh-
tävissä toimivaa viranomaista tai organisaatiota toimittavat tietoja sivustolle. 

Valiokunnan käsitys on, että viranomaisten välistä tietojenvaihtoa on monin tavoin edis-
tetty nykyisen toimenpideohjelman aikana. Muun muassa on säädetty tulorekisteri ja eri
viranomaisille säädetyt oikeudet saada tietoa ja luovuttaa tietoja esimerkiksi rahanpesua tai
henkilöiden ja yritysten taloudellista toimintaa ja julkisten velvoitteiden hoitoa koskien.
Tämä on parantanut viranomaisten välistä yhteistyötä, mahdollistanut aiempaa tehok-
kaamman harmaan talouden torjunnan ja ehkäissyt harmaan talouden pääsyä monille toi-
mialoille. Valiokunta toteaa, että työ on kuitenkin vielä kesken ja että tietojenvaihtoa voi-
daan edelleen parantaa.

Tarkastusvaliokunta pitää kannatettavana viranomaisten välisten tietojenvaihdon lisäk-
si yleisöjulkisuuden lisäämistä velvoitteiden hoitamisesta ja tuo tässä kohtaa esiin yritys-
tietojärjestelmän. Suurin uhkakuva harmaan talouden torjunnassa liittyy valiokunnan mie-
lestä nopeasti etenevään digitalouteen ja viranomaisten kykyyn havaita ja torjua sen mu-
 Hyväksytty
3.0



Pöytäkirjan asiakohta PTK 81/2019 vp
kanaan tuomia ongelmia. Nämä liittyvät muun muassa verkkokauppojen alustoihin ja kan-
sainvälistymiseen, erilaisiin maksuvälineisiin, esimerkiksi mobiilimaksaminen ja virtuaa-
livaluutat, sekä järjestäytyneeseen rikollisuuteen. 

Verohallinnon arvion mukaan erilaisten digitalouden ilmiöiden aiheuttama verovaje
kasvaisi kymmenen vuoden kuluessa noin 450 miljoonaan euroon, mikäli tähän veroval-
vontaan ei saada avuksi kehittyneen analytiikan työkaluja. 

Valiokunta on mietinnössään käynyt läpi eri viranomaisten toimintaedellytyksiä ja ver-
rannut tilannetta vuoden takaiseen. Siinä ei ole tapahtunut muutosta parempaan, ja joilta-
kin osin tilanne on heikentynyt. Kaikille torjunnassa toimiville tahoille uusia haasteita tuo-
vat kansainvälisyys, sähköinen kauppa ja digitalisaatio. Viranomaiset kaipaavat lisärahoi-
tusta muun muassa viranomaisyhteistyön tehostamiseen, tietojenvaihdon teknisten raja-
pintaratkaisujen kehittämiseen ja analyysitoimintoihin. Valiokunta korostaa, että harmaan
talouden torjunnan tuloksellisuuden kannalta tärkeintä on turvata kyseisten viranomaisten
toimintaresurssit. Valvontateknologian lisäksi tarvitaan myös henkilöstöresursseja. Näin
pystytään varmistamaan yhteiskunnan toiminnan kannalta tärkeiden verotulojen kertymi-
nen. 

Valiokunnan mielestä on edelleen tärkeää seurata torjuntakeinojen vaikuttavuutta. Vai-
kuttavuuden mittaamista tulee jatkaa sen haastavuudesta huolimatta, luoda mittareita sekä
kehittää tietojen keräämistä ja tilastointia. 

Tarkastusvaliokunnan kannanotto kohdaksi 1: ”Valiokunta esittää, että eduskunta edel-
lyttää, että hallitus raportoi hallituksen vuosikertomuksen yhteydessä, mihin toimenpitei-
siin se on ryhtynyt viranomaisten välisen tiedonvaihdon kehittämiseksi harmaan talouden
torjunnassa.”

Seuraavaksi nuorten syrjäytymisestä: Tässä kohden valiokunta tarkasteli, miten sen
aloitteesta syntyneen nuorten syrjäytymistä koskevan kannanoton toimeenpano on eden-
nyt. Merkittävä ongelma on, ettei millään taholla ole kokonaisvastuuta nuorten hyvinvoin-
nista ja sen edistämisestä. Lasten, nuorten ja perheiden asioita hoidetaan segregoituneesti.
Valiokunnan mielestä lasten, nuorten ja perheiden palveluissa ja tuessa tarvitaan kokonais-
valtaista koordinaatiota ja selkeä vastuunkantajataho. Ongelmia aiheutuu myös toimenpi-
teiden ja niiden rahoituksen lyhytjänteisyydestä. Hankeperusteinen ja lyhytaikainen rahoi-
tus on huonosti soveltuva. Lisäksi hankerahoitus edellyttää aina uusien kehittämiskohtei-
den ideoimista, vaikka käytössä olisi jo vaikuttavaksi osoittautuneita toimintamalleja.

Painopisteen siirtyminen ennalta ehkäisevään toimintaan: Useat valiokunnan kuulemat
asiantuntijat toivat esiin, ettei lasten ja nuorten ongelmiin kyetä edelleenkään tarttumaan
varhaisessa vaiheessa. Avun viivästyessä ongelmat pääsevät pahenemaan ja kasautumaan.
Nuoria ja heidän tarpeitaan ei ole huomioitu riittävästi lapsi- ja perhepalveluita uudistetta-
essa, vaan työ on suunnattu etenkin perheiden ja alakouluikäisten sekä sitä nuorempien tu-
keen. Tarkastusvaliokunta painottaa, että palveluja järjestettäessä on kiinnitettävä huomio-
ta nuorten tarvitsemien palvelujen saatavuuteen, saavutettavuuteen ja oikea-aikaisuuteen.
Tarkastusvaliokunta on erittäin huolestunut siitä, että viimeisten 18 vuoden aikana kiireel-
listen sijoitusten määrä on viisinkertaistunut.

Mielenterveys- ja päihdepalvelujen saatavuus: Lasten ja nuorten mielenterveyspalvelui-
den palvelujärjestelmä on pirstaleinen, sillä palvelut on hallinnollisesti sijoitettu tervey-
denhuollon, sivistystoimen sekä sosiaalihuollon alaisuuteen. Lasten ja nuorten mielenter-
veysongelmia ei kyetä riittävästi hoitamaan perustasolla, mikä kuormittaa ja ruuhkauttaa
erikoissairaanhoitoa. Tarkastusvaliokunta pitää ensiarvoisen tärkeänä, että lasten ja nuor-
2



Pöytäkirjan asiakohta PTK 81/2019 vp
ten mielenterveyspalvelut saadaan toimiviksi perustasolla ja matalalla kynnyksellä. Vaka-
vaa on, että kunnat sijoittavat lapsia sijaishuoltoon tarvittavien mielenterveyspalveluiden
puuttuessa. Valiokunta ei pidä tätä hyväksyttävänä eikä valtion taloudenhoidon kannalta
tarkoituksenmukaisena toimintana.

Tiedonkulku viranomaisten välillä: Tiedonkulussa viranomaisten välillä on edelleen
puutteita. Salassapitosäännökset eivät kuitenkaan estä ammattilaisten välistä yhteistyötä
lasten, nuorten ja perheiden palveluissa. Tiedonkulun ongelmat johtuvat useammin puut-
teellisesta lainsäädännön tuntemuksesta kuin itse lainsäädännöstä. Tarkastusvaliokunta pi-
tää tärkeänä, että viranomaisten osaamista tiedonkulun turvaamiseksi parannetaan koulu-
tuksen ja ohjeistuksen avulla.

Nuorten osallisuus: Valiokunnan asiantuntijakuulemisissa nousi vahvasti esiin nuorten
osallisuuden tärkeys sekä toisaalta nuorten siinä kokemat puutteet. Nuorten palvelukoke-
muksissa toistuvat usein mitätöimisen ja vähättelyn sekä syrjään jäämisen ja sivuutetuksi
tulemisen kokemukset. Nuori tulee kohdata ja häntä tulee kohdella yksilönä. Tarkastusva-
liokunta kiinnittää huomiota siihen, ettei tietoa nuorten palvelukokemuksista tai tyydyttä-
mättömistä palvelutarpeista ole saatavilla. Tiedot palveluiden laadusta ovat vähäisiä.

Sitten rakennusten kosteus- ja homeongelmat: Toimenpiteet rakentamisen laadun paran-
tamiseksi ja kosteus- ja homevaurioiden ennaltaehkäisemiseksi ja niistä aiheutuvien hait-
tojen vähentämiseksi eivät ole olleet valiokunnan mielestä riittäviä. Ongelmat nousevat
jatkuvasti esiin sekä julkisissa rakennuksissa että uudisrakentamisessa. Myönteistä kehi-
tystä on kuitenkin tapahtunut tarkastusvaliokunnan vuonna 2013 antaman mietinnön ja
eduskunnan kannanottojen jälkeen. 

Vuonna 2018 aloitettu laaja ja poikkihallinnollinen Terveet tilat 2028 -hanke on jatkos-
sa tärkeä eduskunnan kannanottojen toteuttamisessa. Hankkeen kipupisteenä on kuitenkin
resurssien vähäisyys suhteessa ongelman laajuuteen. Valiokunnan käsityksen mukaan
hankkeelle on varattu liian vähän määrärahoja ja henkilöresursseja, jotta hanke lähtisi tu-
loksellisesti liikkeelle ja asetetut tavoitteet voitaisiin saavuttaa. Asiantuntijakuulemisen
perusteella kunnat eivät selviä sisäilma-asioiden hallinnasta ilman taloudellisia kannusti-
mia. Kunnat tarvitsevat myös laajalti opastusta sisäilmakysymyksissä. Terveet tilat -hank-
keeseen on ehdotettu lisättäväksi useita kuntien toimintaedellytyksiä parantavia hankkei-
ta. Näiden kustannusvaikutuksiksi on arvioitu 3,5—4,5 miljoonaa euroa vuodessa. Nykyi-
nen määräraha hankkeelle on 1,5 miljoonaa euroa vuodessa.

Tarkastusvaliokunta on pitänyt välttämättömänä, että alan osaamista ja koulutusta pa-
rannetaan, jotta alan asiantuntijoita oli riittävästi. Esimerkiksi ympäristöministeriössä ei
ole ajoittain ollut yhtään sisäilmaongelmiin erikoistunutta asiantuntijaa, ja pätevän asian-
tuntijan löytämisessä on ollut vaikeuksia. Sisäilmaongelmien vähentämisessä olisi tärkeää
lisätä monitieteellistä tutkimusta. Tällöin sisäilmakysymyksiä hallittaisiin kokonaisvaltai-
semmin, vähennettäisiin nykyisin vallitsevaa tietojen ristiriitaisuutta ja vastakkainasette-
lua. Viestinnän tulisi perustua luotettavaan tutkimustietoon. 

Tarkastusvaliokunnan kannanotto kohdaksi 4 kuuluu seuraavasti: ”Eduskunta edellyt-
tää, että hallitus raportoi hallituksen vuosikertomuksen yhteydessä Terveet tilat 2028 -
hankkeen konkreettisista tuloksista ja arvioi hankkeen vaikuttavuutta.”

Sitten lopuksi vielä ulkoministeriön tietoturvasta: Tarkastusvaliokunta kiinnitti mietin-
nössään hallituksen vuosikertomuksesta vuodelta 2017 huomiota ulkoministeriön toimin-
taympäristön muutoksiin ja erityisesti tietoturvariskeihin. Käsitellessään vuoden 2018
3



Pöytäkirjan asiakohta PTK 81/2019 vp
vuosikertomusta tarkastusvaliokunta on pyrkinyt selvittämään, mihin toimenpiteisiin on
ryhdytty ulkoasiainhallinnon tietoturvan parantamiseksi. 

Tarkastusvaliokunta pitää hyvänä, että ulkoministeriölle on osoitettu määrärahat tieto-
turvallisuuden kehittämiseen. Tarkastusvaliokunta kiinnittää edelleen huomiota tietotekni-
sen henkilöstön riittävyyteen, koko henkilöstön tietoisuuden ja osaamisen kehittämiseen
sekä edustuston tilaratkaisuihin tietoturvan varmistamisessa. Valiokunta pitää tärkeänä,
että tietoturvaa edistävän toimintakulttuurin kehittämiseen kiinnitetään erityistä huomiota
ulkoministeriön koko organisaatiossa, kaikilla tasoilla. 

Viimeinen ehdotus kannanottokohdaksi 5 kuuluu seuraavasti: ”Eduskunta edellyttää,
että hallitus jatkaa toimenpiteitä ulkoasiainhallinnon tietoturvajärjestelyjen parantamisek-
si ja raportoi niistä hallituksen vuosikertomuksessa.”

Lopuksi haluan vielä kiittää valiokuntaa erinomaisen hyvästä yhteistyöstä ja osallistu-
misesta tämän mietinnön laadintaan. — Kiitos.

17.14 Pauli Kiuru kok: Arvoisa herra puhemies! Kiitos puheenjohtaja Outi Alanko-Ka-
hiluodolle esittelystä. Se oli sen hengen mukainen, mikä valiokunnassa on, ja valiokunnas-
sa meillä on semmoinen perinne, että siellä ei äänestellä yleensäkään, ja nämäkin asiat kä-
siteltiin hyvässä hengessä, ja sillä tavalla henki oli sellainen kuin puheenjohtaja tässä esit-
teli. Perusteellisessa esittelypuheenvuorossa käytiin asiat lävitse. Haluan kuitenkin muuta-
man asian nostaa, ja ne koskevat nimenomaan tätä kohtaa Nuorten syrjäytyminen.

Valiokunta otti kantaa mietinnössään nuorten syrjäytymiseen, ja meillä on tiedossa, että
Suomessa on yli 60 000 syrjäytynyttä nuorta. Se on niin merkittävä ongelma, että siltä ei
kerta kaikkiaan voi ummistaa silmiä. Valiokunta toteaa, että hyvä yleissivistys ja koulutus
ovat keskeisiä edellytyksiä sille, että nuoret pääsevät työelämään ja ylipäätään elämään
mukaan, mutta se ongelma on nyt siinä, että jopa kymmenesosalla peruskoulun päättävistä
nuorista jää saamatta sellainen kirjoitus- ja lukutaito, joka mahdollistaa jatko-opinnot ja
sitä kautta työelämään siirtymisen, ja me tiedämme myös, että syrjäytymisriski on viisin-
kertainen, jos ei ole perustason jälkeistä tutkintoa. No, nyt kun vedän tätä faktaa vähän yh-
teen — ja sanon vielä sen, että joka vuosi noin 6 000 nuorta on päättämässä peruskoulua il-
man kirjoitus- ja lukutaitoa ja ääripäät erkaantuvat — niin nyt kun hallitusohjelmassa sa-
notaan, että oppivelvollisuusikää ollaan korottamassa 18 vuoteen, niin tässä tilanteessa toi-
voisin, että aivan erityinen huomio kiinnitetään siinä nivelkohdassa niihin nuoriin, jotka ei-
vät ole saaneet riittävää kirjoitus- ja lukutaitoa. Kun sitä oppivelvollisuutta lisätään, näistä
nuorista pitää ottaa koppi, katsoa, missä ne ongelmat ovat, onko siellä taustalla rikkinäi-
syyttä, onko maahanmuuttotausta, onko rikkinäinen lapsuus muista syistä, oppimisvai-
keuksia, mitä tahansa. Se kirjoitus- ja lukutaito täytyy saada tyydyttävälle tasolle, muuten
jatkokoulutusmahdollisuuksia ei ole, ja sitä kautta syrjäytymisriski kasvaa.

Ja sitten toinen asia, mihin puheenjohtaja kiinnitti kanssa huomiota, on tämä hallinnon
siiloutuminen. Meillä on hyvää tarkoittavia ministereitä, hyvää tarkoittava hallitusohjel-
ma, hyvää tarkoittavia virkamiehiä, mutta ongelma on se, että nuorten asioista ei oteta sel-
laista kokonaiskoordinaatiota. Asioita käsitellään OKM:ssä, STM:ssä ja TEMissä, ja jos
niissä epäonnistutaan, niin sitten seuraavat vaiheet ovat oikeusministeriö ja sisäministeriö,
missä ollaan sitten aivan myöhässä. Eli tämmöistä kokonaisvaltaista koordinaatiota kaivat-
tiin asiantuntijakuulemisissa. Se voi olla OKM:llä [Puhemies koputtaa] tai se voi olla val-
tioneuvoston kanslialla, mutta kokonaisvaltainen ote tarvitaan.
4



Pöytäkirjan asiakohta PTK 81/2019 vp
17.17 Merja Mäkisalo-Ropponen sd: Arvoisa puhemies! Tarkastusvaliokunta otti halli-
tuksen vuosikertomuksessa käsitelläkseen neljä valiokunnan puheenjohtajan edellä käyttä-
mässään puheenvuorossa mainitsemaa asiaa tarkempaan tarkasteluun, ja tässä puheenvuo-
rossa käsittelen nyt vain yhtä eli harmaan talouden torjuntaa, sillä sillä on merkittävä rooli
myös valtiontalouden kannalta.

Harmaan talouden selvitysyksikön viranomaisille tekemän kyselytutkimuksen mukaan
harmaa talous on erittäin yleistä ja se on jopa yleistynyt. Toisaalta torjuntamahdollisuudet-
kin ovat samalla parantuneet, ja tähän ovat vaikuttaneet muun muassa tiedonsaantioikeuk-
sien parantuminen ja viranomaisten välinen yhteistyö. Yhteistyö on mahdollistanut aiem-
paa tehokkaammin harmaan talouden torjunnan ja ehkäissyt harmaan talouden pääsyä mo-
nille toimialoille. Valiokunnassa totesimme kuitenkin, että tämä työ on vielä pahasti kes-
ken ja että tietojenvaihtoa voidaan edelleen parantaa, ja sen takia valiokunta edellyttääkin,
että hallitus raportoi hallituksen vuosikertomuksen yhteydessä, mihin toimenpiteisiin on
ryhdytty viranomaisten välisen tiedonvaihdon kehittämiseksi harmaan talouden torjunnas-
sa.

Puhemies! Harmaan talouden torjunnassa digitalisoituva taloushallinto tulee asiantunti-
joiden mukaan mahdollistamaan reaaliaikaisen taloustiedon hyödyntämisen, ja myös hal-
litusohjelmaan on kirjattu, että yritysten taloushallinnossa siirrytään kohti täydellistä auto-
matisointia ottamalla käyttöön sähköinen kuitti ja lasku. Valiokunta pitää tärkeänä, että di-
gitaalisia e-kuitteja tuottavat kassajärjestelmät voidaan ottaa käyttöön osana hallitusohjel-
maan sisältyvää taloushallinnon uudistamista, ja käyttöalan tulee olla mahdollisimman laa-
ja.

Uudet ilmiöt, kuten digimaailma, alustatalous, järjestäytynyt rikollisuus ja kansainvälis-
tyminen, ovat suurimpia uhkakuvia harmaan talouden torjunnassa. Keskeinen kysymys
onkin, miten nopeasti etenevässä digitaloudessa mahdollistuu viranomaisten kyky havaita
ja torjua uusia ongelmia. Ongelmat liittyvät muun muassa verkkokauppojen alustoihin ja
kansainvälistymisiin, erilaisiin maksuvälineisiin sekä järjestäytyneeseen rikollisuuteen.
Verkkokaupan harmaalla taloudella, jolloin maksamatta jätetään lakisääteiset maksut tai
verot, on monenlaisia rajapintoja myös talousrikollisuuteen. Näitä ovat erilaiset maksuvä-
linepetokset, rahanpesu, identiteettivarkaudet, verorikosyhteydet, tullimaksujen kiertämi-
set sekä kirjanpito- ja väärennysrikokset. Verkkokaupan toimintaan voi liittyä myös kor-
ruptiota, pimeän työn välittämistä, salakuljetusta ja kuittikauppaa. Verkkokauppa saattaa
toimia myös täysin verotuksen ja muiden lakisääteisten velvoitteiden ulkopuolella. Vero-
hallinto on arvioinut erilaisten digitalouden ilmiöiden aiheuttamaa verovajetta ja tullut sii-
hen johtopäätökseen, että digitalouden verovaje kasvaisi kymmenen vuoden kuluessa noin
450 miljoonaan euroon, mikäli Verohallinto ei pysty kehittämään digitalouden veroval-
vontaan sen edellyttämiä kehittyneen analytiikan työkaluja.

Arvoisa puhemies! Tehokas harmaan talouden torjunta vaatii resursseja, mutta valitet-
tavasti resurssit ovat vähentyneet. Esimerkiksi Verohallinnon mukaan sen resurssit har-
maan talouden torjunnassa ja muussa verotarkastuksessa ovat jatkuvasti laskeneet. Yritys-
veroyksikössä työskentelevistä verotarkastajista noin 28 prosenttia työskentelee harmaan
talouden torjunta -toiminnossa, jonka resurssit ovat vähentyneet vuoden 2018 alusta lu-
kien 14 henkilötyövuodella. Yritysveroyksikön harmaan talouden torjunnan työjonossa on
tällä hetkellä vuoden työt odottamassa tekijöitä. Poliisin avoinna olevien talousrikosten
juttumäärä on puolestaan korkeampi kuin koskaan aikaisemmin. Vuonna 2018 niitä oli
2 508 ja syyskuussa 2019 jo 2 783. Pääkaupunkiseudun poliisilaitosten talousrikosyksiköi-
5



Pöytäkirjan asiakohta PTK 81/2019 vp
den rekrytointiongelmat yhdistettynä korkeisiin juttumääriin ja lisääntyneisiin yli 24 kuu-
kautta vanhojen juttuihin ovat pahentaneet yksiköiden tilannetta.

Tämä on siinä mielessä kummallinen tilanne, kun huomioidaan, että talousrikostutkijoi-
den työ on tuottavaa toimintaa. Esimerkiksi poliisi on saanut rikoshyötyä pois seuraavasti:
14,7 miljoonaa euroa vuonna 2016;15,7 miljoonaa euroa vuonna 2017; 27,4 miljoonaa eu-
roa vuonna 2018 ja vuonna 2019 syyskuun loppuun mennessä jo yli 20 miljoonaa euroa.
Poliisi on myös kehittänyt rahakoiratoimintaa, jonka avulla on rahakoirat ovat löytäneet et-
sinnöillä käteistä rahaa noin 11 miljoonaa euroa. Nämä ovat minun mielestäni isoja raha-
summia. 

Myös Tullin resurssitilanne on huono. Tulli ei ole saanut vuoden 2015 jälkeen erillisiä
määrärahoja harmaan talouden torjumiseksi. Tullista on vähennetty vuodesta 2006 vaki-
naista henkilöstöä 550. Tämän lisäksi 205 henkilöä on siirtynyt tehtäväsiirtojen yhteydes-
sä muualle. Nykyinen rahoituskehys ei Tullin mukaan mahdollista tarvittavan uuden val-
vontatekniikan hankkimista, toiminnan uudistamista eikä nykytasoista harmaan talouden
torjuntaa ja verovalvontaa. Vuonna 2018 Tullin tilastoimina paljastettuja veropetosrikok-
sia oli 1 294, ja vuosina 2012—2018 Tullin talousrikostorjunta tuotti 195 miljoonaa euroa.

Arvoisa puhemies! Viranomaisten toimintaedellytyksissä harmaan talouden ja talousri-
kollisuuden torjumiseksi ei näytä tapahtuneen viime vuoteen verrattuna muutosta parem-
paan suuntaan, ja joiltakin osin tilanne näyttää jopa heikentyneen. Onneksi hallitusohjel-
maan on sisällytetty myöskin euromääräisiä lisäpanostuksia, ja niiden vaikutuksia ei tie-
tysti tässä vaiheessa vielä pystytä arvioimaan. Resurssien leikkaaminen tarkoittaa viran-
omaisten resurssien sopeutustoimia ja valvonnan tason laskua. Tämä puolestaan vaikeut-
taa koko harmaan talouden torjunnan viranomaisketjun toimintaa ja uskottavaa viran-
omaisyhteistyötä. Resurssipuutteiden takia määrällinen valvonnan taso voi laskea,
kiinnijäämisriski ja valvonnan reaaliaikaisuus heiketä, piiloon jäävän harmaan talouden
osuus nousta ja viranomaisten valvontaprosessit pidentyä. Perinnän ja rikoshyödyn takai-
sinsaantia koskevat tulokset voivat tippua nykyisestä kasvattaen verovelkojen ja samalla
myöskin kokonaisverovajeen määrää. Eli tähän asiaan kannattaisi kiinnittää lisääntyvää
huomiota myöskin valtiontalouden näkökulmasta.

17.24 Mikko Kinnunen kesk: Arvoisa herra puhemies! Lauloimme tänä aamuna valti-
osalissa varapuhemies Eerolan johdolla ”kiitävi aika, vierähtävät vuodet, miespolvet vai-
puvat unholaan”. Jotta näin ei kävisi liian nopeasti, nostan Sipilän hallituksen kaudelta
muutaman asian, joilla on merkitystä tähän hetkeen ja tulevaan päätöksentekoon.

Kiitän Sipilän hallitusta NEET-nuorten määrän vähenemisestä. NEET-nuoret ovat 20—
24-vuotiaita nuoria, jotka ovat pudonneet työn, koulutuksen ja tukitoimien ulkopuolelle.
Heitä oli hallituskauden alussa 15 prosenttia, ja vuonna 2018 määrä oli laskenut 11,8 pro-
senttiin. Lukumääräisesti tämä tarkoittaa 14 000:ta nuorta. Erityisesti nuorten miesten ti-
lanne on parantunut vuodesta 2015, jolloin miehistä 16,6 prosenttia oli työn ja koulutuksen
ulkopuolella. Vuoden 2018 lopussa luku oli pudonnut 11,7 prosenttiin.

Hallituskauden toimenpiteet ja vahva työllisyyskehitys ovat ehkäisseet osaltaan nuorten
syrjäytymistä. Suuret kiitokset Juha Sipilän hallitukselle tästä teosta. Marinin hallituksen
on hyvä jatkaa tästä eteenpäin. 

Yksi tärkeä toimenpide oli Ohjaamo-toiminnan vakinaistaminen. Ohjaamot ovat kaikil-
le alle 30-vuotiaille tarkoitettuja paikkoja, joissa saa maksuttomasti apua ja tukea monen-
laisiin asioihin, niin opiskeluun, työllistymiseen, asumiseen, terveyteen kuin elämänhallin-
6



Pöytäkirjan asiakohta PTK 81/2019 vp
taankin. Asiantuntijat tukevat nuorta samassa paikassa, samalta luukulta, tiiviissä yhteis-
työssä. Palveluprosessi nopeutuu ja sujuvoituu. 

Viime vuoden lopulla Suomessa toimi 60 Ohjaamoa, joissa työskenteli vähintään yhte-
nä päivänä viikossa 600 henkilöä. Tämä määrä nousi viime vuoden aikana sadalla henki-
löllä. Palveluja käytettiin kasvokkain 140 000 kertaa, ja 70 000 asiointikertaa sisälsi myös
tärkeää ryhmässä toimimista. 

Arvoisa puhemies! Paljon on edelleen tehtävää, koska syrjäytyneitä nuoria on liikaa ja
jokainen on liikaa. Oikeita asioita on tehty, mutta niitä tulee jatkaa hallitusohjelman puit-
teissa. Painopisteen tulee muuttua ennaltaehkäisevään suuntaan. Jotta onnistumme tässä,
kokonaisvastuu nuorten hyvinvoinnista ja sen kehittämisestä tulee osoittaa yhdelle taholle,
kuten valiokunnan puheenjohtaja Alanko-Kahiluoto monipuolisessa esittelyssään jo sanoi. 

Eri sektorit tulee saattaa yhteistyöhön ja toimimaan yhdessä. Toimenpiteiden tulee olla
pitkäjänteisiä. Järjestöjen ja kuntien järjestämä nuoristyö on tällaista pitkäjänteistä työtä.
Näitä hyväksi havaittuja toimintamalleja tulee vahvistaa. Hanketyyppisestä toiminnasta tu-
lee päästä pysyvämpään toimintaan ja rahoitukseen. Eli siirrytään korjaavasta toiminnasta
entistä enemmän ennaltaehkäisevään toimintaan. 

Tämä tulee ottaa huomioon, kun viemme sosiaali- ja terveyspalvelujärjestelmämme uu-
distuksen viimein maaliin. Tällöin tulee levittää uudistuksen yhteydessä tähänkin liittyviä
hyviä käytäntöjä, jalostaa niitä eteenpäin ja kokeilla niitä suunnitelmallisesti. 

Arvoisa puhemies! Meidän tulee tarttua lasten ja nuorten ongelmiin riittävän varhaises-
sa vaiheessa, ennen kuin ongelmat kasvavat liian suuriksi. Mielenterveyspalveluita tulee
saada siirrettyä riittävässä määrin peruspalveluihin. Tarkastusvaliokunta painotti raportis-
saan, että meidän tulee kiinnittää huomiota niin nuorten palvelujen saatavuuteen, saavutet-
tavuuteen kuin oikea-aikaisuuteenkin. 

On hienoa, että osana lapsi- ja perhepalveluiden muutosohjelmaa jokaisen maakunnan
alueella on kehitetty perhekeskuksia ja niiden toimintaa. Perhekeskukset vähentävät palve-
lujen hajanaisuutta ja parantavat palvelujen saatavuutta. Asiantuntijoiden mukaan nuorten
tarpeet tulisi niissä ottaa aikaisempaa enemmän huomioon. Jos nuorella on heikentynyt toi-
mintakyky, heikko lukutaito, heikot verkostot ja niukasti tietoa, hän ei löydä avun lähteil-
le. Lasten ja nuorten palvelut tulee tuoda lasten arkiympäristöön, esimerkiksi koulujen yh-
teyteen. 

Arvoisa puhemies! Hallitusohjelmassa on hyviä kirjauksia, joilla vastataan käsittelyssä
olevan vuosikertomuksen esiin nostamiin haasteisiin. Nuorten syrjäytymisen ehkäisemi-
nen on kompleksinen, viheliäinen ongelma, johon kietoutuu monia erilaisia asioita. Siksi
sitä pitää ratkaista monen ministeriön yhteistyönä, niin kuin edellä jo on puhuttu. Oppivel-
vollisuuden laajentamisella pyrimme ottamaan kopin kaikista nivelvaiheen nuorista. Rin-
nalle tarvitaan toki myös täsmätoimia, opiskelijahuollon tehostamista, perustaitoihin sat-
saamista, perheiden tukemista ja koko koulupolun kehittämistä. 

17.32 Arja Juvonen ps: Arvoisa herra puhemies! Hyvät kansanedustajat! Käsittelyssä on
tarkastusvaliokunnan mietintö hallituksen vuosikertomukseen 2018. Tämä valiokunnan
mietintö ottaa kantaa hyvin tärkeisiin ja hyviin asioihin. Tiedän, valiokunnan puheenjoh-
taja Alanko-Kahiluoto, olette hyvin paljon nuorten asialla, ja on hienoa, että täällä kom-
mentoidaan nuorten syrjäytymistä. Se on ikuinen asia meillä Suomessa, ja se on myös ikui-
nen ongelma. Millä tavalla voisimme toimia niin, että yksikään nuori ei syrjäytyisi? On
aika murheellista lukea täältä mietinnöstä tällainen lause: ”Asiantuntijakuulemisissa kävi
7



Pöytäkirjan asiakohta PTK 81/2019 vp
ilmi, ettei kansallisella tasolla tiedetä tarkkaan, miksi nuoria ajautuu kasvavissa määrin las-
tensuojelun asiakkuuksiin ja mitkä kaikki tekijät tähän vaikuttavat.” Kunpa me löytäisim-
me sen viisasten kiven, että mitkä ovat ne syyt, että meillä yhä useampi nuori ajautuu las-
tensuojeluasiakkuuksiin emmekä me löydä vastauksia.

On erittäin tärkeää, niin kuin tässä mietinnössä sanotaan, että lapsille ja nuorille tulee
olla helposti saatavilla palveluja heidän omassa arkiympäristössään eli ihan siellä lähellä,
siellä omassa koulussa sen ajan jälkeen, kun koulutunti ja koulupäivä on päättynyt, elikkä
ilta-aikoja ja niitä aikoja, kun koululaiset, opiskelijat voivat oikeasti mennä sinne eri vas-
taanotoille. Me puhumme myös resursseista. Tarvitsemme koulupsykologeja, kuraattorei-
ta, kuulevia aikuisia. Perussuomalaiset ovat esittäneet muun muassa Espoossa psykiatrisia
sairaanhoitajia, lähihoitajia sinne koulumaailmaan, päiväkotimaailmaan kuuleviksi kor-
viksi, koska on tärkeää, että nuori juttelee toisille, ei välttämättä opettajalle vaan myös nuo-
rille ja niille aikuisille kuuluville korville.

Arvoisa herra puhemies! Haluan nostaa muutaman asian myös esille tästä itse hallituk-
sen kertomuksesta 2018. Mehän katsomme nyt niin kuin taaksepäin, menneisyyteen, ja
juuri tuolla samalla ajankohdalla, syyskuussa, 27.9., on päivätty meidän sosiaali- ja ter-
veysvaliokunnan lausunto, jonka annoimme tähän liittyen. Samalla kuulimme myös uuti-
sen, mikä liittyi omaishoitoon ja kärkihankkeeseen. Eli hallituksen vuosikertomuksen mu-
kaan ikäihmisten kotihoidon ja omaishoidon kärkihankkeen tavoitteena oli muun muassa
se, että iäkkäille omaishoitajille olisi saatavissa nykyistä yhdenvertaisemmat, paremmin
koordinoidut ja kustannusten kasvua hillitsevät palvelut. Oli ikävää, että tuossa syyskuus-
sa saimme kuulla, että omaishoidolle luvatut rahat valuivat itse asiassa muualle monissa
kunnissa. Eli niitä rahoja ei loppujen lopuksi siellä omaishoidossa näkynyt. THL:n kysely
kun tehtiin, siinä paljastui, että rahat kohdentuivat huonosti. Puolet kunnista vastasi, että
määrärahalla ei ollut vaikutusta tai sitä ei oltu ohjattu omaishoitoon. Se oli noin 300 mil-
joonaa euroa, minkä kunnat saivat 2016—2018 omaishoidon kehittämiseen. 23 kuntaa ker-
toi, että lisäraha meni omaishoitoon, ja 105 kuntaa kaiken kaikkiaan vastasi. Nämä juuri-
kin siinä syyskuussa, samalla päivämäärällä. Asiasta uutisoi muun muassa Ilta-Sanomat, ja
omaishoitaja sanoi siinä väsyneenä: ”20 vuotta olen ollut omaishoidossa mukana. Mikään
asia ei ole ikinä mennyt maaliin. Ei mikään. Mikään ei muutu.” Tämäkin on kyllä lohdu-
tonta kuulla, että omaishoitajat kokevat tilanteen olevan tällainen. Tulisiko korvamerkattu
raha palauttaa, niin että kun sinne kuntaan annetaan rahaa vaikkapa omaishoitoon, se me-
nisi oikeasti sinne kohteeseensa?

Toivottua kustannusten kasvun hillitsemistä on tietysti helppo saavuttaa, kun vaihtoeh-
toja ei ole muita tarjolla. Kustannuksista on haettu säästöä muun muassa omaishoidolla.
Viime aikoina aiheen ympäriltä uutisoidut, hyvin murheelliset tragediatkin sen meille
osoittavat, että välttämättä se ei aina ole onnistunutta. Kukaan ei kiellä, etteikö olisi kus-
tannustehokasta, että 90-vuotias vanhus toimii puolisonsa omaishoitajana, mutta kuinka
oikein se itse asiassa on? Puhutaan hieman siitä etiikasta. Voiko yhdeltäkään vanhukselta,
edes siltä ulospäin pirteältä ja omatoimiselta, todella aidosti odottaa kykyä tasapainoiseen
ja erittäin vaativaan ympärivuorokautiseen huolenpitoon? Tilannetta ei vuosikertomukses-
sa mainitulla asiakas- ja palveluohjauksella korjata vaan resursoimalla todellista, konkreet-
tista apua iäkkäiden omaishoitajien arkeen kotona. Kyllä me kaikki varmasti olemme tässä
samaa mieltä.

On harmillista, että kärkihankkeen tavoite yhdenvertaisuudesta ei tässä asiassa toteudu.
Avun saanti riippuu pitkälti siitä, missä päin Suomea ja missä kunnassa omaishoito tapah-
8



Pöytäkirjan asiakohta PTK 81/2019 vp
tuu. Kuntien resurssit ovat erilaiset, ja tarvittavan avun saaminen yhdenvertaisesti on tällä
hetkellä lähes mahdotonta. Vuosikertomuksessa mainitaan, että hankkeessa tehdyillä toi-
menpiteillä on saatu aikaan oikeansuuntaista kehitystä, mutta tavoitteen saavuttaminen ko-
konaisuudessaan on pidempi prosessi ja siihen vaikuttavat monet toimet. On hyvä, että
tämä on mainittu siellä kertomuksessa, ja on tärkeää, että me kuulemme sen ja viemme sit-
ten asioita eteenpäin ehkä paremmalla tavalla. Mutta millä tavalla kärkihankkeessa mainit-
tu yhdenvertaisuus ja parempi koordinointi otetaan tulevaisuudessa huomioon?

Syy, miksi puhun tästä hallituksen kertomuksesta liittyen tähän kärkihankkeeseen, on
juuri se, että syyskuussa saimme kuulla, että omaishoitajat kokevat, että he eivät ole näh-
neet näitä rahoja liittyen omaishoidon kehittämiseen. Eli on tärkeää, että emme unohda hei-
tä. Jos laitoshoidon sijaan kotona tapahtuvan hoidon painottamisella on tarkoitus myös tu-
levaisuudessa hillitä kustannusten kasvua, mitkä ovat ne omaishoitoon tehtävät panostuk-
set ja toimet, joilla tämä mahdollistetaan ilman, että itsekin iäkkäät omaishoitajat uupuvat
ja palavat loppuun tehdessään tätä erittäin merkittävää ja raskasta työtä? Se on työtä, joka
on heidän viimeinen palveluksensa niin omaisille kuin myös yhteiskunnallekin. Me kat-
somme taaksepäin 2018 kertomukseen, mutta pidetään huoli siitä, että tulevaisuudessa ker-
tomukset olisivat sitä, että näillä tehdyillä toimilla on ollut vaikuttavuutta ja merkittävyyt-
tä ja oikeasti me näemme ne omaishoitajat.

Tuossa edellisessä puheenvuorossa otettiin kantaa myös sote-uudistukseen. Tarkastus-
valiokunnan mietintö ei nyt siihen ota kantaa, mutta on erittäin tärkeää, että me saamme
myös vastauksia hallitukselta siitä, millä tavalla sote-uudistus tulee etenemään. Siinähän
kävi niin viime kaudella, 8.3.2019 puhemiesneuvosto totesi, että Sipilän hallituksen eron-
pyynnön vuoksi eduskunnalla ei ollut edellytyksiä käsitellä maakunta- ja sote-uudistusta.
Elikkä maaliskuussa 2019 ne olleet lakihankkeet raukesivat. Nyt olisikin tärkeää, että kuu-
lemme, mitä on tulossa kuin myös liittyen nuoriin, nuorten syrjäytymiseen, terapiatakuu-
seen ja siihen, että millä tavalla turvaamme sen, että yksikään nuori meillä ei syrjäydy tu-
levaisuudessa. Kyllä me olemme sen velkaa nuorille.

Sitten täällä mietinnössä nostetaan vielä esille tämä yhteyshenkilön nimeäminen nuorel-
le. Se on erittäin tärkeää. Täällä on mainittu, että suurin syrjäytymisriski on maahanmuut-
tajanuorilla. Kyllä minä näkisin, että kaikilla nuorilla, jos he eivät tule kuulluksi tai näh-
dyksi, on syrjäytymisriski siellä koulussa, samoin koulukiusaamis- ja koulupudokkuusris-
ki tavallaan. Täällä on nostettu lukutaito esille. Nämä ovat sellaisia syitä, mitkä vaikuttavat
myös koulupärjäämiseen. Itse kannan suurta huolta sähköisen maailman lisääntymisestä ja
digikirjoista ja siitä, että kaikki tapahtuu sähköisesti, koska nuoret ovat olleet yhteydessä ja
kertoneet, että he toivoisivat myös, että voisivat lukea tavallisia kirjoja, että kaikki ei olisi
siellä tietokoneella. Nythän kaikki kokeet, ylioppilaskirjoitukset, [Puhemies koputtaa]
kaikki tapahtuu siellä sähköisesti.

Arvoisa puhemies, kiitoksia!

17.40 Tiina Elo vihr: Arvoisa puhemies! Kiitos tarkastusvaliokunnalle sisäilmaongel-
mien painottamisesta omassa mietinnössään ja kannanotossaan.

THL:n kyselytutkimusten perusteella kodin sisäilmaan liitettyjä oireita on saanut vii-
meisen vuoden aikana yli 100 000 työikäistä. Sisäilma sairastuttaa ihmisiä niin kodeissa
kuin julkisissa rakennuksissakin. Tarkastusvaliokunta laati rakennusten kosteus- ja ho-
meongelmista laajan mietinnön vuonna 2013. Silloin arvioitiin esimerkiksi, että noin
62 000—94 000 peruskoululaista ja 12 000—18 000 lukiolaista altistuu päivittäin kos-
9



Pöytäkirjan asiakohta PTK 81/2019 vp
teus- ja homevaurioille. Tarkastusvaliokunnan vuonna 2002 julkaistun rakennusten kos-
teus- ja homeongelmia koskevan tutkimuksen mukaan merkittävien kosteus- ja homevau-
rioiden terveyshaittakustannukset ovat noin 450 miljoonan euron luokkaa vuodessa.

Suomen aiemmat hallitukset ovat 1990-luvulta lähtien toteuttaneet erilaisia sisäilmaon-
gelmiin liittyviä hankkeita ja ohjelmia. Sisäilmasta sairastuneet ovat pahassa pulassa, sillä
konkreettiset poliittiset toimet etenevät välillä tuskastuttavan hitaasti. Päätösten tulee pe-
rustua tutkittuun tietoon ja huolella tehtyihin suunnitelmiin, mutta ongelmia ei pidä lakais-
ta maton alle. Sisäilmaongelmista kärsivien ihmisten hätä on todellista, ja apua on pystyt-
tävä tarjoamaan. Perustuslain mukaan julkisen vallan on pyrittävä turvaamaan jokaiselle
oikeus terveelliseen ympäristöön.

Nyt tilanne on se, että monet sairastuneet eivät saa tarvitsemaansa apua terveydenhuol-
losta, vaan kokevat itsensä väliinputoajiksi ja kaltoinkohdelluiksi. Edelleen on terveyden-
huollon ammattilaisia, jotka vähättelevät sisäilmasta sairastuneen ongelmia. Emme tiedä
tarpeeksi tarkasti, miksi ja miten home- ja kosteusvauriot sairastuttavat ihmisiä. Siksi mo-
nitieteelliseen tutkimukseen on panostettava aiempaa enemmän.

Arvoisa puhemies! Hallituksen keino ratkoa näitä ongelmia on jo edellisen hallituksen
käynnistämä kymmenvuotinen Terveet tilat 2028 -hanke. Hanke on tärkeä, mutta sen kun-
nianhimon tasoa on nostettava, kuten hallitusohjelmaan kirjattiin. Tarkastusvaliokunta
edellyttää, että hallitus raportoi jatkossa hallituksen vuosikertomuksen yhteydessä Terveet
tilat 2028 -hankkeen konkreettisista tuloksista ja arvioi hankkeen vaikuttavuutta. Tämä ko-
rostaa osaltaan hankkeen merkitystä ja kiitos tästä valiokunnalle.

Kuten valiokunnan puheenjohtaja totesi, tarkastusvaliokunta katsoo, että Terveet tilat
-hankkeelle on varattu liian vähän määrärahoja ja henkilöresursseja suhteessa asetettuihin
tavoitteisiin. Hankkeelle on varattu rahaa 1,5 miljoonaa euroa vuodessa, ja rahan riittävyyt-
tä onkin tarpeen seurata ja tarvittaessa varauduttava lisärahoitukseen.

Edelleen tarkastusvaliokunnan puheenjohtaja totesi, että kunnat tarvitsisivat myös lisä-
tukea sisäilmaongelmien ratkomisessa. Kuntaliitto on arvioinut, että lisärahoituksen tarve
olisi 3,5 — 4,5 miljoonaa euroa vuodessa. Me kuntapoliitikot, jos jotkut, tiedämme, kuin-
ka suuri paine kunnilla on korjata sisäilmaongelmaisia kouluja, päiväkoteja ja terveyskes-
kuksia. Yksin Espoo satsaa kouluihin ja päiväkoteihin kymmenen vuoden aikana liki mil-
jardi euroa, josta suuri osa kuuluu sisäilmaongelmaisten kohteiden korjaamiseen ja korvaa-
miseen uusilla terveillä rakennuksella.

Myös valtion on kannettava vastuunsa terveellisistä ja turvallisista työskentelytiloista.
Esimerkiksi osassa poliisin ja Rajavartiolaitoksen valtion Senaatti-kiinteistöjen toimiti-
loissa on vakavia sisäilmaongelmia. 20 prosenttia poliisin henkilöstöstä on työskennellyt
sisäilmakohteiksi luokitelluissa toimitiloissa, joita on yhteensä 11. Rajavartiolaitoksen toi-
mitiloista sisäilmakohteita on 22, joista puolissa henkilöstöä on jouduttu siirtämään. Toi-
mintamenot eivät mahdollista edes akuutteja peruskorjauksia. Sisäilmaongelmien korjaa-
misen lykkääminen käy julkishallinnolle kalliiksi. Halvimmalla päästään, kun rakentami-
sen laatua ja valvontaa parannetaan sekä sen vastuita tarkennetaan ja ongelmiin tartutaan
viipymättä.

Arvoisa puhemies! Kun puhutaan sisäilmaongelmista, ei voida sivuuttaa kysymystä ra-
kentamisen laadusta. Hallitusohjelman mukaan rakentamisen laatua ja valvontaa paranne-
taan sekä selkiytetään vastuita erityisesti käynnissä olevan maankäyttö- ja rakennuslain
kokonaisuudistuksen yhteydessä. Lakiin onkin saatava selkeät pykälät siitä, kenelle vas-
10



Pöytäkirjan asiakohta PTK 81/2019 vp
tuu rakennusvirheistä ja niiden korjaamisesta kuuluu. Myös energiatehokkaamman raken-
tamisen ratkaisuja kehitettäessä on huomioitava niiden vaikutukset sisäilmaan.

Lopuksi nostan esiin vielä hallitusohjelman tärkeät kirjaukset sisäilmaongelmista sairas-
tuneiden auttamiseksi. Hallitusohjelman mukaisesti tullaan selvittämään, millaista apua ja
tukea homeloukkuun jääneet tarvitsevat. Muun muassa, miten valtio voisi tukea rakennus-
ten sisäilmaongelmien korjaamista ja puhtaiden asuntojen rakentamista sisäilmasta sairas-
tuneille. Lisäksi selvitetään, onko tarvetta vahvistaa sisäilmaongelmaisen talonostajan oi-
keusturvaa velvoittavalla lainsäädännöllä sekä yksityisten omistamien asuinrakennusten
korjausavustusten tarpeellisuutta ja reunaehtoja. Tällainen avustushan aikanaan oli, mutta
se on poistettu. Tätä kokonaisuutta viedään eteenpäin valtioneuvoston selvitys- ja tutki-
mustoiminnan kautta erillisellä VN TEAS -hankkeella, joka on nimeltään Sisäilmaongel-
mista kärsivien auttaminen ja tukeminen. Selvitysten on määrä valmistua toukokuuhun
2021 mennessä. 

Onkin tärkeää, että löydämme tällä hallituskaudella kestävät ratkaisut niin rakentami-
sen laadun parantamiseen kuin sisäilmaongelmista kärsivien ihmisten auttamiseen. Tähän
tarvitaan laajaa eri tahojen välistä kumppanuutta ja yhteistyötä, ja on tärkeätä, että tarkas-
tusvaliokunta osaltaan seuraa tämän työn etenemistä.

17.47 Esko Kiviranta kesk: Arvoisa puhemies! Valiokunnan kannanottoehdotukset pää-
osin keskittyvät rakennusten kosteus- ja homeongelmiin. Niissä todetaan, että rakentami-
sen ja rakennusten käytön laatua on selkeästi parannettava ja valvontaa ja vastuuta selkey-
tettävä. Katsotaan myös, että on selvitettävä, minkälaista apua ja tukea homeloukkuun jää-
neet tarvitsevat. Sitten edellytetään, että hallitus reagoi ja raportoi vuosikertomustensa yh-
teydessä Terveet tilat 2028 -hankkeen konkreettisista tuloksista ja hankkeen vaikuttavuu-
desta.

Tämä pääministeri Juha Sipilän hallituksen vuonna 2018 käynnistämä laaja ja poikki-
hallinnollinen Terveet tilat 2028 -hanke on tärkeä, ja tuon kymmenvuotisen hankkeen pää-
tavoitteena on julkisten rakennusten tervehdyttäminen. Sisäilmaongelmathan näyttävät
syystä tai toisesta aika lailla keskittyvän juuri julkisiin rakennuksiin. Kaikkien sisäilmasta
oireilevien hoitoa ja kuntoutusta edellytetään tehostettavan. Valiokunta pitää välttämättö-
mänä, että sisäilmakysymysten osaamista ja koulutusta, muun muassa rakennusfysiikan
osaamista ja koulutusta, parannetaan, jotta alan asiantuntijoita olisi riittävästi. Puute alan
asiantuntijoista näkyy valiokunnan mukaan esimerkiksi ympäristöministeriössä, jossa ei
ajoittain ole ollut yhtään sisäilmaongelmiin erikoistunutta asiantuntijaa ja pätevien asian-
tuntijoiden löytämisessä on ollut suuria vaikeuksia.

Tässä yhteydessä on varmaan paikallaan todeta, että eduskunnan valtiovarainvaliokunta
tänään valmistuneessa budjettimietinnössään lisäsi opetus- ja kulttuuriministeriön momen-
tille 300 000 euroa Turun yliopiston TROSSI-sisäilmayksikön toimintaan ja sisäilmasai-
rauksiin liittyvään tutkimushankkeeseen. Summa on pienehkö, mutta tämä TROSSI-sisäil-
mayksikkö on sinänsä merkittävä. Sitä johdetaan Turun yliopistosta, mutta se on valtakun-
nallinen hanke, ja siinä mielessä oli tärkeää, että se tässä vaiheessa otettiin huomioon
myöskin budjetissa.

17.50 Pia Viitanen sd: Arvoisa herra puhemies! Jälleen kerran tarkastusvaliokunta on
tehnyt hyvää ja arvokasta työtä. Kiitos puheenjohtajalle ja varapuheenjohtajalle ja koko va-
liokunnalle — hienoa työtä. Itse pidän kovasti tarkastusvaliokunnasta siksikin, että siellä
11



Pöytäkirjan asiakohta PTK 81/2019 vp
on tämä henki, mitä kuvattiin: ei äänestetä vaan katsotaan asioita laajakantoisesti ja pitkäl-
le tulevaisuuteen. Hyvin usein ne teemat, joita tarkastusvaliokunta on tarkastellut ja joissa
se on tehnyt systemaattista työtä, ovat olleet hyvin kantavia vaalikausien yli. Se on erittäin
merkittävää, erittäin tärkeää, ja siksi tarkastusvaliokunta on tämän eduskunnan hyvin tär-
keä valiokunta.

Minusta on hyvä, että tässä mietinnössä nimenomaan korostetaan niitä teemoja, jotka
ovat olleet näitä kantavia teemoja. Täällä on tullut hyviä puheenvuoroja tästä sisäilma-
asiasta, ja kyllä minä muistan, kun aikanaan tarkastusvaliokunta teki laajan toimenpideoh-
jelman nimenomaan sisäilmaongelmien torjumiseksi. Minusta tuli vähän sen jälkeen, pu-
hemies, ministeri, joka vastasi asuntoasioista ja samalla tämän koko ohjelman koordinoin-
nista, vaikka toimenpiteitä oli useissa ministeriöissä. Muistan aina, kun kävin puhumassa
kentällä, kuinka innokkaasti kerroin, että kyllä on hienoa, kun tarkastusvaliokunta edus-
kunnassa on antanut nämä terveiset meille ministeriöön, eli kyllä nämä vakavasti on otet-
tu, ja hyvä, että tätä on nyt edelleen pidetty merkittävällä tavalla pinnalla.

Samoin esimerkiksi teema harmaasta taloudesta. Sehän on ihan mielettömän tärkeä vie-
lä tänä päivänä. Me kaikki tiedämme, kuinka tärkeää on, että meille kertyy verotuloja, jotta
voimme pitää yllä hyvinvointiyhteiskuntaamme, rahoittaa sen palveluja, koulutusta, kaik-
kea tätä. On hyvä, että edelleen tämän asian parissa valiokunta oman painavan sanansa sa-
noo. Muun muassa edustaja Mäkisalo-Ropponen hyvin kertoi sisällöstä tältä osin, ja mie-
lestäni se on erittäin tärkeää. Muuten, siinä naapurihuoneessa, verojaostossa, olemme juuri
hiljan saaneet kasaan parikin sellaista kansainvälistä verokokonaisuutta, joilla ehkäistään
muun muassa aggressiivista verosuunnittelua ja sitäkin kautta eräällä tavalla tätä samaa
problematiikkaa eli sitä, että verotuloja voisimme täällä Suomessa saada riittävästi, että ve-
ropohjamme olisi turvattu.

Haluan vielä muutaman sanan ehkä sanoa tästä nuorisonäkökulmasta. Oli arvokasta, että
valiokunta jälleen painotti mietinnössään myös nuorten asiaa ja paneutui siihen. Kaiken
kaikkiaan on hyvin tärkeää, että tätä asiaa pidämme yllä ja katsomme, että meidän nuoril-
lamme on hyvä tulevaisuus. Esimerkiksi puheenjohtaja esitteli muun muassa ennaltaeh-
käisystä, mistä kirjoitetaan, että ongelmia pitää voida ennaltaehkäistä tätä päivää parem-
min, ja siksi näen itse hyvin tärkeänä esimerkiksi, [Puhemies koputtaa] että hallitusohjel-
massa on kirjaus Islannin mallista, harrastusmahdollisuuksien turvaamisesta. Ja kylläpä,
puhemies, tänään valtiovarainvaliokunta hyvässä budjettimietinnössään muun muassa li-
säsi merkittävän panostuksen lukutaidon edistämiseen, jolla niin ikään nuorten syrjäyty-
mistä voidaan ehkäistä.

17.53 Ari Torniainen kesk: Arvoisa herra puhemies! Omasta puolestani haluan myöskin
kiittää tarkastusvaliokuntaa tuosta hyvästä työstä, tuosta hyvästä mietinnöstä, mikä meillä
on tämän hallituksen vuosikertomuksen 2018 yhteydessä käsillä. Tässä on tarkastusvalio-
kunta nostanut todellakin monta tärkeätä asiaa, ja itse haluan puuttua oikeastaan muuta-
maan ainoastaan.

Oikeastaan tuo kohta 6: Nämä erikoisvaliokuntien lausunnot, jotka viittaavat tuohon
hallituksen vuosikertomukseen, ovat suhteellisen lyhyitä lausuntoja, ja niissä otetaan esil-
le ainoastaan niitä lausumia, jotka pidetään voimassa ja jotka on mahdollista jo poistaa.
Siellä on suhteellisen iäkkäitäkin lausumia, taitavat olla vanhimmat vuodelta 2004—2005,
ja itse toivoisin, että niihin kiinnitettäisiin myöskin huomiota ja että niitä asioita voitaisiin
12



Pöytäkirjan asiakohta PTK 81/2019 vp
viedä eteenpäin, etteivät nämä aina vuodesta toiseen täällä uusiutuisi. Se olisi tärkeätä
omasta mielestäni.

Sitten kaksi muuta asiaa, joita haluan painottaa — on tietysti tämä harmaan talouden tor-
junta. Tämä on aina meillä vuodesta vuoteen esillä, ja toivon vilpittömästi, että siihen löy-
tyy resursseja jokaisella toimialalla, jokaisella hallinnonalalla. Sitä on monilla aloilla jo
viety asioita eteenpäin, siellä on esimerkkinä vaikkapa hyvästä esimerkistä rakennusala,
joka on myöskin saanut sitä kautta valtiolle tuloja, mutta on myöskin pystytty harmaata ta-
loutta torjumaan.

Mutta sitten on tämä iso asia, mikä näissä edellisissäkin puheenvuoroissa on tullut esil-
le, nimenomaan se, että rakentamisen ja rakennusten käytön laatua selkeästi on parannet-
tava sekä valvontaa että myöskin vastuita selkiytettävä. Itse toivon, että tähän kiinnitetään
huomiota edelleen. Tähän on kiinnitetty monia vuosia huomiota, mutta tosiasia on, että ra-
kentaminen on monen asian summa. Se koostuu sieltä suunnittelusta, materiaaleista, ra-
kentamisesta, talotekniikasta ja myöskin siitä rakennuksen kunnossapitämisestä, mihin tu-
lisi entistä enemmän käyttää aikaa ja huomiota. Ne vanhan ajan talkkarit olivat hyviä, jot-
ka sitten koulujakin pitivät siellä samalla kunnossa.

Mutta sitten on iso asia nämä sisäilmaongelmat, mitkä ovat tulleet tässä viime vuosina
esille. Tärkeätä on myöskin kiinnittää huomiota niihin henkilöihin, jotka ovat jo altistuneet
tai sairastuneet näiden sisäilmaongelmien takia, jotta heitä saadaan asianmukaisesti hoi-
toon ja heidän elämänlaatuaan myöskin pystytään parantamaan. 

Täällä on nimenomaan myöskin tullut esille tämä Terveet tilat 2028 -hanke, ja todella
toivon, että tätä laajamittaista ja tärkeää [Puhemies koputtaa] hanketta voidaan viedä eteen-
päin.

17.56 Anu Vehviläinen kesk: Arvoisa puhemies! Kiitos myös minun puolestani tarkas-
tusvaliokunnalle. Kuuntelin tarkkaan tämän puheenjohtajan esittelyn tästä mietinnöstä.
Aina on hyvä muistaa, että kun katsotaan taaksepäin, niin myös me tässä salissa katsomme
taaksepäin sen takia, että me osaisimme ottaa opiksi lainsäätäjinä ja sitten myös, kun lai-
tamme täällä valtion budjetin kautta rahaa. 

Nostan kaksi asiaa esille. 
Ensimmäinen liittyy rakennusten kosteus- ja homeongelmiin. 
Sain viime vaalikaudella, hallituskaudella, olla Senaatista vastaava ministeri ja voin sa-

noa, että se oli välillä kyllä aika tuskaista, kun se epävirallinen informaatio, jota sain Se-
naatista, oli hyvin paljon ristiriidassa sen virallisen informaation kanssa, jota sain. 

Sitten haluan todeta sen, mitä Senaatti on tehnyt, mitä ei taideta tässä mietinnössä mai-
nita, eikä Senaatti tainnut olla myöskään asiantuntijana kuultavana teidän valiokunnassan-
ne. Kiinnitän huomiota siihen, että Senaatti vuosi sitten laatiessaan strategiaa itselleen vuo-
sille 2019—2022 laittoi strategiseksi painopistealueeksi: ”Julistamme nollatoleranssin si-
säolosuhdeongelmille.” Se on minusta tosiaan erittäin tärkeää, koska Senaatti vastaa mei-
dän valtion puolen kiinteistömassasta, joka on todella suuri, ja te edustajat, jotka olette tääl-
lä läsnä, tiedätte paljon julkisia valtion rakennuksia, joissa on ollut todella paljon kosteus-
ja homeongelmia ja joissa on sitä kautta aiheutettu työntekijöille terveysongelmia. Minä
itse ajattelen sillä tavalla, että meidän tässä talossa ja myös erityisesti tarkastusvaliokun-
nan, joka on myös Senaatin toimintaan vuosien aikana kiinnittänyt huomiota, pitäisi pys-
tyä katsomaan tätä Senaatin strategista tavoitetta, mitenkä se konkreettisesti toteutuu, ettei
se jää vain kauniiksi kirjaukseksi, että on nollatoleranssi sisäolosuhdeongelmissa, vaan ni-
13



Pöytäkirjan asiakohta PTK 81/2019 vp
menomaan niin, että siihen löytyisi niitä keinoja. Itse ainakin aion tehdä niin, että tarkkai-
len tässä näinä vuosina, mitä se käytännössä tarkoittaa. 

No, sitten toinen asia, joka täällä on laajasti esillä, liittyy nuorten syrjäytymiseen. 
Tämä osuus on erittäin ansiokas kaiken kaikkiaan tässä, ja kuten täällä jo edellisissä pu-

heenvuoroissa on tuotu esille, niin se on viranomaisten osalta totta, että vaikka me kaikki
tiedostaisimme, että täytyy toimia lapsen edun vuoksi yhteistyössä — minulla itsellänikin
on paljon kokemuksia siitä jopa sosiaali- ja terveyshallinnon ja sitten sivistyshallinnon
osalta — niin ei meinaa erottaa tai tuntea sitä, että puhutaan siitä saman lapsen edusta. Olen
ollut muun muassa Outi Alanko-Kahiluodon kanssa samaan aikaan sosiaali- ja terveysva-
liokunnassa, jossa käsiteltiin oppilashuoltoa, ja kun kuulimme asiantuntijoita, niin todella-
kin jäin miettimään, onko tässä nyt se sama lapsi. Tämä liittyy myös tarkastusvaliokunnan
kannanottoihin viranomaisten välisestä tietojenvaihdosta. 

Tässä nuorten syrjäytymiskappaleessa on tuotu monia tärkeitä asioita esille ja muun
muassa tätä projekti- ja hankerahoituksen vaikeutta. Semmoisen päälle on vaikeaa raken-
taa pitkäjänteistä työtä lasten ja nuorten hyväksi. Pidän tärkeänä, että tämä Lape-hanke,
joka myös mainitaan tässä mietinnössä, eli lasten ja perheiden muutosohjelma jatkuu myös
tällä vaalikaudella. Sinne on rahoitusta osoitettu tulevalle vuodelle 10 miljoonaa euroa ja
nyt kolmelle vuodelle 23 miljoonaa euroa. Siinäkin on pidettävä tietysti huolta, että se ei
ole mitään erillistä työtä vaan se sitoutuu sinne neuvoloihin, perhekeskuksiin ja myös tä-
hän tulevaisuuden sote-keskukseen. 

No, sitten asia, joka liittyy tänne mielenterveys- ja myös päihdepalveluihin. Minulla on
sellainen käsitys, että jos me katsomme meidän kuntia, niin erittäin suuria ongelmia meillä
on nimenomaan mielenterveyspalveluissa, päihdepalveluissa ja lastensuojelussa, ja nämä
monta kertaa myös nivoutuvat samoihin perheisiin. Sen takia tätä asiaa ei voi liikaa nostaa
esille ja pitää nostaa sitten myös niitä ratkaisumalleja, miten tässä päästäisiin eteenpäin. 

Itse katson, että nyt tässä hallitusohjelmassa, joka meillä on, josta me taas ensi maanan-
taina käymme tiedonantokeskustelun tässä salissa, on oikeita kannanottoja mielenterveys-
palveluihin pääsyn helpottamiseksi, mielenterveysstrategia, joka oli tänä syksynä jo lau-
suntokierroksella, samoin tämä tulevaisuuden sote-keskus, miten sen myötä alennetaan
kynnystä saada mielenterveyspalveluita erityisesti lasten ja nuorten osalta. Tämä liittyy
osaltaan myös keskusteluun terapiatakuusta, josta todettakoon, että ensi helmikuussa sosi-
aali- ja terveysvaliokunta niiltä osin järjestää julkisen kuulemisen ja pääsemme siinä asias-
sa myös eteenpäin. 

Summa summarum, pidän tätä mietintöä erittäin ansiokkaana, mutta ainoa, mitä ihmet-
telin ja vähän pohdiskelin, oli tämä, oliko joku erityinen syy, miksi valtion kiinteistömas-
sojen ylläpitäjä Senaatti ei ollut teillä kuultavana. — Kiitos. 

18.02 Veijo Niemi ps: Arvoisa herra puhemies! Tarkastusvaliokunnan jäsenenä olen tyy-
tyväinen siihen yhteishenkeen, joka on käsittelyissä ollut, kun olemme käsitelleet esimer-
kiksi vaikkapa harmaata taloutta, nuorten syrjäytymistä tai näitä ikäviä sisäilma-asioita, si-
säilmaongelmia rakenteissa. Haluankin kiittää valiokunnan puheenjohtajaa Alanko-Kahi-
luotoa hyvästä puheenjohtamisesta. — Kiitos.

18.03 Pasi Kivisaari kesk: Arvoisa herra puhemies! Suomessa sisäilmaongelmien kus-
tannukset mitataan miljardeissa, ja monet kunnat kriisiytyvät sairaiden rakennustensa
kanssa. Asiaan on kuitenkin onneksi hallituksen osalta puututtu, mikä on hyvä asia. Sisäil-
14



Pöytäkirjan asiakohta PTK 81/2019 vp
masta oirehtiville on tietysti vaikeaa luvata pikaista muutosta, mutta kyllä tämäkin ongel-
ma on lopulta voitettavissa. Sisäilmaongelmien ratkaisussa tietysti puhutaan vuosista. Tut-
kimuksiin, rahoituksen järjestämiseen, korvaavien tilojen löytämiseen ja korjauksiin totta
kai menee aikaa. Oirehtivilla ihmisillä ei ole kuitenkaan mahdollisuutta odottaa, siksi pi-
kaisia, nopeita ja fiksuja toimenpiteitä täytyy tehdä välittömästi. Sisäilmaongelmat ovat
yksi Suomen suurimmista haasteista, ja niiden voittamiseksi tarvitaan laajaa yhteisymmär-
rystä ja laajoja toimia välittömästi. Ihmisen terveyden ja hyvinvoinnin täytyy olla kaikessa
päätöksenteossa ykkösasia.

Täällä on myöskin monessa puheenvuorossa kannettu huolta vakavasta ongelmasta,
joka on tietysti keskustelu nuorten syrjäytymisestä. Tässä kohtaa kannan iloa siitä, että hal-
litus monessa kohtaa on tarttumassa juuri niihin ennaltaehkäiseviin toimenpiteisiin, jotka
estävät nuorten syrjäytymiskehitystä. Nämä ovat siis toimenpiteet esimerkiksi varhaiskas-
vatuksen osalta, jossa subjektiivinen oikeus varhaiskasvatukseen palautetaan täysimääräi-
senä ja ryhmäkokoja pienennetään. Myös perusopetukseen, moniammatilliseen yhteistyö-
hön, oppilashuoltoon on tulossa toimenpiteitä, jotka tietenkin edesauttavat taistelua nuor-
ten syrjäytymistä vastaan. Oppivelvollisuuden laajentaminen on tietysti yksi keino tarttua
ja ottaa koppia niistä nuorista, joiden lento on pysähtymässä peruskoulun osalta, mutta op-
pivelvollisuuden laajentaminen täytyy tehdä rinnakkain toimenpiteiden kanssa, jotka
myöskin vahvistavat varhaiskasvatusta ja vahvistavat perusopetusta. Yksi keino, jota hal-
litus tuo esiin, on tietysti harrastustoiminnan mahdollistaminen kaikille eli tämä Suomen
Islannin malli. Me kaikki tiedämme, että useat harrastukset ovat jo taloudellisesti monille
perheille hankalia, ja tässä kohtaa tällaisen harrastustoiminnan mahdollistaminen jokaisel-
le lapselle myöskin vaikuttaa siihen, [Puhemies koputtaa] että lapsilla ja nuorilla on aikui-
nen vierellään.

18.06 Merja Mäkisalo-Ropponen sd: Arvoisa puhemies! Halusin tulla vielä tänne pönt-
töön uudelleen puhumaan muutaman sanan nuorten syrjäytymisestä, mikä on mielestäni
yksi vakavimmista ongelmista tällä hetkellä yhteiskunnassamme. Me emme oikein osaa
laskea talousarviota tehdessämme vaihtoehtoiskustannuksia, sillä väitän, että nuorten syr-
jäytyminen aiheuttaa yhteiskuntaan niin paljon kustannuksia, että panostaminen ennalta-
ehkäisyyn toisi yhteiskunnalle pidemmällä tähtäimellä huomattavasti säästöjä. 

Tarkastusvaliokunnan käsityksen mukaan merkittävä ongelma lasten ja nuorten syrjäy-
tymisen ennaltaehkäisemisessä ja torjunnassa on se, ettei millään taholla ole tällä hetkellä
kokonaisvastuuta nuorten hyvinvoinnista ja sen edistämisestä. Lasten ja nuorten ja perhei-
den asioita hoidetaan sektoroituneesti sekä valtion että kuntien hallinnossa. Vastuun jakau-
tuessa monelle taholle voi käydä niin, ettei kenelläkään ole sitten kokonaiskuvaa ja vastuu-
ta lapsen tai nuoren tilanteesta tai avuntarpeesta. Lapsi ja nuori ja hänen perheensä voivat
olla usean palvelun piirissä ja kohdata lukuisia ammattilaisia, mutta jäädä silti täysin ilman
tarvitsemaansa apua. 

Toinen tärkeä havainto asiantuntijakuulemisissa valiokunnassa oli se, että ennaltaeh-
käisevä toiminta on monin paikoin hyvin heikosti järjestetty. 2000-luvulla on tehty lukui-
sia muutoksia, joilla on pyritty siirtämään painopistettä lasten ja nuorten palveluissa kor-
jaavasta toiminnasta ennaltaehkäisevään tukeen, mutta tästä huolimatta monet asiantunti-
jat kertoivat meille, ettei lasten ja nuorten ongelmiin kyetä tarttumaan riittävän varhaisessa
vaiheessa, vaan ongelmat ehtivät kasvaa liian suuriksi avun viivästyessä. Kun peruspalve-
lujen piirissä ei kyetä antamaan riittävää tukea, ja jos pääsy erityispalveluihin kestää kauan,
15



Pöytäkirjan asiakohta PTK 81/2019 vp
pääsevät ongelmat pahenemaan ja kasautumaan. Ja esimerkiksi mielenterveyspalvelujen
painopistettä ei ole kyllä saatu riittävästi siirrettyä peruspalveluihin. 

Minusta on huolestuttavaa, että asiantuntijakuulemisessa nousi esille se, että mielenter-
veyden häiriöt ovat koululaisten ja nuorten aikuisten tavallisimpia terveysongelmia tällä
hetkellä ja noin jopa 25 prosenttia nuorista kärsii mielenterveydenhäiriöistä jossain vai-
heessa. Perus- ja erikoissairaanhoidon työnjaon mukaan lievien mielenterveyshäiriöiden
hoito kuuluisi perustasolle, mutta kun palvelujärjestelmä on sirpaleinen ja nuorten ja las-
ten mielenterveyspalvelut on sijoitettu sitten terveydenhuoltoon, sivistystoimeen sosiaali-
huoltoon ja monelle muulle alueelle, niin hajanaisuutensa johdosta ne eivät palvele sitä las-
ta ja nuorta. Lapset ja nuoret eivät saa mielenterveysongelmiinsa riittävästi apua perusta-
solla, ja se siis sitten kuormittaa erikoissairaanhoitoa, ja kaikki ymmärrämme, että se on
myöskin paljon kalliimpaa yhteiskunnalle. Lasten ja nuorten mielenterveyden edistämises-
tä, häiriöiden ehkäisemisestä ja niiden hoitamisen kokonaisuudesta ei vastaa eikä sitä joh-
da mikään taho. Sitä korostivat lähes kaikki meidän kuulemamme asiantuntijat, että ku-
kaan ei kokonaisvastuuta lasten ja nuorten tilanteesta tällä hetkellä kanna, ja valiokunta pi-
tääkin ensiarvoisen tärkeänä, että lasten ja nuorten mielenterveyspalvelut saadaan toimi-
viksi perustasolla ja matalalla kynnyksellä, jolloin ongelmiin voidaan puuttua varhemmin
eikä sitten erikoissairaanhoito kuormitu nykyisessä määrin. 

Suomen Kuntaliitto selvitti vuonna 2017 lastensuojelun asiakkaina olevien lasten palve-
lujen saatavuutta. Kaikkien selvityksessä mukana olleiden kohdalla terveydenhuollon tut-
kimusten ja palvelujen saatavuus oli aiempaan verrattuna heikentynyt. Merkittävin heiken-
nys oli tapahtunut lasten tarvitsemien mielenterveyspalvelujen saatavuudessa. Puuttuvia
mielenterveyspalveluita on korvattu ottamalla lapsi sijaishuoltoon — siis joka kolmas kun-
ta on sijoittanut lapsia sijaishuoltoon sen takia, ettei kunnassa ole riittäviä mielenterveys-
palveluita. Se on aivan käsittämätön suuntaus, että lastensuojelu on se tapa, johon sitten oh-
jataan lapset ja nuoret, kun peruspalvelut mielenterveyspalvelussa eivät ole kunnossa. Ei se
näin voi olla. 

Ja lopuksi sitten, arvoisa puhemies, valiokunnan asiantuntijakuulemisissa nousi vahvas-
ti esiin nuorten osallisuuden tärkeys ja toisaalta nuorten siinä tällä hetkellä kokemat puut-
teet. Nuorten palvelukokemuksissa toistuvat usein mitätöimisen ja vähättelyn sekä syrjään
jäämisen ja sivuutetuksi tulemisen kokemukset. Tämä on valiokunnan mielestä huolestut-
tavaa, sillä negatiiviset kokemukset heikentävät nuorten luottamusta palveluihin ja avun
saamiseen sekä nostavat kynnystä tuen piiriin hakeutumisen. Nuoret siis kokevat, että hei-
tä ei oteta vakavasti ja heidän omaa kertomustaan siitä omasta tilanteesta mitätöidään. Va-
liokunta kiinnittääkin huomiota myös siihen, että nuori tulee kohdata ja häntä tulee kohdel-
la yksilönä. Nuoren toiveita esimerkiksi jatko-opinnoista tulee kuunnella ja tukea, eikä luo-
kitella hänen mahdollisuuksiaan edistyä opinnoissa esimerkiksi sen perusteella, että hän on
ollut esimerkiksi lastensuojelutoimenpiteiden kohteena. Osallisuutta on parhaimmillaan
se, että nuori pääsee itse vaikuttamaan omiin tavoitteisiinsa sekä se, että hänet otetaan va-
kavasti. Tämä nuorten syrjäytyminen on niin vakava ongelma tällä hetkellä yhteiskunnas-
sa, että valiokunta päätti käynnistää oman tutkimushankkeen tästä aiheesta ja palaamme
siis tähän asiaan tulevina vuosina ja tulevina aikoina. Se on minusta erinomaista, että voim-
me vähän syvemmin tutkailla tämän ilmiön syitä ja myöskin sitä, mitä voisimme tälle va-
kavalle asialle tehdä. 

Mutta ihan tähän loppuun, arvoisa puhemies, minäkin haluan omasta puolestani kiittää
valiokuntaa erinomaisesta yhdessä tekemisestä. — Kiitos. 
16



Pöytäkirjan asiakohta PTK 81/2019 vp
18.13 Juha Mäenpää ps: Arvoisa puhemies! Kun keskustelu nyt meni sisäilmasairauk-
siin ja sisäilmaongelmiin, niin en malta olla ottamatta kantaa siihen. Onhan se käsittämä-
töntä, mitä tapahtuu nykypäivän rakentamisessa ja miten uusissakin tai vuoden tai kahden
vuoden vanhoissa rakennuksissa on ongelmia. On kosteutta tai ei välttämättä hometta,
mutta jotain sellaista, joka aiheuttaa sisäilmaongelmia henkilöille. Omassa kotikunnassani
meillä on käynyt niin, että meillä on rakennettu terveyskeskus ja siellä sitten henkilökunta
on voinut huonosti. Lieneekö rakennus ollut kahta vuotta vanha tai vuoden vanha, kun siel-
lä alkoi näitä ongelmia tulla. Jollakin lailla tähän keskusteluun pitäisi nostaa se asia, miksi
nämä painottuvat — ainakin minun mielestäni nämä kosteusongelmat painottuvat — hy-
vin usein julkisiin rakennuksiin. Johtuuko se rakentamisesta, rakentamisen virheistä vai
liian lyhkäsistä kuivumisajoista?

Nyt kun tätä pohditaan, niin edelleen haluaisin mainita sen, että Suomessa on paljon
puuta ja hirsiosaamista, että näihin lähdettäisiin suuntautumaan. [Esko Kivirannan väli-
huuto]

Ilmastointi on semmoinen asia, mitä on rakennuksiin lisätty jälkeenpäin, ja se on saatta-
nut aiheuttaa ongelmia. Täällä eduskunnassa kuulin eräässä valiokunnassa semmoisen ver-
tauksen, että oli koulujen talonmiehiä, jotka pysäyttivät viikonlopuiksi ja kesän ajaksi il-
mastoinnin, ja heille sitten jaettiin vuoden talonmies -pinssejä siitä, kun he saivat säästöjä
aikaan. Ne ovat varmasti aiheuttaneet enemmän vahinkoja kuin säästöjä.

Sitten kun nuorten syrjäytymisestä on puhuttu ja edustaja Kivisaari käytti muistaakseni
otetaan koppi -sanoja: Minä olen tästä oppivelvollisuuden pidentämisestä vähän niin kuin
samaa mieltä kuin te siellä hallituksessa, että siinä on hyviäkin asioita, mutta mikä mieles-
täni sen hyvän asian romuttaa, on se, että se oppivelvollisuuden pidentäminen ei kestä sin-
ne toisen asteen opintojen loppuun. Se, että se kestää sinne 18 ikävuoteen, vie niin kuin
pohjan pois siltä, ja minun on huono kannattaa semmoista. Jos se menisi tosiaankin sinne
toisen asteen loppuun — siinä tulee perustuslaki ja 18 vuoden ikä, niin se aiheuttaa katkok-
sen siihen, ja todennäköisesti ei sitten juuri niihin ongelmaoppilaisiin [Puhemies koputtaa]
enää tehoakaan.

Toinen varapuhemies Juho Eerola: Sitten vielä tarkastusvaliokunnan puheenjohtaja
Alanko-Kahiluoto.

18.16 Outi Alanko-Kahiluoto vihr: Kiitoksia, arvoisa puhemies! Ja kiitoksia kaikille läs-
nä oleville siitä, että olette käyttäneet aikaanne keskusteluun tästä tarkastusvaliokunnan
itse asiassa tämän syksyn kaikkein suurimmasta työstä elikkä tästä mietinnöstämme halli-
tuksen kertomuksesta vuodelta 2018. 

Toki jos katsoisimme vain taaksepäin, niin jähmettyisimme suolapatsaaksi, mutta me
katsomme myös eteenpäin elikkä olemme liikkeessä ja haluamme tehdä asiat paremmin,
mihin juuri liittyy se, että olemme tehneet näitä lausumia. Ja pidän hyvin arvokkaana sitä,
että tähän keskusteluun ovat osallistuneet paitsi tarkastusvaliokunnan jäsenet myöskin
kansanedustajia muista valiokunnista. Eli toki on niin, että ei ainoastaan nuorten syrjäyty-
misen ehkäisyssä vaan myöskin politiikassa ylipäätänsä on tärkeää se, että ei katsota ai-
noastaan omaa sektoria vaan tehdään yhteistyötä ja katsotaan sektorirajojen yli. Sillä taval-
la saadaan tehtyä kokonaisvaltaista ja vaikuttavaa politiikkaa. Meidän tehtävänähän tar-
kastusvaliokunnassa on nimenomaan valvoa sitä, että hallitus toteuttaa eduskunnan tahtoa
17



Pöytäkirjan asiakohta PTK 81/2019 vp
siitä, miten asioita täytyy hoitaa, ja että veronmaksajien määrärahoja käytetään mielek-
käällä tavalla. Sitä olemme pyrkineet noudattamaan tässä meidän mietinnössämme.

Vastauksena siihen, miksi emme esimerkiksi ole kuulleet Senaattia, niin voin todeta sen,
että tämä meidän työmmehän on ollut aika mittava. Näitä olemassa olevia lausumia oli hy-
vin paljon, ja olemme kuulleet asiantuntijoita kyllä aika laajasti, mutta emme ole voineet
kuulla aivan kaikkia, joita olisimme halunneet tässä yhteydessä kuulla. Mutta työmme siis
jatkuu näiden painopisteiden osalta, joissa nämä lausumat jäävät voimaan. 

Sitten esimerkiksihän meidän valiokuntamme on nyt tarttumassa omina asioinaan mo-
niin semmoisiin keskeisiin kysymyksiin, joita tässä olemme jo nostaneet esille, esimerkik-
si tähän nuorten syrjäytymiseen, jonka suhteen voisimme tehdä paljon asioita paremmin, ja
se tulee tosiaan olemaan yhtenä painopisteenä, kuten varapuheenjohtaja Mäkisalo-Roppo-
nen mainitsi.

Olemme myös aloittaneet tämmöisen oman selvityksen siitä, miten voisimme parantaa
lainsäädännön laatua, säädösvalmistelun laatua esimerkiksi tekemällä vaikutusarvioinnit
paremmin ja laadukkaammin ja systemaattisemmin, ja sehän pitää sisällään muun muassa
sen, miten voimme parantaa esimerkiksi ihmisvaikutusten arviointia, lapsivaikutusten ar-
viointia ja ympäristövaikutusten arviointia ja niin edelleen, eli mitkä ovat syyt siihen, että
näiden vaikutusarviointien kohdalla laatu vaihtelee tai että niitä tehdään satunnaisesti? Jo
nyt meidän asiantuntijakuulemiset ovat osoittaneet, että tämä on erittäin tarpeellinen selvi-
tys, [Puhemies koputtaa] ja tulen kyllä uskomaan, että eduskunta hyötyy siitä paljon. Kii-
tos teille kaikille. 

18.19 Ari Torniainen kesk: Arvoisa herra puhemies! En käytä pitkää puheenvuoroa,
mutta koska edustaja Mäenpää lähetti terveisiä hallitukselle ja toivoi lisää puurakentamis-
ta, niin haluan todeta sen, että ensi vuoden budjetissa on lisää varoja ja resursseja varattu
nimenomaan puurakentamiseen ja nykyinen hallitus, kuten edellinenkin hallitus, haluaa li-
sätä nimenomaan puurakentamista niin että suomalaisten luonnontuotetta, puuta, käyte-
tään enemmän.

Samoin myöskin on niin, että tietysti sisäilmaongelmat ovat todella iso ongelma Suo-
messa. Niitä on julkisissa rakennuksissa erittäin paljon — kouluissa, monissa kiinteistöis-
sä, niin kuntien kiinteistöissä kuin valtion kiinteistöissä — mutta on niitä myöskin yksi-
tyisten rakennuksissa. 

Edustaja Mäenpää otti esille myöskin ilmanvaihdon. Talotekniikka on kehittynyt viime
vuosina huimia askeleita, ja se on myöskin aikaansaanut sen, että osaammeko me kiinteis-
töjen käyttäjät oikeastaan käyttää sitä talotekniikkaa oikealla tavalla. Se on myöskin iso
kysymys. Mutta haluan myöskin todeta sen, että edellinen hallitus ja sitä edellinen hallitus
ovat myöskin tehneet lakimuutoksia siten, että myöskin painovoimainen ilmanvaihto on
edelleen mahdollista, ja se on tärkeä asia, että sitä pystytään myöskin käyttämään, ja eten-
kin puurakenteisissa rakennuksissa painovoimainen ilmanvaihto on, kun se oikein suunni-
tellaan ja sitä oikein käytetään, edelleen erittäin toimiva vaihtoehto.

Mutta kaiken kaikkiaan itse toivon, että näihin sisäilmaongelmiin kiinnitetään huomiota
edelleen tulevaisuudessa ja myöskin siihen koulutukseen, niin että on myöskin asiantunti-
joita, jotka pystyvät antamaan neuvoja ja opastusta rakennusten käyttöön.

Keskustelu päättyi.
18



Pöytäkirjan asiakohta PTK 81/2019 vp
Eduskunta hyväksyi valiokunnan ehdotuksen kannanotoksi kertomusten K 3 ja K13/2019
vp johdosta. Asian käsittely päättyi.
19


	3
	17.01
	17.14
	17.17
	17.24
	17.32
	17.40
	17.47
	17.50
	17.53
	17.56
	18.02
	18.03
	18.06
	18.13
	18.16
	18.19


