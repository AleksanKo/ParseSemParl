















































DEM3E45.tmp.xml


Pöytäkirjan asiakohta PTK 141/2018 vp
Pöytäkirjan asiakohta 

PTK 141/2018 vp

Täysistunto

Tiistai 15.1.2019 klo 14.00—20.48

5. Hallituksen esitys eduskunnalle laiksi valtiontakauksista maatilojen maksuvalmiuslai-
noille

Hallituksen esitys HE 316/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 5. asia. Puhemiesneuvosto ehdottaa, että asia lähetetään maa- ja metsätalousva-
liokuntaan. — Mennään puhujalistaan.

Keskustelu

14.01 Jari Myllykoski vas: Arvoisa rouva puhemies! Jos jotakin, niin tätä pidän hyvänä
ja harmittelen, että ministeri Leppä ei ole kerinnyt tähän saliin, mutta täytyy tässä vaihees-
sa antaa kyllä hallitukselle kiitoksia, että ollaan tartuttu siihen asiaan, mihinkä pitääkin.
Meillä pitää olla välineitä, jotka auttavat siinä ahdingossa, mitä tämä kesä teetti maatalo-
ussektorille. On oikeastaan mielenkiintoista ja hyvä katsoa omia kirjoituksia kesältä, mi-
tenkä halusin, että tämän hallituksen pitäisi reagoida siihen, että meidän pitää turvata se,
että seuraavan vuoden satoa voidaan viljellä, jotta ihmiset, elinkeinonharjoittajat, voivat
turvata omavaraisuuden ja suomalaisen leipäviljan tähän maakuntaan ja maahan tekemi-
sen osalta. En voi kuin kiittää hallitusta tästä esityksestä ja olen aivan täysin samaa mieltä,
että tämä reaktio, mikä nyt tehtiin, oli todella hyvä. [Hälinää] Sitten kun tämän keskuste-
lun siemen on hieman hiljennyt, niin jatkan.

Toinen varapuhemies Tuula Haatainen: Pyydän salissa käytäviä epävirallisia keskuste-
luja käytävän puolelle, jotta kuullaan puhujan puhetta. [Ilkka Kanerva: Plus mikrofoni
päälle!]

Kyllä se on, ja laulaen en täältä tule. — Pidän tätä hallituksen esitystä erittäin tärkeänä ja
tarpeellisena. Me tarvitsemme suomalaisille maataloustuottajille sellaisia reagointimah-
dollisuuksia, jotta voidaan omavaraisuutta ylläpitää. Tämä on tarkoitus myös sille, että ket-
ju jatkuu myös koko elintarvikeketjuun. Varsinkin kun olen tämmöinen työläinen kansan-
edustaja, niin se tarkoittaa sitä, että meillä elintarviketeollisuudessa olevat työntekijät voi-
vat pitää työpaikkansa tässä maassa. Tervehdin kyllä kiitoksella tätä hallituksen esitystä.

14.04 Toimi Kankaanniemi ps: Arvoisa puhemies! Toisin kuin edellä puhunut puhuja
sanoi, niin pidän hallituksen esitystä, että valtio antaa takauksia viljelijöiden olemassa ole-
ville lainoille, vain ongelmien siirtämisenä, eli oikeastaan Buranaa annetaan vakavaan sai-
rauteen, jossa maatalous Suomessa toimii tällä hetkellä. [Keskustan ryhmästä: Mikä on
 Tarkistettu
3.2



Pöytäkirjan asiakohta PTK 141/2018 vp
vaihtoehto?] Pitäisi todeta, että meillä on pitkäaikainen, vakava sairaus, itse asiassa syö-
vän tyyppinen, johon ei kyllä Burana auta. Jos parempia ei löydy, niin maatalouden näky-
mät synkkenevät päivä päivältä.

Arvoisa puhemies! Vuonna 94 käytiin EU-jäsenyysneuvottelut. Suomi pärjäsi niissä
erittäin huonosti. Syntyi sopimus, jossa oli artikla 141, joka on tänä päivänä yhtä tyhjän
kanssa. Silloinen hallitus, Ahon hallitus, teki kansallisen tukipaketin tiukalla enemmistöl-
lä. Kokoomus ja RKP eivät sitäkään olisi silloin halunneet, mutta keskusta ja Kankaannie-
mi halusivat ja enemmistön kanta ratkaisi. Heti perään tulivat keväällä 95, maaliskuussa,
vaalit, ja sosiaalidemokraatit voittivat roimasti ne vaalit eli nostivat kansanedustajamää-
ränsä 63:een. Lipposesta tuli pääministeri, Viinanen, Sauli Niinistö tulivat hallitukseen, ja
myös Tarja Halonen ja Pekka Haavisto ja monia muita tunnettuja nimiä. Ja ensimmäisenä
toimenpiteenään tuo Lipposen ykköshallitus purki tämän kansallisen tukipaketin, veti siltä
800 miljoonaa markkaa pois. [Ben Zyskowicz: 750!] — No, 750, aika tarkka luku. — Ja
sillä sitten lähdettiin eteenpäin. Luotiin Suomea eurokuntoon, mikä sitten toteutuikin, va-
litettavasti.

Heti seuraavina vuosina tuli eteen se, että seitsemän vuoden kehysmenettelyssä EU:ssa
maataloutta alettiin kuristaa hyvin voimakkaasti, tukia leikattiin rajusti. Tultiin aina vuo-
teen 2014, jolloin tapahtui todella vakavia asioita Suomen maatalouden kannalta. Kymme-
nen jäsenmaata, jotka tulivat 2004, Baltian maat, Puola ynnä muut, saivat 2014 täydet maa-
talouden tuet siirtymäkauden jälkeen, eli täysin tuettua tuotantoa tuli runsaasti mukaan Eu-
roopan markkinoille. 

2014 myös maitokiintiöjärjestelmä purettiin, mikä iski rajusti suomalaiseen maitotalou-
teen. Venäjä-pakotteet tulivat EU:lta ja vastapakotteet Venäjältä, ja se iski Suomen maata-
louteen kaikkein rajuimmin. Satojen miljoonien menetykset, EU korvasi 10 miljoonaa. Ti-
lanne näkyy nyt tässä todella huolestuttavana.

Sen jälkeen myös EU vaati satovahinkokorvausjärjestelmän kumoamista, ja se tehtiin.
Tilalle ei ole tullut mitään. Sitten tulivat sadekesä 17 ja kuivuuskesä 18. Ja siitä seurasi se,
että maatalous ei vain ollut vaikeuksissa vaan ajautui kriisiin.

Tässä nyt olemme. Bryssel määrää kaikki meidän maatalouspolitiikan osa-alueet, ja nyt
kaikki pitää kysyä sieltä, ja silloin sitten ollaan tässä tilanteessa, että tällaisilla esityksillä
yritetään turvata suomalainen maataloustuotanto, kotimainen elintarviketuotanto työpaik-
koineen ja omavaraisuus, huoltovarmuus ja maaseudun elävänä pitäminen ja ennen kaik-
kea viljelijöiden tulevaisuus ja talous. Tämä on synkkä tilanne Suomen maataloudelle tänä
päivänä. Se vaatii todella voimakkaampia otteita.

Perussuomalaiset esittävät, että säädetään tässä talossa elintarvikeketjun tulolaki, jolla
turvataan alkutuottajille, viljelijöille oikeudenmukainen ja riittävä osuus elintarvikkeiden
hinnasta. Eli kaupalta ja teollisuudelta pois osa ja maataloustuottajille oikeudenmukainen
osuus. Tämä on ratkaisu, jolla voidaan turvata suomalainen maatalous ja Suomen kansan
elintarvikehuolto. [Vastauspuheenvuoropyyntöjä]

Toinen varapuhemies Tuula Haatainen:  Teemme nyt niin, että annan esittelypuheen-
vuoron ministeri Lepälle ja sen jälkeen käydään debatti.

14.10 Maa- ja metsätalousministeri Jari Leppä (esittelypuheenvuoro): Arvoisa puhe-
mies! Hallitus katsoo tällä ehdotuksellaan vahvasti eteenpäin Suomen elintarviketaloudes-
sa, suomalaisessa ruoantuotannossa, suomalaisessa maataloudessa, niin kuin olen ymmär-
2



Pöytäkirjan asiakohta PTK 141/2018 vp
tänyt, että koko eduskunta viimeaikaisten keskustelujen pohjalta on ollut täysin yksimieli-
nen tämän asian osalta. Elintarviketalous kokonaisuudessaan, kotimainen ruoantuotanto,
huolta pitäminen siitä, on kaikkien sydämen asia, ja siihen liittyy myöskin tämä ehdotus
valtiontakauksista, josta nyt siis keskustelemme.

Tämän esityksen tavoitteena on parantaa maatilojen maksuvalmiutta myöntämällä val-
tiontakauksia pankkien myöntämille maksuvalmiuslainoille. Takaus voitaisiin myöntää
lainalle, jonka pankki myöntää toimintaympäristön muutosten tai poikkeuksellisten sää-
olojen vuoksi tilapäisissä maksuvalmiusvaikeuksissa olevalle maatilalle. Takauspäätöstä
haettaisiin paikallisesta ely-keskuksesta sen jälkeen, kun luotonantaja olisi antanut luotto-
lupauksen. Takauksen kohteena olevan lainan enimmäismäärä olisi 62 500 euroa. Valtion-
takaus voisi koskea enintään 80:tä prosenttia takauksen kohteena olevan lainan määrästä
eli enintään 50 000:tta euroa, ja laina-aika olisi enintään viisi vuotta.

Takaus myönnettäisiin EU:n de minimis -asetuksen mukaisena. Takaukset myönnettäi-
siin Makerasta, Maatilatalouden Kehittämisrahastosta, jonka varoin katettaisiin myös
mahdolliset valtion maksettavaksi aiheutuvat takausvastuut. Takausten myöntövaltuudek-
si esitetään 100 miljoonaa euroa.

Laki ehdotetaan tulemaan voimaan mahdollisimman pian, jos eduskunnassa — ja toi-
von mukaan — tämä lakiehdotus hyväksytään. Ruokavirasto antaa tarkemmat määräykset
takauksen hakemisessa käytettävistä lomakkeista ja hakuajoista.

Tämä on osa hallituksen kuivuuspakettia, jonka viime syksynä laadimme, ja tämä ni-
menomainen takausasia on yksi niitä kaikkein täsmällisimpiä täsmäkeinoja kaikkein han-
kalimmassa tilapäisessä taloustilanteessa oleville tiloille. Se on myöskin vaikuttavin noi-
den summien osalta, ja tällä pystytään vivuttamaan isohko määrä tähän tukalaan taloudel-
liseen tilanteeseen tiloille ja, niin kuin sanottua, kohdennetusti. Pidän tätä erinomaisen tär-
keänä asiana ja toivon, että se pikaisesti käsitellään eduskunnassa.

Vielä totean, että kestävällä tavalla tämä asia, maatalouden kannattavuus, ratkeaa mark-
kinoilla, mutta siksi hallitus on halunnut tehdä monenlaisia toimenpiteitä — markkinoihin
liittyviä, byrokratiaan liittyviä, EU-vaikuttamista ja sitten näitä täsmätoimia, mitä kuivuus-
paketti sisällään pitää — jotta me pääsemme mahdollisimman nopeasti tilanteeseen, jossa
maatalouden kannattavuus kohentuu. — Kiitoksia.

Toinen varapuhemies Tuula Haatainen:  Käydään nyt sitten debattikeskustelu. Pyydän
niitä edustajia, jotka haluavat käyttää puheenvuoron, nousemaan seisomaan ja painamaan
V-painiketta. — Ensimmäinen puheenvuoro, valiokunnan puheenjohtaja Kalmari.

14.13 Anne Kalmari kesk (vastauspuheenvuoro): Arvoisa rouva puhemies! On aivan kä-
sittämätöntä, että perussuomalaiset eivät kannata tällaista hyvää lainsäädäntöä ja pitävät
sitä johonkin lillukanvarsiin puuttumisena. Tämä on juuri se täsmätoimi, jolla autetaan nii-
tä investoineita velkaisia tiloja, jotka tarvitsevat nyt rahoitusta ylimenokaudelle. 

Me uskomme, että kun ministeri on tehnyt vientiponnisteluja, niin markkinat tästä nou-
sevat ja saadaan parempaa hintaa — samoin kuin ihan kotimaisten markkinoitten reiluut-
tamisella, missä on tehty tekoja eikä vain puhuttu, niin kuin tuntuu, että nyt perussuoma-
laiset haluavat näitä asioita hoitaa. Pyydän liittymään tähän muitten joukkoon. Ilmaston-
muutoksessa ette halunneet nähdä totuutta, mutta toivon, että maanviljelijöitten kohdalla
sentään ymmärrätte, että on kyse todella vakavista asioista, jos tila ei saa rahoitusta kriisi-
kauden yli.
3



Pöytäkirjan asiakohta PTK 141/2018 vp
14.14 Pertti Salolainen kok (vastauspuheenvuoro): Arvoisa rouva puhemies! Edustaja
Kankaanniemi lähti täällä kyllä hyvin pahasti lentoon äsken puheenvuorossaan. Ensinnä-
kin on sillä tavalla, että Suomen maatalous on todella aikamoisissa vaikeuksissa. Mutta
tämä ehdotus, jota nyt käsitellään, on erittäin hyvä parannus, ja sitä on syytä meidän kaik-
kien kannattaa. Minun on vaikea hyväksyä sitä, että ministeri Heikki Haavisto, joka johti
maatalousneuvotteluja EU-jäsenyydessä, olisi pahasti epäonnistunut. Erittäin vaikeissa
olosuhteissa hän sai Suomelle siedettävän ratkaisun. Mitä sitten EU-jäsenyyteen muuten
tulee ja maatalouteen, niin voin sanoa, että Suomen maatalous olisi paljon suuremmissa
vaikeuksissa, jollemme olisi EU:n jäseniä.

14.15 Harry Wallin sd (vastauspuheenvuoro): Arvoisa puhemies! On totta, että vuoden
2017 ja 2018 kesät olivat erittäin haasteellisia: liikaa sadetta, kuivuus. Mutta kyllä me val-
tiovarainvaliokunnan maatalousjaostossa olemme erittäin perusteellisesti perehtyneet tä-
hän tilanteeseen, ja nämä hallituksen esittämät täsmätoimet ovat hyviä. Ne ovat konkreet-
tisia, ne tuovat apua näille viljelijöille. Ministeri Leppä on monta kertaa todennut, että tällä
tukipolitiikalla tuetaan maataloutta mutta todellinen ratkaisu tulee sitten siellä kuluttajan ja
kaupan piirissä, ja sieltä pitää löytyä se kate, minkä edustaja Kankaanniemikin totesi.

Maataloudessa on myöskin tulevaisuudenuskoa. En näkisi sitä näin mustana kuin Kan-
kaanniemi totesi, vaan kyllä siellä investoidaan tälläkin hetkellä tosi paljon. Ja nyt on ää-
rimmäisen tärkeätä, että kun tätä maatalouspolitiikkaa Eurooppa-tasolla uudistetaan, niin
siellä sitten saadaan sellaiset oikeudenmukaiset ratkaisut. Yksi esimerkki on se, että edus-
kunnan maatalousvaliokunta lähtee torstaina Grüne Wochelle, jossa Suomi on päänäytteil-
leasettaja. [Puhemies koputtaa] Kyllä paljon on tulevaisuudessa myöskin hyvää.

14.16 Reijo Hongisto sin (vastauspuheenvuoro): Arvoisa puhemies! Niin kuin edustaja
Wallin tuossa totesi, toissa kesän sato tuhoutui suurelta osin liian kuivuuden takia ja viime
kesän sato tuhoutui päinvastaisesta syystä, satoi liikaa. Maatalousyrittäjät ovat näin menet-
täneet peräti kahden vuoden sadon, ja se on totta tosiaan kestämätön tilanne.

Moni maatila toimii velkavaroin, ja pankki vaatii tietenkin saataviaan eräpäivään men-
nessä, ja jos viljelijän tilillä ei ole rahaa, niin ei siinä oikein muuta vaihtoehtoa ole kuin ot-
taa lainaa tai ottaa velkaa. Ja kun viljelijän tukalan tilanteen moni tunnustaa ja tunnistaa,
niin niitä takaajia ei kovinkaan paljon sieltä vapailta markkinoilta eikä kaveripiiristä löy-
dy. Näin ollen ainoa niin sanottu suuri takuumies tulee apuun. Hallitus tuli viljelijälle
apuun ja yrittää tällä avulla saada nyt tämän tilapäisen maksuhäiriökäyttäytymisen ohi.
Tämä ei nimenomaan poista tätä ongelmaa kokonaan, vaan kyse on hätäavusta.

Tämä on erittäin, erittäin hyvä lakiesitys.

14.17 Toimi Kankaanniemi ps (vastauspuheenvuoro): Arvoisa puhemies! Muistan kyllä
hyvin, kun Heikki Haavisto tuli sieltä neuvotteluista. Hän oli synkkä kuin myrskypilvi.
Mutta se siitä.

Arvoisa puhemies! Me emme vastusta tätä esitystä — en sanonut missään vaiheessa niin
— mutta pidämme tätä vain ongelmien lykkäämisenä: ”Ottakaa uutta velkaa, ja me ta-
kaamme sen valtion toimesta viideksi vuodeksi.” Ei se ole mikään ratkaisu.

Me tiedämme, minkälaisen esityksen komissio teki seuraavan seitsemän vuoden kehyk-
siksi maatalouden osalta viime kesäkuussa. Se on synkkä. Siellä on valtavat leikkaukset
4



Pöytäkirjan asiakohta PTK 141/2018 vp
jälleen maataloudelle, ja siinä tulee Suomen maatalous kärsimään tavattoman paljon. Ja
tästä me olemme pitkäaikaisesti huolissamme.

Tiedän hyvin sen, että meillä ei ole omaa maatalouspolitiikkaa. Me olemme CAPissa, ja
meidän kätemme ovat sidotut. Sen tähden tämä EU on surullinen tapaus, koska se tuhoaa
meidän maatalouden. Silloin, kun liityttiin, oli 105 000 maatilaa. [Puhemies koputtaa] Nyt
on 50 000, ja vauhti sen kuin kiihtyy.

14.18 Johanna Karimäki vihr (vastauspuheenvuoro): Arvoisa puhemies! Ilmastonmuu-
tos on tuonut sekä paljon sateita kesiin että viime kesän kuivuuden, ja monet viljelijät ovat
kärsineet näistä olosuhteista. Sellaisetkin tilat, jotka ovat hyvin elinkelpoisia, ovat maksu-
vaikeuksissa, ja tämä on hyvin tärkeä ja kannatettava esitys.

Mutta yhtä kaikki on tärkeää myös pohtia, miten voimme parantaa maatalouden kannat-
tavuutta ja parantaa eri elinkeinotoimintamahdollisuuksia maaseudulla. Ilmastonmuutok-
sen torjuntaan sopeutuminen on keskeistä ja myös sellaisten uusien, valkuaisainepitoisten
kasvien viljely, mitä ihmiset toivovat ravinnoksi. Haluan nostaa esiin myös biokaasun tuo-
tannon, koska tässä nähdään paljon potentiaalia maaseudulle muun muassa liikennepoltto-
aineeksi. Miten ministeri näkee mahdollisuudet edistää muun muassa maatilakokoluokan
biokaasulaitoksia ja liikennepolttoaineeksi jalostettavaa biokaasua?

14.19 Jari Myllykoski vas (vastauspuheenvuoro): Arvoisa rouva puhemies! Kuten en-
simmäisessä puheenvuorossani jo kerroinkin, nyt on pakko palata siihen, että edustaja
Kankaanniemi keskustelee täällä historiasta. [Toimi Kankaanniemi: Ei kun tulevaisuudes-
ta!] Minä haluan keskustella tulevaisuudesta ja haluankin vielä toistaa, että vasemmistolai-
sena kansanedustajana haluan kiittää tätä hallitusta hyvästä reagoinnista — varmasti jo vä-
hän itsekehulla, että tätä ehdotin jo kesällä, että hallituksen pitää nyt nopeasti toimia tässä
suhteessa, että me takaamme tätä lainoitusta, joka mahdollistaa maatalousyrittäjien seuraa-
van vuoden toiminnot. Ja tästä ministeri Lepälle täysi kiitos, että ryhdyitte toimenpiteisiin,
jotka mahdollistavat sen, että emme vain lillu historiassa vaan katsomme eteenpäin.

14.20 Sari Essayah kd (vastauspuheenvuoro): Arvoisa rouva puhemies! Tämä valtionta-
kaus maksuvalmiuslainoille on äärimmäisen tärkeä tässä tilanteessa, jossa muistaakseni on
luokiteltu, että 10 prosenttia tiloista on hyvin vakavissa vaikeuksissa ja niitä todellakin uh-
kaa konkurssi. Me tiedämme, että tänä päivänä, kun pankkien luotonanto on kiristynyt en-
tisestään ja monella tilalla on jo käytössä omat vakuudet edellisten lainojen panttina, on to-
della tärkeää, että valtio tällaisissa tilanteissa tulee vastaan tämän takauksen kautta.

Mutta niin kuin täällä on moni kollega sanonut, eihän tämä koko maatalouden ongelmaa
ole ratkaisemassa. Me tiedämme, että tuottajahintojen alhainen taso on se, mikä pitäisi saa-
da korjattua, ja sitten myöskin ruokaketjun oikeudenmukainen tulonjako, elikkä tuottajalle
pitää saada enemmän sieltä. Tietenkin tässäkin asiassa ollaan tehty nyt tällä kaudella ihan
hyviä parannuksia. Niistä voi kyllä ministerille antaa kiitosta ihan täältä oppositiosta käsin.

14.22 Lasse Hautala kesk (vastauspuheenvuoro): Arvoisa rouva puhemies! Tämä halli-
tuksen ehdotus valtiontakauksista maatilalainoille on erittäin tarpeellinen, ja se on yksi osa
sitä niin sanottua kuivuuspakettia, mikä jo alkusyksystä hallituksen toimesta laadittiin. 

Viime vuonna kuivuudesta johtuen meidän viljasatomme jäi noin viidenneksen normaa-
livuotta pienemmäksi, mutta osassa Suomea koettiin myöskin totaalista tuhoa, niin että ti-
5



Pöytäkirjan asiakohta PTK 141/2018 vp
lalta ei kovinkaan suurta satoa saatu. Siksi kaikki toimet sen osalta ovat tarpeelliset, miten
voidaan tiloja tässä tilanteessa auttaa. 

Osalla tiloista tällä rahalla hoidetaan erääntyneitä laskuja mutta osalla katsotaan tulevai-
suuteen ja valmistaudutaan uuteen satovuoteen, niin että pystytään sitten hankkimaan niin
lannoitteita kuin siemeniäkin. 

Hyvin tärkeää on myös se, että turkistilat tulevat omalta osaltaan tämän lainsäädännön
kautta piiriin. Satovahingot koskivat myöskin niitä erityisesti rehusektorin osalta. 

14.23 Ritva Elomaa ps (vastauspuheenvuoro): Arvoisa puhemies! Selvyyden vuoksi: pe-
russuomalaiset kannattavat valtiontakausta maksuvalmiuslainoille. Tämä tulee varmaan
selväksi, ja sitä myös Kankaanniemi sanoi. [Välihuutoja] 

Ja sen sanon, että tämä on aika ihmeellistä keskustelua sikäli, että edustaja Salolainen sa-
noi, että tehtiin loistava sopimus ja että ilman Haaviston loistavia neuvotteluja olisi maan-
viljelys tosi tiukassa tilanteessa. Jos silloin olisi, 95, tehty hyvät neuvottelut, niin eiväthän
maanviljelijät olisi näin hädänalaisessa tilanteessa tänä päivänä. Silloinhan tehtiin virhei-
tä. Se sopimus ei ollut tarpeeksi hyvä. 

Myllykoski sanoi, ettei nyt katsota minnekään historiaan, taakse, vaan katsotaan eteen-
päin, ja niin katsotaankin. Perussuomalaiset ovat esittäneet 50 miljoonaa lisää satovahin-
koihin, samoin lomituspalveluihin 10 miljoonaa lisää. Meille viljelijöiden hyvä tilanne ja
tulevaisuus [Puhemies koputtaa] on todella tärkeää.

14.24 Markku Eestilä kok (vastauspuheenvuoro): Arvoisa puhemies! Tämä hallituksen
esitys on hyvä, ja täytyy kiittää ministeriä, että hän on vienyt tätä asiaa eteenpäin. Myös
koko maa- ja metsätalousvaliokunta on tämän esityksen takana. 

Mutta jokainenhan meistä sen varmaan oivaltaa, että eihän lainoitus paranna kannatta-
vuutta, ja tämä kannattavuuden parantaminen on keskeinen seikka. Valitettavasti nykypäi-
vänä elintarvikemarkkinat ovat kansainvälisiä ja elintarvike-erät kulkevat kansainvälises-
ti, ja Suomen on erittäin vaikea vaikuttaa siihen hintatasoon, mikä kansainvälisesti mää-
räytyy. Jotta me olemme kilpailukykyisiä, kaikki pitää keskittää siihen, että me saamme
kulurakennetta muutettua. Sitä pitää painaa alaspäin, jotta kannattavuus paranee. Me
emme oikeasti voi näillä kriisipaketeilla vuodesta toiseen pönkittää maataloutta, vaan sen
täytyy myös itse tehdä niitä ratkaisuja, jotka parantavat kannattavuutta. 

Kysyn ministeriltä: onko nyt varmasti niin, että pankit eivät siirrä valtiolle vastuuta lai-
najärjestelyillä? 

Toinen varapuhemies Tuula Haatainen: Onko edustaja Anttila pyytänyt puheenvuo-
ron? [Sirkka-Liisa Anttila: Kyllä on!] Se ei näy täällä, mutta nousitte seisomaan.

14.25 Sirkka-Liisa Anttila kesk (vastauspuheenvuoro): Ensinnäkin täällä on käytetty
erinomaisia puheenvuoroja edustaja Kankaanniemen puheenvuoroa lukuun ottamatta.
Tässähän on nyt kysymys löytää ratkaisuja juuri siihen kuivuustilanteeseen, joka viime ke-
sänä koettiin, ja sitä edelsi sadekesä, niin kuin on todettu. 

Tämä hallitus on tehnyt muitakin merkittäviä toimenpiteitä parantaakseen elinkeinon
kannattavuutta. Siitä työstä on syytä antaa kiitos. Tämä työ ei ole sen takia helppoa, koska
vaikka muuten menisi hyvin, niin sitten saattaa tulla Luoja juuri kuivuuden tai sateen muo-
dossa. Tärkeintä on nyt kuitenkin, että me ilmastonmuutoksen olosuhteissakin kykenem-
6



Pöytäkirjan asiakohta PTK 141/2018 vp
me Suomessa säilyttämään oman ruuantuotantomme, ja siksi toivon, että tässä salissa tästä
eteenpäin, kun käydään keskusteluja, jokaiselle puolueelle pitäisi olla itsestäänselvää, että
oma ruoka, oma energia ja oma vesi ovat ne, jotka ovat suomalaisten tärkeimmät henkiva-
kuutukset ilmastonmuutoksen olosuhteissa. Siitä pitää pitää jatkossakin kiinni. 

Edustaja Kankaanniemelle vain yksi lause: on turha yrittää mitätöidä 141 artiklaa. Se oli
erittäin tarpeellinen. 140 miljoonaa euroa oli siinä rahaa, kun lähdettiin liikkeelle vuonna
95, ja se sopeutti A- ja B-alueen tuotannon, kun C-alueella oli pysyvä tuki. 

14.26 Antero Laukkanen kd (vastauspuheenvuoro): Arvoisa rouva puhemies! Pidän tätä
esitystä tärkeänä välivaiheena, jossa hallitus ottaa vastuuta viljelijän ahdistuksen päivästä.
Näinhän me olemme täällä salissa vaatineet, että hallitus tuo esityksen, jolla pystytään sii-
hen hetkelliseen ahdinkoon puuttumaan. Mutta on kuitenkin tärkeä ymmärtää, että meidän
on pakko tehdä maatalouden kannattavuuden parantamiseksi pitkän aikavälin suunnitel-
ma. Sen tuleekin olla seuraavan hallituksen yksi keskeisimpiä asioita: kerätä nämä palaset
yhteen ja tuoda koko suomalainen viljely- ja elinkeinoelämä sellaiseen tilaan, että kannat-
tavuudelle on edellytykset. Nyt niitä edellytyksiä ei ole ja siellä on liikaa muuttuvia teki-
jöitä. Tämä esitys antaa nyt mahdollisuuden tehdä näitä lisäselvityksiä ja ohjelmia.

14.27 Juha Pylväs kesk (vastauspuheenvuoro): Arvoisa rouva puhemies! Tämä esitys on
todella hyvä varsinkin siitä näkökulmasta, että maatiloilla on Venäjän talouspakotteiden ja
näiden kahden satokauden jälkeen varsin hankala tilanne. Moni investoinut tila on laajen-
tanut tuotantoa, ja nyt kun satotaso on romahtanut näiden olosuhteiden vuoksi, niin sillä on
ollut taloudellisia vaikutuksia. Siihen tämä esitys on se täsmälääke, jolla se tila pystyy sen
toimintansa vakauttamaan ja sitten taas porskuttamaan eteenpäin, kun se vakautus on saatu
tehtyä. Ja tavoitehan tällä on se, että konkursseja estetään, että maatilojen konkursseja ei
tulisi. Elikkä erittäin hyvä esitys, ja kannatan lämpimästi.

14.28 Timo Heinonen kok (vastauspuheenvuoro): Arvoisa rouva puhemies! Me suoma-
laiset haluamme suomalaista leipää, mutta leipänsä ansaitsee kyllä myös suomalainen ruu-
an tuottaja, ja haluan kyllä antaa kiitosta ministeri Lepälle näistä toimenpiteistä, joita ensin
vaikean sadekesän ja sitten vaikean kuivuuskesän jälkeen suomalaiselle ruuantuotannolle
tulee. Silloin pitää auttaa, kun apua tarvitaan. 

Sitten kun haemme niitä ratkaisuja, millä saadaan entistä kestävämmälle pohjalle suo-
malainen ruuantuotanto, niin siellä nousee esille se, että kaupalta pitää saada isompi siivu
tuottajalle, mutta myös nämä ruuan alkuperämerkinnät. Haluan antaa ministeri Lepälle
tunnustusta myös siitä, että ette EU:n edessä taipunut ettekä taittunut, vaan väänsitte lop-
puun asti tämän ruuan alkuperämerkintäasetuksen, joka pakolliseksi tekee sen myös ravin-
tolaruualle. Kysyisin ministeri Lepältä, että millä aikataululla — onko tuo toukokuun alku
realistinen — saamme ravintoloille tämän ruuan alkuperämerkintävelvoitteen.

Toinen varapuhemies Tuula Haatainen: Edustaja Hakanen, ja sen jälkeen ministerin
vastaus.

14.29 Pertti Hakanen kesk (vastauspuheenvuoro): Arvoisa rouva puhemies! Tämä halli-
tuksen esitys on aivan erittäin tärkeä tulevan kevään maataloustuotannon turvaamiseen.
Tämä on, niin kuin ministeri esittelypuheenvuorossa toi esille, osa tätä kuivuuspakettia,
7



Pöytäkirjan asiakohta PTK 141/2018 vp
josta jo alkusyksystä saatiin esitys tuotua. Se oli äärimmäisen monisyinen, ja tässä yksi
asia, joka nyt menee eteenpäin. Tässä nimenomaan tilapäiseen maksuvalmiusongelmaan
annetaan valtiontakauslainaa tiloille. Ja kun muistamme sen edellisen vastaavanlaisen lai-
noituksen, niin silloin puhuttiin myöskin ylivelkaantuneista, velkaisista tiloista. Ja nyt
minä toivon, että me puhumme myöskin maksuvalmiuden turvaamisesta sillä tavalla, että
kun ne yksittäiset viljelijät miettivät sitä yksittäisen laskun maksamista ja tulevien tuotan-
topanoksien hankintaa, niin oltaisiin kuitenkin turvaamassa sitä tuotantoa siltä osin. Ky-
synkin ministeriltä: ollaanko nyt varmuudella varmistettu se asia, että kun viljelijät pääse-
vät tuota hakemaan, niin kaikille ehdot täyttäville tämä takaus pystytään sitten myöskin
myöntämään?

Toinen varapuhemies Tuula Haatainen: Nyt ministeri Leppä, vastauspuheenvuoro 3
minuuttia.

14.30 Maa- ja metsätalousministeri Jari Leppä: Arvoisa rouva puhemies! Kiitoksia
kysymyksistä ja kommenteista ja kiitoksista. Yhteinen asia on kysymyksessä. Alkuun ylei-
sesti kolme asiaa:

On selvää, ja yhdyn kaikkiin niihin ajatuksiin, että tällaisista väliaikaista mekanismeista
ja kriisipaketeista meidän pitää päästä eroon. Siksi hallitus on tehnyt lukuisan joukon eri-
laisia pysyviä toimenpiteitä, joilla tähän kestävään kannattavuuteen päästään. Ne eivät ta-
pahdu hetkessä, niiden vaikutukset eivät näy heti, mutta suunta on selvä, ja se pitää olla
kaikilla kirkkaana mielessä. Yhdelle ainoalle kohdalle elintarvikeketjua ei voi kaikkea vas-
tuuta antaa, eli maatiloille, [Toimi Kankaanniemi: Juuri näin!] vaan kaikkien muidenkin
osatekijöiden, ketjulenkkien, pitää oma vastuunsa kantaa — aivan erityisesti niiden, joi-
den neuvotteluvoima on kaikkein suurin, kaikkein kovin.

Toinen asia, mihin täällä viitattiin, on tuo uuden CAPin rahoituskehys. On selvää, että
sen pitää olla suhteessa siihen, mitä viljelijöiltä vaaditaan, ja tuo ehdotus rahoituskehyksis-
tä ei nyt sellainen ole, [Toimi Kankaanniemi: Ei todellakaan!] ja Suomi on selvästi, halli-
tus on selvästi ilmoittanut, että se ei meille käy. Se on yksiselitteisesti selvä asia.

Kolmas asia: Viimeksi eilen julkisuuteen saatettiin viesti unionilta, niin kuin tuli täällä
esille, noista alkuperämerkinnöistä, joka on ollut yksi osa sitä pysyvää kannattavuuden ko-
hentamista, yksi pala siinä. Se on nyt yksi saavutettu sellainen pala, eli liha on pakosti mer-
kittävä myöskin joukkoruokailuissa ja ravintoloissa, ja pidän sitä äärimmäisen tärkeänä
asiana. Kysymys on kuluttajasta, ja kun kuluttaja luottaa, mitä hän saa, ja kun meillä on
maailman paras ja turvallisin ja luotettavin ruoka, niin nämä asiat on erittäin hyvä yhdistää
siinä, että alkuperä aina kerrotaan reilusti ja reippaasti kaikilta tahoilta ja kaikkien tahojen
toimesta.

Sitten muutamiin kysymyksiin vastauksia.
Biokaasuasia. Erittäin myönteisesti suhtaudun siihen, ja sille on tehty useampia erilaisia

toimenpiteitä hallituksen toimesta, ja myöskin jatkoa pitää tästä seurata. Siellä on erittäin
paljon potentiaalia. On erittäin paljon potentiaalia sekä energiantuotannossa, meidän ravin-
teiden kierrätyksessä että myöskin meidän teknologian viennissä, eli siellä on monia mo-
nia asioita, jotka puoltavat sitä.

Ruokaketjun oikeudenmukainen tulonjako. On itsestäänselvä asia, että se on meille ää-
rimmäisen tärkeä asia.
8



Pöytäkirjan asiakohta PTK 141/2018 vp
Pankkien kanssa, rahoituslaitosten kanssa, on keskustelut käyty niin, että siellä ei välis-
tävetoja tapahdu. Myöskin pankkien täytyy tuntea vastuunsa. Viljelijät muuten ovat erit-
täin hyviä lainansa maksajia. He ovat erittäin hyviä lainansa maksajia, tinkivät kaikesta
muusta mutta lainanmaksusta eivät, ja tämä näkyy, ja se näkyy onneksi myöskin tuolla
pankkien suhtautumisessa.

Alkuperämerkinnöistä unohtui sanoa: se tulee siis voimaan 1.5., niin kuin suunnitelma
on, ja pidämme sitä siirtymäaikaa ravintoloille ja ruokapalveluiden tuottajille aivan riittä-
vänä, jotta tuo asia, joka on minusta itsestäänselvä — se kuuluu asiaan, että kerrotaan, mis-
tä ruoka tulee — nyt sitten tulee lihan osalta pakolliseksi. — Kiitos.

Toinen varapuhemies Tuula Haatainen: Nyt mennään puhujalistaan.

14.34 Kari Kulmala sin: Arvoisa rouva puhemies! Tässä hallituksen esityksessä ehdote-
taan säädettäväksi laki valtiontakauksista maatilojen maksuvalmiuslainoille. Pidän esitys-
tä ajankohtaisena ja tarpeellisena. 

Maatalousmarkkinoilla on tapahtunut maatalousyrittäjistä riippumattomia odottamatto-
mia markkinahäiriöitä viime vuosina. Niiden seurauksena maatalouden tuottajahinnat ovat
laskeneet. Maatalouden alkutuottajien rahoituksen tulisi olla kunnossa, mutta valitettavas-
ti se ei sitä ole. Tukijärjestelmän tulisi olla yksinkertainen, kuin myös hallinnollinen taak-
ka sekä toimijoiden että hallinnon näkökulmasta, mutta valitettavasti sekään ei sitä ole.
Maatalouspolitiikan vaatimustason ja myös rahoituksen tulisi olla tasapainossa. Sekään ei
sitä ole. 

Kun kerran viljelijöiltä vaaditaan jatkuvasti enemmän, yhteisen maatalouspolitiikan ra-
hoituksessa tulisi osoittaa tarvittavat varat. Maatilojen lyhyen aikavälin maksuvalmius on
jatkuvasti heikentynyt ja tiloilla on säännöllisesti vaikeuksia selviytyä normaalin tuotanto-
toiminnan aiheuttamista kustannuksista sekä velkojen lyhennyksistä. 

Maatalouskriisi ei ole viljelijöiden itsensä aiheuttama. Sitä ovat edesauttaneet muun
muassa EU:n maitokiintiöstä luopuminen sekä Venäjän pakotteet. Ruuantuotanto Suomes-
sa on turvattava. Kotimainen ruuantuotanto on myös turvallisuus- ja huoltovarmuuskysy-
mys. Maatalousyrittäjiä on tuettava näinä vaikeina aikoina. 

Suomalaisella puhtaalla ruualla on kysyntää myös ulkomailla. Meidän tulee panostaa
entistä enemmän elintarvikevientiin ja sitä kautta myös pyrkiä parantamaan tuotannon
kannattavuutta. Tämän esityksen tavoitteena on parantaa maatilojen maksuvalmiutta
myöntämällä valtiontakauksia pankkien myöntämille maksuvalmiuslainoille. Kuitenkaan
rakennetukilain mukaista valtiontakausta ei voida myöntää yritysten maksuvalmiuden pa-
rantamiseen. 

Tämän esityksen ehdotetun valtiontakausjärjestelmän kriteerit olisivat mahdollisimman
yksinkertaiset takauksen hakijoiden, luottolaitosten ja viranomaisten hallinnollisen taakan
välttämiseksi. Takauksen kohteena olevan lainan enimmäismäärä on 62 500 euroa. Val-
tiontakaus voisi koskea enintään 80:tä prosenttia takauksen kohteena olevan lainan mää-
rästä eli enintään 50 000:tä euroa. Laina-aika on enintään 5 vuotta. Takaus voidaan myön-
tää lainalle, jonka luotonantaja myöntää tilapäisissä maksuvalmiusvaikeuksissa olevalle
maatalousyrittäjälle maatalouden tuotantotoiminnan maksuvalmiuden parantamiseksi. Ta-
kausten hallinnointiin liittyvissä menettelyissä noudatetaan soveltuvin osin rakennetuki-
lain vastaavia menettelyjä. 
9



Pöytäkirjan asiakohta PTK 141/2018 vp
Arvoisa rouva puhemies! Nämä esityksen mukaiset takaukset myönnettäisiin Makeras-
ta, jonka varoin katettaisiin myös mahdolliset valtion maksettaviksi aiheutuvat takausvas-
tuut valtion talousarvioiden sekä Makeran käyttösuunnitelman mukaisten määrärahojen
puitteissa. Valitettavasti Makeran käytettävissä olevat varat ovat nopeasti vähentymässä
heikentäen maatalousinvestointien rahoitusmahdollisuuksia jatkossa. Valtion takaaman
maksuvalmiuslainan avulla tilapäisissä maksuvalmiusongelmissa olevat maatalousyrityk-
set voisivat jatkossa järjestää rahoitusta kestävämmällä tavalla, joten tämä hallituksen esi-
tys on erittäin tervetullut kädenojennus eduskunnalta maatalousyrittäjien suuntaan. Tarvit-
semme jatkossakin suomalaista, puhdasta ruokaa. 

14.38 Antero Laukkanen kd: Arvoisa rouva puhemies! Suomalaisen ruoan ja leivän
merkitys tulee entisestään korostumaan tulevaisuudessa. Suomalaiset ovat selvästi ilmais-
seet oman tahtotilansa: He haluavat suomalaista ruokaa. He haluavat tietää, missä sitä on,
miten se on saatavissa niin kaupassa kuin ravintoloissakin, ja haluavat, että suomalaisuus
on selvästi tunnistettavissa.

Tässä esityksessä turvataan maksuvalmius viljelijälle, joka joutuu jostakin syystä talou-
delliseen niukkuuteen ja ahdinkoon. Tässä on myös huolellinen kohdentaminen, joka tässä
esityksessä minusta erittäin selvästi kuvataan näin: ”Takauksena myönnettävä maksuval-
miustuki tulisi kohdentaa sellaisille yrityksille, jotka eivät kohtuullisin lainaehdoin muu-
ten saa lainaa vapailta rahoitusmarkkinoilta ja jotka tilapäisistä maksuvalmiusongelmista
huolimatta kuitenkin omaavat edellytykset jatkuvaan kannattavaan toimintaan.”

Jos viime laman aikana meillä olisi ollut tällaista henkeä kuin tässä esityksessä, niin aika
moni yritys olisi säästynyt konkurssilta. Valtavasti yrityksiä meni turhaan konkurssiin ti-
lapäisen ja täysin heistä riippumattomista syistä syntyneen maksuvalmiuden menettämi-
sen myötä, ja jos silloin olisi ollut tällaista ymmärrystä, moni yritys olisi säästynyt. Moni
yritys oli elinkeinokelpoinen. Heillä oli hyvää osaamista, hyvä henkilöstö, mutta sitten tuli
äkillinen paniikkinapin painaminen, jossa pankit sanoivat luottojansa irti. Ja tällä esityk-
sellä, joka tässä on, pyritään ehkäisemään tätä voimakkaasti, ja koen, että tässä esityksessä
on myös semmoinen moraalinen viesti, että viljelijää ei jätetä yksin vaan täällä eduskun-
nassa ymmärretään heidän tarpeensa ja tilanteensa ja halutaan olla mukana heitä auttamas-
sa.

Mutta toistan vielä sen, että niin kuin tässä edustaja Eestiläkin hyvin sanoi, takaukset ei-
vät paranna kannattavuutta. Siihen täytyy löytää nyt uusia välineitä. Edustaja Kankaannie-
mi kutsui tätä esitystä ”Buranaksi”. No, en nyt sanoisi ihan Buranaksi tätä, mutta välivaihe
tämäkin kyllä todella on, ja todellinen ongelma siellä takana meidän on yhdessä tunnistet-
tava ja tartuttava siihen.

14.41 Anne Kalmari kesk: Arvoisa rouva puhemies! Tämä hallitus on tehnyt kaikkensa,
että Suomessa voisi säilyttää elintarvikkeiden omavaraisuutta, sillä se on huoltovarmuu-
denkin kannalta keskeisin tekijä. Kriisin aikana ei ole ylijäämälaivoja tuomassa halpaa vil-
jaa tai muita elintarvikkeita. Kriisin aikana jokainen maa huolehtii omasta elintarvikehuol-
lostaan ja jokaisen maan velvollisuus Euroopassakin on itse huolehtia siitä. Meillä ei ole
yhteistä huoltovarmuuspolitiikkaa.

Ensinnäkin, mitä on tehty. On koetettu niitä edustaja Eestilän hyvin esille nostamia kus-
tannuksia laskea. Olemme tehneet norminpurkutyötä yhdessä valiokunnan kanssa hyvällä
menestyksellä, ja paljon on kentältä tullut esityksiä, joita on maaliin saatu vietyä. Tätä työ-
10



Pöytäkirjan asiakohta PTK 141/2018 vp
tä täytyy jatkaa, ei vain tämän hallituskauden loppuun, vaan myös seuraavalla kaudella.
Paljon on tehty markkinoitten tervehdyttämiseksi. Olemme kuitenkin kansainvälisessä kil-
pailussa mukana, ja siksi meidän tulee huolehtia siitä, että myöskin saamme lisää toimeen-
tuloa ja rahaa juuri niistä teoista, mitkä Suomessa on nostettu framille ja joista pidetään
huolta. Meillä on korkea elintarviketurvallisuus, meidän elintarvikkeemme ovat puhtaita ja
eettisiä, ja hyvää tuotetta ei kannata bulkin hinnalla myydä. Siitä kannattaa ottaa rahat pois
niiltä, jotka ovat siitä valmiita maksamaan.

Tätä työtä on tehty yhdessä sekä ministeriön että ennennäkemättömällä tavalla myös
Eviran kanssa. Evira on tehnyt hyvää työtä viennin edistämiseen tällä kaudella, ja asenne-
kin on siellä instanssissa aika lailla muuttunut. On monia maita, joiden vientimarkkinoille
ei pääse, jos ei tätä viranomaisyhteistyötä ole. Hyvänä esimerkkinä tästä on Kiina, jossa nyt
kalatuotteitten vientikin viimeksi ja äidinmaidonkorvikkeen vienti avautui ihan viime vii-
kolla. Tämäntyyppisiä avauksia tarvitsemme koko ajan lisää, ja sillä tavalla voimme laa-
dukkaan elintarviketuotannon Suomessa jatkossakin säilyttää.

Myöskin tuissa olemme tehneet linjapäätöksiä siitä, että tukia tulee ohjata entistä enem-
män lisäarvon tuottamiseen. Jos me haluamme, että niistä vähenevistä tuista on hyötyä,
eikä niin kuin nykytilanne on, että ne nostavat päinvastoin pellon vuokrahintoja ja pellon
hintoja, kun ne pääomittuvat, jos me haluamme, että niistä on hyötyä oikeasti meidän sek-
torillemme, niitä tulee ohjata lisäarvon tuottamiseen.

Mutta mitä tulee tähän kriisipakettiin, monia toimia on saatu jo läpi. On päätetty energi-
averossa vastaantulosta, on Välitä viljelijästä -hanketta, on tultu lomituksen kustannuksis-
sa vähän vastaan ja MYEL-maksuissa, LFA-tukia pystyttiin säilyttämään, ja nyt tämä lain-
säädäntöhanke, joka kohdistuu nimenomaan investoinneille, velkaisille tiloille, on erin-
omaisen tärkeä juuri heille. Välimenokaudella, nyt kun meillä on ollut kaksi katovuotta ja
elintarvikemarkkinat sekaisin muun muassa Venäjän vastapakotteista johtuen ja maidon
kiintiön poistumisesta johtuen ja monesta muustakin kansainvälisestä syystä johtuen, meil-
lä on tärkeää huolehtia siitä, että terveet, elinkelpoiset tilat eivät tässä vaiheessa kippaa,
kun siellä on valoa näköpiirissä tulevaisuudessa.

Yksi tärkeä askel, missä ollaan myöskin päästy eteenpäin, on se, että meidän julkiset
ruokahankintamme tehdään kestävien kriteerien mukaan jatkossa, ja meidän tulee huoleh-
tia tästä asiasta myös sitten kun se maakuntauudistus tehdään, koska maakunnat ovat isoja
ruokahankkijoita.

Toinen merkittävä asia on se, että kuluttaja voi vaikuttaa ostopäätöksillään. Kuluttaja
voi vaikuttaa vain silloin, kun hän tietää tuotteen alkuperän, ja se tulee rehdisti siellä kau-
passa kertoa, ja nyt se tulee kertoa lihatuotteitten osalta myöskin ravintoloissa. On hienoa,
että me uskallamme sinne EU:hun asti painokkaasti viedä näitä asioitamme, kuten esimer-
kiksi tämä lainsäädäntö on viety, mutta myös kuten tämä ravintoloitten alkuperämerkintä.
Ei anneta periksi, vaikka ensin vähän näyttäisi, että EU:sta ei vihreää valoa tule. Olen erit-
täin kiitollinen ministeri Lepälle kaikesta tästä työstä.

Vielä aivan lopuksi, arvoisa puhemies, haluan nostaa tässä salissa nyt ensimmäistä ker-
taa keskusteluun myöskin merkinnän siitä, onko tuotantoon käytetty mahdollisesti jätevet-
tä. Meille tuli valiokuntaan vesipuitedirektiivi tai vesiasiat käsittelyyn. On aika huolestut-
tavaa se, kun Euroopassakin vesi vähenee, niin jätevettä ruvetaan käyttämään entistä
enemmän kasteluun. Suomalaiset kuluttajat eivät ehkä ymmärrä, että siinäkin on iso ero,
syövätkö he kotimaista tuotetta, joka on puhtaalla vedellä kasteltu, vai tuotetta, josta voi
saada noroviruksen, jos et kuumenna kasviksia tai marjoja ennen käyttöä.
11



Pöytäkirjan asiakohta PTK 141/2018 vp
14.47 Lasse Hautala kesk: Arvoisa rouva puhemies! Tämä hallituksen esitys laista val-
tiontakauksista maatilojen maksuvalmiuslainoille on yksi toimenpide viljelijöiden tilan-
teen helpottamiseksi. Uskon niin, että monet tilat tulevat tästä hyötymään, kun käytössä on
Makeran varoista noin 100 miljoonaa euroa.

Sen lisäksi meidän tulee katsoa tulevaisuudessa sitä, millainen riskinhallintajärjestelmä
meidän maatiloille luodaan nimenomaan viljelyä silmällä pitäen. Edellinen hallitus lak-
kautti vanhan satovahinkolain, ja sen jälkeinen tilanne on ollut hyvin avoin. Jotkut vakuu-
tusyhtiöt ovat tehneet omia satovahinkovakuutustuotteitaan, mutta luonnon olosuhteista
johtuviin kriiseihin niistä ei ole ollut apua. Hallitus niiden osalta toteutti toimenpiteen, jos-
sa vakuutusvero poistettiin näiltä satovahinkovakuutuksilta. Mielestäni nämä vakuutus-
pohjaiset järjestelmät eivät kuitenkaan ole riittävän hyviä.

Valtiovarainvaliokunnan maatalousjaosto vieraili Unkarissa viime keväänä, ja he ker-
toivat siellä, että heillä on käytössä tämmöinen rahasto. Ja myöskin maatalousvaliokunnal-
le annettiin selvitys valtiovarainministeriön taholta, kun he olivat selvittäneet, että myös
muutamassa muussa EU-maassa on tällainen järjestelmä käytössä. Tällainen rahasto voisi
hyvinkin toimia siten, että viljelijät maksaisivat esimerkiksi 5 euroa hehtaarilta ja valtio
laittaisi oman 5 euroa hehtaarilta tähän rahastoon. Jos ajatellaan, että meidän noin 2,2 mil-
joonasta peltohehtaarista vakuutetuksi tulisi noin 2 miljoonaa hehtaaria, se tarkoittaisi sitä,
että vuodessa tähän rahastoon kertyisi varoja noin 20 miljoonaa euroa. Jos pitkällä aikajän-
teellä tarkastellaan, niin meillä Suomessa tapahtuu merkittäviä satovahinkoja noin 5 vuo-
den välein, jolloinka meillä olisi käytössä noin 100 miljoonan euron satovahinkorahasto.

Mielestäni tätä vaihtoehtoa meidän tulisi jatkossa pohtia — korvattaisiin vaikka tämä
satovahinkovakuutusjärjestelmä tai luotaisiin sitten sen rinnalle uusi järjestelmä. Nyt, mi-
käli ilmasto muuttuu, myöskin sään ääri-ilmiöt tulevat lisääntymään, ja se tarkoittaa sitä,
että meillä sekä kuivuus että runsaat sateet ja rankat rajuilmat tulevat olemaan yhä toden-
näköisempiä, ja siksi tarvitaan sellainen järjestelmä, että meillä peltoviljely voi toimia,
koska peltoviljely on kuitenkin sitten pohja myöskin kotieläintuotannolle ja siten koko
elintarvikeketjun toiminnalle. 

14.50 Antti Rantakangas kesk: Arvoisa puhemies! Nyt pitää katsoa pitkälle tulevaisuu-
teen. Kun katsotaan tätä maatalouden tulevaisuutta, niin ensinnäkin sanon sen, että on suo-
ranainen ilmastoteko, että suomalaiset syövät suomalaista lihaa ja juovat suomalaista mai-
toa. Tutkimusten mukaan juuri nurmen viljely on se, joka sitoo hiiltä ja tällä tavalla vastaa
myöskin ilmastohaasteeseen. 

Kansalaiset luottavat kotimaiseen maatalouteen ja kotimaiseen ruuantuotantoon, ja se
on erittäin tärkeä peruslähtökohta, kun puhutaan omasta elintarviketaloudesta. Tämä elin-
tarviketalouden kokonaisuushan työllistää satojatuhansia suomalaisia, ja siinä mielessä on-
neksi enää ei ole poliittista näkemyseroa siitä, että jos ajetaan suomalaisen ruuantuotannon
ja elintarvikealan kokonaisuutta, niin siinä olisi poliittista intressiä.

Sain olla perjantaina kahden robotin navetan avajaisissa Haapavedellä, ja kyllä siellä
viljelijät, yrittäjät, kun katsovat tulevaisuuteen, näkevät, että kun maailmalla ruuankulutus
kasvaa, niin myöskin meillä Suomessa on tuotannon edellytyksiä olemassa. Sen takia on
tärkeää, että tästä talosta tulee viesti, että kaikissa oloissa me huolehdimme niistä edelly-
tyksistä. Tämä lakiesitys on sinänsä hyvä siirtymävaihe tämän vaikean vaiheen yli pääse-
miseksi, mutta totta kai tarvitaan ratkaisuja, joilla kannattavuutta pitemmällä tähtäimellä
parannetaan, ja sen takia on paljon odotuksia vuorineuvos Karhisen työryhmään ja siihen,
12



Pöytäkirjan asiakohta PTK 141/2018 vp
että sieltä löydettäisiin koko ketjun kannalta toimia, joilla myöskin alkutuotanto voitaisiin
pitää riittävän kannattavana, jotta tulisi investointia, tulisi uusia yrittäjiä. 

Ensi kevään vaalien jälkeen on tärkeää, että Maatalouden Kehittämisrahasto Makeraan
saadaan pääomaa, jotta meillä löytyy sukupolvenvaihdoksiin ja investointeihin rahoitusta.
Toinen tärkeä asia on, että uusi maatalouspolitiikan ohjelmakausi panostaa sillä tavalla tu-
kien kohdentamista, että se on ruuantuottajiin, elikkä ne, jotka tuottavat ruokaa, myöskin
saavat tukea, ja siinä mielessä palkitaan sitä, että tulee myöskin tulosta.

Puhemies! Haluan sanoa vielä lopuksi sen, että kun kuluttajat arvostavat suomalaista
ruokaa, niin on tärkeää, että pakkausmerkinnät ovat riittävän selkeitä, niin että kuluttajat
näkevät, mikä on todella suomalaista tuotetta. Tässä on varmasti parantamisen varaa, mut-
ta tämä on hyvä asia, että ravintolaruuan alkuperä selviää jatkossa paremmin, ja hienoa,
että on saatu eteenpäin tämä asia, joka palvelee kuluttajien etua erityisesti.

14.52 Ritva Elomaa ps: Arvoisa puhemies! Suomen maatalous on ajautunut kovaan ah-
dinkoon. Tilojen kannattavuus on koetuksella. Tilanteen korjaaminen vaatii tuntuvia toi-
menpiteitä nopealla aikataululla, muuten tuhannet tilat uhkaavat ajautua vararikkoon, mikä
olisi valtaisa isku kotimaiselle elintarviketuotannolle, ja tämä vaikuttaisi olennaisesti myös
huoltovarmuuteemme. Taloudelliset seuraukset olisivat myös tuntuvat. Elintarvikeketjun
kymmenettuhannet työpaikat olisivat myös vaarassa, jos tilojen massaromahdus alkaisi.
Suomalainen ruuantuotanto työllistää välillisesti noin 300 000 kansalaista. Rantakangas
otti myös tämän työllisyysaspektin huomioon äskeisessä puheenvuorossaan.

Suomen on tuettava maanviljelystä itse. EU:n tuki ei ole riittävä. Tämä on seurausta ai-
kanaan neuvotelluista ehdoista. Nyt niitetään vanhojen neuvottelutulosten satoa. Hallitus
laittoi satovahinkoihin ja kannattavuusongelmiin 86 miljoonaa euroa. Me perussuomalai-
set ehdotimme varjobudjetissamme viime syksynä satovahinkojen korvausjärjestelmään
50 miljoonaa lisää. [Jari Myllykoski: Mitä edellisvuonna?] Samoin ehdotimme lomitusjär-
jestelmän turvaamiseksi 10 miljoonan euron lisäpottia. 

Tämä hallituksen esitys on aiheellinen maanviljelijöiden hankalan tilanteen takia. On
hyvä, että Maatalouden Kehittämisrahastosta myönnettäisiin valtiontakauksia maksuval-
miuslainoille. Tällä parannettaisiin maatilojen maksuvalmiutta tilanteessa, jossa toimin-
taympäristön muutokset tai poikkeukselliset sääolot ovat tehneet hallaa tilojen taloudelle.

Arvoisa puhemies! Perussuomalaiset kannattavat kaikkia toimia, joilla voidaan helpot-
taa suomalaisten maanviljelijöiden suurta ahdinkoa. Mielestämme valtion tulisi turvata eri
toimin maataloutta, alkutuotantoa, nykyistä enemmän. Kuten edustaja Kankaanniemi tote-
si puheessaan, tuottajien osuus eli alkutuotannon osuus on minimaalinen ruuan tuottami-
sessa. Kauppa ja teollisuus vievät valtaosan. Nyt tässä asiassa on tultu tien päähän. Tämä ei
enää ole kestävää toimintaa. 

Me kaikki suomalaiset haluamme varmasti, että saamme tulevaisuudessakin puhdasta,
kotimaista, turvallista ruokaa, jossa on myös eläinten hyvinvointi otettu huomioon. Tämän
vuoksi tuottajien ahdinkoon olisi pureuduttava niin, että ruuantuotanto ja viljelijät saisivat
tulevaisuudessakin harjoittaa ammattiaan ja ruuantuotannon suhteen ei tulisi katastrofia.
— Kiitos.

14.56 Eero Reijonen kesk: Arvoisa rouva puhemies! Aivan aluksi haluan kiittää ministe-
ri Leppää ja Sipilän hallitusta siitä, että he ovat puuttuneet maatalouden kannattavuuson-
gelmaan, ja on tärkeätä, että nyt tämä tuodaan meille eduskuntaan käsiteltäväksi.
13



Pöytäkirjan asiakohta PTK 141/2018 vp
Ukrainan kriisin jälkeen — kaikki tiedämme sen, että se johti tapahtumiin, joiden takia
tuottajahintojen kehitys on ollut varsin kehnoa viime vuosina samanaikaisesti, kun tuotan-
topanokset ovat kasvaneet merkittävästi, muun muassa energian ja sähkön hinnat ovat
nousseet. Se on vaikuttanut kannattavuuteen myöskin erittäin paljon, ja myös, niin kuin hy-
vin tiedämme, parina viime syksynä ja kesänä satotoiveet ovat olleet varsin heikot ja sato-
tasot ovat romahtaneet merkittävästi.

Tämä hallituksen esityshän, joka on nyt tuotu tänne eduskuntaan käsittelyyn, tavallaan
johtaa siihen, että nyt pikavipeistä — tässäkin salissa on pikavipeistä keskusteltu paljon —
päästäisiin eroon. Tulee selkeästi uusi instrumentti, jolla sitten valtiontakauksen kautta
voidaan saada asioita vähän paremmin hallintaan, ja kun aikaa on viisi vuotta, niin myös
tämä siirtymäaika mahdollistaa sen, että sinä aikana voidaan sitten rahoituskuviota miettiä
vähän tarkemmin. Eli sinänsä erittäin, erittäin hieno asia.

Itse toivon tietysti, kun tämä ely-keskuksen kautta haetaan, että sinne on riittävän sel-
keät hakuohjeet luotu ja ei tehdä hausta byrokraattista, ja se on minusta äärettömän tärkeä
asia. Ja totta kai tällä on myös huoltovarmuuteen erittäin iso merkitys. Me kaikki haluam-
me puhdasta kotimaista ruokaa. Sitä ei tule mistään muualta kuin maatiloilta, ja suomalais-
ten tuottajien rooli on erittäin merkittävässä asemassa.

Täällä on myös biokaasu nostettu esille. Itse kuulun myös niihin, että biokaasua voitai-
siin lisää käyttää. Se olisi merkittävä asia, ja saataisiin energiapuolellakin oikeansuuntaisia
ratkaisuja. 

14.58 Hannu Hoskonen kesk: Arvoisa rouva puhemies! Tämä hallituksen esitys, joka on
nyt lähetekeskustelussa, on äärimmäisen hyvä ja kannatettava. Toivon sille nopeaa käsit-
telyä ja uskon, että koko Suomen eduskunta on tämän esityksen takana. 

On syytä kuitenkin muistaa se tosiasia, että tämä on vain hyvin, hyvin pieni kädenojen-
nus siihen vaikeaan tilanteeseen, johon suomalaiset maanviljelijät ovat joutuneet. Kahden
katovuoden jälkeen, kun 2017 ja 2018 valtavat satomenetykset syntyivät luonnonolosuh-
teiden takia, tilojen maksuvalmiustilanne on aivan katastrofaalinen. Tämän takia eduskun-
ta reagoi tähän ihan oikein, mutta nämä toimenpiteet toki ovat pieniä, mutta oikeansuun-
taisia onneksi. 

Kun katsotaan suomalaisten maatilojen tämänhetkistä tilannetta, se on esimerkiksi
markkinoiden suhteen todella ongelmallinen. Ajatelkaa maidontuotantoa ja yleensä ruuan-
tuotantoa, raaka-aineiden hintoja markkinoilla: ruokaa on halpuutettu kaikilla mahdollisil-
la keinoilla, ja kaikissa näissä vaihtoehdoissa tuottaja on ollut sen todellisen laskun mak-
saja. Onhan se aika häpeällistä, että tällaisessa valtiossa, joka on täällä pohjoisessa 60. le-
veyspiirin pohjoispuolella, meillä se ryhmä ihmisiä, maanviljelijät, jotka takaavat meille
puhtaan ruuan ja sen, että täällä voimme turvallisesti elää myös tulevina vuosikymmeninä,
on joutunut tällaiseen tilanteeseen markkinavoimien edessä. Sitten eduskunta on parhaan-
sa mukaan yrittänyt tätä tilannetta korjata. Niin pitääkin, mutta tässä on päästävä kestäviin
ratkaisuihin niin, että maatalouden kannattavuus pystytään turvaamaan ja suomalainen
ruuantuotanto samalla turvataan. 

On syytä muistaa, että meillä on elintarvikeketjussa noin 300 000 työpaikkaa. Se ei ole
pieni asia tälle kansakunnalle. Kysymys on bruttokansantuotteesta talousmielessä, kansan-
terveydestä ehdottomasti mitä suurimmassa määrin. Kun syömme puhdasta ruokaa, toden-
näköisyys erilaisiin sairauksiin varmasti pienenee. Vai onko meidän vaihtoehtomme sit-
ten, niin kuin edustaja Kalmari mainitsi, Keski-Euroopasta tuotu ruoka, joka ei välttämättä
14



Pöytäkirjan asiakohta PTK 141/2018 vp
ole puhdasta? Kuten edustaja Kalmari mainitsi puheenvuorossaan, niin siellä voi todella
kaupasta, kun ostaa jonkun ruokatuotteen, saada itselleen melkein mitä tahansa. Näin ol-
len, kun kuitenkin siinä samassa kaupassa on suomalaista puhdasta ruokaa, tässäkin meillä
suomalaisilla itsellämme olisi semmoinen synkkä itsetarkastelun paikka, että mitä me to-
della haluamme suomalaiselle maataloudelle ja puhtaalle suomalaiselle ruualle. 

Nämä 300 000 työpaikkaa, jotka elintarviketuotannossa ovat, ovat meille myös sen taut-
ta tärkeitä, että pystymme sanomaan eteenpäin, että me itse tuotamme omat ruokamme.
Kun katsoo maailman tilannetta Suomen rajojen ulkopuolella, ei voi välttyä vaikutelmalta,
että siellä on menossa jonkunasteinen pieni kriisi koko ajan. Kansakunnan halvin henkiva-
kuutus on oma elintarviketuotanto, joka toteutetaan perheviljelmillä eri puolilla Suomea,
hajautetulla mallilla. 

Ja lopuksi, arvoisa puhemies, on syytä muistaa, että viime talvisodan aikana ja jatkoso-
dan aikana Suomen kansan paras henkivakuutus [Puhemies koputtaa] oli se, että meillä oli
oma ruuantuotanto, joka takasi meille erittäin puhtaan ruuan kaikkialla maassa. 

15.02 Sari Essayah kd: Arvoisa rouva puhemies! Täällä on todellakin useassa puheen-
vuorossa oltu tyytyväisiä siihen, että hallitus osana tätä kuivuuspakettia toi tämän maksu-
valmiuslainojen valtiontakauksen. Ja niin kuin myös on todettu, tämä tietenkin on vain tä-
män hetken apu näille tiloille, jotka ovat erittäin suurissa vaikeuksissa maksuvalmiutensa
takia: kymmenisen prosenttia tiloista on todellakin ihan konkurssin partaalla.

Luin tuossa joku aika sitten Maaseudun Tulevaisuudesta, kuinka suuri joukko on myös
niitä tiloja, joissa vuoden jälkeen, sitten kun tehdään tilinpäätöstä, on todettava, että eipä
tästä työstä oikeastaan jäänyt tuottajalle varsinaisesti palkkaa, että juuri ja juuri saatiin sit-
ten niillä tuloilla peitettyä kulut. Ja tietenkin, silloin jos ajatellaan pidemmällä tähtäimellä
sen maanviljelyksen jatkamista, niin kyllähän se pistää kysymään, onko tässä sitten muuta
iloa kuin olla ikään kuin mukana siinä tärkeässä elinkeinossa — mutta varsinaisesti siitä ei
meinaa leipää enää itselleen eikä perheelleen saada.

Tosiaankin kristillisdemokraatit omassa vaihtoehdossaan viime syksynä toivat esille
sen, että meidän olisi silloin jo pitänyt pystyä vastaamaan tähän kuivuuteen ja näihin vaih-
televiin luonnonolosuhteisiin 100 miljoonan paketilla. Ymmärrämme sen, että pidemmäl-
lä aikavälillä tuottajahintojen alhainen taso on saatava nostettua ja tosiaan myöskin tämän
ruokaketjun tuloksen oikeudenmukaisempi jakautuminen on saatava varmistettua.

Tällä hallituskaudella on nimitetty, ihan vasta, nyt tämä ruokavaltuutettu, ja se on sinäl-
länsä ihan tärkeää, että hän pystyisi riippumattomana toimijana tarkastelemaan esimerkik-
si tätä tulonjakovaikutusta. 

Ja toki on tietenkin tärkeää, että on pyritty vaikuttamaan näillä hätäapupaketeilla, mutta
pidemmän aikavälin ratkaisuna meidän pitäisi pystyä tarkastelemaan sitä, millä tuottaja-
hintoihin ja siihen oikeudenmukaiseen jakautumiseen pystyttäisiin vaikuttamaan. Tälle
kaudelle on sattunut näitten tuottajahintojen suhteen paitsi yleinen maailmanmarkkinahin-
tojen laskeminen myös tietenkin maitokiintiöitten purkautuminen tuolla EU-tasolla, ja
myöskin sitten nämä Ukrainan kriisin vaikutukset ovat olleet nimenomaan maatalouden
maksettavana.

Maataloudella on työllistävä vaikutus, paikallisesti se voi olla hyvinkin suuri. Esimer-
kiksi omalla kotiseudullani — koska maidonjalostusteollisuutta on siellä — työpaikkoja
liitännäisineen on lähestulkoon 1 500, kun otetaan kaikki koneyrittäjät ja vastaavat huo-
15



Pöytäkirjan asiakohta PTK 141/2018 vp
mioon, joten sillä on pienelle kunnalle hyvin suuri merkitys. Siinä mielessä ei voi unohtaa
myöskään tätä maatalouden alueellisesti tärkeää työllistävää vaikutusta.

Arvoisa rouva puhemies! Ehkä hivenen kuuntelin edustaja Kankaanniemen puheenvuo-
roa sillä korvalla, että oli hyvä, että kerrattiin niitä menneitä mutta minusta tuntuu, että
nämä asiat, mitä hän toi esille, eivät kuitenkaan ehkä ihan tässä tämän päivän maailmassa
toimi, [Puhemies koputtaa] koska kyllähän tällä hetkellä koko Eurooppa miettii, millä ta-
valla me eurooppalaiset [Puhemies koputtaa] pystymme maanviljelyksessä muuta maail-
maa vastaan pärjäämään, [Puhemies: Aika!] niin että tässä ei ole enää kysymys pelkästään
EU:n sisällä käytävästä väännöstä. [Toimi Kankaanniemi: Ei pidä antautua!]

15.05 Jari Myllykoski vas: Arvoisa rouva puhemies! Palaamatta suuresti edustaja Kan-
kaanniemen historiankäsittelyyn on ollut harvinaisen hyvä kuulla sitä keskustelua, että nyt
mennään eteenpäin. Sitä me tarvitsemme.

Ja kun tässä nyt voi vähän ryöstää keskustelun puitteissa: Meidän pitää oikeasti kehittää
meidän omaa elinkeinoelämää ja maataloustuottajien vientiteollisuutta, mikä tarkoittaa sit-
ten sitä, että kotimaan elintarvikkeitten hinnat nousevat. Me olemme erittäin potentiaali-
nen vientimaa, meiltä halutaan puhtaita tuotteita. Meillä on erittäin hyvä markkinamahdol-
lisuus ympäri Eurooppaa, Aasiaa, joita nyt tämä hallitus on kyllä aika hyvin pystynyt avaa-
maan niin siipikarjan kuin sianlihankin kautta. Kiitos niistä ponnisteluista kansliapäälliköl-
le ja ministerille.

Mutta kyllä meidän pitää nähdä se, että ei meidän pidä ryhtyä täällä muistelemaan van-
hoja, vaan meidän on aidosti ruvettava keskustelemaan siitä, kuinka hoidamme sen, että
meidän omavaraisuutemme elintarviketuotannossa voidaan turvata siten, että jokaisella
suomalaisella on mahdollisuus saada puhtaita suomalaisia elintarvikkeita. Ja tämä hallituk-
sen esitys on yksi askel siinä, että täältä vasemmistosta, oppositiosta, on pakko sanoa, että
tämä oli oikea teko ja sitä pitää kannattaa.

Siitä, mitä tapahtuu jatkossa: Tämä ei ole, niin kuin edustaja Laukkanen sanoi, mikään
välivaihe. Tämä on tähän kriisiin, mikä nyt oli. Me olemme kokeneet kaksi kriisiä — toi-
nen kosteus ja toinen kuivuus. Ja nyt tehtiin tämä.

Haluan kuitenkin teroittaa sitä, että jos puhutaan siitä, kuinka rahoja annetaan, niin pitää
muistaa ympäristö. Emme voi mennä sillä tavoin, että tällä samalla kaavalla emme mah-
dollistaisi niitä toimijoita, jotka käyttävät uusiutuvaa energiaa, niin että he eivät olisi sa-
massa asemassa kuin ne, jotka käyttävät fossiilisia polttoaineita. Meillä on myös maatalou-
dessa hyviä toimijoita, jotka itse asiassa mahdollistavat sen, että heille pitäisi antaa tämä
samanlainen mahdollisuus, mikä edellisvuonna tehtiin, mutta he uusiutuvan energian käy-
tön vuoksi olivat syrjässä siitä, että märkää viljaa kuivattiin. Tähän pitää saada nyt pitkä-
jänteinen näkökanta.

15.08 Toimi Kankaanniemi ps: Arvoisa rouva puhemies! Historia on erittäin tärkeä op-
piaine koulussa, ja se on erittäin tärkeää myös tässä salissa, että katsotaan vähän pitemmäl-
lä tähtäyksellä, mikä on yhteiskunnallinen kehitys eri sektoreilla ja kokonaisuutena.

Itse satuin olemaan, kun tänne tulin vuonna 87, seuraamassa sitä järjestelmää, joka oli
silloin. Muun muassa valtiovarainministeri Liikanen taisteli mukavasti ja kiitosta ansaiten
maatalouden puolesta — ei ehkä nyt voi sanoa, että taisteli, mutta sopi [Timo Harakan vä-
lihuuto] tuottajajärjestöjen kanssa tästä maatalouden tulosta silloisen tulolain mukaisesti.
16



Pöytäkirjan asiakohta PTK 141/2018 vp
Olin myös EU-jäsenyysneuvotteluja johtaneen ministeriryhmän jäsen, ja tiedän hyvin
tarkkaan ja pääsin seuraamaan sisäpiirissä, miten ne neuvottelut sujuivat ja mikä oli sitten
se lopputulos. EU-jäsenyys saatiin läpi tässä salissa ja kansanäänestyksessä sillä perusteel-
la, että Ahon hallitus laati kansallisen tukipaketin maatalouden ahdingon helpottamiseksi,
ja tuohon varattiin se 750 miljoonaa markkaa. Keskustalla oli 8 ministeriä, kokoomuksella
6 ja Ruotsalaisella kansanpuolueella 2, eli voimasuhteet olivat 8—8 hallituksen sisässä.
Keskusta tarvitsi välttämättä tukipaketin. Kokoomus ja RKP vastustivat sitä, koska näki-
vät tai pelkäsivät, että se kaataa EU-jäsenyyden, se oli heille kaikkein tärkein asia. Olin
vaa’ankielenä ja kallistuin suomalaisen maatalouden ja maanviljelijän puolelle, ja niin rat-
kesi se kisa, ja luotiin, laadittiin tämä tukipaketti.

Heti sitten kun vaalit tulivat muutaman kuukauden kuluttua jäsenyyden alkamisen jäl-
keen, niin Lipposen, Sauli Niinistön, Claes Anderssonin, Pekka Haaviston ja Ole Norrbac-
kin toimesta — kokoomus ja RKP olivat siis mukana — tuo paketti romutettiin, rahat otet-
tiin pois, ja niin sitten alkoi maatalouden alasajo, joka on sitten jatkunut seitsemän vuoden
välein käydyissä neuvotteluissa maatalouden tuista, ja Suomi on hävinnyt joka kerta. Ja nyt
on seuraavat käynnistymässä, ja pohjaehdotus komissiolta on noin 20 prosentin leikkaus
maataloustukiin. Tässä tilanteessa, missä maatalous Suomessa on, 20 prosentin leikkaus on
kohtalokas, ja tästä kannan syvää huolta.

Sitten ovat nämä tekijät, jotka täällä on tuotu esille: sade, kuivuus, Venäjä-pakotteet ja
vastapakotteet ja niin edelleen — eli se on todella vakava tilanne tulevaisuuteen nähden.
[Ritva Elomaa: Tärkeää tietoa!— Timo Harakka: Tämänkö takia historianopetus on vapaa-
ehtoista nykyisin?] Tällä hetkellä viljelijät ovat näiden kahden... [Puhemies koputtaa] —
Jatkan tuolla pöntössä. 

Toinen varapuhemies Tuula Haatainen:  Olkaa hyvä. [Puhuja siirtyy puhujakorokkeel-
le]

  Arvoisa puhemies! Tällä hetkellä siis katsotaan tulevaisuuteen siitä lähtökohdasta, että
meillä maatalous on suurelta osin syvässä kriisissä kahden katovuoden jälkeen. Tätä esi-
tystä tarvitaan tietysti tähän kriisiin. Kannatamme sitä. Mutta se ei valitettavasti ratkaise
niitä maatalouden peruskysymyksiä, joita ovat nämä: Onko meillä muutaman vuoden ku-
luttua puhdasta kotimaista ruokaa? Onko sen tuottajia? Onko meillä ne 300 000 työpaik-
kaa, jotka tässä ketjussa ovat tällä hetkellä? Onko meillä omavaraisuus elintarviketalou-
dessa? Onko meillä huoltovarmuus? Onko meidän maaseutumme asuttuna edes sen verran
kuin nyt tämän rajun keskittämisen jälkeen, mitä nyt on menossa? Nämä ovat isoja yhteis-
kunnallisia kysymyksiä. Meidän jokaisen pitää olla tästä äärimmäisen huolissamme. [Ola-
vi Ala-Nissilä: Me ollaan!] 

Tuleva hallitus, mikä se sitten onkin — näyttää vähän siltä, että nykyinen johtava halli-
tuspuolue ei välttämättä ole seuraavassa hallituksessa — saa syliinsä EU-kehysneuvottelut
ja koko tämän kriisipaketin, [Timo Harakan välihuuto] mikä nyt sitten on tarpeen. Ja siitä
olen huolissani, kannetaanko silloin huolta tästä tilanteesta.

En usko, että S- ja K-ryhmä ja Suomen teollisuus vapaaehtoisesti luopuvat osuudestaan.
Sen verran ahneita siellä ollaan — anteeksi vaan tuo sana. Sen tähden tarvitaan voimakkai-
ta toimenpiteitä. En tiedä, onko mahdollista säätää elintarvikeketjun tulolaki, jolla viljeli-
jöille taataan osuus, niin kuin täällä ovat kaikki sanoneet, että pitää saada. Pitää ja pitää,
mutta ei sittenkään. Joku keino — teillä ei ole mitään keinoa, ei oikealta vasemmalle. Ja on
17



Pöytäkirjan asiakohta PTK 141/2018 vp
kysymys viljelijöiden ja Suomen kansan turvallisuudesta. [Timo Harakka pyytää vastaus-
puheenvuoroa]

Toinen varapuhemies Tuula Haatainen: Pysytään puhujalistassa. 

15.13 Pertti Hakanen kesk: Arvoisa rouva puhemies! Täällä on käyty laajaa, hyvää kes-
kustelua — pääosin myöskin maataloutta ja ruuantuotantoa tukevaa ja ongelmia esiin nos-
tavaa. Tämä hallituksen esitys on nyt nimenomaan kuivuuspaketin osa, ja se ei ole mikään
sellainen tukimuoto, jolla voitaisiin turvata muita kuin nyt tämän kevään tuotantopanosten
maksuvalmius tiloille, jotta se viljely voi siellä tiloilla jatkua.

Ja totta kai me kaikki allekirjoitamme sen, mitä myöskin ministeri tuossa äsken esitte-
lypuheenvuorossa sanoi, että peruskannattavuuteen pitää meidän panostaa. Markkinoilta
pitää saada euroja, ja näistä kriisipaketeista meidän pitää pystyä pääsemään irti, ja se on
myöskin muun muassa täällä tullut vasemmalta oikealle kaikissa puheenvuoroissa esille,
että me tällä yhteisellä tavoitteella voimme myöskin tässä eduskunnassa nämä lähiviikot
vielä tehdä töitä. Ja toivon, että myöskin eduskuntavaalikeskusteluissa tämä peruskannat-
tavuus tulee vahvasti esille.

Tässä muutamia asioita, joita on sivuttu, on myös se, että pääomituksen vakuus tulee nyt
Makerasta, ja kun muistellaan tämän hallituskauden alkua, niin edellisellä vaalikaudella
Maaseudun kehittämisrahastoa ei oltu pääomistettu. Tämä hallitus pääomitti sitä merkittä-
västi, ja me näemme nyt, kuinka meidän pitäisi saada tämä maatalouden investointielvytys
liikkeelle, jotta me voisimme turvata tuotantoa myöskin jatkossa. Tässä on yksi iso haaste
tulevalle keväälle.

Täällä myöskin muistellaan paljon vanhoja maatalouspolitiikan vaiheita — edustaja
Kankaanniemi äsken kahdessakin puheenvuorossa sitä EU:hun liittymistä ja sen jälkeistä
aikaa. On oikeastaan kyllä hyvä välillä myöskin nostaa mielikuviin, mitä silloin on tapah-
tunut ja minkälaisella maatalouspakettijärjestelmällä me olemme silloin lähteneet liikkeel-
le. Ja täytyy kyllä myöntää, että meillä on myöskin iso haaste nyt uudessa maatalouspoli-
tiikan uudistamisessa — tulevan syksynkin aikana, kun Suomi on EU:n puheenjohtajamaa-
na — turvata tämän kotimaisen ruuantuotannon laajuus niin etelästä pohjoiseen kuin idäs-
tä länteen. Ja, arvoisat kollegat, siinä me olemme oikeasti myös siinä tilanteessa, jossa mei-
dän pitää huomioida yksittäiset haasteet, ettei meille käy niin, että meiltä poistuu AB-
alueelta kotimainen kotieläintuotanto kohti C-aluetta pohjoiseen. Meidän pitää pystyä tur-
vaamaan sillä tavalla, että meillä nuoret viljelijät voivat uskoa ja luottaa siihen, että myös-
kin AB-alueella kotieläintuotantoa voidaan vielä harjoittaa.

Tässä on vahvoja esimerkkejä: 141-tuki, joka aikoinaan neuvoteltiin, oli siirtymäkau-
den tuki, josta ei tänä päivänä ole kuin pieniä häntiä. Tänä vuonna maksetaan noin 6 mil-
joonaa sitä rahaa, jolloin me olemme menettämässä sitä kansallisen tuen osuutta. Muun
muassa tuotantoon sidottu tuki oli tälle ohjelmakaudelle neuvoteltu erityisen hyvin, ja
minä toivon, että myöskin tulevalle ohjelmakaudelle siinä onnistutaan. Siltä osin meillä on
siis paljon haasteita tulevalle ohjelmakaudelle.

Lisäksi meillä on haasteita myöskin tässä: Me puhumme kaiken aikaa, miten me pys-
tymme tuotantopanokset hankkimaan kevääksi tämän hyvän hallituksen esityksen turvin
monellakin tilalla, mutta meillä on siellä myöskin ihan tukipolitiikassa isoja haasteita tule-
valle vuodelle 20. Elikkä meidän pitää myöskin uskaltaa kevään aikana ottaa vastuu, arvoi-
sat kollegat, siitä, oli puolue mikä tahansa, [Puhemies koputtaa] että me varmasti hoidam-
18



Pöytäkirjan asiakohta PTK 141/2018 vp
me [Puhemies: Aika!] tuon vastuun siitä, että myöskin ympäristökorvausrahat löytyvät
vuodelle 20.

Toinen varapuhemies Tuula Haatainen:  Edustaja, jos haluatte jatkaa, pöntöstä voi jat-
kaa puheenvuoroa, kun se on 3 minuuttiin rajattu paikalta. — Olkaa hyvä. [Puhuja siirtyy
puhujakorokkeelle]

Arvoisa rouva puhemies! Jatkan täältä vielä hetken aikaa ajatuksia, joita tuossa vähän
avasin. Lisään vielä myöskin siltä osin, että kun me nimenomaan puhumme haasteista tänä
päivänä ja haasteita on myöskin tulevaisuuteen, niin en voi olla tosiaan mainitsematta sitä
vuoden 20 ympäristökorvauksen rahoitusvajetta, josta toivon, että myöskin kaikki nykyi-
set eduskuntaryhmät ottavat sen vastuulleen niin, että uskalletaan puhua tästä haasteesta
eduskuntavaalien aikaan niin, että kannamme myös sen vastuun, [Olavi Ala-Nissilä: 60
miljoonaa!] että se noin 70—90 miljoonaa rahoitusta löytyy vuodelle 20 ympäristökorva-
ukseen. Ja tätä rahaa ei ole mihinkään etukäteen hävitetty, vaan viljelijät ovat sitoutuneet
vahvasti ympäristökorvauksen toimenpiteisiin. Siltä osin arvio meni alkuvuosina vähän
pieleen, ja nyt sitä rahaa ei sitten enää viimeiselle vuodelle ole maksaa. Tämä pitää siis tur-
vata ensi kevään hallitusneuvotteluissa.

Täällä on paljon puhuttu myöskin siitä vientipotentiaalista — edustaja Myllykoski otti
sen aidosti ja hienosti esille — mikä meillä kotimaisella ruualla on. Myöskin se meidän pi-
tää arvostaa tänä päivänä isompaan osaan kuin julkisuudessa monta kertaa arvostetaan.
Vaikka Venäjän vastapakotteet syntyivät ja meidän vientimme pysähtyi, me olemme nyt
ylittäneet elintarvikeviennissä sen rajan, joka oli silloin, kun Venäjälle vietiin. Elikkä me
olemme nyt kovaa kiriä pitäneet, kiitos nykyisen hallituksen, kiitos nykyisten ministerei-
den, että me olemme saavuttaneet sen viennin muilla tuotteilla muihin maihin. Muun
muassa viimeksi tuli kalan vientilupa Kiinaan, lihaa viedään Kiinaan. Me olemme nyt
päässeet niistä määristä jo huomattavasti parempaan asentoon. Siitä huolimatta meidän pi-
tää jatkaa tätä viennin arvon lisäämistä. Ja tuosta Venäjän-pakotteiden ajasta ei kukaan tie-
dä, koska sinne taas maitotuotteita ja lihaa voidaan viedä. [Toimi Kankaanniemi: Ne on
hankkinu muualta jo!]

Arvoisa puhemies! Ruokavaltuutetusta, jonka tehtävä tällä hetkellä on auki, minä toi-
von, että tässä tehtävässä oikeasti ollaan nyt myöskin niin kaupan, teollisuuden kuin alku-
tuotannon osalta aika herkällä korvalla tulevaisuudessa. Ei ole kyse siitä, että tulee mikään
poliisi toimimaan, vaan jos toimitaan reilusti ja rehdisti, niin ei näitä sopimuksia tarvitse
paljon ruokavaltuutetun katsoa. Mutta jos tulee epäilyksiä ja joku osapuoli kokee, että hä-
nen oikeuksiaan poljetaan, niin silloin tälle valtuutetulle tulee merkittävä rooli.

Arvoisa rouva puhemies! Tämä keskustelu laajenee aika paljon tästä itse hallituksen esi-
tyksestä, mutta minun mielestäni on äärimmäisen arvokasta puhetta, että me puhumme
täällä laajasti maatalouden tulevaisuudesta ja katsomme pitkälle tulevaisuuteen. [Toimi
Kankaanniemi: Aivan liian vähän puhutaan!]

15.20 Markku Eestilä kok: Arvoisa rouva puhemies! Tästä edustaja Hakasen hyvästä pu-
heenvuorosta voi hyvin jatkaa.

Kyllä tämä maatalouden kannattavuus on sillä tavalla hieman vaikeaselkoinen yhtäkkiä
hahmottaa. Kun ajattelemme esimerkiksi Manner-Suomen maaseudun kehittämisohjel-
maa 2014—2020, niin kokonaispaketti on 8,3 miljardia, eli kyllä maatalouden ympärillä,
19



Pöytäkirjan asiakohta PTK 141/2018 vp
neuvonnassa ja monessa muussa, pyörii paljon rahaa, mutta ongelma on, että viljelijälle ne
monesti ovat läpikulkueriä ja heidän oma hyvinvointinsa on tässä isossa kuvassa jäänyt vii-
me vuosina hieman matalammalle tasolle. Se on täysin ymmärrettävä asia, ja me tiedäm-
me, mikä siellä on oman pääoman kannattavuus ollut. Vaikka tämä hallituksen paketti on
erinomainen ja kannatettava, niin siitä huolimatta meidän pitää tunnistaa se, että maatalou-
desta ei voi aina sanoa, että maataloudella menee huonosti ja kannattavuus on heikko, kos-
ka siellä on hyvin monenlaisia tiloja. Samalla toimialalla, esimerkiksi liha- tai maitopuo-
lella, jotkut pärjäävät hyvin ja sitten on tiloja, joiden kannattavuus on todella heikko — sa-
manlaisia tiloja, volyymi suurin piirtein sama. Sieltä taustalta löytyy monia pääomahuol-
toon liittyviä tekijöitä: meillä on investointituet, ovatko ne sitten viime kädessä kohdistu-
neet aina oikein, mikä hintataso investoinneilla on ollut. Nämä historialliset seikat eivät ole
niin yksinkertaisia, että miksi tähän on tultu.

Ja kun tietenkin meidän pitää arvioida tulevaisuutta, niin kyllä minä näkisin keskeisenä
seikkana, että nämä investoinnit toteutetaan tarkoituksenmukaisella tavalla, niissä pyri-
tään tietyllä tavalla keveyteen ja me kiinnitämme huomiota siihen kulurakenteeseen, mikä
maatiloilla tänä päivän on. Kyllähän me kaikki tiedämme, että energian hinta on noussut.
On helppo nostaa niitä hintoja, mutta mitä se siellä loppupäässä aiheuttaa? Miksi kiinteis-
tövero on maatilojen tuotantorakennuksilla noin korkea? Miksi lupa- ja valvontamaksut
ovat korkeita? Kaikki nämä aiheuttavat kumulatiivisesti tilanteen, jossa kassavirta, joka
määräytyy kansainvälisesti, ei enää riitä antamaan viljelijälle sitä toimeentuloa, mikä pitäi-
si. Kaikkein pahinta tässä on se, että jos nuorilta loppuu tulevaisuudenusko, niin silloin ta-
vallaan pitkällä aikajänteellä tilojen lukumäärä menee niin pieneksi, että elintarviketeolli-
suusinvestoinnit, mitä esimerkiksi Ylä-Savoon on Lapinlahdelle Valion toimesta merkittä-
västi tehty, alkavat vaarantua. Sen takia tämä on kansallinen kysymys, ja minun mielestäni
tämä keskustelu on hyvä. Täällä kaikki puolueet alkavat olla kotimaisen elintarviketeolli-
suuden ja maatalouden puolella, koska kaikki me tiedämme, että epävarmassa nykymaail-
massa saattaa tulla tilanne, jossa joudutaan todellisiin ongelmiin, jos me kuvittelemme, että
voisimme vain viennin varassa elää.

Arvoisa rouva puhemies! Itse nostaisin vielä yhden asian esille. Se on tämä elintarvikea-
lan pienyritykset. Meidän lainsäädäntömme on rakennettu aika pitkälle sen nojaan, että
nämä suuret toimijat pystyvät toimimaan ja heidän kilpailukykynsä on turvattu. Mutta ihan
samalla tavalla kuin muuallakin pienyrityksiä on tulossa elintarvikealalle. Me tiedämme
sen, että heille on [Puhemies koputtaa] yksi merkittävä ongelma juuri se... — Arvoisa pu-
hemies, minä tulen sinne pönttöön. [Puhuja siirtyy puhujakorokkeelle — Ben Zyskowicz:
Ymmärsitte koputuksen väärin!]

Toinen varapuhemies Tuula Haatainen: Olkaa hyvä, täältä voi jatkaa.

Arvoisa puhemies! Näkyy menevän tänä päivänä nämä puheet vähän pitkäksi. En tiedä,
mikä mahtaa olla syynä.

Näitä elintarvikealan pienyrityksiä meidän täytyisi tässäkin talossa tarkkaan miettiä.
Siellä on tulossa startup-yrityksiä, ja niin kuin me tiedämme, elintarvikeala on semmoinen
— ja koko ruoka — tänä päivänä, että se on kaikkea ja monta kertaa muuta kuin pelkkää
syömistä. Se liittyy meidän tulevaan uuteen kulttuuriimme, missä halutaan nauttia, ja var-
sinkin nuoret tekevät ruokaa ja haluavat puhtaita elintarvikkeita ja tehdä itse omin käsin.
20



Pöytäkirjan asiakohta PTK 141/2018 vp
Silloin korostuu se, että meille tarjotaan erilaisia tuotteita, erilaisia maustettuja tuotteita ja
kaikkea, mitä vain innovaatiot tuovat tullessaan.

Mutta kun tämmöinen pieni yritys lähtee, niin tulee heti lupamaksuja. Esimerkiksi pien-
ten yritysten teurastamoitten lupamaksut saattavat olla nelinkertaisia, jos ajatellaan eläi-
nyksikköä tai kiloja kohti, kuin ne ovat sitten isommilla toimijoilla. Kansainvälisesti aja-
tellen, jos vientiä ajatellaan, nämä lihantarkastusmaksut saattavat olla kahdeksankertaisia.
Näin meille ainakin asiantuntijoitten suulla on esitetty. Silloin meistä jokainen oivaltaa,
että ei tämä kovin paljon ole pienyrittäjyyden tukemista, niin että kyllä meidän täytyy ava-
ta lainsäädäntöä siltä osin, että valvonta on riskiperusteista ja kohdistuu sinne, missä ole-
tettava riski on iso. Minä ymmärrän sen, että valvonnan maksut pitää kattaa asiakkailta pe-
rityillä maksuilla, mutta jossakin sen rajan pitää olla tässäkin suhteessa. Meidän tässä ta-
lossa pitää miettiä, että sehän on parhainta pk-yritysten ja pienyrittäjyyden tukemista, kun
me pienennämme ne maksut mahdollisimman pieniksi, jotta nämä pääsevät hengittämään
ja pääsevät pikkuhiljaa kehittymään.

Näillä ajatuksilla, arvoisa puhemies, haluan itse tuoda oman korteni kekoon siihen kes-
kusteluun, mitä eduskunta käy maatalouden kannattavuuden parantamiseksi, ja antamalla
sen signaalin, että nuorten kannattaa ilman muuta investointeja jatkaa maatalousalalla, sil-
lä kun porukka maapallolla lisääntyy, niin varmasti ruuankulutus ei vähene.

15.26 Eero Lehti kok: Arvoisa rouva puhemies! Taidan toista kertaa puhua maataloudes-
ta, ja syykin on sama, koska olen seurannut vaimoni kotitilan vaiheita 51 vuotta. Silloin,
kun olimme kihloissa, tilalla oli sata hehtaaria peltoa ja parikymmentä nautaa. Tällä het-
kellä taitaa peltoa olla kaksi- ja puolisataa hehtaaria, ja ensimmäistäkään nautaa ei ole näh-
ty vähään aikaan, mutta hevosia sitäkin enemmän, tosin vain ratsastuskäytössä. 

Siviilityön kautta olen joutunut maataloustuotteiden kehittämisen kanssa yli 40 vuotta
olemaan läheisessä yhteistyössä sen takia, että alun perin Unileverin omistama tutkimus-
laitos siirtyi omistamani yrityksen tytäryhtiöksi, ja siellä kehitetään jatkuvasti erilaisia
elintarviketuotteita. Olin pitkään Tekesin hallituksessa, tarkemmin sanottuna kai johtokun-
nassa, jolloin huomasin, että on olemassa sellaisia osa-alueita, joihin valtion kannattaa pa-
nostaa, jolloin sitten syntyy edellytyksiä jollekin toimialalle. Ehkä merkittävin ja tunne-
tuin oli se, että Tekes rahoitti peliteollisuuden välttämätöntä alustarahoitusta niin, että pe-
lien kehittäminen on nyt mahdollista. Yksikään yritys Suomessa ei olisi pystynyt sitä ris-
kinkantoa sietämään edes jälkeenpäin, mutta tulokset ovat huikaisevia. On paljon muita-
kin, joissa tuotekehitys on johtanut siihen, että toimiala on kasvanut, kehittynyt ja pystynyt
luomaan sellaisen asetelman, että ovat kilpailukykyisiä kaikkiin maailman suuntiin. 

Elintarviketeollisuus ja oikeastaan maatilalla eläminen on se kokonaisuus, johon kan-
nattaisi kehittää Tekesin kaltainen organisaatio. Se voisi lähteä maatalouden kehittämisra-
hastosta, jolle pitäisi vain antaa laajempi toimenkuva niin, että se luo sellaisia tuotteita, tuo-
tantoedellytyksiä tai konsepteja, joilla paikallinen pienyrittäjä, todennäköisesti maatalous-
harjoittaja, voi aloittaa sivuelinkeinona tai lyöttäytyä muiden kanssa yhteistyöhön siten,
että syntyy osuuskuntia jonkun asian tekemiseen. 

Monta kertaa tässä asiassa on pohdittu muun muassa suomalaisen veden mahdollisuuk-
sia maailmanmarkkinoilla. Siihen on kaikki edellytykset, mutta kynnykset ovat niin kovia,
että yksikään ei näytä kovin helposti pääsevän alkua pidemmälle. Myös suomalaiset olo-
suhteet ovat sellaisia, joissa tietyt luonnonkasvit ovat, sanoisinko, suhteellisessa parem-
muudessa. Pitkä, valoinen kesä tuo edellytyksiä muillekin kuin pesiville linnuille, mutta
21



Pöytäkirjan asiakohta PTK 141/2018 vp
pitäisi kehittää sellaisia tuotteita ja niistä sitten saada markkinat käyntiin. Tämä nykyinen
ehdotus, minkä hallitus on tehnyt, on aivan oikein pohdittu ja harkittu, erinomainen, mutta
se ratkaisee vain tämän tilapäisen ongelman, joka sekin todennäköisesti toistuu 10—20
vuoden kuluttua samankaltaisena, jolloin sääolosuhteet aiheuttavat kahden peräkkäisen
vuoden kadon.

Tähän maatalouden kehittämisrahastoon tarvittaisiin ehkä 100—200 miljoonaa rahaa,
mutta se saattaisi myös johtaa siihen, että maatalouden luovuttaessa työvoimaa se ei siir-
tyisi pääkaupunkiseudulle tai muihin kasvukeskuksiin vaan voisi löytyä työpaikka omalta
alueelta. Se tarkoittaisi yhdyskuntarakenteen osalta sitä, että päiväkoteja, kouluja ja asun-
toja tarvitsisi rakentaa samassa määrin uudestaan. Se olisi kansallisen varallisuuden käyt-
töasteen kannalta oiva ratkaisu. Se ylläpitäisi välillisesti myös palvelutuotantoa, palvelui-
ta, kauppaa ja tämäntapaisia, maaseudulla ja olisi koko maan asuttamisen kannalta järke-
vää. 

Jostain syystä maatalouden kehittäminen on lähtenyt karjatalouden tai maanviljelyn ja
kasvinjalostuksen osalta eikä niin paljon ole mennyt kaupallisen puolen ratkaisujen etsimi-
seen ja uuden teknologian ja tieteen hyväksikäyttöön. Mielestäni tähän kannattaisi jatkos-
sa panostaa, ja oletan, että salissa on kyllä paljon sellaisia henkilöitä, jotka pystyvät myö-
tävaikuttamaan tämän laajemman näkemyksen hyväksikäyttöön. 

15.30 Ville Vähämäki ps: Kunnioitettu puhemies! Tämä valtiontakaus maksuvalmiuslai-
nalle on hyvä hallituksen esitys. Tällä toivottavasti maanviljelijät pystyvät ne tuotantopa-
nokset hankkimaan keväällä. Mutta sitä vain ihmettelen, miksi ei menty tähän täyteen noin
46 miljoonaan, mikä de minimis -kiintiön mukaisesti olisi voitu myöntää, vaan käytetään
vain tätä 20 miljoonan summaa. Tämä sinänsä on kyllä mielestäni jollain lailla tilapäinen,
maatalouden pikavipiksikin tätä voidaan sanoa. Tämähän ei sinänsä auta maatalouden kan-
nattavuuteen, mihin meidän oikeastaan pitäisi kiinnittää paljon enemmän huomiota.

Tuossa ennen joulua teimme ehdotelman siitä, että tätä tuottajaosuutta tästä kakusta kas-
vatettaisiin, ja äänestettiinkin tällaisesta maatalouden alkutuotannon tulolaista. Siinä ää-
nestyksessä 31 kansanedustajaa kannatti ehdotustani. Se oli hämmentävää tässä äänestyk-
sessä, että SDP:n edustajat eivät kannattaneet sitä, että maanviljelijöille, alkutuottajille
taattaisiin jonkunlainen isompi osuus tästä koko tuotteen loppuhinnasta. Vasemmistoa ja
KD:tä täytyy kiittää siitä, että he tukivat tätä laajasti. Taisivat olla kaikki edustajat mukana
kannattamassa. [Timo Harakka: Mites keskusta?] — Tietenkin keskusta äänesti tätä vas-
taan, mutta saa nyt nähdä sitten, mikä tulee keskustan näkemys olemaan, kun mennään hal-
litusneuvotteluihin. 

Edustaja Hakanen laajensi tätä keskustelua hyvin, haluan häntä kiittää, ja itsekin hiukan
laajentaisin. Nimittäin kaiken kaikkiaan tässä on kysymys maaseudusta, siitä, miten se
maaseutu pysyy vetovoimaisena ja pitovoimaisena, miten siellä ihmiset pystyvät ne palve-
lut oikein tuottamaan, miten kunta pystyy ne tuottamaan ja miten niitä pystytään sitten
käyttämään ja miten maaseudulla pystytään jatkossa asumaan. 

Kuntahan tuottaa ne palvelut valtionosuuksilla hyvinkin pitkälti. Nyt valtioneuvoston
kanslia 10.1. julkaisi tutkimuksen kannustaako valtionosuudet kasvuun, ja tässä todettiin
se, että kaupunkialueet kasvavat huomattavasti mutta valtionosuuksilla sitä kasvua ei kyl-
lin paljon tueta. Näin ollen sen tutkimuksen päätelmiä oli myöskin se, että näitten kaupun-
kien kasvua koetetaan ylläpitää. Minun mielestäni tämä ei ole oikein, vaan koko Suomi
22



Pöytäkirjan asiakohta PTK 141/2018 vp
täytyy pitää asuttuna, maaseutu täytyy pitää asuttuna. Maaseudun valtionosuuksiin ei tule
lähteä koskemaan, niin kuin tämä valtioneuvoston kanslian tilaama julkaisu osoittaisi.

15.33 Pauli Kiuru kok: Arvoisa rouva puhemies! Maatalous on yksi yrittäjyyden muoto,
ja niin kun tässä on tullut ilmi, alalla on noin 300 000 työpaikkaa ja välillisesti varmasti
paljon enemmän. Tavoitteena on tällä esityksellä parantaa maksuvalmiutta ja auttaa yrittä-
jiä eteenpäin. Näitä rakenteellisia ongelmia tämä ei tietenkään ratkaise, mutta kaikki se tu-
ki, mikä tässä tilanteessa on annettavissa, kannattaa antaa, ja siinä suhteessa tämä on oi-
keansuuntainen.

Edustaja Kalmari otti esimerkkinä kalanviennin Aasian markkinoille, viittasi ilmeisesti
Sastamalassa toimivaan Kalaneuvos-yritykseen, joka on saanut todellakin lohenviennin
avattua Kiinan markkinoille monen vuoden ponnistelujen jälkeen. Ei ole helppo rasti, mut-
ta se on merkittävä saavutus. Mielenkiintoista tämän yrityksen taustassa on se, että ylämä-
kiä on tälläkin yrityksellä ollut mutta on ollut myös alamäkiä, ja välillä on oltu ihan lopet-
tamisen ja konkurssin partaalla. Se antaa historiallista syvyyttä ja ymmärrystä siitä, että jos
yritys on lähtökohtaisesti terve, niin tällaisten markkinahäiriöiden yli kannattaa tukimeka-
nismejakin ottaa käyttöön. Sillä turvataan paikallisia elinkeinoja ja työpaikkoja.

Edustaja Eestilä viittasi väestömäärän kasvuun ja siinä yhteydessä tarkoitti sitä, että ruu-
an kysyntä tulee varmasti kasvamaan. Olen täsmälleen samaa mieltä, ja jos tähän vielä li-
sää sen, että ilmastonmuutos muuttaa ruuantuotannon mahdollisuuksia Etelä-Euroopassa
ja Afrikassa, niin on aivan varma, että suomalaisille, puhtaille elintarvikkeille löytyy lisää
kysyntää. Uskoisin jopa hieman optimistisesti, että suomalaisella maataloudella on edes-
sään varsinainen renessanssi, kun jaksamme vain pitkäjänteisesti työtä tehdä.

15.36 Sari Tanus kd: Arvoisa rouva puhemies! Tämä hallituksen esitys on todella kanna-
tettava sellaisena apupakettina. Jo viime kesänä KD:n kesäkokouksesta, maatalouden krii-
sin keskeltä, lähti vetoomus 100 miljoonan kriisipaketista, apupaketista, ja on hyvä, että
nyt jonkinlainen tällainen on käsillä.

Suomessa on puhdas luonto, ja meidän on pidettävä hyvää huolta siitä. Uskon, että kaik-
ki olemme yhtä mieltä siitä. Puhtaassa ympäristössä tuotetut elintarvikkeet ovat tosiasias-
sa kultaakin arvokkaampia, ja myös maailmalla arvostetaan niitä. Mutta meidän on huo-
lehdittava siitä, että maataloustuottajilla on mahdollisuus toimia ja tuottaa näitä maailman
puhtaimpia elintarvikkeita. Aivan niin kuin edustaja Kiuru tuossa jo edellä mainitsi, itse
ajattelen myös, että kun ilmastonmuutos kuitenkin on käynnissä — vaikka mitä tekisim-
me, se todennäköisesti kuitenkin etenee — maataloustuotannon mahdollisuudet eri puolil-
la Eurooppaa ja Afrikassa tulevat muuttumaan. Ajattelen, että Suomen toimintaedellytyk-
sistä on pidettävä huolta. Meillä todella on jo avautunut vientiin mahdollisuuksia, ja us-
kon, että suomalaisille, maailman puhtaimmille tuotteille on kysyntää, kun vain niitä väy-
liä löydetään ja saadaan avaukset alkuun.

Omavaraisuudesta on paljon puhuttu, ja itse pitäisin itsestään selvänä sitä, että meidän
on ruuantuotannon suhteen huolehdittava omavaraisuudesta. Maailma muuttuu, ilmasto
muuttuu — monet epävarmuustekijät ovat käsillä meillä jo nyt. Ruuantuotannon omava-
raisuudesta on pidettävä huolta.

Meillä Suomessa pidetään tarkasti huolta tuotantoeläimistä ja siihen on säädökset, ja
hyvä niin. Luonnosta pidämme huolta, ja hyvä niin. Mutta ajattelen, että maataloustuotta-
jista, ihmisistä, jotka toimivat maataloudessa, on pidettävä paljon paremmin huolta kuin
23



Pöytäkirjan asiakohta PTK 141/2018 vp
nykyisin teemme. Samoin kuin ymmärrämme sosiaali- ja terveydenhuollon tarpeellisuu-
den ja yhdessä panostamme toimiviin sosiaali- ja terveydenhuollon sektorin toimijoihin ja
malleihin, samoin maataloudesta, sen toimijoista ja toimintaedellytyksistä, olisi pidettävä
huolta — siis panostettava yhteisesti siihen, että meillä maatalous ja sen toimijat, tuottajat,
voivat hyvin. Tässä tullaan tietysti kannattavuuteen, peruskannattavuuteen, josta on jo mo-
neen kertaan mainittu. Se on saatava paremmalle tasolle. Peräänkuulutamme eri toimijoi-
den yhteisiä neuvotteluja. On yhdessä löydettävä keinot ja toimet, joilla maatalouden kan-
nattavuus, nimenomaan se peruskannattavuus, paranee ja saamme sen kohdilleen.

Toivoisin, että pidämme parempaa huolta maataloudessa toimivista ihmisistä ja heidän
toimintaedellytyksistään sekä omavaraisuudesta ja myös että maatalous ja maaseutu olisi
[Puhemies koputtaa] houkutteleva vaihtoehto myös meidän nuorille.

15.39 Katja Hänninen vas: Arvoisa rouva puhemies! Tässä salissa on käytetty kyllä erin-
omaisia puheenvuoroja hallituksen esityksen puolustamiseksi, ja itsekin yhdyn niihin. Ja
juuri tuossa ajattelin, että voisipa vain laittaa tuohon sellaisen toistonapin — edustaja Ta-
nus piti niin hyvän puheenvuoron, että siihen ei paljon ole lisättävää.

Itsekin pohdin sitä, kuinka MTK ja maatalousyrittäjät ovat olleet hyvinkin huolissaan
siitä, miksi se, joka tekee eniten, saa vähiten. Ja tuottavuuskysymyshän ei tietenkään tällä
esityksellä parane, mutta se on signaali siitä, että me välitämme, ja antaa sitä tulevaisuuden
uskoa varsinkin heille, jotka pohtivat sukupolvenvaihdosta, että kannattaako tässä vielä
ryhtyä yrittämään, mitkä ovat tulevaisuuden mahdollisuudet. Tässä mielessä tietysti myös
ilmastonmuutos asettaa haasteita. Toki se voi ehkä antaa myös sitten mahdollisuuksia,
mutta itse näen, että siihenkin pitää tässä maatalouspuolella esimerkiksi tutkimuksen, tuo-
tekehittelyn, lajikkeiden ja muun tällaisen osalta meidän suhtautua hyvin vakavasti, että
siellä myös se rahoitus on kunnossa.

Suomalainen ruoka on todellakin maailman puhtainta. Se on laadukasta, siihen voi luot-
taa, ja se on myös mahdollisimman ekologisesti tuotettu, niin ekologisesti kuin tässä maa-
ilman pohjoisimmassa maatalousmaassa voidaan tuottaa. Elikkä totta kai se vie myös ener-
giaa, mutta se meidän on hyväksyttävä, jos me haluamme elintarvikeomavaraisuudestam-
me pitää myös tulevaisuudessa huolta. Ja siinä mielessä tietysti täytyy toivoa, että tämä yh-
teinen näkemys myös riittää sitten yli vaalikausien, että ei vastakkainasettelulla vaan sillä
yhteistyöllä.

Ja kyllä tässä on pakko edustajatoveri Vähämäelle sanoa, että tuolla vaalipaneeleissa
kannattaa kuitenkin äänestyslipukkeita pitää mukana, että kuitenkin tässä salissa me pää-
tämme siitä, mitä mieltä me oikeasti olemme. Puhuahan me osaamme kaikki, mutta sitten,
kun me päätämme niistä rahoista ja kun tulee tilanne, että oikeasti osoitamme sen, olem-
meko me huolissamme tuottajien kannattavuudesta, heidän toimeentulostaan, jaksamises-
taan, pärjäämisestään, niin kyllä se aika paljon merkkaa tässä, painammeko me jaa- vai ei-
nappia. Siinä mielessä toivoisin, että seuraavalla kerralla, kun tulee tämmöinen erinomai-
nen esitys, niin kuin edustaja Vähämäki tässä teki ennen joulua, se menisi sitten myös läpi,
ei vain puheiden tasolla vaan myös sitten tekojen tasolla.

15.41 Timo Harakka sd: Arvoisa puhemies! Olemme nyt varmaan kahteen otteeseen val-
tiovarainvaliokunnassa edellyttäneet, että näitten toistuvien kertaluontoisten katokorvaus-
ten rinnalle saataisiin kestävämpiä, pysyvämpiä, vakuutusluontoisempia järjestelyitä, ja
siltä osin suhtaudumme tietenkin tähän esitykseen suopeasti. 
24



Pöytäkirjan asiakohta PTK 141/2018 vp
Mutta nyt edustaja Kankaanniemen puhe edellyttää pientä faktantarkistusta. Hän niin
hersyvästi moitti kauppaa, suomalaista ruokakauppaa [Toimi Kankaanniemi: Ja teollisuut-
ta!] maanviljelijöiden ahdingosta, mutta tästä asiastahan on tuoretta tutkittua tietoa, jota on
siteerattu Suomen luotettavimmassa tiedostusvälineessä Maaseudun Tulevaisuudessa 19.
päivä joulukuutta. Kyseessä on Pellervon taloudellisen tutkimuskeskuksen ja Luken teke-
mä pitkäaikainen tutkimus elintarvikkeiden kuluttajahintojen jakautumisesta eri osiin elin-
tarvikeketjua. Tämä tutkimus on tehty vuonna 2008, 2012, 2016. Ja mitä siitä ilmenee? Sii-
tä ilmenee, että kaupan osuus kuluttajahinnoista pieneni selvästi vuosien 2012 ja 2016 vä-
lillä ja taas vastaavasti teollisuuden suhteellinen osuus kasvoi huomattavasti. Siltä osin
kuin tämä elintarviketeollisuus on nyt sitten tuottajain osuuskuntia tai tuottajien hallitse-
mia jopa pörssiyhtiöitä, niin kritiikkiä kannattaa varmaan suunnata vaihteeksi myös sinne. 

Mutta esimerkiksi HOK-Elannon, S-ryhmän suorittama halpuutus ja hintakilpailu, jota
Lidl ja K-kauppa ovat tuoneet, ovat yksiselitteisesti hyödyttäneet kuluttajia, ja tätä kilpai-
lua täytyy luonnollisestikin edistää. Itse olen HOK-Elannon hallintoneuvoston jäsen, sa-
moin äsken poistunut edustaja Zyskowicz. Siellä olemme ihan konkreettisesti nähneet toi-
mitusjohtajan katsauksista, että kauppa on tinkinyt katteistaan. Ja tämä kilpailu on kulutta-
jan etu, mutta se voi myös olla tuottajan etu siinä mielessä, että kun tämä bulkin tai peru-
selintarvikkeiden hinta euromääräisesti laskee, niin silloin myöskin luomutuotteet, erityi-
sen laadukkaat ja erikoiselintarvikkeet ovat myös euromääräisesti edullisia ja sillä tavalla
kuluttajille houkuttelevia. Ja meidän kaikkien tulee ymmärtää sekä kansanterveyssyistä
että ilmastosyistä, että tietenkin haluamme kaikki olla tukemassa sellaista kehitystä, jossa
kotimaiset kasvikset, salaatit, juurekset eivät olisi enää sen köyhemmän kuluttajaryhmän
kannalta liian kalliita valintoja. Tähän osaltaan tämä kehitys, joka on siis päinvastainen
kuin edustaja tuossa äsken maalaili, on omiaan viemään, ja se on myönteistä. 

15.45 Antti Kurvinen kesk: Arvoisa rouva puhemies! Tänään meillä on käsittelyssä täl-
lainen laki, jolla järjestetään kriisilainoitusta ja tuetaan maatiloja ja muita maaseututiloja
tässä taloudellisessa kriisissä, mihinkä ne ovat joutuneet viime vuoden kesän kuivuuden
jäljiltä. Suomalainen maatalous on ollut useampina vuosina erittäin rajuissa vaikeuksissa
eri syistä. Taustalla on Euroopan laajuista markkinahäiriötä, taustalla on EU:n ja Venäjän
välistä pakotepolitiikkaa, taustalla on vuoden 2017 erittäin märkä kesä ja nyt sitten viime
kesä, vuoden 2018 poikkeuksellisen kuiva kesä, niin että pikkuhiljaa voi ruveta maatalou-
dessa puhumaan jo niin sanotusti niistä seitsemästä laihasta vuodesta, mitä isossa kirjassa-
kin mainitaan. Tämä on erittäin hyvä laki, ja todennäköisesti näillä valtiontakauksilla saa-
daan pelastettua jonkin verran suomalaisia maatiloja ja autettua niitä eteenpäin.

Ongelmahan meillä on tässä maatalouden kriisitilanteessa se, että nyt vaikeuksissa on
monta kertaa sellaisia tiloja, jotka ovat juuri investoineet elikkä laajentaneet ja kehittäneet
sitä omaa tilaansa. Voi olla sellainen tilanne, että jos on vähän vaikka pienempi navetta ja
on velat jo maksettuna ja viljelijäpariskunta on vähän iäkkäämpi, niin siellä pärjätään sillä
lailla tasaisesti eteenpäin, mutta ongelmissa ovat nimenomaan ne nuoremmat tuottajat, joi-
den pitäisi sitten 10—20 vuoden päästä taata se, että meillä on Suomessa kotimaisia elin-
tarvikkeita ja meillä on huoltovarmuus ja ruokaturva kunnossa.

Kuten täällä on aikaisemmassa keskustelussa tullut esille, niin kyllä olen itse sitä mieltä,
että edelleenkin meidän pitää katsoa, onko tämä meidän kaupan rakenne liian keskittynyt-
tä. Tosi hyvää tulosta tekee tällä hetkellä meidän ruokakauppa, vähittäiskauppa, ja sitten
koko ajan ne tulokset heikkenevät, kun mennään muualle ketjuun, teollisuuteen, tiloista
25



Pöytäkirjan asiakohta PTK 141/2018 vp
puhumattakaan. Kyllä minusta hallitusneuvotteluissa ensi vaalikaudella täytyy vielä käy-
dä läpi, pitääkö kilpailulakiin ja Kilpailuvirastolle asettaa uusia tehtäviä ja katsoa sitä, että
sellaisia kiskonnan tapaisia kauppatapoja siellä ei tapahdu.

Arvoisa puhemies! Vielä loppuun totean sen, että tällä lailla helpotetaan myös ongelmis-
sa olevien turkistilojen tilannetta. Turkistaloudella meni varsin hyvin vuosikymmenen al-
kuvaiheessa, mutta viime vuosina ovat tuotteitten, nahkojen hinnat olleet vähän heikom-
pia, ja sielläkin ollaan oltu nyt kovissa paineissa. Minusta on hienoa, että myös turkistalo-
us, turkistilat tunnustetaan samanlaisina maaseutuyrityksinä, rehellisinä ja hyvinä maaseu-
tuyrityksinä, jotka tuovat paljon vientituloja. Itse asiassa turkistalous tuo paljon tuloja pää-
kaupunkiseudullekin, kun täällä on yksi maailman suurimmista turkishuutokaupoista, ja
sitä kautta pidän tärkeänä, että eduskunta tunnustaa edelleenkin myös turkistalouden ase-
man ei vain olemassa olevana vaan kehittyvänä elinkeinona.

15.48 Teuvo Hakkarainen ps: Arvoisa rouva puhemies! Perussuomalaiset ei missään ta-
pauksessa vastusta tätä tukipakettia, vaikka täällä on tullut, että perussuomalaiset vastus-
taa. Kankaanniemi otti esille hyvin tämän historian, ja siitä voi oppia, mihinkä on tultu:
EU:n sääntelemään maatalouspolitiikkaan, semmoiseen kollektiiviseen, jota aikanaan var-
maan tuolla Neuvostoliitossa harrastettiin. Ja se on tulevaisuus synkkä ainakin maanvilje-
lijälle, nimittäin heistähän tulee tällä keinolla ainoastaan maaorjia, todellisia maaorjia. Vel-
kaa on vaikka kuinka paljon, veroja tulee koko ajan lisää, muun muassa kiinteistöveroja. Ei
ole minkäänlaista arvoa semmoisilla ladoilla, mutta verotusta kyllä siitä tulee.

Elikkä jos me todella haluamme siihen puuttua, että tuottaja saa sitä rahaa, tehdään niin
kuin Olvi. Lihantuottaja saa suoraan sen rahan, 20 senttiä kilo. Kaikki ostavat kotimaassa
tuotettua lihaa sen jälkeen, mielellään maksavat sen 20 senttiä, ei tarvitse mitään tukipoli-
tiikkaa. Samoin vilja, maitotuotteet ja niin edelleen, suoraan annetaan se viljelijälle, niin
siinä ei tarvita silloin EU:n kautta pyöritettävää byrokratiaa, eikä kauppojen tarvitse. Ne ot-
tavat sen oman osuutensa siitä, mutta se menee suoraan sinne tuottajille ja ne rupeavat pär-
jäämään ja ongelmiin pystytään puuttumaan, eikä höpöheinälle tarvita tukia tuolta EU:sta
maksaa sitten.

15.50 Olavi Ala-Nissilä kesk: Arvoisa puhemies! Todellakin, tämä esitys liittyy myöskin
maatalouden kannattavuuteen, jossa tilanne on vakava. Siinä vaaditaan nyt todellakin fak-
toja ja tietoista politiikkaa. Siinä ei perussuomalaisella retoriikalla pitkälle pääse. [Toimi
Kankaanniemi: Tekoja!] — Mutta kun edustaja Kankaanniemi muistelee, niin todellakin
muistan, kun Suomi kävi EU-neuvotteluja, ja voidaan sanoa, että meidän neuvottelutulos
jäi sillä tavalla vajaaksi, että eteläinen Suomi jäi näitten pysyvien tukien ulkopuolelle osin.
Sitten tuli tämä vakavien vaikeuksien tuki, 141, se on jo toisella numerolla nykyisin, mutta
käytännössä sitä rahaa ei enää juurikaan ole. Se on myöskin ongelma tässä satovahinkojen
osalta, koska ei ole säädöspohjaa, millä näitä ratkaisuja tehtäisiin. 

Itse asiassa itse muistan äänestäneeni täällä EU-jäsenyyttä vastaan [Toimi Kankaannie-
mi: Niin minäkin! Lensin hallituksesta!] kansanäänestyksen jälkeen juuri tämän takia, tie-
toisena siitä, että se ei ratkaise sitä. Tuin kyllä Ahon hallitusta koko ajan, mitä edustaja
Kankaanniemi ei tehnyt. [Toimi Kankaanniemi: Tein!] — Koko aikaa. — Mutta todella-
kin, en minä halua, [Timo Harakka: Ettekö te voi mennä vähän pidemmälle historiaan?]
että Suomi lähtisi pois EU-jäsenyydestä. En halua Suomea Venäjän etupiiriin näinä aikoi-
na. 
26



Pöytäkirjan asiakohta PTK 141/2018 vp
Mutta jos tulen vähän lähemmäksi nykyaikaa, niin olin silloin EU:n palveluksessa, kun
valmistauduttiin tähän rahoituskauteen. Silloin maatalouskomisario Ciolos yritti saada li-
sää rahaa EU:n maatalouteen ympäristönäkökohdin ja saikin jonkun verran. Silloin ajatel-
tiin, että markkinat hoitavat maatalouden kannattavuutta. Näin varmaan olisi käynytkin,
ehkä, mutta sitten vuoden päästä tulivat Venäjän pakotteet ja Venäjän vastapakotteet, jotka
ovat markkinoita sekoittaneet erityisesti Suomessa mutta tosin koko EU:n alueella. Nyt, by
the way, tänä päivänä, kun brexit lähtee johonkin suuntaan, niin se on myöskin ilman muu-
ta ongelma elintarvikemarkkinoiden osalta, pahoin pelkäämme. Nyt me valmistaudumme
uuteen rahoituskauteen, ja EU:ssa on tietysti tärkeää nähdä, että markkinatilanne on muut-
tunut. Sen takia EU-tukia ei ole varaa todellakaan leikata, varsinkin kun nämä sääriskit
kasvavat. 

On kysymys myöskin suomalaisen kaupan keskittymisestä. Se on kuitenkin eurooppa-
laisittain keskittynein. Meillä on kaksi kaupparyhmää, toisen hallinnossa edustaja Harak-
ka kertoi olevansa, ja niillä on yli 80 prosenttia markkinoista. Kyllä se on keskittynyt mark-
kina monella tavalla, ja ymmärrätte, että se on myöskin ongelma. 

Kun ajatellaan maatalouden kannattavuutta, niin totta kai markkinat sen ratkaisevat,
mutta kyllä näillä tuillakin on merkitystä, ja sen takia Suomen pitää tässä suhteessa olla nyt
erittäin tiukkana. 

EU-jäsenyys muuten, edustaja Kankaanniemi, se on 90 senttiä per EU-kansalainen per
päivä, ja jos se olisi 95 senttiä, niin nämä asiat voitaisiin hoitaa, eli ei tuijoteta liikaa pro-
sentin kymmenyksiä, kun EU:n budjetin suuruutta ajatellaan. 

Nyt me odotamme vuorineuvos Karhisen työryhmän esitystä. Ehkä se on näistä monista
työryhmistä vakavin yritys löytää niitä keinoja, joilla maatalouden kannattavuutta, ruuan-
tuotannon kannattavuutta, voidaan parantaa. Paitsi turvallisuutta suomalainen ruokahan on
ekoteko, se on terveysteko, ja meidän pitää sitä todella tehokkaasti puolustaa. 

Arvoisa puhemies! Varsinainen asiani oli tämä riskienhallinta, mihin edustaja Harakka
aivan oikein viittasi. Valtiovarainvaliokunnan verojaostossa on molemmissa mietinnöissä,
kun tätä energiaveron palautusta on käsitelty, todettu, että tämä ei voi olla se järjestelmä.
Se ongelma on, että meillä ei ole järjestelmää, kun viime kaudella EU:ssa ja Suomessakin
satovahinkojärjestelmä poistettiin. Nyt me olemme 30 miljoonaa kohdistaneet, joka on
suora tuki tiloille, mutta eihän se mene oikein tietenkään, kun ei ole mitään järjestelmää.
Varsinkin Lounais-Suomessa rannikolla olivat ne suurimmat kuivuusongelmat, eikä tämä
kohdistu oikein. Sen takia ne tarvitsevat tilintarkastajan, joka on yksi minun ammateistani,
että riskit pitää aina tunnistaa ja riskit pitää aina hallita. 

Nyt meidän pitää tunnistaa, että sääriskit ovat tulleet pysyäkseen Eurooppaan. Ei se ole
sattumaa, että meillä on kuiva vuosi ja märkä vuosi peräjälkeen suurimmassa osassa Suo-
mea. Voi tulla hyviä vuosia, mutta sääriskit kasvavat, ja sen takia, kun viljelijöillä ei enää
ole sitä puskuria, ei ole taloudessa sitä puskuria, millä ennen vanhaan hoidettiin ongelmia,
niin meillä täytyy olla toimiva riskinhallintajärjestelmä, niin kuin täällä edellä muun muas-
sa edustaja Hautala viittasi. 

Nyt meillä on tietenkin vakuutusjärjestelmä, josta on tulossa juuri esitys sen veron pois-
tamisesta, hyvä asia, mutta se ei riitä, vaan kyllä meidän pitäisi koota riskirahasto. Olkoon
siinä vakuutus yksi elementti, olkoon siinä ruokasektori yksi elementti, olkoon siinä valtio
yksi elementti, ja miksei EU-taso. Kyllä minä ymmärrän, että EU on sen vastuuttanut lä-
hinnä jäsenmailleen. Muuten, tällä vaalikaudella oli esillä EU:lla puolentoista miljardin
kriisirahasto, mutta sitten se supistui 300 miljoonaan, valitettavasti. Me tarvitsemme krii-
27



Pöytäkirjan asiakohta PTK 141/2018 vp
sirahaston riskienhallintaan, johon sitten erittäin kevyt byrokratia, mutta kuitenkin sellai-
nen byrokratia, että se voidaan kohdistaa niille tiloille, joilla vahinko on sattunut. Tämä on
tärkeä. Tämä voidaan aikaansaada, ja toivon, että sitä eri puolilla nyt määrätietoisesti teh-
dään, koska ne riskit ovat... Jos me uskomme ilmastonmuutokseen, se näkyy pirtin ikku-
nasta, se näkyy tieteellisenä faktana, se saattaa ruokkia itseään, saattaa edetä nopeammin
kuin me tiedämme. Ja nyt ajattelen nuorta viljelijää, joka lähtee alalle, me heitä tosiaan tar-
vitsemme. Suomessa on muuten Euroopan nuorimmat viljelijät. Minä ajattelin, että kuinka
vanhoja he Euroopassa sitten ovat, kun meilläkin ovat aika iäkkäitä. Me tarvitsemme ris-
kinhallintaa. Jos ajattelemme nuorta viljelijää, että hän lähtee alalle, niin hänen täytyy tie-
tää, että riskit ovat jossain hallinnassa, jos tulee vaikeita vuosia, jotta hän uskaltaa yrittää,
uskaltaa investoida. Sen takia, arvoisa puhemies, me tarvitsemme paremman riskienhallin-
tajärjestelmän suomalaiseen ruuantuotantoon.

15.57 Matti Semi vas: Arvoisa rouva puhemies! Tässä viime kesän aikana kävin useam-
massakin tämmöisessä maataloustuotantolaitoksessa eli karjatilalla ja viljelytilalla, ja kun
niitä ongelmia pohdittiin ja [Olavi Ala-Nissilän välihuuto] puhuttiin siitä, mitä nämä kaksi
vuotta ovat tuoneet, niin etenkin nuorien tilojen osalta tuli tämä, että kun ne ovat muuten-
kin jo joutuneet ottamaan velkaa, niin kuinka he pystyvät hoitamaan sitten tilaa eteenpäin
ja pystyvät investoimaan eteenpäin, jotta seuraavana vuonna päästään tekemään uutta tuo-
tantoa maatalouden piirissä. Siihen nähden tämä hallituksen esitys, mikä on tähän tehty, on
hyvä, tämä takausjärjestelmä, että annetaan mahdollisuus saada lisää lainaa ja lähteä yrit-
tämään uudelleen, mutta se tietää sitä, että he ovat edelleenkin siinä velkakierteessä ja vai-
keuksissa ja työn pitää olla entistä tuottavampaa. Ja he ovat joutuneet vähentämään muun
muassa niitä työntekijöitä ja panostamaan koko perhe itse paljon enempi siihen työnte-
koon ja kiinnittämään huomiota siihen. Siinä ajaudutaan siihen tilanteeseen, kun mietitään
heidän omaa terveyttään ja jaksamistaan siellä tiloilla, että tulee mieleen, kuinka järjeste-
tään tämmöinen hyvä terveydenhuolto, että maatalousyrittäjäkin saa oikeuden oikeaan työ-
terveyshuoltoon ja lepäämiseen, siihen, että pärjää jatkossa niin, että voi tehdä sitä hom-
maansa eteenpäin.

Edustaja Hakkarainen mainitsi tästä höpöheinästä. Se on todellakin semmoinen asia,
mikä huolestuttaa: jos tavallaan niin kuin tekemättömästä työstä maksetaan enempi kuin
tehdystä työstä, niin kyllä se tilanne siltä osin minun mielestäni on ainakin hallituksen lin-
jan vastainen. Siinä minun mielestäni on meidän maataloustukijärjestelmässämme täm-
möinen heikko kohta, mikä pitäisi saada neuvoteltua toisenlaiseksi, että nimenomaan siitä
työstä maksetaan sitä parempaa tuloa ja palkkaa.

15.59 Eerikki Viljanen kesk: Arvoisa puhemies! On erittäin hyvä, että meillä on nyt kä-
sittelyssä hallituksen esitys valtion takauksesta maksuvalmiuslainoille. 

Kuten täällä on monessa puheenvuorossa jo todettukin, niin tämähän on akuutti lääke
akuuttiin kriisiin mutta pidempiaikaisen käytön aikaansaamiseksi tarvitaan joukko muita
toimia. Käytännössä katsoenhan tämä monilla tiloilla tarkoittaa sitä, että maksuvalmiuslai-
nalla kyetään ostamaan tämän vuoden, tämän kesän tuotantopanokset, jotta pystytään yli-
päänsä jatkamaan tuotantoa. 

Ja kuten täällä esimerkiksi edustaja Semin puheenvuorossa otettiin esille, ja monessa
muussa aikaisemmin otettiin esille, tällä hetkellähän suuri osa näistä kovimmissa talous-
vaikeuksissa olevista tiloista on juuri näitä nuorten viljelijöitten tai muuten juuri investoi-
28



Pöytäkirjan asiakohta PTK 141/2018 vp
neitten viljelijöitten tiloja elikkä tiloja, jotka ovat toimineet juuri sen viestin mukaisesti,
mikä täältäkin salista on vuosien mittaan tullut: pitää kehittää toimintaa, pitää laajentaa, pi-
tää investoida, pitää tehostaa, on tehty raskaita investointeja. Ja vaikka tuotanto sinänsä oli-
si erittäin tehokasta ja vaikuttavaa, investoinnin mukanaan tuoma velkamassa ja sen tuo-
tannon täyteen vauhtiin saaminen on tuottanut tilanteen, jossa nousseita tuotantokustan-
nuksia ei ole pystytty enää myyntituloilla kattamaan eikä myöskään rahoituskustannuksia.

Kannattavuudesta on täällä tänään ollut paljon puhetta, ja kuten sanoin, tämä maksuval-
miuslaina on hyvä lääke tähän akuuttiin tilanteeseen mutta on selvää, että meidän pitää saa-
da tilojen kannattavuutta kestävämmälle pohjalle. Täällä on monessa puheenvuorossa ol-
lut esillä se, että pääsyy tähän tilanteeseen on toissa vuoden märkä kesä, viime vuoden erit-
täin kuiva kesä. Kyllä nämä perustat totta kai pitävät paikkansa, ja monilla tiloilla on tullut
erittäin suuria vaikeuksia näiden sääolosuhteiden takia, mutta kyllä se perusongelma on se,
että kohoavia tuotantokustannuksia ei ole kyetty viemään tuotteiden hintoihin, ja tähän pi-
tää saada muutos. Meillä on maailman puhtaimmat tuotteet, maailman läpinäkyvin, maail-
man valvotuin, maailman jäljitettävin ruokaketju, ja tuotteista kuitenkin sitten saadaan
vain bulkkiruuan maailmanmarkkinahintoja. Tähän pitää saada muutos.

On erittäin hienoa, että nyt on saatu perustettua ruokavaltuutetun, elintarvikemarkkina-
valtuutetun asiamiehen, virka, joka objektiivisesti arvioi sitä, onko tämä tulonjako tässä
elintarvikeketjussa oikein ja kestävällä tasolla. Edustaja Harakka täällä viittasi PTT:n tut-
kimukseen, ja tutkimus ja uutisointi on toki tuoretta, mutta se data siellä taustalla on kui-
tenkin sen verran vanhaa, että tilanne tuskin on enää samanlainen. [Puhemies koputtaa] Tä-
män pystyy päättelemään esimerkiksi siitä, jos tutkii elintarvikeyritysten tilinpäätöstietoja.

16.02 Pertti Hakanen kesk: Arvoisa rouva puhemies! Muutaman asian tässä vielä ha-
luan tarkentaa:

Oikeastaan tuosta edustaja Ala-Nissilän vertauksesta, että 90 senttiä per kansalainen per
päivä on kustannus Euroopan unionista ja että siltä osin myöskin turvataan Euroopan maa-
talouspolitiikan osana tämä maatalouspolitiikka ja tänne kansallisesti myöskin mahdollis-
tetaan siitä joitakin osia: Kun monta kertaa puhutaan, että lisää kansallista liikkumatilaa,
niin täytyy aina muistaa, että pitää olla sitten myöskin niin, että ne ovat siellä maatalous-
politiikan paketissa Euroopan unionissa hyväksyttyjä liikkumatiloja, ja pelkästään se, että
me jätämme rahaa kierrättämättä EU:n kautta, ei turvaa sitä, että me voimme kansallisesti
maksaa yhtään enemmän — niin kuin hyvin kaikki asian tuntevat tietävät.

Sitten muutama ajatus siitä, mikä tässä nousi esille. Edustaja Vähämäki otti hyvin tär-
keän kysymyksen saliin äsken, että miksei myöskin vielä laajennettu isommaksi tätä koko-
naisuutta, koska varmasti olisi ollut tilausta ja tarvetta oikeasti vielä vakauttaa pidemmällä
tehokkuudella eikä vain viideksi vuodeksi, ja nyt puhutaan 62 500 eurosta. Tässä on tietys-
ti yksi iso ongelma, nämä meidän hyvinkin monisäiläiset maatalouspolitiikan menetelmät,
joissa on erilaisia välineitä ja joissa muun muassa tämä de minimis -tuki rajoittaa jo tätäkin
maksumahdollisuutta joillekin tiloille, jotka ovat jo saaneet sen de minimis -tuen määrän
täyteen. Elikkä siltä osin tämä Vähämäen ajatus siitä vielä vakauttavammasta vaihtoehdos-
ta ei olisi ehkä ollut kuitenkaan sitten mahdollista myöskään tilatason näkökulmasta kat-
soen siinä laajuudessa, mitä varmasti ajattelitte.

Sitten tähän edustaja Harakan esille ottamaan asiaan kaupan ja teollisuuden rooleista ja
alkutuottaja roolista: Tietysti haluan tähän ottaa yhden sellaisen asian esille, jossa tiedän,
että meillä olisi paljon tekemistä, ja se on se, että meillä kaupoissa ollaan entistä enemmän,
29



Pöytäkirjan asiakohta PTK 141/2018 vp
entistä herkemmin siirtymässä kaupan omiin merkkeihin. Silloin se teollisuuden oma brän-
dituote jää huomattavasti vähemmälle myyntivolyymille, kun mennään sille kotimaiselle
kaupan omalle merkille. Sen tuotannon kustannus ajetaan väistämättä minimiin, kun koe-
tetaan saada se kaupan hyllyyn entistä edullisemmin kuluttajalle, ja siitä, arvoisa kollega
Harakka, ei tule katetta jäämään tuotteelle siinä määrin kuin silloin kun siinä hyllyssä on se
verrokkituote, brändituote, josta tulisi huomattavasti paremmin sinne kauppaan. Elikkä
tässä on myöskin tällainen merkittävä ero.

Sitten haluan vielä sanoa: Tuossa pidemmässä puheenvuorossa äsken puhuin tulevasta
ympäristökorvauksen vajeesta, ja täällä puhutaan paljon suojavyöhykenurmista, joita
myöskin höpöheinäksi joku heittelee nimiä, mutta nämä ovat viljelijöitten valintoja, jotka
on silloin tehty maataloustukijärjestelmän mukaan, ja sen eteen meidän pitää nyt tehdä
myöskin töitä ensi keväänä, että se turvataan vuodelle 20 siltä osin, että tuet löytyvät niihin
toimenpiteisiin, mitkä tämän ohjelmakauden aikana on viljelijöille annettu mahdollisuus
valita.

16.05 Jari Myllykoski vas: Arvoisa rouva puhemies! Mitä nyt tulee sitten heinään, ol-
koon millä nimikkeellä hyvänsä, hömppäheinää taikka mitä muuta, niin toki juuri näin, vil-
jelijä tekee valinnan, mutta me emme saa taas unohtaa, että tässä on ympäristöasia kysy-
myksessä. Tämä on luotu EU:ssa niin — tämä on viherryttämisen eli kakkospilarin toimi
— että meillä on ympäristösuojelullisia elementtejä meidän tukijärjestelmässämme. Nyt
meidän pitää vaan huolehtia siitä, että emme ole sokeita. 

Me voimme arvostella sitä, mitä edellinen hallitus ja siellä eräs ministeriön virkamies ar-
vioivat kulujen olevan, kun valtaojat otettiin tähän mukaan, mitä se tarkoittaa ja kuinka
paljon meillä menikin kansallista rahoitusta siihen suuntaan. Se oli aivan käsittämätön las-
kuvirhe, mistä emme ole kyllä käyneet julkista keskustelua — olemme varmasti täällä
eduskunnassa käyneet sitä keskustelua hallitusti ja toisiamme arvostaen — mutta pitää
muistaa se, että näissä niin sanotuissa hömppäheinissä on myös se, että meidän pitää kat-
soa, että me olemme myös viherryttämässä tätä meidän sektoriamme. Tämä ei ollut oikea
eikä onnistunut projekti. 

Ikäkohdennus nuorten ja varttuneiden viljelijöiden välillä ei ole ihan välttämättä juuri
tuon näköinen. Meillä ei tukia ole kohdennettu tässäkään kriisimallissa, kuten täällä halut-
tiin edustaja Viljasen mukaan tuoda se, huomioon ottaen, että haluamme tukea nimen-
omaan investointeja tehneitä — ja taisi edustaja Hakanenkin niin todeta. Emme ole eikä
hallitus ole tässä kohdentanut sitä. Ne kohdentuvat, mutta sitä ei ole tarkoitettu suoravii-
vaisesti niin, että nuoria viljelijöitä tuettaisiin entistä enemmän. Pitää uskaltaa katsoa to-
tuutta silmiin. Tämä on juuri oikea menetelmä, jolla pystytään tähän ahdinkoon vastaa-
maan, mutta olisin toivonut kyllä, että hallituksessa olisi ollut uskallusta, koska vasemmis-
to olisi ollut varmasti tukemassa sitä, että nuorten viljelijöiden ja investointeja tehneiden
maatalousyrittäjien osalta tätä olisi viety vähän pidemmälle. 

16.08 Toimi Kankaanniemi ps: Arvoisa rouva puhemies! Edustaja Harakalle totean, että
omassa puheenvuorossani puhuin kaupan ja teollisuuden osuudesta, josta haluamme siir-
tää potin viljelijöille, alkutuottajille, niin, että he saavat kustannuksiinsa korvauksen ja sen
lisäksi oikeudenmukaisen tulon tekemästään työstä. Eli en puhunut vain kaupasta, vaan
myös teollisuudesta. 
30



Pöytäkirjan asiakohta PTK 141/2018 vp
Edustaja Harakka puhui tutkimuksesta. Tutkimus on ok sinänsä, mutta on aika vanhaa.
Se päättyi vuoteen 2016, ja sen jälkeen on ollut nämä kaksi katovuotta, ja sen jälkeen tilan-
ne on muutoinkin huonontunut [Timo Harakan välihuuto] muun muassa Venäjä-pakottei-
den ja vastapakotteiden johdosta ja EU:n politiikan takia, muun muassa satokorvausjärjes-
telmän romutuksen takia. Eli edustaja Harakka, olkaa tarkkana näissä tiedoissa, kun käy-
tätte osittain vanhentuneitakin tietoja.

Mitä sitten hallitus teki viime kaudella valtiovarainministeri Urpilaisen esityksestä?
Ruuan arvonlisäveroa nostettiin 13:sta 14 prosenttiin. Muistan hyvin, kun vuonna 2008
täällä kovan taistelun jälkeen saimme Vanhasen hallituksen pudottamaan ruuan arvonlisä-
veron 17 prosentista 12:een. Te nostitte sitä, niin että on vienyt viljelijöiltä oman tietyn
osuutensa myös sosiaalidemokraattinen valtiovarainministeri esityksellään, eduskunnan
päätöksellä. 

Arvoisa puhemies! Totean sitten vielä senkin edustaja Ala-Nissilälle, joka taisi kyllä
poistua, että puolustin hallituksessa silloin 90-luvulla maataloutta ja Suomea. Palkkioksi
sain sen, että keskusta heitti minut ulos hallituksesta. No, näin kävi, ja hyvä niin. 

Edustaja Ala-Nissilä pani myös toiveita selvityshenkilö Karhisen työryhmän työlle,
mutta minä valitettavasti joudun toteamaan, kun ollaan tammikuun puolivälissä, että tämä
kausi loppuu ja Karhista ei näy. Eli tuloksia ei ole, joita vietäisiin läpi. Ne jäävät seuraavan
hallituksen tehtäväksi, ja en ole ihan varma, että seuraava hallitus olisi sellainen, joka ku-
luttajilta ottaisi maataloudelle. Voi olla päinvastoin, mutta toivottavasti olen väärässä. 

Edustaja Ala-Nissilälle [Puhemies koputtaa] vielä sekin, että edustaja Vähämäki esitti
satovahinkorahastomallia viime syksynä täällä — äänestitte vastaan — mutta ilo on siitä,
[Puhemies koputtaa] että vasemmistoliitto kannatti Vähämäen esitystä tästä, minkä mallin
esitin tähän.

Ensimmäinen varapuhemies Mauri Pekkarinen:  Arvoisa edustaja, nyt jos vielä sanot-
tavaa on, miten hyvinkin voi olla, niin pöntöstä käsin. On kulunut puoli minuuttia yli. [Pu-
huja siirtyy puhujakorokkeelle] 

Arvoisa puhemies! Eduskunta todella äänesti joulun edellä tästä mallista, jonka isä tie-
tysti tavallaan olen, kun olen sen kehittänyt ja siitä kirjoittanut, että laadittaisiin laki, jolla
turvattaisiin alkutuottajille, viljelijöille, suomalaisille ruuantuottajille, osuus elintarvik-
keitten loppuhinnasta eli kauppa ja teollisuus velvoitettaisiin antamaan osuus. Ministeri
Leppä ei sitä ole kommentoinut. Epäilen kyllä, että kun me olemme Brysselin orjia —
Bryssel ja byrokratia ovat kaksi meidän pahinta maatalouden vihollista — niin emme pys-
ty tätä noin vain toteuttamaan, mutta oli hienoa, että vasemmistoliitto ja ymmärtääkseni
edustaja Myllykoskikin kannattivat tätä meidän esitystämme. — Nyt tuntuu siltä, että teil-
lä on vähän muuttunut kanta, mutta jospa se palaa sitten takaisin. 

Arvoisa puhemies! Olen tässä aika paljon puhunut. Lopetan siihen, että kiitän ministeri
Leppää. Hän on monella tavalla toimeliaasti ja tuloksellisestikin hoitanut ministerin tehtä-
viä, erinomainen asiantuntija. Se vaan on tilanne, että olemme Brysselin orjia sataprosent-
tisesti, kun meillä on tämä CAP, EU:n yhteinen maatalouspolitiikka, ja siinä ei ole liikku-
mavaraa. Kaikki toimenpiteet, joilla olisi jotakin merkitystä, pitää Brysselissä hyväksyt-
tää, ja tämä on se tie, joka vie maataloutta Suomesta alaspäin koko ajan. Mutta tehdään ai-
nakin se, mitä me voimme, ja taistellaan myös niitä Brysselin byrokraatteja, virkamiehiä,
vastaan, joilla ei tulisi olla valtaa ajaa Suomen kansaa elintarviketaloudessa ahdinkoon.
31



Pöytäkirjan asiakohta PTK 141/2018 vp
16.14 Timo Harakka sd: Arvoisa puhemies! Vetosin tuoreimpaan tutkimukseen ja uu-
simpiin tietoihin. Faktojen analyysi vaatii aina aikaa, mielikuvia voitte aina luoda lonkalta.

Tosiasia on kuitenkin se, että kilpailu elintarvikekaupassa on laskenut hintoja ja laske-
nut kaupan katteita. Totta on myös se, että elintarvikekauppa on Suomessa liian keskitty-
nyttä mutta sitä tervetulleempaa se vähäinenkin kilpailu on ollut ja sitä näkyvämpää se on
ollut myöskin kaupan katteissa. Siitä ei pääse mihinkään.

Mutta silloin kun teollisuuden osuutta tästä halutaan pienentää, niin se voi sitten osua
tuottajiin vähän niin kuin kiertoteitse, koska aika merkittävä osuus elintarviketeollisuudes-
ta on tuottajien osuuskuntia tai sitten tuottajien hallitsemia pörssiyhtiöitä. Ja se tosiasia,
että Raisio, Atria ja HK-Scan ovat kaikki pörssin kriisiyhtiöitä, kertoo lähinnä siitä, miten
huonosti ne ovat hoitaneet omaa liiketoimintaansa. Suomalaisethan syövät kuitenkin koti-
maisia elintarvikkeita ja ostavat sitä enemmän, mitä halvempaa se on. Ja on silloin kurjaa,
että suomalaiset brändit, kuten tässä edustaja Hakanen aivan aiheellisesti otti esiin, eivät
menesty kauppojen omia tuotteita vastaan nykyistä paremmin. Mutta silloin voisin sanoa,
että jos olisin Raision, Atrian tai HK-Scanin osakkeenomistaja, niin kyllä esittäisin aika
tiukkoja kysymyksiä yhtiön johdolle, että millä tavalla saisitte kilpailuasemaanne paran-
nettua. Kuluttajien tuki kotimaisilla elintarvikkeilla ja kotimaisella elintarviketuotannolla
kuitenkin kiistattomasti on.

16.16 Eerikki Viljanen kesk: Arvoisa puhemies! Edustaja Harakka nosti esiin toden tot-
ta uusimman tutkimuksen, missä on tutkittu elintarvikeketjun tulonjakoa ja kaupan katetta
elintarvikkeitten hinnasta. Mutta kyllä voi perustellusti kysyä, että kun kyse on niinkin dy-
naamisesta alasta kuin kaupan alasta, niin onko tutkimusaineisto, joka on kerätty 2012—
2016, tämän päivän johtopäätöksen vetämiselle täysin oikea ja aukoton aineisto. Se on var-
maan uusin, niin kuin edustaja Harakka totesi, mutta voi ajatella myös, että siinä rajauk-
sessa saattaa olla tarkoituksenmukaisuutta, koska suuria muutoksia on tapahtunut 2017—
2018 elintarvikemarkkinoilla. [Timo Harakan välihuuto] Tätä taustaa vasten näitten tutki-
mustietojen nimeen en täällä kovin jyrkästi halua todistaa.

Sikäli en toki kiistä sitä, että jos tämän tutkimuksen valossa kaupan oma kateosuus elin-
tarvikkeen hinnasta on pienentynyt, eikö se olisi kuluttajien etu. Jos elintarvikkeet ovat hal-
ventuneet, niin kuluttajat ovat tästä tietysti hyötyneet. Mutta se, mitä edellisessä puheen-
vuorossani peräänkuulutin, oli se, että minä haluan oikeudenmukaisen tulonjaon elintarvi-
keketjuun, jotta jokainen ketjun osa, niin viljelijä, teollisuus, jalostaja kuin vaikka logis-
tiikkayritykset, jotka toimivat siinä ketjussa, saa oikean oikeudenmukaisen osan, jolla tu-
lee toimeen, voi omaa tuotantoaan ja toimintaansa kehittää, pystyy huolehtimaan velvoit-
teistaan ja pystyy myös investoimaan tulevaisuuteen. Tutkimusten mukaan suomalaiset
kuluttajat haluavat syödä maailman puhtaimpia ja turvallisimpia suomalaisia elintarvikkei-
ta. Meidän pitää tehdä kaikki se, että tämä on mahdollista myös tulevaisuudessa. Ja tällä
hetkellä näyttää, että tulonjako elintarvikeketjussa ei toimi.

Harakka osoitti sanoja elintarviketeollisuudelle. Varmaan on parantamisen varaa siellä-
kin, mutta, kuten edustaja Harakka myös totesi, keskittynyt kauppa, kaksi erittäin suurta
toimijaa, kyllä pistää teollisuuden tässä tilanteessa niin ahtaalle, että on aika — sanotaan
nyt näin — vähintäänkin yksipuolinen näkemys, jos tästä viljelijöitten taloustilanteesta tai
teollisuuden tilanteesta sysätään vastuu ainoastaan teollisuuden syliin.
32



Pöytäkirjan asiakohta PTK 141/2018 vp
16.19 Esko Kiviranta kesk: Arvoisa puhemies! Varmaan sallitte, että keskityn tähän nyt
käsiteltävänä olevaan esitykseen, enkä niin laajasti puhu kuin täällä näyttää puhuttavan täl-
lä hetkellä. Se on hyvä, että valtiontakausinstrumentti otetaan tässä tilanteessa, missä nyt
ollaan sääolojen osalta ja maatalouden yleistaloudellisen tilanteen osalta, laajempaan käyt-
töön. Tässähän on aika tiukat edellytykset. Pitää olla edellytykset jatkuvaan kannattavaan
toimintaa, ja näitten taloudellisten ongelmien pitää olla tilapäisiä, eikä tässä muussa ta-
pauksessa järkeä olisikaan muuta kuin pankkien kannalta. Mutta nämä ovat ne edellytyk-
set, joitten näkökulmasta tämä valtiontakausapu on viljelijän kannalta järkevää ja tarpeel-
lista. Pankithan ovat nykyään aika epäileväisiä, ne ovat aina olleet epäileväisiä, ja erityi-
sesti kun pankeissa maatalouden tuntemus, myös maaseutupankeissa, on yhä niukempi
luonnonvara, niin siellä helposti pyydetään lisävakuuksia, ja kun vakuudet arvostetaan
usein markkinahintoihin verrattuna erityisen maltillisesti tänä päivänä, niin on tärkeää, että
tällaisissa poikkeustilanteissa, kun on edellytykset siihen jatkuvaan kannattavaan toimin-
taan, voidaan saada valtiontakaus.

16.20 Jari Myllykoski vas: Arvoisa herra puhemies! Olin varautunut jo, että tulen sinne
pönttöön puhumaan, mutta edustaja Kiviranta palautti edustaja Myllykosken aiheeseen.
Täytyy sanoa, että jos olen kannattamassa tätä hallituksen esitystä, niin tässä on juuri se
yksi mutta-puoli: kun näitten nuorten tuottajien ja yritystoimintaa harjoittavien osalta siel-
lä on velkataakka ja monelta vuodelta vain negatiivisia tuloksia, niin tätähän nimenomaan
ei pitäisi kohdentaa heille ollenkaan, vaan siellä pitäisi olla tämän hallituksen esityksen
mukaan kannattavaa liiketoimintaa. Ja tässä on se ristiriita, johon me tarvitsemme ratkai-
sua tässä koko uudistuksessa. Nyt on hetkellinen hengähdystauko, ja se on aivan oikeutet-
tua, mitä hallitus on tehnyt: pelastamme näiden katovuosien jäljiltä velkaantuneita yrittä-
jiä, joissa on myös nuoria. 

Mutta se, mitä tässä edellä kuultiin, on juuri se ongelma: se kannattavuus ei tällä hetkel-
lä ole sitä mitä pitäisi. Minun mielestäni edustaja Harakka hyvin toi esille sen, mitenkä
meidän pitäisi tässä vaiheessa menetellä ja tehdä joitakin uudistuksia. Täällä nyt edustaja
Viljanen jo lähti pois, mutta kyllä minun on pakko sanoa, että meidän pitää oikeasti lähteä
siltä pohjalta, että me mahdollistamme tämän meidän huoltovarmuuden kannalta tärkeän
osa-alueen eli omavaraisen elintarviketuotannon tässä maassa, ja siihen me tarvitsemme
erilaisia menetelmiä. Ja nyt on se hetki, olkoon sitten hallitus minkä muotoinen hyvänsä
seuraavalla vaalikaudella, jolloin tämä asia pitää pystyä ratkaisemaan pitkällä tähtäimellä.
Ja tähän pitää paneutua hartaudella. Meidän on pakko uskaltaa sanoa... Emme nyt varmasti
saa punamultaa, mutta jollakin tavoin meidän pitää niin palkansaajien kuin elintarviketuo-
tannon harjoittajien kannalta, jotka tuovat meille sen huoltovarmuuden tähän maahan, löy-
tää se yhteinen linja seuraavaan hallitusohjelmaan, olimme sitten yhdessä hallituksessa
tahi emme.

16.23 Ritva Elomaa ps: Arvoisa puhemies! Minulla on ainoastaan yksi lause nyt tällä
kertaa. Jos kauppa, teollisuus ja alkutuotanto olisivat oikeassa suhteessa kannattavuuden
suhteen, viljelijöiden ja tuottajien tilanne ei olisi näin syöksykierteessä.

Keskustelu päättyi.

Asia lähetettiin maa- ja metsätalousvaliokuntaan.
33


