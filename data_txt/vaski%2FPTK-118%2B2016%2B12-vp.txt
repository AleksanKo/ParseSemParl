















































DEM4CF8.tmpSave.xml


Pöytäkirjan asiakohta PTK 118/2016 vp
Pöytäkirjan asiakohta 

PTK 118/2016 vp

Täysistunto

Tiistai 22.11.2016 klo 14.03—21.48

12. Hallituksen  esitys  eduskunnalle  laiksi  kansaneläkkeen ja eräiden muiden etuuksien 
vuoden 2017 indeksitarkistuksista sekä laeiksi kansaneläkeindeksistä annetun lain 2 §:n ja 
toimeentulotuesta annetun lain 9 §:n muuttamisesta

Hallituksen esitys HE 149/2016 vp
Valiokunnan mietintö StVM 26/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 12. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

21.27 Sari Tanus kd: Arvoisa herra puhemies! Hallituksen esityksessä 149 ehdotetaan
annettavaksi laki kansaneläkkeen ja eräiden muiden etuuksien vuoden 2017 indeksitarkis-
tuksista, jonka mukaisesti kansaneläkeindeksi jäädytettäisiin pysyvästi lainsäädännöstä
poiketen vuoden 2016 tasolle ja tämän lisäksi kansaneläkeindeksiä alennettaisiin 0,85 pro-
sentilla. Esitys, tämä muutos, koskisi kansaneläkkeitä, takuueläkettä mutta myös muun
muassa vammaisetuuksia, työttömyysturvalain mukaista peruspäivärahaa, työmarkkinatu-
kea sekä lapsikorotusta, mutta muutos koskisi myös kansaneläkeindeksiin sidottuja etuuk-
sien määräytymisperusteita sekä rahamääriä, kuten esimerkiksi lääkekorvausten vuotuisen
omavastuun rajaa.

Hallituksen esittämät toimenpiteet kohdistuvat niihin ihmisiin, jotka ovat jo valmiiksi
yhteiskunnassa heikommassa asemassa. Tämän esityksen lisäksi hallitus kohdistaa myös
monia muita leikkaustoimenpiteitä samaan ihmisryhmään, ja sen vuoksi katson, että eri
toimenpiteiden yhteisvaikutuksista seuraa kohtuuton ja inhimillisyysvajetta korostava lop-
putulos. Tämän vuoksi ehdotan, että vastalauseen 2 mukaisesti nämä lakiehdotukset hylä-
tään.

21.28 Anneli Kiljunen sd: Arvoisa herra puhemies! Tämä on myös yksi konkreettinen
esitys siitä, kuinka hallitus kohdistaa leikkauksia pienituloisimpiin ihmisiin, jotka ovat eri-
laisten sosiaaliturvien varassa. Lakia sovelletaan kaikkiin kansaneläkeindekseihin sidottui-
hin etuuksiin, joita ovat muun muassa takuueläke, vammaisetuudet, työttömyysturvalain
mukainen peruspäiväraha, työmarkkinatuki, lapsikorotus ja Kelan kuntoutusrahaetuuksiin
annetun lain mukaiset vähimmäismäärät. Esitys koskisi myös kansaneläkeindeksiin sidot-
tuja vuosittain indekseillä tarkistettavia etuuksien määräytymisperusteita sekä määräraho-
ja, kuten lääkekorvausten vuotuisen omavastuun rajaa.
 Tarkistettu
4.1



Pöytäkirjan asiakohta PTK 118/2016 vp
Arvoisa puhemies! Tällä indeksijäädytyksellä ja kansaneläkeindeksin alennuksella on
pysyvä kumulatiivinen vaikutus etuuksien tasoon, sillä indeksin muutosta ei ole tarkoitus
myöhemmin hyvittää. Ennusteiden mukaan hintakehitys tulevina vuosina tarkoittaa, että
normaalit indeksikorotukset vuodesta 2016 vuoteen 2019 olisivat yhteensä noin 2,8 pro-
senttia. Esitetty 0,85 prosentin alennus merkitsee siten ennustettuun normaaliin kehityk-
seen verrattuna noin 3,5 prosentin alennusta etuustasoon.

Leikattavien sosiaaliturvaetuuksien taso on jo valmiiksi alhainen, ja Euroopan neuvos-
ton sosiaalisten oikeuksien komitea on jo aiemmin huomauttanut Suomea liian alhaisesta
sosiaaliturvan vähimmäistasosta.

Arvoisa puhemies! Nämä leikkaukset eivät ole millään tavalla perusteltuja, ja vastalau-
seemme mukaisesti esitän myös tämän lakiesityksen hylkäämistä.

21.30 Sari Essayah kd: Arvoisa puhemies! Nämä hallituksen indeksijäädytykset ja -leik-
kaukset aiheuttavat tämän hallituksen budjetin inhimillisyysvajeen, koska kaikki nämä
leikkaukset kohdistuvat heikommassa asemassa oleviin ihmisiin. Oikeastaan voisi sanoa,
että ne voisi ryhmitellä kolmeen luokkaan: siellä on lapsiperheet, siellä on paljon sairasta-
vat ihmiset, ja siellä on pienillä eläketuloilla toimeentulonsa kanssa sinnittelevät ihmiset.
Todellakin nämä toimenpiteet myös saattavat osittain kohdistua esimerkiksi sairaitten ja
pienituloisten eläkeläisten kohdalla samaan ihmisryhmään, ja näitten yhteisvaikutus on
kohtuuton, ja todellakin tämä inhimillisyysvaje tässä budjetissa on nähtävissä.

Kannatan edustaja Tanuksen tekemää vastalauseen 2 mukaista hylkäysesitystä.

21.31 Ilkka Kantola sd: Arvoisa puhemies! Myös minä pidän näitä lakiesityksiä kohtuut-
tomina. Hyvin pienillä tuloilla sinnittelevän väestön parissa nämä esitykset toteuttaisivat
kohtuuttomuutta. Kannatan tästä syystä edustaja Kiljusen esitystä.

Keskustelu päättyi ja asian käsittely keskeytettiin.
2


