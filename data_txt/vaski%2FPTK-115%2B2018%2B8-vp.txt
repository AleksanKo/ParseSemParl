















































DEM3C6.tmp.xml


Pöytäkirjan asiakohta PTK 115/2018 vp
Pöytäkirjan asiakohta 

PTK 115/2018 vp

Täysistunto

Torstai 15.11.2018 klo 16.01—19.41

8. Hallituksen esitys eduskunnalle Suomen osallistumisesta Pohjois-Atlantin liiton johta-
maan koulutusoperaatioon Irakissa Suomen ja Pohjois-Atlantin liiton välillä kirjeenvaih-
dolla tehtävän sopimuksen hyväksymiseksi ja voimaansaattamiseksi

Hallituksen esitys HE 209/2018 vp
Valiokunnan mietintö UaVM 11/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 8. asia. Käsittelyn pohjana on ulkoasiainvaliokunnan mietintö UaVM
11/2018 vp. Nyt päätetään lakiehdotuksen sisällöstä.

Keskustelu

18.59 Paavo Väyrynen kp: Arvoisa puhemies! Tässä salissa muutama viikko sitten sa-
nailtiin siitä, että tässä salissa on sote-elefantti, ja tällöin huomautin omalta puoleltani, että
tässä on vielä suurempikin elefantti eli euroelefantti. Nyt, kun katsoo tätä hallituksen esi-
tystä ja vähän laajemminkin Suomessa käytävää ulko-ja turvallisuuspoliittista keskuste-
lua, voi sanoa, että on myöskin Nato-elefantti tässä salissa ja koko Suomessa.

Tämä hallituksen esitys Suomen osallistumisesta kriisinhallinnan laajennukseen on si-
nänsä aika pieni. Ajattelin kyllä kuitenkin vastustaa tätä esitystä ennen muuta osoittaakse-
ni mieltä sitä vastaan, että meillä ei käydä kunnollista, kokonaisvaltaista keskustelua Suo-
men osallistumisesta sotilaalliseen kriisinhallintaan. Presidentti Koivisto eläkepäivillään
joskus varoitteli siitä, että Suomi on astumassa Kaarle XII:n tielle, kun liian suuri osa so-
tilaallisista voimavaroista käytetään kriisinhallintaan ulkomailla ja ulkomaiseen yhteistyö-
hön.

Tämä hallituksen esitys antaa nyt aiheen tarkastella tätä aihepiiriä vähän laajemminkin.
Meillä pitäisi kyetä vaikkapa seuraavien hallitusneuvottelujen yhteydessä käymään kes-
kustelu kriisinhallintaan osallistumisen periaatteista, mihin osallistutaan ja kuinka paljon. 

Mutta on kaksi muuta tärkeää asiaa. Kun täällä eduskunnassa kyselytunnilla käsiteltiin
Suomen osallistumista Norjassa järjestettyyn suureen sotaharjoitukseen, edustaja Musta-
järvi sai esittää siitä kysymyksen. Minulla oli kysymys samasta aihepiiristä, mutta en saa-
nut tilaisuutta sitä esittää. Olisin kysynyt siinä puolustusministeriltä, kuinka hänen toimin-
tansa on sopusoinnussa tasavallan presidentin lausuntojen kanssa. Presidentti Niinistöhän
on todennut, että sotilaallinen liittoutumattomuus palvelee nykyoloissa parhaimmin Suo-
men turvallisuusetuja. Toisaalta hän on todennut, että Suomi menettäisi liittoutumattomuu-
teen liittyvän edun, jos Venäjä alkaisi pitää Suomea samankaltaisena turvallisuusuhkana
kuin sotilasliitto Natoa. Ja nythän meillä on järjestetty näitä harjoituksia, jotka juuri syn-
nyttävät sitä kuvaa, että Suomi voi olla samanlainen uhka.
 Tarkistettu
4.0



Pöytäkirjan asiakohta PTK 115/2018 vp
Toisaalta tähän liittyy myöskin kysymys isäntämaasopimuksesta. Myöskin Suomessa-
han oli Naton sotilaallista toimintaa, ja siinä nojauduttiin tähän isäntämaasopimukseen.
Suomen osaltahan tämän sopimuksen allekirjoitti aikanaan Puolustusvoimain komentaja
saatuaan siihen valtuutuksen tasavallan presidentin johdolla kokoontuneesta hallituksen
ulko- ja turvallisuuspoliittisesta valiokunnasta. Sopimusta ei käsitelty eduskunnassa. Ruot-
sissa hallitus vei sopimuksen valtiopäivien käsiteltäväksi, ja se astui siten voimaan vähän
myöhemmin. Valtiopäivät asettivat sopimuksen soveltamiselle kaksi tärkeää reunaehtoa:
Nato-joukkoja voi tulla maahan vain Ruotsin kutsusta, eikä sopimus anna Nato-maille oi-
keutta sijoittaa ydinaseita Ruotsin alueelle. Suomen osalta sopimuksen tulkinnasta on tiet-
tävästi esiintynyt epäselvyyksiä ennen muuta sen suhteen, voivatko Nato-joukot tulla maa-
hamme omasta aloitteestaan.

Isäntämaasopimuksen 10. kohdassa todetaan, että se on voimassa toistaiseksi, jollei
osallistuja irtisano sitä ilmoittamalla asiasta kirjallisesti muille osallistujille kuusi kuukaut-
ta etukäteen. Ja sopimusta voidaan 11. kohdan perusteella muuttaa tai muuntaa kirjallisesti
kaikkien osallistujien keskinäisellä suostumuksella. Minun mielestäni Suomen on syytä
avata keskustelut isäntämaasopimuksen täsmentämiseksi siten, että mukaan otetaan aina-
kin Ruotsin valtiopäivien päättämät rajaukset. Samalla voitaisiin korjata sopimuksen sol-
mimisen yhteydessä tehty ilmeinen menettelytapavirhe ja saattaa tämä muutettu tai muun-
nettu sopimus eduskunnan käsiteltäväksi. Eduskuntavaalien jälkeen käytävissä hallitus-
neuvotteluissa on syytä käydä perusteelliset keskustelut myös niistä periaatteista, joilla
Suomi toteuttaa omia sotaharjoituksiaan ja osallistuu muiden maiden ja Naton toteutta-
miin sotaharjoituksiin.

Olen tämän kannanottoni yrittänyt saada epätoivon vimmalla julkisuuteen, mutta yksi-
kään media ei Suomessa ole halukas julkaisemaan tällaisia kannanottoja, vaan vain Nato-
propagandaa kuulemme kaikkialla.

Arvoisa puhemies! Tulen siis kannattamaan vasemmistoliiton vastalausetta niillä perus-
teilla, jotka juuri esitin.

Yleiskeskustelu päättyi.

Eduskunta hyväksyi hallituksen esitykseen HE 209/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


