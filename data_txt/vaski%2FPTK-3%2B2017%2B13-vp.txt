















































DEM85ED.tmp.xml


Pöytäkirjan asiakohta PTK 3/2017 vp
Pöytäkirjan asiakohta 

PTK 3/2017 vp

Täysistunto

Keskiviikko 8.2.2017 klo 13.59—20.24

13. Hallituksen esitys eduskunnalle laajakaistarakentamisen tukea haja-asutusalueilla kos-
kevan lainsäädännön muuttamisesta

Hallituksen esitys HE 2/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 13. asia. Puhemiesneuvosto ehdottaa, että asia lähetetään liikenne- ja viestintävalio-
kuntaan.

Keskustelu

18.59 Liikenne- ja viestintäministeri Anne Berner (esittelypuheenvuoro): Arvoisa pu-
hemies! Hallituksen esityksessä 2/2017 esitetään laajakaistarakentamisen tukea haja-asu-
tusalueilla koskevan lainsäädännön muuttamista. Muutoksen tavoitteena on edistää tuettu-
jen laajakaistaverkkojen rakentamista lisäämällä julkisen tuen osuutta hankkeiden koko-
naiskustannuksista. Käytännössä muutos tarkoittaa sitä, että tuen saajan maksettavaksi jää-
vät rakentamiskustannukset alenevat. Tämä mahdollistaa edullisemmat liityntämaksut liit-
tymien tilaajille ja siten lisää liittymien kysyntää. Lisääntynyt kysyntä tietää suurempaa
maksavien asiakkaiden määrää ja siten parantaa hankkeiden kannattavuutta.

Edelleen muutoksella sallitaan entistä useammalle laajakaistahankkeelle kunnan ja mui-
den julkisten tahojen lisätukia esimerkiksi takausten ja edullisten lainaehtojen muodossa.
Tämä helpottaa tuettujen laajakaistahankkeiden rahoitusta, ja siten sen odotetaan lisäävän
teleyritysten kiinnostusta osallistua laajakaistahankkeisiin. Esitetyt muutokset tukevat
myös hallituksen kärkihankkeita, sillä ne vähentävät kaikkien tukiprosessiin osallistuvien
tahojen, erityisesti tuen hakijoiden ja Viestintäviraston, hallinnollista taakkaa sujuvoitta-
malla säädöksiä. 

Lisäksi muutokset edistävät digitaalisten julkisten palveluiden käyttöä ja saatavuutta eli
niin sanottua Digi1-kärkihanketta sekä digitaalisen liiketoiminnan kasvuympäristön kehit-
tymistä eli Digi2-kärkihaketta. Lisäksi lainsäädännön muuttamisessa huomioidaan maa-
kuntien liittojen lakkauttaminen maakuntauudistuksen yhteydessä. Muutokset toteutetaan
tekemällä seuraavat muutokset lainsäädäntöön:

Tähän asti tukea on voinut saada vain alueilla, joilla on asunut vähemmän kuin 5,4 pro-
senttia Manner-Suomen väestöstä. Tämän lain voimaantulon jälkeen kilpailutettavilta
hankkeilta poistuu tuen sitominen väestötiheyteen eli myös nämä niin sanotut punaiset
alueet tulevat tuen piiriin. Tukea ei kuitenkaan edelleenkään voida myöntää markkinaeh-
toisille alueille.
 Tarkistettu
4.2



Pöytäkirjan asiakohta PTK 3/2017 vp
Maakuntauudistuksen on määrä tulla voimaan 1.1.2019. Tämän johdosta maakuntien
liitot lakkautetaan 31.12.2018 ja laissa olevat maakuntien liittojen tehtävät muutetaan mää-
räaikaisiksi ja ne ovat voimassa vuoden 18 loppuun asti.

Samoin tukihakemus Viestintävirastolle on tehtävä 31.12.2018 mennessä. Maakuntien
liittojen tehtävät ajoittuvat hankealueiden määrittelyyn sekä hankkeen toteuttajan kilpai-
luttamiseen ja valintaan ennen Viestintävirastolle tehtävää tukihakemusta.

Tähän asti tilaajajohdon tukikelvoton osuus on ollut kaksi kilometriä. Esityksessä tuki-
kelvoton osuus lyhennetään 100 metriin, ja siihen liittymän tilaajalla on mahdollisuus ha-
kea kotitalousvähennystä työn osalta.

Euroopan komission notifiointiprosessissa hyväksymä laajakaistahankkeen päättymi-
sen määräaika on 31.12.2019. Tämän johdosta lakiin esitetään lisättäväksi, että maksatus-
hakemus Viestintävirastolle on tehtävä 30.6.2019 mennessä. Tällöin Viestintävirasto ehtii
käsitellä ja maksaa tuet vuoden 2019 loppuun mennessä.

Erilaisten julkista tukea sisältävien rahoitusinstrumenttien käyttöä on voitu soveltaa tä-
hän asti vain ennen 12.11.2012 kilpailutettuihin hankkeisiin. Esityksen mukaan jatkossa
näitä instrumentteja voidaan soveltaa kaikkiin hankkeisiin, joihin Viestintävirasto ei ole
vielä maksanut tukea. Korotettua 90 prosentin tuki-intensiteettiä on voitu soveltaa vain
näihin 2012 kilpailutettuihin hankkeisiin. Esityksen mukaan korotettua tuki-intensiteettiä
voidaan soveltaa kaikkiin hankkeisiin, joihin Viestintävirasto ei ole vielä maksanut tukea.

Esitetyt lainsäädäntömuutokset eivät edellytä muutosta eduskunnan Viestintävirastolle
myöntämään valtiontuen myöntämisvaltuuteen. — Kiitoksia.

19.04 Kari Kulmala ps: Arvoisa puhemies, arvoisa ministeri! Esityksessä ehdotetaan laa-
jakaistan rakentamisen tuesta haja-asutusalueella annettua lakia muutettavaksi siten, että
tuen myöntämistä ei tulevissa hankkeissa rajattaisi ainoastaan niille alueille, jotka ovat
väestötiheydeltään sellaisia, että enintään 5,4 prosenttia asuu yhtä harvaan tai harvemmin
asutulla alueella. Tämä esitys on enemmän kuin tervetullut erityisesti tuonne maaseudulle.

Nopea laajakaista -hanke käynnistyi hallituksen periaatepäätöksellä jo vuonna 2008. Tä-
män hankkeen tarkoituksena oli varmistaa valtion tuen avulla nopeiden laajakaistaverkko-
jen rakentaminen alueille, joille kaupalliset operaattorit eivät tulisi kiinteää laajakaistaa
koskaan rakentamaan. Hankkeen päämääränä oli, että vuoden 2015 loppuun mennessä yli
99 prosentilla käyttäjistä olisi saatavilla 100 megan laajakaistayhteys enintään kahden ki-
lometrin etäisyydellä vakituisesta asuinpaikasta tai yrityksen toimipisteestä. Tästä hallituk-
sen tavoitteesta ollaan tällä hetkellä pahasti myöhässä.

On olemassa hyväuskoisia kuntia, jotka luottivat hallituksen esityksen kannustamina
pioneerityöhön, ja laajakaistaverkkojen rakentaminen alkoi useilla alueilla, muun muassa
Rääkkylässä. Kunnassamme nähtiin välttämättömänä kunnan koosta ja talouden resurs-
seista huolimatta huolehtia siitä, että kuntalaisemme saisivat tietoliikenneyhteydet osana
infran peruspalveluja. Lisämotivaationa kiinteän laajakaistan rakentamiselle oli myös di-
gitaalisten palveluiden muodostaminen muun muassa sosiaali- ja terveydenhuollossa sekä
sähköisen asioinnin kehittäminen.

Laajakaistaverkosta pitää ymmärtää, että se on perusinfraa kuten tiestömme. Kiinteä
laajakaistaverkko on elintärkeä haja-asutusalueella jo kansalaisten yhdenvertaisuutta aja-
tellessa, eikä tietoverkkojen rakentamisen tule kuulua kuntien tehtäviin vaan valtion, ku-
ten vuoden 2008 periaatepäätöksessä mainitaan. Maan hallituksen kärkihanke, digitalisaa-
tio ja sähköisten palveluiden kehittäminen, ei ilman kiinteää laajakaistaa ole mahdollinen
2



Pöytäkirjan asiakohta PTK 3/2017 vp
haja-asutusalueilla, kun siellä eivät edes matkapuhelimet aina toimi. Onkin syytä, että val-
tioneuvosto tekee nykyiseen rahoitusjärjestelmään sellaisia muutoksia, että kuntien ja tie-
toverkkoyhtiöiden talousvastuita helpotetaan. Toivottavasti tämä hallituksen esitys tuo li-
sävaloa tähänkin asiaan.

19.07 Mirja Vehkaperä kesk: Arvoisa herra puhemies! Suomeen on rakennettu laaja-
kaistaa kuin Iisakinkirkkoa. Laajakaista kaikille -hanke on lanseerattu, voi sanoa, melkein
vuosikymmen sitten, ja Nopea laajakaista -hanke on nyt juuri käynnissä. Meneillään on
erilaisia hankkeita. Laajakaistahankkeita toteutetaan osuuskuntamuotoisina, kunnan omi-
na, maakunnan omina, seudun omina, yksityisinä yrityksinä ja niin edelleen. Siis tämä kir-
jo on valtava, ja joskus on palautetta ollut siitäkin, olisiko valtion tai julkisen sektorin pi-
tänyt ottaa vähän isompi koppi ehkä tästä, että koko Suomen laajakaistahankkeet olisi ve-
detty hieman valtiovetoisemmin. Mutta toisaalta kirjo on antanut sen, että erilaisiin aluei-
siin, erilaisiin tarpeisiin on pystytty räätälöimään sitä laajakaistahanketta parhaalla mah-
dollisella tavalla. 

Mutta kaikkein tärkein asia on se, että julkista rahaa käytetään näiden hankkeiden tuke-
miseen ja käytetään nyt sitten entistä joustavammin. Julkinen hankkeen tuki on ohjattu
alueille, joilla ei ole markkinaehtoisesti kannattavaa investoida kiinteän verkon rakentami-
seen esimerkiksi alhaisten tilaajamäärien ja pitkien etäisyyksien vuoksi.

No, meiltä monesti kysytään, kannattaako tukea mobiilia vai valokuitua, ja vastaus on
varmasti pitkien etäisyyksien ja harvan asutuksen alueilla ja Suomessa se, että tarvitsem-
me molempia. Valokuituyhteyksiä tarvitaan etenkin toimintavarmuutta ja huippunopeutta
vaativiin palveluihin. Kun haluamme edistää esimerkiksi etätyömahdollisuuksia, maatalo-
usyrittäjyyttä laajasti, biotaloutta ja uusia liiketoimintamahdollisuuksia eri puolilla Suo-
mea — siis työllisyyttä — niin me tarvitsemme moitteettomasti toimivia ja kattavia tieto-
liikenneyhteyksiä. 

Tähän asti ohjelman etenemistä ovat hidastaneet liian tiukat ehdot tuen hyödyntämises-
sä. Lisäksi rahoja on jäänyt käyttämättä joka vuosi. Nyt siis ehtoja väljennetään, jotta laa-
jakaistojen rakentamiseen tulee vauhtia ja yhä useampi suomalainen saa toimivan verkko-
yhteyden. Esteitä on poistettu siis ennenkin näiden hankkeiden aikana. Esimerkiksi etukä-
teismaksatus on tullut näille hankkeille — ihan viime vaalikauden loppupuolella teimme
tämän muutoksen.

Nyt käsillä oleva lakimuutos siis tuo parannusta siihen, että aiemmin viimeiset 2 kilo-
metriä sitä valokuitukaapelin rakentamista eivät ole olleet tukikelpoisia. Jatkossa tämä
omavastuumatka on vain 100 metriä, eli tuen hyödyntäminen helpottuu merkittävästi ja
kynnys tarttua tukeen madaltuu. Ja bonuksena sitten vielä kaiken päälle on se, että kotita-
lousvähennyksen hyödyntäminen sen työn osalta on mahdollista. Lisäksi julkisen tuen
osuutta hankkeiden kokonaiskustannuksista lisätään ja entistä useammalle laajakaista-
hankkeelle sallitaan lisätukea muun muassa takausten ja edullisten lainaehtojen muodossa.

No, lisäksi olen saanut palautetta siitä, että saavatko nyt, näiden tukiehtojen helpottues-
sa, meneillään olevat hankkeet, tai hankkeet, jotka on jätetty, tukea, vai mitä näille oikein
tapahtuu. Mutta ministeri tuossa kertoi, että tukea, näitä helpotuksia, voivat nyt saada ne
hankkeet, joille ei tukea vielä ole maksettu. Se on ilmeisesti se tulkinta, jota näissä käyte-
tään. Siis varmasti hankkeet, jotka ovat nyt vireillä, voivat ajatella hyötyvänsä tästä uudes-
ta laista — ne, joille ei todellakaan ole maksettu vielä tätä julkista tukea. Vanhojen hank-
keiden toimintaedellytyksiä puolestaan parannettaisiin esimerkiksi tuki-intensiteettiä ko-
3



Pöytäkirjan asiakohta PTK 3/2017 vp
rottamalla. Ja tukea saa jatkossa myös vähemmän harvaan asutuille alueille, kun alueen
väestötiheyden perusteella ei enää rajoiteta tuen saantia.

On siis huomattava, että meneillään on paljon uudistuksia, jotka tarvitsevat laajakaista-
yhteyksiä. Otan esimerkiksi nämä sähköiset postilaatikot, joista puhuimme äskettäin, tai
liikennepalvelut tai jopa peruskoulun digiloikan mahdollistamisen uusien oppimisympä-
ristöjen, sisältöjen ja pedagogiikan muodossa.

19.13 Timo Heinonen kok: Arvoisa herra puhemies! Oikeastaan edellinen edustaja Veh-
kaperä tuossa aivan lopussa otti esille sen, mistä itse ajattelin puhua. Se on tämä kouluissa
tapahtuva digiloikka, ja itse asiassa tällä on erittäin iso merkitys juuri näihin. Nyt meillä
ovat monet koulut edelleen sellaisien yhteyksien päässä, että tämä digiloikka on kiinni ei
enää oppimateriaaleista eikä osaamisesta — lapsethan osaavat jo kaiken ja opettajatkin
kiihtyvällä tahdilla — vaan se on kiinni siitä, että tekniikka ei toimi. Silloin pidän erittäin
myönteisenä, että näitä elävän maaseudunkin kouluja saadaan kuituyhteyden päähän, ja
itse asiassa eivät edes kaikissa taajamakouluissakaan nämä yhteydet ole sellaisella tasolla.
Olen saanut itse entisenä opettajana yhteydenottoja esimerkiksi huolestuneilta abiturien-
teilta sähköisiä ylioppilaskirjoituksia ajatellen, miten nämä yhteydet toimivat, kun kevääl-
lä on aika kirjoittaa — ja hetken päästä jo kaikki kirjoitukset — sähköisesti.

Tämä on kallis urakka, mutta kun tuossa edellisessä kohdassa puhuttiin postinjakelusta,
niin pidän kyllä paljon myönteisempänä sitä, että me laitamme niitä kymmeniä miljoonia
mieluummin tähän, että rakennamme toimivat sähköiset verkot, kerran täällä on se tulevai-
suus, haluamme tai emme. Silloin on hyvä, että etätyö toimii ja digipalvelut saadaan toimi-
maan. Meillä on erilaisia suunnitelmia myös kuljetukseen ja liikenteeseen. Eli digiloikka
pitää nyt oikeasti Suomessa ottaa sillä tavalla kuin ministeri Berner, joka on siinä ottanut
hyvän otteen. Tämä työhän on aloitettu jo aikanaan — itse asiassa taisi olla silloin minis-
terinä Suvi Lindén, kun tätä laitettiin liikkeelle — ja askelia on otettu, mutta ei tarvitse
mennä kovinkaan syrjään, kun meillä on edelleen luvattoman heikkoja nettiyhteyksiä, [Pu-
hemies koputtaa] ja hyvä, että tähän nyt tehdään parannusta.

19.15 Jukka Kopra kok: Arvoisa puhemies! Esitys laajakaistarakentamisen tukea haja-
asutusalueella koskevan lain muuttamisesta on varsin hyvä. Näitä kuituyhteyksiä on yritet-
ty nyt vetää eri puolille Suomea jo monta vuotta, ja monessa tapauksessa rakentamisen es-
teeksi on muodostunut tiukka tukikriteeristö. Rahaakin on jäänyt käyttämättä, kun tukikel-
poisia hankkeita ei ole ollut varatun summan edestä. 

Laajakaistarakentamisen näkökulmasta Suomi on harmillisen harvaan asuttu maa. Suu-
reen osaan Suomea ei mitenkään saada rakennettua nykyaikaisia kuituyhteyksiä liiketalo-
udellisesti kannattavasti ilman tukea. Laajakaistatuki on siis perusteltu.

Pari ajatusta toivon tämän sinänsä hyvän ja kannatettavan esityksen jatkojalostajille har-
kittavaksi. Voisivatko vapaa-ajan asuntojen valokuituyhteydet myöskin kuulua tuen pii-
riin? EU-maaseuturahaston tukiehdoissa ovat myös vapaa-ajan asuntojen valokuituverk-
koyhteydet tukikelpoisia. Nyt ja tulevaisuuden maaseudulla vapaa-ajan asunnon tai niin
sanotun kakkosasunnon merkitys kasvaa kotitalouden toisena kotina ja pienyrityksen työ-
paikkana. Julkisuudessa on paljon ollut myös keskustelua kaksoispaikkakuntalaisuudesta. 

Olisi varmasti myös hyvä, jos tukiehdot olisivat samanlaisia vapaa-ajan asuntojen suh-
teen laajakaistalaissa ja EU-maaseuturahaston tukiehdoissa. Vapaa-ajan asunnot saataisiin
uudessa laajakaistalaissa tukikelpoisiksi esimerkiksi siten, että hyväksyttäisiin ne kustan-
4



Pöytäkirjan asiakohta PTK 3/2017 vp
nukset, jotka kohdistuvat tilaajayhteyden osalle, joka ulottuu enintään 100 metrin päähän
käyttäjän vakinaisesta tai vapaa-ajan asuin- tai sijaintipaikasta. Tämän lisäyksen vaikutta-
vuus maaseudun elinvoimaisuuteen voisi olla erittäin suuri.

Edelleen tukikelvottomien niin sanottujen mustien ympyröiden poistoa maaseudulta tu-
lisi harkita ja mahdollisesti saattaa nämäkin alueet tuen piiriin. Hallituksen esityksen mu-
kaan tukikelpoisia eivät ole sellaiset kustannukset, jotka ovat alueella, joka ulottuu kahden
kilometrin päähän sellaisesta liityntäpisteestä, josta voidaan tarjota edistyksellisiä viestin-
täverkkoja. Tässä yhteydessä kahden kilometrin etäisyydellä tarkoitetaan käytännössä
Viestintäviraston merkitsemiä niin sanottuja mustia ympyröitä. Maininta on oikea silloin,
kun kysymyksessä on kaupunkitaajama, jolla on aito mahdollisuus saada markkinaehtoi-
sesti laajakaista- tai valokuituyhteys. Kuitenkin, jos tämä niin sanottu musta ympyrä on si-
joitettu kunnan kirkonkylään tai muulle maaseutualueelle, niin pääsääntöisesti edellä mai-
nittu edistyksellisten viestintäverkkojen tarjonta ei toteudu, ja voi kysyä, pitääkö teleope-
raattorin ilmoitus valokuituverkkojen saatavuudesta paikkansa. On riski, että teleoperaat-
tori näennäisellä ilmoituksella edistyksellisten viestintäverkkojen saatavuudesta Viestintä-
virastolle vain suojaakin omaa kupari- ja mobiililaajakaistan liiketoimintaa. Voi olla niin-
kin, että Viestintäviraston merkkaamien mustien ympyröiden alueella maaseudulla ei
käytännössä ole markkinaehtoista valokuituyhteyksien tarjontaa, koska isot teleoperaatto-
rit eivät halua investoida valokuituverkkoihin maaseudulle. Tästä on viitteitä eri puolilta
Suomea.

Toivon, että lakiesitystä tarkasteltaisiin valiokuntakäsittelyssä edellä esittämäni näkö-
kohdat huomioiden.

19.18 Eeva-Maria Maijala kesk: Arvoisa puhemies! Laajakaista olisi jo alun perin Suo-
messa pitänyt rakentaa enemmän valtiovetoisesti, sillä onhan kyse liikenneväylästä. Teillä
kulkeminenkin on Suomessa kaikille mahdollista. Minkä takia meidän laajakaistaverkko-
jemme käyttäminen on vain tiettyjen henkilöitten etuoikeus? 

Ongelmaksi on koettu nyt semmoinenkin asia, että on rakennettu paljon pieniä laajakais-
taverkkoja kyliin. Niitä on hallinnollisesti erittäin hankala pyörittää, onhan kyse osuuskun-
nista monestikin, jotka niitä pyörittävät, ja meidän täytyy nyt miettiä jatkossa, millä tavalla
pystyisimme yhdistämään näitä osuuskuntia ja rakentamaan laajempia kokonaisuuksia
näistä. Esimerkiksi kunta olisi riittävän iso, jopa maakuntatasolla voitaisiin ihan tämmöi-
siä asioita pyörittää. On todella tarpeetonta hallinnon ja byrokratian rakentamista, että on
tehty näitä pieniä toimijoita. 

Sain Lapista äsken erittäin hyvä viestin henkilöltä, joka vastaa Lapissa laajakaistahan-
ketyöstä. Hän kirjoitti: "Olen tänään käynyt kierroksilla koululaisten liikenneturvallisuu-
desta ja digitalisaation laajentamisesta ja siitä, miten kunnat pitää sitouttaa ohjelmaan ja
valvomaan kokonaisetua toiminnallisesti. Avoin verkko on päivän sana." Avoin verkko on
päivän sana. Jatkammeko me sitä hommaa, että rakennamme suljettuja verkkoja? Eikö
Suomessa olisi aika lähteä rakentamaan kuitenkin jo avointa verkkoa?

19.20 Ari Torniainen kesk: Arvoisa herra puhemies! Tämä hallituksen esitys on todella-
kin kannatettava. Toimivat ja mielellään myös vakaat ja nopeat sähköiset palvelut on saa-
tava kaikkien suomalaisten saataville asuinpaikkaan katsomatta. Laajakaista onkin tuota-
va kaikkien suomalaisten ulottuville, ja tämä hallituksen esitys laajentaa laajakaistayhte-
5



Pöytäkirjan asiakohta PTK 3/2017 vp
yksien tuettua rakentamista ja samalla myös helpottaa laajakaistan leviämistä koko Suo-
meen. 

Nyt tukea on jäänyt jopa käyttämättä, koska ehdot tuen saamiseksi ovat olleet aivan liian
tiukat. Aiemmin viimeiset 2 kilometriä laajakaistakaapelia eivät ole olleet tukikelpoisia.
Jatkossa omavastuumatka lyhenee 100 metriin, ja uusi esitys helpottaa erityisesti harvaan
asutuilla alueilla tuen hyödyntämistä. Samalla myös erikokoiset laajakaistaa tarjoavat yh-
teisöt ja yritykset voivat toimia nykyistä joustavammin. Esitys on merkittävä parannus ny-
kyiseen laajakaistatukeen ja helpottaa laajakaistan leviämistä. Tällaisia toimia tarvitaan,
jotta koko Suomeen saadaan toimivat palvelut. 

Sitten toisena asiana haluan ottaa vielä esille edustaja Kopran esille tuomat kaksi tär-
keää asiaa. Toivon, että niitä asioita voidaan viedä eteenpäin myös tuolla valiokuntakäsit-
telyssä, sillä tosiasia on, että esimerkiksi vapaa-ajan asuntojen valokuituyhteydet tulisi saa-
da myöskin tuen piiriin, koska ne ovat myös siellä EU:n maaseuturahaston tukiehdoissa
mahdollisia. Pitää muistaa, että meillä myös tuolla maankäyttö- ja rakennuslain uudistuk-
sessa pyritään viemään niitä asioita eteenpäin, että vapaa-ajan asuntojen muuttamista py-
syvään asumiseen joustavoitetaan. Se olisi todella tärkeä, tämä asia, ja toinen on niin sa-
nottujen tukikelvottomien mustien ympyröiden poistaminen maaseudulta. Toivottavasti
tämä myöskin huomioidaan. 

19.22 Suna Kymäläinen sd: Arvoisa herra puhemies! Olemme tänään tässä salissa puhu-
neet paljon yhdenvertaisuudesta ja työllisyydestä, ja näen tämän laajakaistarakentamista li-
säämään tarkoitetun lain muun muassa näiden asioiden toteutumisen kannalta hyvin kan-
natettavana esityksenä. Uskon, että tällä esityksellä voidaan lisätä laajakaistan leviämistä
koko Suomeen. On harmillista, että nykyinen lainsäädäntö on aiheuttanut tilanteen, jossa
tukea on jäänyt jopa käyttämättä liian tiukkojen ehtojen vuoksi. Uskon, että tämä hyödyt-
tää erityisesti harvaan asuttuja seutuja.

Tavoite saada koko Suomeen toimivat laajakaistat on yhteinen, ja sen tavoittamiseksi
tarvitaan toki monia keinoja, ja tämä on yksi toivottava sellainen. Tärkeää on kuitenkin
kiinnittää huomiota siihen, että hakemusten fokus on kaikkein eniten tukea tarvitsevissa
alueissa, ja tämän varmasti huomioimme valiokuntakäsittelyssä. Myös itse kannatan edus-
taja Kopran ja edustaja Torniaisen tässä jo esille ottamia seikkoja valiokuntakäsittelyssä
esille otettaviksi.

19.24 Liikenne- ja viestintäministeri Anne Berner: Arvoisa puhemies! Arvoisat edus-
tajat! Kiitoksia näistä palautteista ja näkökulmista. Haluan vielä tuoda esille, että hallitus
on toivonut, että valiokunta ja eduskunta käsittelisivät tämän esityksen kiireellisenä, ja
odotan myöskin hyvää vuorovaikutusta ja myönteistä suhtautumista tämän esityksen
eteenpäin viemiseksi. — Kiitos. 

Keskustelu päättyi.

Asia lähetettiin liikenne- ja viestintävaliokuntaan.
6


