















































DEMB860.tmp.xml


Pöytäkirjan asiakohta PTK 122/2018 vp
Pöytäkirjan asiakohta 

PTK 122/2018 vp

Täysistunto

Keskiviikko 28.11.2018 klo 14.01—16.31

20. Hallituksen esitys eduskunnalle laeiksi Euroopan unionin suorista tuista maataloudelle 
annetun lain ja maatalouden tukien toimeenpanosta annetun lain muuttamisesta

Hallituksen esitys HE 196/2018 vp
Valiokunnan mietintö MmVM 17/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 20. asia. Käsittelyn pohjana on maa- ja metsätalousvaliokunnan mietintö
MmVM 17/2018 vp. Nyt päätetään lakiehdotusten sisällöstä. — Esittelypuheenvuoro, va-
liokunnan puheenjohtaja, edustaja Kalmari, olkaa hyvä.

Keskustelu

16.18 Anne Kalmari kesk (esittelypuheenvuoro): Arvoisa rouva puhemies! Tässä on ky-
seessä lakiesitys Euroopan unionin suorista tuista maataloudelle annetun lain ja toimeen-
panosta annetun lain muuttamisesta. Jälleen kerran on kyse norminpurusta.

Euroopan unionin suorista tuista maataloudelle annettua lakia muutettaisiin ensinnäkin
aktiiviviljelijän määritelmän osalta siten, että luovuttaisiin niin sanotun kieltolistan sovel-
tamisesta. Mitä tämä tarkoittaa? Se tarkoittaa sitä, että aktiiviviljelijälle ei tarvitse enää
osoittaa tiettyä kokonaistulorajaa henkilön tuloista, jotka tulevat maataloudesta, vaikka oli-
si muutakin, liitännäistoimintaa. Hyviä esimerkkejä tästä ovat esimerkiksi ratsastuskenttä
ja maneesi. Tämä ei toki ole koskenut kovin monia henkilöitä Suomessa, mutta aivan tur-
haa hallinnollista taakkaa tämä on aiheuttanut niin hallinnolle kuin sitten näille viljelijöil-
le, jotka ovat sitä joutuneet tekemään. Sen lisäksi viherryttämistukeen haluamme ekologi-
seksi alaksi myös mesikasveille kylvettyjen kesantojen alat.

Pinta-alatukivalvonnat ovat erittäin paljon aikaa syöviä toimenpiteitä niin viljelijöillä
kuin hallinnossakin, ja valiokunta katsoo, että on erittäin hyvä, että valiokunnan toiveitten
mukaisesti edetään kohti digitalisaatiota, ja pinta-alatukivalvonnoissa voitaisiinkin käyt-
tää jatkossa uusia tekniikoita. Me kaikki tiedämme, että dronet ja muut menetelmät tule-
vat. Miksi emme niitä käyttäisi ja vähentäisi kustannuksia ja aikaa? Sen lisäksi maatiloille
neuvontaa antavat neuvojat voitaisiin jatkossa valita kaikille avoimella ja puolueettomalla
valintamenettelyllä ja valintamenettelyyn ei enää sovellettaisi julkisia hankintoja koske-
vaa lainsäädäntöä.

Tämä valiokunnan mietintö näistä asioista oli yksimielinen, ja kaikki nämä ovat normin-
purkua — omalta pieneltä sektoriltaan kukin, mutta hyviä esimerkkejä siitä, että järjen-
käyttö on sallittua ja on viisautta mennä tulevaisuutta kohti ja käyttää nykyteknologiaa ai-
na, kun se on mahdollista.

Kiitän valiokuntaa hyvästä työskentelystä.
 Tarkistettu
4.0



Pöytäkirjan asiakohta PTK 122/2018 vp
Yleiskeskustelu päättyi.

Eduskunta hyväksyi hallituksen esitykseen HE 196/2018 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


