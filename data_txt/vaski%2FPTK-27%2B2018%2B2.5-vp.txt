















































DEMB10C.tmp.xml


Pöytäkirjan asiakohta PTK 27/2018 vp
Pöytäkirjan asiakohta 

PTK 27/2018 vp

Täysistunto

Torstai 22.3.2018 klo 16.00—18.12

2.5. Suullinen kysymys asutuilla alueilla liikkuvista susista (Mats Nylund r)
Suullinen kysymys SKT 41/2018 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Nylund.

Keskustelu

16.57 Mats Nylund r: Värderade talman, arvoisa puhemies! För första gången sedan
1800-talet har vi bofasta vargflockar i Österbotten.

Pohjanmaalla sudet vierailevat viikoittain, jopa päivittäin ihmisten kotipihoilla. Päivä-
kotienkin pihoilla on liikkunut susia. Vanhemmat eivät uskalla jättää lapsia päiväunille ul-
kosalle eivätkä leikki-ikäisiä ulos leikkimään yksin. Kuntoilijat jopa välttävät liikkumista
metsissä, ja kunnissa on jouduttu järjestämään koulukuljetuksia. Maanviljelijät epäröivät
päästää eläimiä laitumelle tulevana laidunkautena. Ministeri Leppä, mitä hallitus aikoo
tehdä, jotta asutuilla alueilla liikkuvat sudet eivät olisi uhka paikallisille?

16.57 Maa- ja metsätalousministeri Jari Leppä  (vastauspuheenvuoro):  Herra puhe-
mies! Hallituksella ja Suomella on käytössä kaksi linjaa tämän asian hoitamiseksi.

Toinen on poliisilinja, jossa nämä vaaraa ja merkittävää vahinkoa aiheuttavat eläimet
voidaan poliisin toimesta poistaa, siis lopullisesti poistaa, suden muonavahvuudesta.

Toinen linja on se, että meillä on 53 suden vahinkoperusteinen kiintiö, jonka perusteella
voi kaatolupia hakea riistahallinnolta perustelluista syistä. Riistahallinto käsittelee nykyis-
ten säädösten pohjalta nuo hakemukset ja sitten myöntää ne ja tekee harkinnan siitä.

Nämä kaksi linjaa meillä on olemassa.
Mutta se asia, mitä edustaja Nylundkin täällä toi esille: on selvää, että me tarvitsemme

myöskin Suomessa, niin kuin kaikkialla muuallakin Euroopassa, riittävästi liikkumavaraa
sille, että uhkaavasti käyttäytyvät ja normaalin arkuutensa menettäneet suurpetoyksilöt
voidaan poistaa, ja [Puhemies koputtaa] tämän eteen hallitus töitä tekee.

16.59 Hanna Halmeenpää vihr (vastauspuheenvuoro): Arvoisa puhemies! Se, että sudet
liikkuvat Pohjanmaalla, ei varmastikaan vielä ole ongelma eikä turvallisuusuhka. [Keskel-
tä: On!] Jos suden todetaan vastuuviranomaisten, kuten poliisin ja riistahallinnon, toimista
huolimatta aiheuttavan vaaraa ihmisten omaisuudelle tai terveydelle, niin se on tietenkin
eri asia ja ongelma, silloin se pitää vastuullisesti ratkaista.

Ministeri Leppä, eikö ole niin, että Suomessa on kattava ja hyvä järjestelmä, Luonnon-
varakeskuksen toimesta susikannan arviointiin ja riistahallinnon ja poliisin toimesta sii-
 Tarkistettu
4.1



Pöytäkirjan asiakohta PTK 27/2018 vp
hen, että ongelmatapaukset ratkaistaan? Ministeri Leppä, onko Suomessa yhtään sellaista
susien aiheuttamaa vaaratilannetta, jota ei vastuuviranomaisten toimesta olisi ratkaistu?

16.59 Maa- ja metsätalousministeri Jari Leppä  (vastauspuheenvuoro):  Herra puhe-
mies! Ei ainakaan pitäisi olla. Ei pidä olla, vaan kyllä ne vaaratilanteet pitää hoitaa, ja sil-
loin kun vaara on välitön, sen hoitaa poliisi.

Nyt poliisi on tehnyt yhtenäiset toimintaohjeet koko maahan, ja se on erittäin hyvä ja ter-
vetullut uudistus poliisin taholta. Siellä on tehty myöskin vahvasti yhteistyötä, niin Luken
kanssa, tutkimuksen kanssa, kuin myöskin riistahallinnon kanssa. Se on ihan päivänselvä
asia. Mutta yhtä selvää on se, että kyllä maaseudulla, ja missä tahansa taajamassa myös, pi-
tää olla mahdollisuus elää turvallisin mielin myöskin sen osalta, että jos siellä on huonosti
käyttäytyviä, uhkaavasti käyttäytyviä, vaarallisesti käyttäytyviä eläimiä suurpetojen osal-
ta, niin ne pitää poistaa. Se on yksinkertainen tosiasia.

17.00 Antti Kurvinen kesk (vastauspuheenvuoro): Herra puhemies! Edustaja Nylund otti
esille erittäin hyvän ja tärkeän kysymyksen, joka huolettaa kyllä pohjalaismaakuntien li-
säksi ympäri Suomea. Myös täällä Etelä-Suomessa susia on nähty liikkuvan jopa aivan niin
sanotun metropolin ympärillä, niin kuin nykyään hienosti puhutaan. On hyvä kuulla, että
asiasta vastaava ministeri, ministeri Leppä, on tarttunut asiaan ja viranomaiset ovat liik-
keellä. Luotan täysin suomalaiseen poliisiin.

Kysyisin nyt hallitukselta siitä, että suurena epäoikeudenmukaisuutena on moni kansa-
lainen kokenut sen, että kun on tullut tilanteita, että susi saapuu pihalle, käy kotieläimen
kimppuun, ehkä naudan kimppuun, ehkä lampaan kimppuun, ehkä sen rakkaan metsästys-
koiran kimppuun, niin siinä ei periaatteessa voi tehdä oikein mitään. No, voi tehdä, ja ih-
misen järki sanoo, että pitää toimia, mutta riski on sitten rikossyytteestä, jos sen eläimen
tappaa ja ampuu, niin kuin pitää sellainen peto siinä kohtaa tappaa ja ampua. Olen ymmär-
tänyt, että Ruotsissa on sellainen lainsäädäntö, että pihalle tulevan petoeläimen saa ampua,
jos se uhkaa ihmistä tai kotieläintä. Voisiko sellaisen lainsäädännön [Puhemies koputtaa]
saada myös Suomeen?

17.02 Maa- ja metsätalousministeri Jari Leppä  (vastauspuheenvuoro):  Herra puhe-
mies! Meillä on muutama tapaus tältä metsästyskaudelta tämäntyyppisistä tilanteista, jois-
sa on pakkotilan pohjalta tuo eläin, petoeläin, hyökkäävä petoeläin, lopetettu. Ne kaikki on
tutkittu, poliisi on ne tutkinut, ja omassa tiedossani on, että ainakin kaksi kappaletta niistä
on syyttämättäjättämispäätöksiä. Se on aivan oikea toimenpide, juuri näin pitää toimia. On
kaikkien tahojen etu, että nämä tapaukset tutkitaan. Se on päivänselvä asia, mutta silloin
kun pakkotilanteesta on kysymys, niin meillä on yksiselitteisen selvä lainsäädäntö, ja siitä
on ihan oikeat viranomaisen tulkinnat ja oikeuslaitoksen tulkinnat myöskin.

Kysymyksen käsittely päättyi.

Kyselytunti päättyi.
2


	2.5
	16.57
	16.57
	16.59
	16.59
	17.00
	17.02


