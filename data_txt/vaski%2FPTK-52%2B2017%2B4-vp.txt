















































DEM8D9D.tmp.xml


Pöytäkirjan asiakohta PTK 52/2017 vp
Pöytäkirjan asiakohta 

PTK 52/2017 vp

Täysistunto

Torstai 11.5.2017 klo 16.00—18.32

4. Yleisradion hallintoneuvoston kertomus eduskunnalle yhtiön toiminnasta vuonna 2016
Kertomus K 7/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 4. asia. Puhemiesneuvosto ehdottaa, että asia lähetetään liikenne- ja viestintävaliokun-
taan. 

Edustaja, hallintoneuvoston puheenjohtaja Kivelä.

Keskustelu

17.00 Kimmo Kivelä ps (esittelypuheenvuoro): Arvoisa puhemies! Kertomusvuosi oli
Ylen kannalta ristiriitainen. Yhtäältä erityisesti loppuvuodesta keskustelu Ylen ympärillä
oli kiivasta, toisaalta kansalaisten luottamus Yleä kohtaan on pysynyt varsin korkealla ta-
solla. Yle myös tuotti laadukkaasti mittavia panostuksia, joista etunenässä voinee mainita
Rion olympialaiset ja yhtiön 90-juhlavuoden ympärillä olleet tuotokset.

Kertomusvuonna työskenteli kansanedustaja, varapuhemies Satosen johdolla parlamen-
taarinen työryhmä, joka toimeksiannossaan arvioi yhtiön tehtävää ja rahoitusta. Voitaneen
kai sanoa, että jonkinlaisten käynnistysvaikeuksien jälkeen ryhmä saavutti yksimielisyy-
den esittäen tulevaisuuteen tähyäviä linjauksia. Jo nyt tämän työryhmän linjaukset ovat
konkretisoituneet: Yhtäältä liikenne- ja viestintävaliokunnassa on työn alla lakiehdotus-
muutos koskien asioita, joihin työryhmä otti yksimielisesti kantaa, jossa muun muassa yh-
tiön strategian vahvistaminen kuuluu yhtiön hallintoneuvostolle. Toisaalta yhtiön hallinto-
neuvosto on ollut proaktiivinen sikäli, että työryhmä suositteli, että hallintoneuvosto ker-
tomusta laatiessaan kuulisi asiantuntijoita, ja näin on jo menetelty. Jokainen voi kertomus-
ta lukiessaan huomata, että siellä on sen, nyt jo lakisääteisen, saamelaiskäräjien lausunnon
lisäksi Medialiiton ja professori Niemisen lausunnot.

Kirjoitin vuosi sitten tässä samassa tilanteessa yhtiön vuosikertomukseen ja hallintoneu-
voston kertomukseen: "On välttämätöntä, että yhteiskunnassamme käydään ajoittain kes-
kustelua Ylen asemasta ja julkisen palvelun tehtävästä. Keskustelun on myös johdettava
aika ajoin toteutettaviin linjauksiin, jotka tulee tehdä mahdollisimman laajassa parlamen-
taarisessa yhteisymmärryksessä, huolellisesti harkiten sekä poukkoilua välttäen." Juuri
näissä asioissa edustaja, varapuhemies Satosen työryhmä onnistui.

Kun Yleisradion hallintoneuvostolle tulee yhtiön strategian vahvistamisen tehtävä, niin
on muistettava itsestään selvänä, että Yleisradion hallintoneuvoston hyväksymän strategi-
an ja ohjelmatoiminnan ja toimituksen työn välillä säilyy palomuuri. Tämä on itsestään sel-
vä asia, vaikka julkisuudessa tätä asiaa on haluttu tarkoitushakuisesti selittää toisin ja esit-
tää väittämiä, että poliitikot ottaisivat operatiiviseen jokapäiväiseen työhön kantaa omien
 Tarkistettu
4.3



Pöytäkirjan asiakohta PTK 52/2017 vp
intohimojensa ja mieltymysten pohjalta. On tässä yhteydessä syytä sanoa, että tähänkin asti
Yleisradion hallintoneuvosto on ollut vahvistamassa strategiset suuntaviivat — tätä ei ole
kuitenkaan kyseenalaistettu ja esitetty väittämiä, että poliitikot ottaisivat lisääntyvässä
määrin valtaa ohjelmapolitiikassa tai toimituksellisissa linjauksissa.

Yleisradio on koko kansan yhtiö, ja sen rahoitukseen jokainen osallistuu Yle-veron
kautta maksukykynsä mukaan.

Yleisradio on yhtiö, jolla on julkisen palvelun tehtävä. Julkisella palvelulla on kolme pe-
rustavoitetta: yhtäältä kattavuus, monipuolisuus ja uskottavuus. Ja erityisesti, kun on siir-
rytty Yle-verojärjestelmään ja vanha lupamaksukäytäntö jäi historiaan, julkisessa keskus-
telussa on myös korostunut yleisösuhteen tärkeys. Yleisradiolle yleisösuhde on äärimmäi-
sen tärkeä ja keskeinen. Yle välittää suomalaisille, Yle välittää suomalaisista, ja Yle on
vuorovaikutuksessa elävä, suomalaisille tärkeä ja merkityksellinen mediayhtiö, julkisen
palvelun yhtiö, joka haluaa olla ja jonka täytyy olla sananvapauden asialla.

Toinen varapuhemies Arto Satonen: Otamme ensin muutaman puheenvuoron ja sen jäl-
keen menemme debattiin.

17.08 Jani Mäkelä ps: Arvoisa puhemies! Kuten valtioneuvoston kertomuksesta saam-
me lukea, Yle tavoittaa suomalaisia hyvin ja suomalaiset luottavat Yleisradioon poikkeuk-
sellisen paljon. Tämä osaltaan asettaa verovaroilla toimivalle mediatalolle suuren vastuun.
Erityisesti vastuu on suuri siksi, että kuluttaja ei voi äänestää jaloillaan, mikäli ei ole tyy-
tyväinen Yleisradion toimintaan — asiakkaana kun on oltava, koska vero on maksettava.
Tämä kokonaan veropohjainen rahoitusmalli on eurooppalaisittain melko harvinaislaatui-
nen, sillä yleensä julkisen palvelun yleisradioyhtiön rahoitusmalli on lupamaksujen, val-
tionrahoituksen ja mainostulojen eri yhdistelmä.

Koska suomalainen syntyy Yleisradion kuluttajaksi ja asiakkaaksi eikä pääse tätä roo-
liaan karkuun kuin erityisen pienituloisena, niin on sääli, että joltain osin uutistoiminta ja
journalismi on siirtynyt tiedonvälityksestä tiedonmuokkaukseen ja klikkijournalismiin.
Yhtiön ei tarvitse kilpailla asiakkaista; olisi kohtuullista odottaa, että tiedonvälityksessä
yhtiö noudattaisi korostetun objektiivista linjaa. Olen huomannut, että eurooppalaisissa tai
Yhdysvaltain vaaleissa, hyvänä esimerkkinä, toimituksellinen ote on lipsunut journalis-
mista vaikuttamisen, etten sanoisi jopa informaatiovaikuttamisen puolelle. Näin ei tarvitse
eikä saa olla. Pakkoasiakkaana suomalaisilla on oikeus tutkivaan ja objektiiviseen tiedon-
välitykseen.

Lisäksi haluan esittää toiveen siitä, että Yleisradio ei kilpailisi kaupallisten toimijoiden
kanssa ulkomaalaisista sarjahankinnoista. Ei ole kohtuullista, että kuluttaja maksaa samas-
ta sarjasta Netflixiin ja samalla veroa Yleisradiolle.

17.09 Timo Heinonen kok: Arvoisa herra puhemies! Hyvät edustajakollegat! Ylellä on
tärkeä tehtävä suomalaisessa yhteiskunnassa, ja se on hoitanut sitä erilaisissa, vaikeissa-
kin, tilanteissa hyvin.

Viime vuonna, mitä nyt käsittelemme, eli vuonna 2016, Ylen julkisen palvelun tarjonta
radiossa ja television puolella säilyi edellisen vuoden tasolla. Yleisradio panosti lisää verk-
kopalvelujen kehittämiseen ja enemmän myös Yle Areenan sisältöihin. Näistä olemme sa-
lissa oman kymmenen vuoden aikana itse asiassa useita kertoja puhuneet, eli siitä, että täy-
2



Pöytäkirjan asiakohta PTK 52/2017 vp
tyy elää ajassa ja vastata aikaan ja siirtää niitä palveluita sinne, missä ihmiset ovat ja min-
kälaisia katselutottumuksia ihmisillä on.

Yle tavoitti edelleen päivittäin 70 prosenttia ja viikoittain jopa 93 prosenttia suomalai-
sista, mutta mediankäytön nopeassa muutoksessa Yleisradion haaste edelleen on etenkin
nuoret ja nuoret aikuiset ja heidän tavoittamisensa. Voi kysyä, minkä takia Yle ei tässä on-
nistu, jos muut mediat tässä onnistuvat. Meillä on hyviä esimerkkejä, että nuoret kyllä
käyttävät mediaa, mutta se heidän mediansa ei ole Yle, ja itse toivon, että Ylessä tätä va-
kavasti pohditaan ja selvitetään, mitkä ovat niitä keinoja, joilla nuoretkin kokisivat Ylen
omakseen.

Ylen hallintoneuvoston puheenjohtaja kertoi Rion kesäolympialaisista, jotka olivat yksi
iso näytös ja iso työ Yleisradiolle. Itse sain seurata sitä myös läheltä, ja täytyy antaa kiitos-
ta: se on yksi erinomainen kivijalka ja osaamisen ilmentymä nimenomaan siinä, että Yleis-
radio huolehtii myös kansainvälisestä kuvasta monen lajin osalta, erityisesti yleisurheilun
puolella.

Myös merkittävä viime vuoden asia oli sopimus radio- ja tv-draaman arkistojen avaami-
sesta Yle Areenaan, ja olen ymmärtänyt, että ne ovat saavuttaneet myös niitä, jotka ovat
halunneet hieman nostalgisesti hakea tunnelmaa, mutta myös niitä nuoria, jotka ovat ha-
lunneet katsoa esimerkiksi tietynlaisia ajankuvia.

Myös kotimaiseen draamaan on panostettu, siitäkin eduskunnassa on puhuttu useita ker-
toja. Rikossarja Sorjonen on varmasti yksi, mikä on saavuttanut niitä nuoria katselijoita,
mutta myös yksi oma suosikkini viime vuodelta, nuorille suunnattu — vaikka itse olen jo
vähän vanhempi, niin tykkäsin siitä — eli Heroes of the Baltic Sea, joka myös sai kansain-
välistäkin huomiota.

Ylen talous pysyi viime vuonna kutakuinkin tasapainossa. Yle-veron osuus kokonais-
tuotoista oli 97,6 prosenttia ja kokonaissumma hieman vajaa 462 miljoonaa euroa. Summa
pysyi samana kuin edellisenä vuonna, koska indeksitarkistusta ei tehty. Tämä on ollut oi-
kea ratkaisu tällaisena aikana, kun mitkään muutkaan eivät ole lisää saaneet vaan niukkuut-
ta on jouduttu jakamaan.

Itse pidän hivenen ongelmaisena sitä, että tämä Yle-vero on pakkovero. Niin kuin nyt
olemme voineet osoittaa, meillä on iso ryhmä, joka ei näitä palveluita käytä, niin silloin oli-
si syytä miettiä myös käyttöön perustuvaa maksua, ja itse pidän nykytasoista Yle-veroa
liian korkeana pakkomaksuna. Itse olisin sitä mieltä, että tehtävää voisi vielä terävöittää.

Maakuntaradiot, joiden palveluita on itse asiassa nyt heikennetty, on yksi sellainen alue,
minkä pitäisi olla vahvemmin esillä. Suomalainen urheilu, se urheilu, mitä ei muuten ole
nähtävillä, kulttuuri, suomalainen kulttuuritarjonta, lastenohjelmat, esimerkiksi juuri juh-
lavuottaan viettänyt Pikku Kakkonen, ja muut ovat sellaista tarjontaa, mitä itse toivon, että
Yleisradio kehittäisi. Ja olen edustaja Mäkelän kanssa samaa mieltä siitä, että esimerkiksi
Ylen ei pidä kilpailla kansainvälisistä tv-formaateista ja korottaa tällä tavalla hintoja, sillä
lopulta niidenkin kilpailujen maksajana on suomalainen tv-katsoja.

Arvoisa puhemies! Suomi oli vuodesta 2010 alkaen ykköspaikalla lehdistönvapausin-
deksissä. On valitettavaa ja vakavaa, että merkittävältä osin Ylen toiminnan takia tämä yk-
kössija menetettiin. Toimittajat ilman rajoja -järjestö pudotti Suomen lehdistönvapauden
kärkipaikalta kolmanneksi, edelle nousivat Norja ja Ruotsi. Toivon, että jatkossa Yleisra-
dio on sen arvon mukainen, mitä siltä odotetaan, ja jatkossa se on toiminnassaan, myös tu-
levaisuudessa, riippumaton ja sananvapauden puolustaja.
3



Pöytäkirjan asiakohta PTK 52/2017 vp
Toinen varapuhemies Arto Satonen:  No niin, tässä vaiheessa on mahdollisuus debat-
tiin, ja sen aloittaa edustaja Tolppanen.

17.15 Maria Tolppanen sd (vastauspuheenvuoro): Arvoisa puhemies! Ensin kiitos hal-
lintoneuvoston puheenjohtajalle tuosta kertomuksen kertomisesta, mitä siinä on sanottu.
Mutta haluaisin hieman täydentää sitä.

Haluaisin sanoa, että Ylessä on tapahtunut myös ikäviä asioita. Sieltä on irtisanoutunut
hyviä toimittajia, ja he ovat sanoneet syyksi sananvapauden kaventamisen. Hallintoneu-
vosto ei ottanut asiaan kantaa eikä ainakaan siunannut sitä, miten Ylessä tähän asiaan suh-
tauduttiin. Tämän halusin tuoda erikseen esille.

Ongelmia ei myöskään Satosen työryhmä vähentänyt, valitettavasti. Päinvastoin, tuon
työryhmän linjaukset aiheuttivat runsaasti irtisanomisia, ohjelmien alasajoja, sarjojen alas-
ajoja ja siirtymisiä indie-yhtiöihin, mikä sinänsä on ihan hyvä asia, mutta kun ryhmä ei lin-
jannut sitä, minkälaista palkkiota pitää maksaa siitä, kun otetaan independent-yhtiöltä, niin
siinä mentiin pikkasen pieleen.

17.17 Markku Pakkanen kesk (vastauspuheenvuoro): Arvoisa puhemies! Kiitoksia pu-
heenjohtaja Kivelälle hyvästä selostuksesta hallintoneuvoston kertomuksesta.

Itsekin koin niin, että viime vuosi oli Ylen ympärillä kiivaan keskustelun vuosi, mutta
kaiken kaikkiaan suomalaiset, Suomen kansa luottaa Yleen, niin kuin itsekin, vaikka sitä
on joissakin osin jo hiukan kritisoitu.

Tärkeänä tehtävänä oli tuossa olympialaiset Riosta, ja itsekin koin sen niin, että Yle toi
ne kisat lähelle, seurasin niitä kotoota olohuoneesta. Tämä on minusta tärkeä muistaa, että
Yle on meille kaikille suomalaisille tärkeä mediaväline. Se hinta, mitä Yle-verosta makse-
taan, niin ainakin itse koen, että se on tällä hetkellä aika hyvä. Ja siinä mielessä tuen läm-
pimästi Satosen työryhmän linjauksia myös tämän Yle-veron suhteen.

17.18 Eero Lehti kok (vastauspuheenvuoro): Arvoisa herra puhemies! Tämä sananvapa-
us näyttää olevan erittäin vaikea asia mieltää oikein. Medialla on vastuullinen päätoimitta-
ja, jolla on sananvapaus. Hän ohjaa direktio-oikeuden mukaisesti toimitusta. Ei yksittäisel-
lä toimittajalla työssään ole sellaista sananvapautta kuin muutamat toimittajat ovat otta-
neet valtaa tässä asiassa käsiksi. [Eduskunnasta: Ohhoh!] Jokainen ymmärtää, että sanan-
vapaus on merkittävä asia, mutta toimittaja tekee ohjeiden mukaan työtä siinä mediassa,
missä on. Yksityishenkilönä hänellä, totta kai, on sananvapaus, eikä Suomi tunne ennak-
kosensuuria. Tässä asiassa mentiin kyllä ihan väärille urille, ja se, että Toimittajat ilman ra-
joja sijoittaa Suomen kolmanneksi, osoittaa, että tässä ammattikunnassa on kyllä aika pa-
hoja puutteita.

17.19 Silvia Modig vas (vastauspuheenvuoro): Arvoisa herra puhemies! Täällä kannet-
tiin huolta siitä, että Suomi on lehdistönvapauslistauksessa tippunut kärkisijalta. Ja minä
jaan sen huolen, se on erittäin vakava asia. Pääministeri aiheutti toiminnallaan todella tu-
hoisaa jälkeä, ja erittäin surullista on se, että näyttää siltä, että Yleisradio taipui tämän pa-
nostuksen edessä.

Me elämme valeuutisten ja klikkijournalismin aikaa, ja luottamus siihen, että on olemas-
sa luotettavia sisällöntuottajia ja tiedonvälittäjiä, on nyt tärkeämpää kuin koskaan. Näitä
tulevia ratkaisuja Yleisradion suhteen meidän pitää katsoa siitä näkökulmasta, että luotta-
4



Pöytäkirjan asiakohta PTK 52/2017 vp
mus säilytetään ja palautetaan. Siitä näkökulmasta pidän erittäin huonona ajatusta siitä, että
poliittista ohjausta Yleisradiossa lisätään. Sitä se tarkoittaa, kun strategia tuodaan hallinto-
neuvoston päätettäväksi. Ei ole kenenkään poliitikon asia linjata sitä, miten Yleisradio toi-
mii. Hallintoneuvoston tehtävä on valvoa, että Yle täyttää sille laissa määritetyn tehtävän.
[Puhemies koputtaa] Pelkkä epäilys on tuhoisaa luottamukselle.

17.20 Kimmo Kivelä ps (vastauspuheenvuoro): Puhemies! Edustaja Modig varmasti tie-
tää, että tämä strategia-asia päätettiin yhteisymmärryksessä. Ja kuten sanoin, toimituksel-
lisen työn ja ohjelmapolitiikan ja hallintoneuvoston hyväksymän strategian välillä on pa-
lomuuri.

Mutta tässä edustaja Heinonen toi tämän Yle-veroasian ja sen tason esille. On sanottava,
että maailmalla tätä on pidetty esimerkillisenä asiana, että tämä on yksinkertainen ja nyky-
aikainen järjestelmä, ja maailmalla tällainen kiinnostaa. Esimerkiksi voimme verrata, että
sanomalehtien tilaaminen on kolme kertaa kalliimpaa kuin Ylen palvelut. [Eduskunnasta:
Se on vapaaehtoinen!] — Mikään vero ei ole vapaaehtoinen. Minunkin maksamillani ve-
roilla maksetaan monia sellaisia asioita, joita minä en kannata tai [Puhemies koputtaa] hen-
kilökohtaisesti tarvitse. — Ja mikä äläkkä siitä tulisi, jos Yle rupeaisi mainoksia tekemään.

17.21 Ilkka Kantola sd (vastauspuheenvuoro): Arvoisa puhemies! Uskon, että koko
eduskunta on yhtä mieltä siitä, että Yleisradion riippumattomuus on yksi keskeisimpiä ar-
voja, ja siihen suhteutetaan sitten eduskunnassa tehtyä yleisradiopolitiikkaa, näitä ratkai-
suja, joita on tehty. Sen, että muutettiin rahoitusjärjestelmä siitä tv-maksusta tähän verojär-
jestelmään, yksi tarkoitus oli, että luodaan sellainen vakaa rahoitusjärjestelmä, jonka yksi
hyvä seuraus on se, että Yleisradion riippumattomuus poliittisista suhdanteista kasvaa.

Nyt täällä esitettiin mielenkiintoisia kritiikkejä ja avauksia rahoitusjärjestelmän kehittä-
misestä. Vähän hämmentää edustaja Heinosen ajatus siitä, että pitäisi tästä pakkoverosta
luopua ja etsiä jokin muu järjestelmä. Palattaisiin siis keskustelussa aika paljon taaksepäin.

Myös hämmensi tämä edustaja Mäkelän ajatus siitä, että voitaisiin ottaa osaksi ikään
kuin joidenkin eurooppalaisten mallien mukaan tämä mainosrahoitteisuus tämän verora-
hoitteisen mallin rinnalle. No, se olisi kaupallisen median kannalta aika katastrofaalista,
jos Yleisradio saisi myydä mainostilaa siinä puoli yhdeksän uutisten aikaan. Varmasti olisi
ottajia sillä näkyvyydellä, sillä tilalla, sillä katsojaluvulla, joka Yleisradiolla on. [Puhe-
mies koputtaa] Ei missään tapauksessa pidä tällaiseen mainosrahoitteisuuteen lähteä.

17.22 Mirja Vehkaperä kesk (vastauspuheenvuoro): Arvoisa herra puhemies! Yleisra-
dio on koko kansan radio, ja sillä on tärkeä julkisen palvelun tehtävä. Eduskunnan rooli
Ylen ja Yle-lain puitteissa on ollut merkittävä. Kaikki päätökset on tehty yksimielisesti
parlamentaaristen työryhmien kautta, kuten viimeksi Satosen johdolla.

Viimeksi Ylen tehtäviä täsmennettiin. Rahoituksesta päätettiin, että indeksikorotuksia ei
tehdä. Ulkoisista hankinnoista taso päätettiin yhdessä. Samalla hallintoneuvoston asemaa
vahvistettiin tämän strategiatyön kautta, joka on aivan oivallinen väylä. Samalla Ylen roo-
lista, mediatoimialan yhteistyöstä päätettiin, että sitä pitää lisätä muun muassa kaupallisen
median kautta.

No, tämä työryhmä päätti työnsä, ja lakihan on vasta eduskunnan valiokunnan käsitte-
lyssä, niin olemme päässeet taas tähän Yle-verokeskusteluun. [Puhemies koputtaa] Tässä
pitäisi miettiä siis ehkä pieni- ja keskituloisille jonkunlaisia verohelpotuksia.
5



Pöytäkirjan asiakohta PTK 52/2017 vp
17.24 Simon Elo ps (vastauspuheenvuoro): Arvoisa puhemies! Niin kuin valtaosa suoma-
laisista, arvostan Yleisradiota julkisena yleisradioyhtiönä. Aina kun puhutaan budjetista,
niin se on sitten toinen kysymys, mikä sen yleisradioyhtiön budjetin pitää olla. Perussuo-
malaisena on vaikea nyt kritisoida Ylen toimintaa meitä kohtaan, kun meidän edustajiam-
me on melkein yhtä usein heidän ohjelmissaan kuin Li Andersson. Kyllä meidät on huo-
mioitu.

Hyvää on se, että uusissa linjauksissa Yleisradio hankkii enemmän ulkopuolista koti-
maista tuotantoa. Se tukee kotimaisia osaajia, se on erinomaista. Mutta se, mihin tämän
Ylen parlamentaarisen työryhmän pitäisi päästä, on kyllä se... Kun 12 000 euroa tienaat
vuodessa, helsinkiläinen, niin maksat tällä hetkellä pelkkää Yle-veroa 76 euroa ja 50 sent-
tiä. Meidän pitää päästä siihen, että tonnin pystyy tienaamaan kuussa puhtaana käteen. Se
on asia, minkä ihmiset ymmärtävät, asia, minkä tämä eduskunta, tämä parlamentaarinen
Ylen työryhmä voi ratkaista ihmisten hyväksi. Tässä todella toivon, että oppositiokin ojen-
taa kätensä ja auttaa niitä pienituloisia, mistä tekin niin kovasti olette täällä puhuneet.

17.25 Suna Kymäläinen sd (vastauspuheenvuoro): Arvoisa puhemies! Kesällä 2016 to-
della tehtiin parlamentaarinen sopu Ylen rahoituksesta ja myöskin päätettiin muun muassa
siitä, että hallintoneuvosto hyväksyy Ylen strategian. On aika erikoista, että tässä vaihees-
sa käydään näin laajaa keskustelua, jossa kyseenalaistetaan näitä parlamentaarisia päätök-
siä. Muun muassa edustaja Heinonen otti esille Yle-veron, pakkoveron. Mikä vero ei olisi
pakko? Kenties tämä uusi hallintarekisterivero, josta olemme käyneet kiistaa. 

Myöskin Ylen riippumattomuus on kyseenalaistunut pääministeri Sipilän ja Ylen joh-
don välisistä epäselvyyksistä. Edustaja Mäkelä arvosteli voimakkaasti täällä Ylen toimin-
taa, ja vaikuttamissyytteitä esitettiin, ja Modig tässä vieressäni esittää, että se, että hallin-
toneuvosto hyväksyisi Ylen strategian, olisi jonkunnäköistä vaikuttamista. Hallintoneu-
vosto päättää vain strategian toimintalinjoista ja painotuksista.

17.26 Ari Torniainen kesk (vastauspuheenvuoro): Arvoisa herra puhemies! Omasta puo-
lestani haluan kiittää Ylen hallintoneuvoston puheenjohtaja Kivelää omasta puheenvuo-
rostaan, jossa hän esitteli tätä toimintakertomusta. 

Todellakin vuonna 2016 Ylen toimintaan merkittävin vaikutus oli nykyisen varapuhe-
mies Satosen työryhmän työllä. Siinä linjattiin Ylen tehtäviä ja Ylen rahoitusta ja muita tär-
keitä asioita. Siinä linjattiin myöskin, että Yleisradio on koko kansan radio nyt ja tulevai-
suudessa — näin itse ainakin uskon.

Tärkeä osio tässä kertomuksessa on se, miten Yle kehittää toimintaansa ja toimintaperi-
aatteitaan jatkossa. Yle valmistautuu rakenteellisiin muutoksiin laajalla uudistusohjelmal-
la.

Itse haluaisin nostaa myöskin vielä esille omasta mielestäni erittäin tärkeän asian, ja se
on [Puhemies koputtaa] aluetoimitusten tärkeä rooli nyt ja myöskin tulevaisuudessa.

17.27 Pauli Kiuru kok (vastauspuheenvuoro): Arvoisa herra puhemies! Yleisradio tekee
merkittävää työtä Suomessa, ja tiedotusvälineiden toimituksellinen vapaus on tärkeätä, sa-
nanvapaus on tärkeätä. Silloin kun puhuttiin Yle-verosta, kysyin ministeriltä, miten tul-
laan turvaamaan isojen urheilutapahtumien televisiointi ja tiedotus, koska ne ovat aivan
keskeistä ydintä, josta suomalaiset ovat halukkaita maksamaan Yle-veron kautta. Jotta ta-
vallaan veron oikeutus säilyy, niin tv:stä pitää tulla niitä urheilukilpailuja, joita kansalaiset
6



Pöytäkirjan asiakohta PTK 52/2017 vp
haluavat katsoa. Tietojeni mukaan Hiihtoliitto joutui maksamaan Yleisradiolle 1,5 miljoo-
nasta eurosta 1,8 miljoonaan euroon tuotantotukea, jotta Yle televisioi Lahden MM-kisat,
ja nyt kun sitten taloudellinen tulos Hiihtoliitolle ei ollut aivan toivotun mukainen, urhei-
lijat ovat pulassa valmistautuessaan talviolympialaisiin. Onko tämä nyt sitä linjaa, jota
Yle-veron osalta toivoimme?

17.28 Hannu Hoskonen kesk (vastauspuheenvuoro): Arvoisa herra puhemies! Yleisra-
dio on suomalaisille äärimmäisen tärkeä instituutio, ja on välttämätöntä, että se säilyy elin-
voimaisena. Yleisradio tarjoaa jokaiselle suomalaiselle elämän aikana valtavan hienoja
hetkiä eri muodoissaan. Nyt on pidettävä huoli, kuten edustaja Kiuru sanoi, että tällaiset ar-
vokkaat urheilutapahtumat ovat kaiken kansan ulottuvilla. Meillä on menossa semmoinen
vaarallinen ilmiö, että kaikki urheilukilpailut, kuten jääkiekon MM-kisat ja monet muut,
ovat menossa maksullisille kanaville ja pitää ostaa kalliita kortteja, ja tämä on ihmisten
tasa-arvoisuuden kannalta erittäin haitallinen ilmiö. Isojen urheilukilpailujen pitää säilyä
Yleisradion tarjonnassa, niin että jokainen pääsee niistä nauttimaan, aivan kuten edustaja
Pakkanen mainitsi olympialaiset viime kesältä. Aivan hienoa perinnettä, ja tätä pitää pys-
tyä jatkamaan.

Toinen asia on sitten maakuntaradioiden ja alueellisten televisioiden toiminta. Ne ovat
monelle ihmiselle erittäin hyviä kavereita, ja he saavat paikallisia uutisia. Ne ovat esimer-
kiksi monelle autoilevalle ihmiselle taikka esimerkiksi kotona oleville vanhuksille äärim-
mäisen tärkeitä kumppaneita. Tuttuja uutisia tutuilta ihmisiltä — se on äärimmäisen arvo-
kasta, ja tämä pitää myös pystyä säilyttämään.

Toinen varapuhemies Arto Satonen: Sitten jatkamme vielä debattia siten, että myönnän
seuraavat vastauspuheenvuorot: edustajat Tolppanen, Mäkelä Jani, Modig, Kantola, Kive-
lä ja debatin käynnistänyt Heinonen.

17.30 Maria Tolppanen sd (vastauspuheenvuoro): Arvoisa puhemies! Urheilukilpailuis-
ta sen verran, että nyt kerron teille sen, että näiden urheilukilpailujen televisiointi maksaa,
oikeudet maksavat. Yleisradio ei määrittele hintaa vaan joutuu maksamaan sen hinnan, jot-
ta voi kuvata sieltä. Ja Yleisradio ei todellakaan ole pelkästään urheilukilpailuja, Yleisra-
dio on myöskin laaja visio koko Suomesta aluetoimituksineen saamelaistoimitus mukaan
lukien. Yleisradio on myöskin RSO eli Radion sinfoniaorkesteri. Yleisradio on myöskin
kuulovammaisten ohjelmat. Yleisradio on Unna Junná, se on saamelaisten ohjelma. Siellä
on paljon sellaisia ohjelmia, sellaisia toimintoja, mitä kukaan muu ei tässä maassa tekisi,
ellei Yleisradio sitä tee, ja se on semmoinen asia, joka on ihan hyvä muistaa ja ihan hyvä si-
säistää. Totta kai nämä urheilukilpailut täytyy pystyä pitämään siellä mukana, mutta rahoi-
tus on tällä hetkellä ongelma, mistä saadaan niin paljon rahaa. Sen takia esimerkiksi Hiih-
toliitto on antanut avustusta siihen, [Puhemies koputtaa] että kisoja kuvataan.

17.31 Jani Mäkelä ps (vastauspuheenvuoro): Arvoisa puhemies! Muutamia vastauksia
aiempiin puheenvuoroihin. 

Edustaja Kantola kuuli ilmeisesti hieman väärin puheenvuoroni, koska en esittänyt, että
Suomessa tulisi siirtyä mainosrahoitteiseen Yleisradioon, vaan toin esille, että näin tapah-
tuu jossain ulkomailla. Puheeni keskeinen viesti olikin se, että verovaroilla toiminta vel-
voittaa Ylen toiminnassaan erilaiseen rooliin kuin mainosrahoilla toimivat kaupalliset toi-
7



Pöytäkirjan asiakohta PTK 52/2017 vp
mijat, jotka periaatteessa toimivat omilla rahoillaan ja tekevät niillä, mitä haluavat, mutta
Yle toimii veronmaksajien rahoilla. 

Edustaja Lehti oli aivan oikeassa siinä, että ei sananvapaus voi sitä tarkoittaa, että toi-
mittaja voi käyttää joukkotiedotusvälinettä aivan haluamallaan tavalla. Toimitus on työ-
paikka, työpaikalla on työnjohto. Päätoimittaja vastaa ja johtaa toimitustaan.

17.32 Silvia Modig vas (vastauspuheenvuoro): Arvoisa puhemies! Täällä hallintoneuvos-
ton puheenjohtaja Kivelä sanoi puheenvuorossaan, että minun huoleni siitä, että poliittinen
ohjaus lisääntyy, kun strategia siirtyy hallintoneuvostolle, on turha, koska on olemassa
joku palomuuri. Mikä ihmeen palomuuri? 6 §:ssä tässä lakiesityksessä sanotaan, että stra-
tegiasta päättää hallintoneuvosto. Jos siinä lukee, että hallintoneuvosto päättää, niin silloin
hallintoneuvosto päättää viimeistä kirjainta myöten, mitä siinä strategiassa lukee. Totta kai
se on poliittisen ohjauksen lisäämistä. 

Strategia on se kehikko, jolla tämä yhtiö toimii. Sillä on välillinen merkitys sisältöihin.
Sillä on merkitystä, minkälaisia studioita Yleisradio esimerkiksi omistaa. Sillä on suora vä-
lillinen seuraus siihen, mimmoisia ohjelmia niissä tullaan tekemään, omistetaanko suuria
tv-studioita vai omistetaanko kuunnelmastudioita, millä kriteereillä tätä studiokanta esi-
merkiksi kehitetään. Sillä on suora seuraus niihin sisältöihin. 

Minä olen eri mieltä tämän parlamentaarisen sovun kanssa, ja vaikka mitä olisi sovittu,
jos se huomataan huonoksi ratkaisuksi, siihen pitää uskaltaa puuttua.

17.33 Ilkka Kantola sd (vastauspuheenvuoro): Arvoisa puhemies! Me sosiaalidemokraa-
tit olemme perinteisesti olleet sillä linjalla, että pienituloisten verotusta on hyvä keventää.
Sitten toinen puoli meidän talouspolitiikassamme on ollut se, että pitää jollakin tavalla taa-
ta resurssit sille toiminnalle, jota halutaan ylläpitää. Ylen kohdalla tämä problematiikka
elää nyt vähän tässä keskustelussa Yle-veron suuruudesta. Kun Yle-veroa rakennettiin
vanhan tv-lupamaksujärjestelmän tilalle, niin silloin lähdettiin siitä, että kotitalouden mak-
sama Yle-vero kahden aikuisen kotitaloudessa olisi suurin piirtein sillä tasolla, mihin seu-
raavana vuonna tv-maksu olisi ollut korotettava, kun se maksu koko ajan oli rapautumassa
ja sitä jatkuvasti jouduttiin korottamaan. Tämä oli lähtökohta sille tasolle, mitä maksimis-
saan voisi tämä Yle-vero olla kahden hengen taloudessa. Siitä sitten tehtiin laskukaavan
mukaisesti niin, että kaikkein pienituloisimmat eivät joutuneet ollenkaan maksamaan Yle-
veroa ja sitten aika pienillä tuloilla jo jonkin verran. Nyt tämä ongelma on edelleen käsissä.
Hallitus on yksipuolisesti lähtenyt keventämään pienituloisten verotusta, ja meitä se on
harmittanut [Puhemies koputtaa] lähinnä sen takia, että ei ole yhdessä pohdittu tätä koko-
naisuutta. Sitä keskustelua pitää parlamentaarisessa työryhmässä varmaan jatkaa.

17.34 Kimmo Kivelä ps (vastauspuheenvuoro): Puhemies! On tietysti äärimmäisen su-
rullista suomalaisessa mediakentässä, että kun mediatalot ovat olleet verisessä kilpailussa
ja taloudellinen tilanne on kaikkea muuta kuin hyvä, niin on otettu sitten Yle syntipukiksi.
Siinä kyllä haukutaan väärää puuta: Yle ei ole syypää mediatalojen ahdinkoihin, vaan se on
kansainväliset toimijat, Google tai Facebook tai monet muut, sinne Suomestakin mainos-
tuloja katoaa.

Mutta edustaja Modigille haluan vielä sanoa tästä siteeraten itseäni: "Luonnollisesti on
selvää, että journalistinen riippumattomuus tulee turvata eikä mikään toimituksen ulko-
puolinen taho voi ohjata journalistista sisältöä." Viittaan myös tähän: "Hallintoneuvoston
8



Pöytäkirjan asiakohta PTK 52/2017 vp
tehtävien ja Ylen sisältöjä koskevien päätösten välille on rakennettu palomuuri, jota stra-
tegiasta päättäminen ei horjuta."

17.35 Timo Heinonen kok (vastauspuheenvuoro): Arvoisa herra puhemies! En minä ole
arvostellut teitä, jotka rakastatte Yle-veroa, mutta minulla on myös oikeus, sananvapau-
denkin nimissä, itse arvostella sitä Suomen kansanedustajana, ja nimenomaan kritiikkini
liittyi siihen, että Yle on kasvanut merkittävästi. Se on ollut alun perin televisio- ja radio-
yhtiö, nyt se on erilaisen sosiaalisen median kanavissa, se on internetissä ja niin poispäin,
se tuli myös netin tai katujen uutistauluille ja moneen muuhun. En ole esittänyt tässä kes-
kustelussa Yle-verosta luopumista, en myöskään sitä, että siirryttäisiin mainosrahoitteisuu-
teen Yleisradion kohdalla. Itse olen tuonut sen esille, että mielestäni Yle ei voi kasvaa lo-
puttomiin vaan sillä on oltava tietyt rajat, missä se toimii, ja siellä maakuntaradiot, kulttuu-
ri, urheilu ja lastenohjelmat ovat niitä, mihin pitää panostaa. Ja maksujen on oltava kyllä
varsin lähellä toisiaan, [Puhemies koputtaa] eli progressiota ei kovasti voi enää kasvattaa.

Toinen varapuhemies Arto Satonen: Sitten mennään puhujalistaan.

17.37 Lea Mäkipää ps: Arvoisa puhemies! Muutamia yksityiskohtia hallintoneuvoston
kertomuksesta.

Parlamentaarisen työryhmän esitys tuo siis Ylen toimintaan rakenteellisia muutoksia,
joiden valmistelut on jo aloitettu. Esitys velvoittaa Yleä lisäämään ohjelmahankintoja ja
palveluostoja yhtiön ulkopuolelta 30—35 prosentilla vuoteen 2022 mennessä, mikä vähen-
tää tietysti Ylen omaa tuotantotyötä.

Työryhmän muut ehdotukset kaupallisen median ja Ylen yhteistyön kehittämiseen liit-
tyvät esimerkiksi urheilutuotantoon ja verkkoyhteistyöhön sekä alueellisiin uutisetusivui-
hin.

Työryhmän esitys vahvistaa hallintoneuvoston asemaa siten, että jatkossa se hyväksyy
Ylen strategian. Esityksen mukaan jokaisen poliittisen puolueen, joka on saanut eduskun-
tavaaleissa vähintään 3 kansanedustajapaikkaa, tulee olla edustettuna hallintoneuvostossa.
Tämä on ihan hyvä asia.

Merkittäviin päätöksiin kuuluu Yle Areenan ja televisiokanavien kokonaisuudistus. Uu-
distuksen myötä Ylelle jää televisiossa 3 broadcast-kanavaa, kun Yle Teeman ja ruotsin-
kielisen Yle Fem -kanavan ohjelmistot siirtyivät yhteiselle kanavapaikalle keväällä 2017.

Ylen sisällöissä ja palveluissa suomalaiset painottavat etenkin luotettavaa tietoa, uutisia
ja asiaa. Tiedon merkitys korostuu poikkeusoloissa, kuten kriiseissä ja onnettomuuksissa.
10 tärkeimmän asian joukkoon kuuluvat myös turvalliset lastenohjelmat, kotimainen oh-
jelmisto omalla äidinkielellä ja yleissivistys, erityisryhmien palvelut sekä alueellisuus ja
paikallisuus. Tärkeänä pidetään myös sitä, että Ylen avulla voi ymmärtää paremmin omas-
sa yhteiskunnassa ja muualla maailmassa tapahtuvia muutoksia.

Yleisön toiveet on syytä ottaa huomioon, ja näin on toimittu esimerkiksi, kun viime
vuonna Yle Areenassa julkaistiin katsottavaksi joulujaksoja klassikkosarjoista Rintamäke-
läiset, Metsolat ja Kotikatu. Uutisten lisäksi katsotuimpia ohjelmia Ylellä olivat urheilu,
kotimainen draama ja viihde. Urheilussa jääkiekon nuorten MM-kisat, yleisurheilun ja jal-
kapallon EM-kisat sekä Rion olympialaiset keräsivät suuria yleisömääriä. Draamatuoton
tavoitteena on vahvistaa alan osaamista ja avata kotimaisille sisällöille tietä kansainväli-
seen levitykseen. Painopiste on ollut ihmissuhde- ja rikossarjoissa, jotka tuovat esiin suo-
9



Pöytäkirjan asiakohta PTK 52/2017 vp
malaista kulttuuria, elämäntapoja ja alueellisia ominaispiirteitä. Vuoden seuratuimpiin
draamauutuuksiin kuuluivat Lappeenrantaan sijoittuva rikossarja Sorjonen — jota tuli kat-
sottua — ja kotimaiseen kaivosbisnekseen pureutuva maalaiskomedia Korpelan kujan-
juoksu, jotka saavuttivat parhaimmillaan miljoonayleisöt.

Samaan aikaan kun ohjelmien katselu puhelimilla, tableteilla ja älytelevisioilla on kas-
vanut merkittävästi, perinteisen television katselu on selvästi vähentynyt lapsilla ja nuoril-
la, jotka katselivat televisiota vuonna 2016 keskimäärin enää vajaan tunnin päivässä. Toi-
mintaympäristö on siis muuttunut rajusti, ja median käytön suurimmat muutokset tapahtu-
vat sosiaalisen median palveluissa. Yleissivistävän ja kielellisesti laadukkaan ohjelman
tarjonta lapsille ja nuorille on Ylelläkin tulevaisuuden haasteena.

Lain mukaan Ylen kuuluu tarjota sisältöjä ja palveluja myös erityisryhmille, joille muu-
ta mediatarjontaa on Suomessa tällä hetkellä vähän. Muun muassa kuulovammaisille Ylen
tarjonta on kiitettävän hyvää: muun muassa päivittäiset viittomakieliset tv-uutiset, edus-
kunnan kyselytunnit ja verkkovideoita sosiaaliseen mediaan. Yle on viime vuosina muu-
toinkin lisännyt viittomakielisiä ohjelmia kuulovammaisille, kuten satuja lapsille Yle
Areenaan ja muita lastenohjelmia. Keväällä 2016 Yle esitti uuden kuusiosaisen viittoma-
kielisen sarjan Jarkko ja kuuro Amerikka, joka saavutti suuren suosion.

Viranomaistiedottaminen on tärkeä Yleisradion tehtävä. Vaaratiedotteiden välitysjärjes-
telmää on kehitetty automatisoimalla tiedotteiden jakelu Ylessä eri toimipisteisiin julkai-
sua varten. Hätäkeskusten Erica-järjestelmän asteittaisen käyttöönoton myötä järjestelmä
täydentyy lopullisesti.

Arvoisa puhemies! Ylen keskeiset kehittämistavoitteet keskittyvät laatuun, monipuoli-
suuteen, yhteistyöhön ja verkkopalveluihin. Ylen yhteiskuntavastuuseen kuuluvat eettiset
toimintatavat, taloudellinen vastuu Yle-veron tehokkaasta käytöstä ja Ylen merkittävä roo-
li luovan alan työllistäjänä. Monipuolisilla sisällöillä ja palveluilla Yle tuottaa arvoa yh-
teiskunnalle ja tukee eri väestöryhmien, alueiden, kielten ja kulttuurien elinvoimaa sekä
kansalaisten osallisuutta ja yhdenvertaisuutta.

17.43 Silvia Modig vas: Arvoisa herra puhemies! Median ja tiedonvälityksen luotetta-
vuus on tällä hetkellä todella iso kysymys, ja Yle on ollut sen asian keskiössä kaikkien mei-
dän tuntemien tapahtumaketjujen takia. Pidän erittäin surullisena, että hallintoneuvoston
puheenjohtaja ei koe tätä Ylen kannalta erittäin kriittisen vuoden kertomuksen käsittelyä
läsnäolon arvoiseksi. 

Maailmanlaajuisesti media on muuttunut. Me elämme valeuutisten aikaa ja me olemme
nähneet sen, että valeuutisten vyöry saattaa jopa vaikuttaa ihmisten ajatteluun, mikä on
erittäin erittäin vakavaa. Meillä pääministerin toiminta johti siihen, että luottamus Suomen
lehdistön vapauteen on kärsinyt pahasti. Toimittajat ilman rajoja tiputti Suomen arviois-
saan kärkipaikalta kolmannelle sijalle, syynä Sipilän tapa puuttua yksittäisen toimittajan
työhön. Ja mikä vakavinta, Julkisen sanan neuvosto totesi, että Yle taipui tämän painostuk-
sen edessä ja luovutti päätösvallan toimituksen ulkopuolelle. Tämä on nyt se kysymys,
joka oikeasti vaikuttaa ihmisten luottamukseen Yleisradion suhteen. Mitään tulevia muu-
toksia, mitä Yleisradion kohdalla nytten esitetään tehtäväksi, ei voi tehdä arvioimatta tätä
muuttunutta tilannetta. 

Tämä tilanne on muuttunut siitä tilanteesta, jolloin työryhmä tätä työtänsä teki. Tässä ti-
lanteessa pidän ihan käsittämättömänä, että halutaan lisätä Yleisradion poliittista ohjausta.
Jos strategia siirretään hallintoneuvoston päätettäväksi, se on poliittisen ohjauksen lisää-
10



Pöytäkirjan asiakohta PTK 52/2017 vp
mistä. Nykyinen käytäntö, jossa hallintoneuvosto vahvistaa suuntaviivat, on riittävä ja ol-
lut tähän asti aivan toimiva. Hallintoneuvoston tehtävä on valvoa, että Yle toteuttaa sen
laissa määriteltyä tehtävää, ei ottaa kantaa minkäänlaisiin sisällöllisiin kysymyksiin. 

Täällä hallintoneuvoston puheenjohtaja sanoi aikaisemmin, että on olemassa palomuuri
ja strategialla ei oteta kantaa journalistisiin sisältöihin. Strategia on se kehikko, joka ohjaa
yhtiön toimintaa. Strategiassa ei tietystikään linjata suoraan journalistista sisältöä määrää-
viä ajatuksia, mutta se luo välillisesti edellytykset sille, millaista sisältöä tehdään. Sillä,
mitä tiloja Yleisradio omistaa, esimerkiksi studioita, on merkitystä siihen, millaisia ohjel-
mia ja sisältöjä tehdään. Ei sitä marginaalista ohjelmaa, jonka ei odotetakaan saavan vai-
keille asiasisällöillensä miljoonien katsojamääriä, tehdä siinä suurimmassa ja kalleimmas-
sa studiossa, vaan se tehdään siinä pienimmässä halvimmassa. Ja sillä, mitä studioita Yleis-
radio omistaa, on välillistä merkitystä siihen, mitä ohjelmasisältöjä tuotetaan. Se kummas-
tuttaa minua, että ei ymmärretä strategian merkitystä välillisesti sisältöihin.

Kun täällä on toistettu tätä mantraa tästä palomuurista: Kun tässä lakiesityksen 6 §:ssä
esitetään sanatarkasti, että hallintoneuvosto päättää Ylen strategiasta, silloin hallintoneu-
vosto päättää Ylen strategiasta viimeistä sanaa myöten, eikö niin? Se tarkoittaa sitä, että
kuka tahansa meistä poliitikoista voi ehdottaa sinne lausetta poistettavaksi, toista lisättä-
väksi ja siten hyvin vahvasti poliittisilla näkemyksillään vaikuttaa siihen, millainen Ylen
strategiasta muodostuu ja mihin suuntaan se Ylen toimintaa vie. Tuntuu, kun tätä keskus-
telua kuuntelee, että usealla meistä kansanedustajista on hämärtynyt se meidän roolimme
suhteessa Yleen. Niin monessa puheenvuorossa tässäkin keskustelussa otetaan kantaa sii-
hen, mitkä Yleisradion ohjelmat ovat hyviä, minkätyyppisiä sisältöjä pitäisi tehdä, mistä
ohjelmasta tykättiin ja mistä ei. Mutta se ei ole meidän tehtävämme. Laki määrittää Yleis-
radion tehtävän. Meidän tehtävämme on katsoa, että se täyttyy, että Yleisradio noudattaa
sitä tehtävää, jonka me laissa olemme sille määrittäneet. Sen takia strategian siirto hallin-
toneuvostolle ei ole minun mielestäni tässä kohtaa viisas ratkaisu, ja olen eri mieltä sen
parlamentaarisen sovun kanssa.

Me elämme nyt aivan poikkeuksellista aikaa. Minä olen siis toiminut toimittajana ennen
kuin minusta tuli kansanedustaja. Olen ollut freelancetoimittajana 16 vuotta ja tehnyt myös
paljon ohjelmasisältöjä Yleisradiolle, ja en voi olla katsomatta tätä kysymystä myös siitä
näkökulmasta. Me elämme nyt aivan erilaista aikaa kuin koskaan aikaisemmin. Netti tuo
meille aivan käsittämättömän määrän tietoa. Tietoa on enemmän saatavilla kuin koskaan
aikaisemmin. Siksi medialukutaitoa tarvitaan enemmän kuin koskaan, ja sisällön tuottaji-
en ansaintalogiikka on muuttunut, ja sen takia tämä minun mielestäni valitettava ilmiö, ni-
mittäin klikkijournalismi, on rantautunut — eli haetaan sille otsikolle mahdollisimman
suurta huomioarvoa, jotta ihminen klikkaa sitä uutista, mutta sitten saattavat olla aivan ris-
tiriidassa se otsikko ja se itse tarina, jota siinä kerrotaan. Tänä aikana on entistä tärkeäm-
pää, että meillä on oikeasti luotettavia tiedon tuottajia ja välittäjiä. Ja luottamus on hyvin
herkkä asia. Sen voi menettää hetkessä, mutta sen rakentaminen vie pitkään. Pelkkä epäi-
lys siitä, että Yle on poliittisessa ohjauksessa tai että poliitikot voivat vaikuttaa sen sisäl-
töihin, on tuhoisaa tälle luottamukselle. 

17.48 Ilkka Kantola sd: Arvoisa puhemies! Maailma ei ole hallittavissa, asiat eivät aina
mene niin kuin toivoisi. Minä luulen, että Yleisradion sisällä ja siellä journalismin johdos-
sa on tosi paljon mietitty sitä, mikä meni vikaan, miten pääsi niin käymään, että Yleisradio
sai Julkisen sanan neuvostolta langettavan päätöksen. Kun sitä keskustelua, niitä analyyse-
11



Pöytäkirjan asiakohta PTK 52/2017 vp
jä on seurannut ja kuullut myös hallintoneuvoston kokouksissa ja työvaliokunnan kokouk-
sissa, niin itselle jää vain se kysymys, että miten siellä voidaan jatkossa toimia niin, että
näin ei käy. Mitä virheitä tehtiin, ja miten tässä pääsi näin käymään? Kaikki ei ole hallitta-
vissa.

Toinen asia: Esimerkki siitä, miten Yleisradion kohdalla kaikki asiat eivät ole hallitta-
vissa, on se keskustelu, joka lähti liikkeelle julkisuudessa siitä, että Yleisradion hallinto-
neuvoston kokouksen pöytäkirjoista kävi ilmi, että hallintoneuvoston kokouksissa yksittäi-
set hallintoneuvoston jäsenet olivat arvostelleet Yleisradion ohjelmapolitiikkaa jollakin
tarkkuudella. Minä olin viime vaalikauden Ylen hallintoneuvoston puheenjohtaja enkä —
tunnustan sen tässä — tiennyt, että niin tarkkaan, ainakin ajoittain, meillä kirjataan hallin-
toneuvoston pöytäkirjaan niitä keskusteluja. Minulla oli se käsitys, että ne ovat ehkä pää-
töspöytäkirjatyyppisiä enemmän ja tämäntyyppisiä puheenvuoroja ei kirjata. Mutta niin oli
tapahtunut, ja niin tämä pöytäkirja tuli julkisuuteen, ja siitä on sitten sukeutunut keskuste-
lu, joka varmaan jatkuu edelleen, jossa professoritason ihmiset pitävät tätä esimerkkinä sii-
tä, että hallintoneuvosto yrittää journalismiin puuttua.

Minusta hallintoneuvoston puheenjohtaja Kivelä hyvin totesi jossakin silloin tuoreessa
kommentissaan, kun tämä kysymys tuli julkisuuteen, että en ole lähtenyt siitä, että tiukasti
rajaan niitä puheenvuoroja, joita hallintoneuvoston jäsenet kokouksessa käyttävät. Minä
ajattelen, että meillä täällä eduskunnassa täytyy myös olla tietynlainen puhevapaus. Ei se,
että me pidämme kiinni Yleisradion journalistisesta riippumattomuudesta, ja nyt keskuste-
lemme hallintoneuvoston kertomuksesta, voi merkitä sitä, ettemme saisi sanoa jotakin
omaa arviotamme jostakin ohjelmasta tai urheilusta tai miksei journalistisesta ratkaisusta-
kin. Minä ajattelin, että meillä täytyy olla täällä eduskunnassa puhevapaus, ja hallintoneu-
vostossa.

Mutta sitten muistan myös, että hallintoneuvoston kokouksessa, jossa olen nyt jo kol-
matta vaalikautta mukana, on ollut se kulttuuri, ehkä tähän hallintoneuvostoon saakka, että
siellä hallintoneuvoston seniorijäsenet huomauttavat hyvin nopeasti junioreille, jos siellä
alkaa tällainen ohjelmapoliittinen keskustelu, että "hei kollegat, tämä ei kuulu tänne hallin-
toneuvostoon, hallintoneuvosto ei ole mikään ohjelmaneuvosto enää, niin kuin se joskus
oli". Tämmöisellä kulttuurilla on pärjätty aika hyvin tähän vaalikauteen saakka, mutta nyt
syystä tai toisesta tämä kupla... Tämä oli esimerkki siitä, että kaikki asiat eivät ole oikein
hallinnassa. Ja silloin kun julkisuuteen syntyy kuva, että hallintoneuvosto ohjaisi journa-
lismia, niin vaikeata meidän on silloin siitä kovin nopeasti selviytyä. 

En missään tapauksessa toivo sitä, että hallintoneuvoston rooli journalismiin puuttumi-
sessa millään tavalla vahvistuisi, vaan ovat ne sitten palomuureja tai mitä tahansa, niin ym-
märrän kyllä edustaja Modigin huolen, vaikka olen osittain ehkä samaa mieltä myös kuin
Kivelä tästä muodosta "strategiasta päättäminen". Itse olisin pitänyt ehkä viisaampana, että
se olisi kirjoitettu muotoon "vahvistaa strategian", jolloin strategian ehkä päättäisi tai aina-
kin valmistelisi Ylen hallitus ja toimiva johto, ja sitten se kävisi ikään kuin hallintoneuvos-
tossa vahvistettavana. Tämä tarkoittaisi sitä — minusta Kivelä, hallintoneuvoston puheen-
johtaja, esipuheessaan hyvin kuvaa sitä — että kysymys on siitä, että haluttiin hallintoneu-
voston valvontatehtävän keinoja lisätä yhdellä tavalla. Hallintoneuvoston tehtävähän on
valvoa Ylen toimintaa, ja kun strategia on kuitenkin myös siitä sopimista, millä tavalla
Yleisradio toteuttaa julkisen palvelun tehtävää, ja sen valvonta kuuluu hallintoneuvostol-
le, niin tämän strategian vahvistaminen olisi ollut yksi elementti. No, katsotaan, mihin par-
12



Pöytäkirjan asiakohta PTK 52/2017 vp
lamentaarinen ryhmä, joka tätä pohtii nyt, ja valiokuntaryhmä päätyvät tämän lain kanssa,
mutta kerron tässä lähinnä nyt oman pohdintani.

Arvoisa puhemies! Yksi tehtävä, joka julkisen palvelun yleisradiotoiminnalla on erikoi-
sena tehtävänään, on tukea kansanvaltaa, demokratiaa ja sananvapautta. Haluan mainita
pari esimerkkiä semmoisesta Yleisradion tuotannosta, ohjelmistoista, jotka mielestäni ovat
hyviä esimerkkejä siitä, miten tämä tehtävä vahvasti toteutuu. Riemuitsen aina ja laitan
Twitteriin, että hyvä, Ylen julkinen palvelu. 

Yksi on Ulkolinja-nimiset dokumenttilähetykset, joita Yle tekee itse, joita ostaa muual-
ta — aivan loistavia. Viimeksi erittäin syvällinen, erittäin kattava kuvaus ja analyysi Yh-
dysvalloista, mistä nousi se meille suomalaisille ehkä aika lailla käsittämätön ilmiö, että
Trump nousi siellä presidentiksi, ketkä häntä lähtivät äänestämään ja mistä syystä. Sieltä
syvältä maaseudun työttömyyden, suljettujen hiilikaivosten keskeltä tehty loistava, tärkeä
dokumentti sitä ajatellen, että me ymmärrämme, miten demokratia toimii. Tällaisia tarvi-
taan ja niitä tulee lisää, ja Lähi-idän ja Ukrainan tilanteista on useita näitä ollut.

Sitten on toinen aika uusi ohjelmaformaatti, joka tulee säännöllisin väliajoin harvaksel-
taan, en muista sen nimeä, mutta tiedän, että toimittaja Susanna Turunen vetää haastattelu-
ja, haastattelee eurooppalaisia poliitikkoja Brysselissä. Erittäin intensiivinen, erittäin no-
pea, erittäin kiinnostavia analyysejä siitä, mitä tapahtuu, minkälaisia kehityssuuntia on Eu-
roopassa menossa. Tällaisia me tarvitsemme, nämä palvelevat. Näissä Yle tekee juuri sitä
julkisen palvelun tärkeätä tehtävää.

Täällä keskustelussa nousi vähän ristiriitaisia toiveita, yhtäältä että Ylen pitää lisätä sel-
laista ohjelmistoa, joka kiinnostaa nuoria, jotta tavoitellaan niitä nuoria. Ylehän strategias-
saan pitkän aikaa on pyrkinyt tähän, TV2-kanava on pyrkinyt siihen, että se nuoria aikuisia
ja nuoria tavoittaisi enemmän. Siellä on tehty intensiivisesti työtä. Mutta samalla täällä sa-
nottiin, että Ylen pitää näyttää lastenohjelmia, uutisia, dokumentteja — that’s it. Elokuvia,
sellaisia, jotka kilpailevat maksu-tv:n kanssa, Yle ei saa näyttää. Minä kysyn: millä me
saamme nuorison tv:n äärelle, jos me rajaamme kovin tiukasti sen ohjelmatuotannon sisäl-
töä?

Arvoisa puhemies! Ehkä tähän rahoitukseen vielä sen verran, että kun tämä tv-maksu-
järjestelmä purettiin ja tuli tämä yleisradiovero, niin lähdettiin todella siitä, että maksimis-
saan yleisradiovero olisi sen suuruinen kuin on televisiomaksu. Kahden hengen taloudessa
noin 280 olisi ollut seuraavan korotuksen jälkeen se televisiomaksu. Siihen pantiin se mak-
simi kahden hengen talouden Yle-verotaso, ja sitten siitä laskettiin alaspäin. Näin löydet-
tiin parlamentaarisessa työryhmässä ratkaisu, joka ei kaikkia, ehkä ei ketään kokonaan,
tyydyttänyt. Toiset olisivat halunneet nopeampaa progressiota, jolloin varakkaammat oli-
sivat maksaneet ehkä 500 euroa vuodessa kotitaloudessaan siitä ja niin pois päin. Sitä kes-
kustelua käytiin, mutta löydettiin tällainen kompromissi. 

Nyt kun on lähdetty purkamaan hallituksen toimesta näitä pienempituloisten maksuja,
niin tietysti myös tulokertymä sinne rahastoon pienenee. Pitää olla nyt aika vastuullinen ja
tarkka siinä, että me emme sitä kautta tee ratkaisua ikään kuin Yleisradion toiminnan ja
edellytysten alas ajamisesta, vaan että rakennamme sinne yläpäähän lisää maksukuormaa.
Se täytyy poliittisesti käydä läpi parlamentaarisessa työryhmässä niin, että tiedetään, mikä
se ratkaisu on ja kaikki voivat sen hyväksyä ja elää sen mukaisesti. Me emme voi tehdä niin
kuin takaovesta sellaista ratkaisua, että Ylen toiminta heikkenee. 

Täällä on jo puhuttu siitä, että on riittämättömästi rahaa kalliiden urheiluoikeuksien os-
tamiseen. Yleisradio on joutunut leikkaamaan. Femman ja Teema-kanavan yhdistäminen
13



Pöytäkirjan asiakohta PTK 52/2017 vp
on yksi seuraus siitä, että talous on tiukalla, mutta esimerkiksi RKP:n edustaja hallintoneu-
vostossa piti sitä viisaana ratkaisuna. Tämä on poliittisesti ollut hyväksyttävissä, mutta
kaikki tässä ovat joutuneet joustamaan. Toivon itse sitä, että yhteispelillä mennään ja par-
lamentaarisesti, siis kaikkien eduskuntapuolueiden yhteisin ratkaisuin näissä asioissa rau-
hallisesti.

17.57 Mirja Vehkaperä kesk: Arvoisa puhemies! Yleisradio on koko kansan radio.
Yleisradion missio on vahvistaa suomalaista yhteiskuntaa ja kulttuuria tarjoamalla kaikille
tietoa, sivistystä, oivalluksia ja elämyksiä. Tämä on hieno missio, jota kohti ja jonka paris-
sa Ylen toimittajat, henkilökunta, laajasti meidän koko yhteiskunta työskentelevät.

Yleisradio on läsnä ihmisten arjessa. Me vaadimme Yleisradiolta tämän julkisen palve-
lun tehtäväkuvan mukaisesti paljon. Me haluamme nähdä urheilutapahtumia ja kisoja. Me
haluamme draamaa, dokumentteja. Me haluamme kulttuuria radiosta ja televisiosta. Me
haluamme viihdettä, ajankohtaisohjelmia, uutistoimintaa ja niin edelleen.

Mutta erityisen tyytyväinen minä itse olen siihen, että Yleisradio on läsnä ihmisten ar-
jessa monella tavalla. Sieltä jokainen voi ammentaa oman mieltymyksensä mukaan sellai-
sia ohjelmia ja sisältöä, mitkä miellyttävät omaa kulutuskäyttäytymistä.

Erityisen tyytyväinen minä olen nyt 40-vuotissyntymäpäiviä juhlivan Pikku Kakkosen
toimintaan. Olen itse sitä saanut aikanaan katsoa, ja minun lapseni ja toivottavasti lapsen-
lapsetkin saavat katsoa laadukasta lastenohjelmaa, jossa on turvallisuusnäkökulma muka-
na. Se on ohjelmoitu ja se on juonnettu myöskin lasten ehdoilla.

Me siis haluamme ja vaadimme Yleisradiolta laajaa formaattia eri elämisen alueilta.
Aluetoimitukset ovat yksi tärkeimmistä asioista, joista Ylen hallintoneuvoston kokouk-

sissa pidetään kiinni. Meille kaikille on tärkeää se, että Yle näkyy alueilla, se on mukana
alueen toiminnassa mutta ennen kaikkea se välittää ihmisten arjen uutisia ja sitä toimintaa,
mitä alueilla näkyy. Ja uskoakseni myöskin Yleisradion tavoitteisiin ja toimintasisältöihin
on kirjattu vahvasti, että Yle toimii koko Suomessa, kaikilla alueilla, ja sen pitää näkyä
myöskin sitten ohjelmatarjonnassa.

Arvoisa puhemies! Erityisellä tyytyväisyydellä laitoin merkille, kun luin viime vuoden
toimintakertomusta siitä, että Yleisradio tavoittaa suomalaiset: Yle tavoitti päivittäin 70 ja
viikkotasolla 93 prosenttia suomalaisista. Tämä on hurja luku. Samalla Areena ja televisio
tavoittivat yhteensä päivittäin 59 prosenttia suomalaisista. Samalla suomalaiset antoivat
Ylen merkityksellisyydestä mediakäytössään arvosanan 7,1. Aivan kiitettävään ei päästy,
mutta tämäkin on hyvä arvosana. Suomalaiset arvostavat Yleä. Yle sai yhteiskunnallisesta
tärkeydestään arvosanan 8, ja tämä on hyvä suunta.

Arvoisa puhemies! Täällä salissa on keskusteltu paljon Yleisradion parlamentaarisen
työryhmän ja työryhmien työstä. Kaikki linjaukset tähän mennessä on tehty todellakin yh-
teisymmärryksessä, yksimielisesti, ja toivon, että sama linja jatkuu tästä eteenpäinkin. Vii-
meisin, arvoisan varapuhemiehen Satosen johtama työryhmä linjasi Ylen tehtävien täs-
mentämistä, sen rahoitustason, ulkoisten hankintojen prosentit, hallintoneuvoston aseman
vahvistamisen tämän strategiatyön osalta sekä Ylen roolin muiden media-alan yhteistyön-
tahojen kanssa — sitä tulee siis lisätä.

Julkisen palvelun tehtäväkuvaa on siis kirkastettu, ja Ylen pitäisi tulla toimeen 473 mil-
joonan euron vuotuisella budjetilla, ja näitä indeksikorotuksia ei tehdä ainakaan nyt lähi-
vuosina. Näihin korotuspaineisiin ja -asioihin palataan sitten myöhemmin parlamentaari-
sissa ryhmissä.
14



Pöytäkirjan asiakohta PTK 52/2017 vp
Nyt on asetettu tuleva Yle-työryhmä, jonka mietintämyssyssä on se, miten Yle-vero pi-
täisi kantaa oikeudenmukaisesti. Minäkin kannustan ajattelemaan tai miettimään ainakin
progressiota tässä verotuksessa: voitaisiinko sama summa saada kasaan niin, että pieni- ja
keskituloisten osalta tätä Yle-veroa voidaan alentaa? On syytä ottaa vakavasti tämä viesti
siitä, että Yleisradion rahoitustason pitää säilyä nykyisellään, omasta mielestäni, mutta
miettiä sitä, voidaanko Yle-vero todellakin sitten toteuttaa vielä oikeudenmukaisemmin
kuin se tällä hetkellä tehdään. Jää sitten tämän parlamentaarisen työryhmän kontolle miet-
tiä tätä asiaa.

Arvoisa puhemies! Muutama sana Ylen tulevaisuudesta. Yle valmistautuu tietysti näi-
den parlamentaarisen työryhmän linjausten toteuttamiseen, ja se on hyvä asia, mutta sa-
malla laadun vahvistaminen ja varmistaminen ovat tae siitä, että Yleisradion ohjelmat ja
ohjelmisto kokevat saavutettavuuden. Televisiota ja radiota uudistetaan esimerkiksi kana-
vasisältöjen ja -paikkojen osalta. Verkkopalveluita kehitetään, ja pyritään sujuvaan ja te-
hokkaaseen toimintaan sekä yhteistyöhön eri toimijoiden kanssa, mistä mainitsinkin, että
esimerkiksi kaupallisen median kanssa yhteistyö on äärimmäisen tärkeää.

Erityisesti lähivuosina Yle panostaa journalismiin, draamaan sekä lasten ja nuorten si-
sältöihin. Tässä salissa on puhuttu jo tänään siitä, miten Yle tavoittaisi nuoria aikuisia ja
nuoria paremmin. Sen pitää pystyä uudistumaan ja tuottamaan sellaista sisältöä, jota nuo-
ret haluavat katsella ja kuunnella ja josta puhua. Sosiaalinen media on keskiössä ja tietysti
verkkotoiminta ja Areenan palvelut.

Haluan muistuttaa vielä siitä, että Ylellä on erityinen paikka meidän yhteiskunnassa eri-
tyisryhmien tarpeiden toteuttamiseksi. Tämä on hyvin arvokas tehtävä Yleisradiolle, ja ha-
luamme pitää siitä mahdollisimman hyvin kiinni.

18.05 Ulla Parviainen kesk: Arvoisa puhemies! Ylen tehtävänä on ottaa ohjelmistossa
huomioon sivistys- ja tasa-arvonäkökohdat ja tarjota mahdollisuus oppimiseen ja itsensä
kehittämiseen sekä painottaa lapsille ja nuorille suunnattuja ohjelmia, niin kuin laissa to-
detaan. Tätä tehtävää Yle on hienosti hoitanutkin. Esimerkiksi Uutisluokka on sekä ideana
että toteuttamistapana varmasti todella monen opettajan käytössä.

Palautan meille täällä salissa oleville mieliin 70-luvun, jolloin Ylen kielenopetusohjel-
mat olivat innostamassa suomalaisia englannin kielen opiskeluun. Nyt meillä on kansalli-
nen huoli suomalaisten koululaisten matematiikan taitojen heikkenemisestä. Me olemme
samalla huolissamme siitä, että jo alle kouluikäiset ovat kiinnittyneet peleihin ja ohjelmiin,
joita löytyy tietokoneista ja tableteista. Siitä huolimatta, että täällä on kielletty puuttumasta
sisältöön näissä keskusteluissa, teen ehdotuksen, että Ylessä otettaisiin vastaan haaste ja
laajennettaisiin tätä sivistys- ja koulutustehtävää ja tuotaisiin matematiikkaohjelmia enem-
män nyt sitten eetteriin ja tehtäisiin erityisesti sellaisia ohjelmia, joilla juuri Pikku Kakko-
sen kautta esimerkiksi alle kouluikäisten matemaattisten valmiuksien tilannetta voitaisiin
kehittää. Tämä haasteena Ylelle.

18.07 Kaj Turunen ps: Arvoisa puhemies! Kun täällä mainittiin tästä parlamentaarisesta
työryhmästä, joka miettii tätä Yle-veroa, niin tosiaankin se on kokoontunut tänään ensim-
mäisen kerran ja järjestäytymiskokouksessa allekirjoittanut on tullut valituksi tämän työ-
ryhmän puheenjohtajaksi.

Tämä työryhmä miettii nyt tätä Yle-veron kantamista. Mutta kokonaisuutena tämä Yle-
veron taso tai sillä verolla kerättävä rahamäärä pysyy entisellään. Toimikausi tällä työryh-
15



Pöytäkirjan asiakohta PTK 52/2017 vp
mällä on 5. päivään kesäkuuta asti, ja tavoite työryhmälle on, että työryhmän tavoite on ke-
ventää yleisradioveroa nimenomaan pienituloisten osalta, ja tehtävän määritelmä on se,
että työryhmän tehtävänä on arvioida yleisradioveron kohdentumista eri tuloluokissa ja
tehdä ehdotus yleisradioverolain 2 §:n muuttamiseksi siten, että pienituloisten verotus ke-
venisi ja nykyistä suurempi määrä kaikkein pienituloisimpia jäisi veronmaksuvelvollisuu-
den ulkopuolelle. Työryhmän toimeksianto ei koske Yleisradion tehtävien määrittelyä eikä
rahoituksen tasoa. Siis tämä työryhmä ei puutu mihinkään indekseihin eikä strategiaan eikä
mihinkään muuhunkaan. Tämä tehtävänkuvaus on hyvin tarkka.

Tämän halusin tässä kertoa, ettei jää semmoista epämääräistä kuvaa siitä, mitä tämä nyt
perustettu työryhmä sitten käytännössä tekee.

Keskustelu päättyi.

Asia lähetettiin liikenne- ja viestintävaliokuntaan.
16


