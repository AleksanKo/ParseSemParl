















































DEM8A7A.tmp.xml


Pöytäkirjan asiakohta PTK 52/2019 vp
Pöytäkirjan asiakohta 

PTK 52/2019 vp

Täysistunto

Torstai 17.10.2019 klo 16.00—18.15

7. Euroopan turvallisuus- ja yhteistyöjärjestön Suomen valtuuskunnan kertomus ETYJ:n 
parlamentaarisen yleiskokouksen toiminnasta vuonna 2018

Kertomus K 14/2019 vp
Valiokunnan mietintö UaVM 2/2019 vp

Ainoa käsittely

Ensimmäinen varapuhemies Tuula Haatainen: Ainoaan käsittelyyn esitellään päiväjär-
jestyksen 7. asia. Käsittelyn pohjana on ulkoasiainvaliokunnan mietintö UaVM 2/2019 vp.
Nyt päätetään kannanotosta kertomuksen johdosta. — Valiokunnan puheenjohtaja Niikko,
esittelypuheenvuoro, olkaa hyvä.

Keskustelu

18.10 Mika Niikko ps: Arvoisa puhemies! Etyjin Suomen valtuuskunnan vuoden 2018
toimintakertomuksen käsittelyn yhteydessä ulkoasiainvaliokunta korosti Etyjin merkitys-
tä tärkeänä ja tarpeellisena järjestönä Euroopan vakauden ja turvallisuuden vahvistamises-
sa. Jännittynyt kansainvälispoliittinen tilanne heijastui Etyjin parlamentaarisen yleisko-
kouksen toimintaan kertomusvuonna. Keskustelua leimasivat Ukrainan kriisi, pitkittyneet
konfliktit, terrorismi ja muuttoliike.

Etyjin toimintakenttä on hyvin laaja, ja tämä näkyy myös parlamentaarisen yleisko-
kouksen työssä. Ulkoasiainvaliokunta piti hyvänä sitä, että Suomen valtuuskunta oli ker-
tomusvuonna valinnut työlleen muutaman kärkiteeman ja painopistealueen, joihin se työs-
sään erityisesti keskittyi. Niitä olivat muun muassa rauhanvälitystoiminnan tukeminen, ak-
tiivinen osallistuminen vaalitarkkailuun, naisten asema konflikteissa ja rauhanrakentajina
sekä sananvapaus, riippumattoman median turvaaminen ja toimittajien turvallisuus, jotka
ovat valiokunnan mielestä painopisteinä hyvin perusteltuja.

Käsitellessään Etyjin Suomen valtuuskunnan vuoden 2018 toimintakertomusta ulko-
asiainvaliokunta piti merkittävänä valtuuskunnan työtä rauhanvälityksen nostamiseksi
yleiskokouksen toiminnan keskiöön. Valiokunta totesi, että yksi keskeinen vaikuttamiskei-
no yleiskokouksen työssä on valtuuskunnan jäsenten hakeutuminen parlamentaarisen
yleiskokouksen luottamustehtäviin. Ulkoasiainvaliokunta yhtyy tähän arvioon ja pitää
merkittävänä sitä, että kansanedustaja Ilkka Kanervan työ yleiskokouksen rauhanvälityk-
sen erityisedustajana jatkui kertomusvuoden ajan.

Arvoisa puhemies! Valiokunta totesi, että rauhanvälityksen merkitys onkin kasvanut
Suomen ulkopolitiikan yhtenä painopistealueena. Kertomusvuoden aikana eduskunnan
epävirallinen rauhanvälitysverkosto myös aloitti työnsä.

Ulkoasiainvaliokunta painotti käsittelyssään myös vaalitarkkailun merkitystä, joka on
tärkeä osa yleiskokouksen operatiivista toimintaa. Yleiskokous ennätti tarkkailla vaaleja
 Tarkistettu
4.0



Pöytäkirjan asiakohta PTK 52/2019 vp
kahdeksassa eri maassa. Huolestuttavana trendinä viime vuosina on ollut, että ammattimai-
nen vaalitarkkailu on ollut hyökkäyksien kohteena. Etyjin yleiskokouksen puheenjohtajis-
to on ottanut kantaa tähän ilmiöön ja todennut, että ainoastaan kansainvälisillä järjestöillä
on edellytykset harjoittaa uskottavaa vaalitarkkailua ja välttää sidonnaisuuksien syntymis-
tä.

Kertomusvuonna Venäjän ja Ukrainan konflikti jatkui jo viidettä vuotta. Poliittinen vuo-
ropuhelu Minskin sopimuksen toimeenpanemiseksi ja konfliktien ratkaisemiseksi oli tuos-
sa vaiheessa kirjaimellisesti pattitilanteessa. Nyt Venäjän ja Ukrainan välillä on otettu pie-
niä edistysaskeleita, ja toivomme maiden pääsevän rakentavaan vuoropuheluun. Euroopan
turvallisuus- ja yhteistyöjärjestön työ on nyt arvokkaampaa kuin koskaan. Etyj on saamas-
sa merkittävän roolin Steinmeierin mallissa, jonka avulla Ukraina ja Venäjä yrittävät nyt
lopettaa yli viisi vuotta jatkuneen sodan.

Arvoisa puhemies! Vielä lopuksi: Etyjin parlamentaarisen yleiskokouksen ja Euroopan
neuvoston parlamentaarisen yleiskokouksen toiminnassa on selkeä sisällöllinen kosketus-
pinta. Ulkoasiainvaliokunta pitää myönteisinä pyrkimyksiä tiivistää yhteistyötä ja vuoro-
puhelua Suomen delegaatioiden kesken tämän kosketuspinnan hyödyntämiseksi.

Näillä esittelysanoilla valiokunnan kannanottoehdotus on, että eduskunnalla ei ole huo-
mautettavaa kertomuksen K 14/2019 vp johdosta.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 14/2019 vp
johdosta. Asian käsittely päättyi.
2


	7
	18.10


