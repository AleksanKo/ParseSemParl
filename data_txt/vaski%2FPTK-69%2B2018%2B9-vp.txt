















































DEM468B.tmp.xml


Pöytäkirjan asiakohta PTK 69/2018 vp
Pöytäkirjan asiakohta 

PTK 69/2018 vp

Täysistunto

Tiistai 19.6.2018 klo 14.10—18.52

9. Valtioneuvoston selonteko eduskunnalle Suomen tuesta Afganistanille ja Suomen osallis-
tumisen lisäämisestä Resolute Support  -kriisinhallintaoperaatiossa

Valtioneuvoston selonteko VNS 3/2018 vp
Valiokunnan mietintö UaVM 7/2018 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 9. asia. Nyt päätetään ulkoasiainvaliokunnan mietinnön UaVM 7/2018 vp
pohjalta kannanotosta selonteon johdosta.

Ulkoasiainvaliokunnan puheenjohtajan esittelypuheenvuoron jälkeen keskustelu käy-
dään etukäteen pyydettyjen puheenvuorojen osalta nopeatahtisena. Ryhmäpuheenvuoro-
kierrosta ei ole. Etukäteen varattujen puheenvuorojen pituus on enintään 5 minuuttia. Pu-
hemiesneuvosto suosittaa, että myös nopeatahtisen keskusteluosuuden jälkeen pidettävät
puheenvuorot kestävät enintään 5 minuuttia.

Myönnän edustaja Vanhasen puheenvuoron jälkeen puheenvuoron ministeri Soinille.

Keskustelu

15.16 Matti Vanhanen kesk (esittelypuheenvuoro): Arvoisa puhemies! Ulkoasiainvalio-
kunta ehdottaa eduskunnan päätökseksi, että eduskunnalla ei ole huomautettavaa selon-
teon johdosta. Ytimessään tässä selonteossa on kyse siitä, että olemassa olevaa operaatiota
jatketaan ja toisekseen Suomen osallistumisvahvuuden mandaattia kasvatetaan nykyisestä
enintään 40 sotilaasta 60 sotilaaseen. Tämän operaation turvallisuuteen liittyvät riskit arvi-
oidaan jokseenkin samoiksi kuin ne ovat olleet tähänkin asti. On huomattava se, että tämä
operaatio on ehkä niistä operaatioista, joissa suomalaisjoukkoja on mukana, kaikkein ris-
kialttein. Eli tämä itse tämän operaation jatkamisesta.

Ulkoasiainvaliokunta kiinnittää huomiota siihen, että siellä on eri tavoin oltu mukana
vakauttamistoiminnassa nyt jo 20 vuoden ajan ja Afganistania on tuettu mittavalla panok-
sella ja silti voidaan todeta, että yhä puuttuu pysyvä ratkaisu maan vakauttamiseksi, ja tämä
on aika laaja kansainvälinen arvio. Vuonna 14 päättyi huomattavasti tätä laajempi ISAF-
operaatio, ja silloin me elimme sitä vaihetta, jossa ajateltiin, että kansainväliset joukot voi-
sivat vetäytyä Afganistanista pois. Kuitenkin tilalle perustettiin tämä Resolute Support -jär-
jestelmä, ja sen piti olla väliaikainen ja päättyä nyt, mutta 39 maan, jotka ovat mukana, yh-
teinen arvio on ollut se, että kansainvälistä osallistumista ja tukea pitää jatkaa. Se on ollut
yhteinen arvio, ja siihen perustuu myös tämä Suomen osallistuminen. Ulkoasiainvaliokun-
ta nostaa esille, viimeisessä lauseessa toteamme, että vakauttamisen aikaansaamiseksi
”kansallisiin rauhanneuvotteluihin saadaan mukaan kaikki rauhan aikaansaamiseksi tarvit-
 Tarkistettu
4.1



Pöytäkirjan asiakohta PTK 69/2018 vp
tavat ryhmittymät”. Keskustelimme hyvin paljon Taleban-liikkeen roolista ja luonteesta,
mutta tähän rauhansopimukseen ja rauhan neuvottelemiseen tarvitaan nämä kaikki ryhmät.

Tämän operaation tavoitteenahan on tietysti aikaansaada tilanne, että Afganistanin omat
turvallisuusjoukot pystyvät saamaan maan hallintaansa. Tähän mennessä tämä ei ole on-
nistunut, mutta kannattaa ehkä tiedostaa se, että kyse ei ole ihan vähäpätöisestä voimasta.
Kaikkiaan Afganistanilla itsellään on sotilaita ja poliiseja noin 300 000, eli periaatteessa
erittäin paljon resursseja on käytettävissä, ja siitä huolimatta tätä vakauttamista ei ole saatu
aikaan. [Puhemies koputtaa] Mutta ehdotus on se, minkä äsken totesin.

Ensimmäinen varapuhemies Mauri Pekkarinen: Ulkoministeri Soini. Lähdetään nyt
siitä 5 minuutista, maksimi.

15.19 Ulkoministeri Timo Soini: Arvoisa puhemies! Kiitos. — Kiitän ulkoasiainvalio-
kuntaa mietinnöstä, jossa on arvokkaita näkemyksiä valtioneuvoston selontekoon Suomen
tuesta ja kriisinhallintatoiminnasta Afganistanissa. Huomioimme mietinnössä esitetyn
pyynnön, että Afganistanin turvallisuustilannetta seurataan tarkasti ja eduskuntaa infor-
moidaan siitä säännöllisesti. Oman seurannan lisäksi Suomi hyödyntää muiden avunanta-
jien sekä erityisesti YK:n tekemiä laajempia analyysejä maasta. Kuten selonteosta käy il-
mi, Suomi toimii Afganistanin vakauttamiseksi muun muassa kahdenvälisten suhteiden,
kehitysyhteistyön ja kriisinhallinnan keinoin. Ulkoasiainvaliokunta painottaa kokonaisval-
taisen lähestymistavan merkitystä ja toteaa sen toteutuvan hyvin Suomen tuessa Afganis-
tanille. Jatkamme tätä linjaa noudattaen. 

Arvoisa herra puhemies! Ulkoasiainvaliokunta nostaa mietinnössään esiin, että huoli-
matta laajasta kansainvälisestä tuesta Afganistanin kehitys on ollut hidasta, ja pitää tarpeel-
lisena arvioida taustasyitä sille, miksi näin on. Tämä on järkeenkäypä ja hyvä toivomus. On
selvää, että kehitystulosten aikaansaaminen hauraassa konfliktivaltiossa on hidasta eikä
taka-askelilta voida välttyä eikä ole vältytty. Suomi seuraa Afganistanin kehitystä laaja-
alaisesti varmistaakseen, että toimemme olisivat oikea-aikaisia ja tehokkaita. Tuen vaikut-
tavuus pyritään takaamaan kanavoimalla Suomen tuki pitkäaikaista osaamista omaavien,
laajasti verkottuneiden toimijoiden, kuten Maailmanpankin ja YK:n, kautta. Suomen anta-
ma kehitysapu evaluoidaan tulevana vuonna. Evaluaation tulosten perusteella tullaan tar-
kastelemaan, vastaako Suomen antama apu oikealla tavalla Afganistanin kehityshaastei-
siin.

Arvoisa puhemies! Rauhanprosessi on keskeinen osa Afganistanin vakauttamistoimia.
Ulkoasiainvaliokunta korostaa mietinnössään aiheellisesti laaja-alaisten rauhanneuvotte-
lujen tärkeyttä. Samalla valiokunta tuo esiin, että laaja kansallinen tuki prosessille edellyt-
tää, että Afganistanin perinteisen yhteiskuntajärjestelmän rakenteet sekä naiset ja nuoret
tulevat riittävästi huomioiduksi. Tämä on tärkeä näkökulma. Prosessissa tulee olla vahva
paikallinen omistajuus, jotta sillä on pitkäaikaista kantoarvoa ja jotta voidaan saada tulok-
sia aikaan.

Suomi seuraa orastavaa rauhanprosessia tarkasti sekä YK:n Afganistan-avustusoperaa-
tion kanssa että EU:n alaisuudessa. Presidentti Ghanin julistama tulitauko ja viikonloppu-
na annettu ilmoitus tulitauon jatkumisesta on uutinen, joka otettiin ilolla vastaan niin Af-
ganistanissa kuin kansainvälisen yhteisön piirissä. Tulitauko antaa toivoa rauhanprosessin
etenemisestä 17 vuoden sotatilan jälkeen. Samanaikaisesti kuitenkin ikävällä tavalla äskei-
set häikäilemättömät ja useita siviiliuhreja vaatineet iskut ovat ikävällä tavalla muistutta-
2



Pöytäkirjan asiakohta PTK 69/2018 vp
neet ja muistuttavat tilanteen monisäikeisyydestä ja eri terroristijärjestöjen välisestä valta-
kamppailusta.

Arvoisa puhemies! Kehitystuloksia ei voida saada aikaan ilman yhteiskunnallista va-
kautta ja turvallisuutta. Naton päätös vahvistaa Resolute Support -koulutusoperaatiota toi-
mii vastauksena Afganistanin viime vuosina heikentyneeseen turvallisuustilanteeseen.
Vahvistamisen myötä pyritään nopeammin saavuttamaan tilanne, jossa Afganistanin tur-
vallisuussektori on saavuttanut täyden kyvykkyyden ja itsenäisen toimintakyvyn.

Eduskunnalle annetussa selonteossa esitetään, että Suomi vahvistaa osallistumistaan
Resolute Support -kriisinhallintaoperaatiossa Afganistanissa. Vahvuuden nostaminen on
osa kansainvälisen yhteisön yhteisiä ponnisteluja Afganistanin vakauttamiseksi ja linjassa
laajasti jaetun arvion kanssa, että Afganistan tarvitsee kansainvälistä tukea päästäkseen
kestävämmän rauhan ja vakauden tielle. Ja aivan kuten valiokunnan puheenjohtaja Matti
Vanhanen totesi, tämä sotilaiden määrän nostaminen on arvioitu perusteellisesti turvalli-
suusnäkökulmasta ja siitä näkökulmasta, mikä on mielekäs kokonaisuus. Kun näitä henki-
lömääriä käsitellään, niin niitä ei voi mielivaltaisesti nuppilukua muutellen tehdä päivän
tarjous -pohjalta, vaan täytyy olla selvästi perustellut näkemykset siitä, mikä tuottaa myös
suurimman turvallisuuden tässä tilanteessa.

Ensimmäinen varapuhemies Mauri Pekkarinen: Arvoisat edustajat, otetaan muutama
puheenvuoro tähän alkuun vähän eri ryhmistä ja sen jälkeen käydään debatti.

15.25 Pertti Salolainen kok:  Arvoisa herra puhemies! Tasavallan presidentti osallistuu
heinäkuussa Nato-huippukokoukseen Brysselissä. Eräs keskeinen teema, jonka käsitte-
lyyn myöskin hän osallistuu, on nimenomaan tämä Afganistanin tilanne ja Afganistaniin
lähetettävien suomalaisten joukkojen asia.

Tämä Afganistanin tilannehan on äärettömän ongelmallinen. Surullisinta siinä on se,
että siinä ei näytä olevan mitään järkevää tai rauhoittavaa perspektiiviä. Se on hyvin avoin,
sekava ja vailla mitään selkeästi nähtävissä olevaa lopputulosta.

Muutama vuosi sitten muun muassa amerikkalaiset joukot olivat siinä tilanteessa, jossa
ajateltiin niitten vähentämistä merkittävästi. Entä mitä sitten tapahtui? Tapahtui niin, että
tällä hetkellä ja koko ajan niitä on jonkun verran lisätty, ja jälleen tullaan lisäämään kan-
sainvälisiä joukkoja, ja myöskin Suomi on mukana tässä lisäyksessä noin 40:stä noin 60
sotilaaseen. Tämä on tietysti aivan välttämätöntä sen johdosta, että jos sieltä nyt yhtäkkiä
poistuttaisiinkin, se johtaisi valtavaan verilöylyyn eikä tilanne millään tavalla olisi tulossa
paremmaksi.

Tämä kaikki osallistuminen Afganistaniin ei suinkaan ole ollut turhaa, vaan siellä on
saavutettu myöskin hyviä tuloksia. Erityisesti mainitsen koulutuksen ja erityisesti siinä
vielä tyttöjen ja naisten koulutuksen, jolla on erittäin myönteisiä vaikutuksia ollut.

Mutta, kuten sanoin, tilanne ei ole millään tavalla paranemaan päin, ja uskoisin, että ai-
noa tapa, jolla tämä tilanne voisi parantua, olisi se, että saataisiin aikaan kansallinen ehey-
tymis- ja rauhanprosessi, johon osallistuisivat sekä talibanjoukkojen johtajat että myöskin
nämä erilaiset eri alueilla olevat sotalordit, jotka pitävät siellä yllä muun muassa huume-
bisnestä ja rahoittavat sillä tavalla toimintaansa. Eli tällainen kansallinen eheytys- ja rau-
hanprosessi olisi nähdäkseni ainoa tie, joka voisi johtaa siellä rauhalliseen tilanteeseen.
Tällä hetkellä sitä ei ole nähtävissä. Monenlaisia yhteyksiä on ollut, mutta mitään lopullis-
ta myönteistä tulosta ei ole näköpiirissä.
3



Pöytäkirjan asiakohta PTK 69/2018 vp
Tässä Afganistanin asiassa on myöskin sellaisia ulottuvuuksia, jotka harvoin tulevat
esille keskustelussa, muun muassa pakolaistilanne. Iranissa on tällä hetkellä miljoonia af-
ganistanilaisia pakolaisia, ja riippuen nyt siitä, minkälaiseksi sitten Iranin tilanne muuttuu,
on vaara siihen, että nämä pakolaiset lähtevät sieltä liikkeeseen ja kohti Eurooppaa. Eli
tämä asetelma voi silläkin tavalla sivuta meitä suomalaisia. Mutta, [Puhemies koputtaa]
kuten sanottu, tilanne on tällä hetkellä vailla perspektiiviä.

15.28 Paavo Väyrynen PV: Puhemies! Tämä aihepiiri on meille kaikille tuttu, kun lähes
20 vuotta todella on oltu mukana Afganistanin vakauttamispyrkimyksissä. Minä erityisesti
muistelen Matti Vanhasen kakkoshallituksen toimikautta, jolloin oli silloinkin esillä jouk-
kojen määrän lisääminen ja vaatimukset kehitysyhteistyöpanostuksen lisäämiseksi Afga-
nistaniin. Vastustin tuota joukkojen lisäystä, mutta jäin aika tavalla yksin hallituksessa.

Ulkomaankauppa- ja kehitysministerinä minulla oli enemmän sananvaltaa kehitysyh-
teistyön osuuteen. En suostunut silloin lisäämään kehitysyhteistyötä Afganistanin kanssa
sen vuoksi, että siihen liittyi juuri niitä laatuongelmia, joista ulkoministeri Soini täällä pu-
hui. Afganistan on äärimmäisen hankala toimintaympäristö. Sinne omien toimijoitten lä-
hettäminen on hankalaa. Pitää lähettää rahaa monenkeskisille järjestöille. Tulokset ovat
heikkoja. Seurantakin on vaikeaa. Nyt on kuitenkin annettu periksi, ja Afganistanista on
tullut Suomen kehitysyhteistyön suurin kumppani. Tämä on ollut huonoa kehitystä.

Mitä tulee sotilaalliseen kriisinhallintaan, Mauno Koivisto kirjoitti Venäjän idea -kirjas-
saan vuonna 2001, että Suomi on astunut Kaarle XII:n tielle ja liian paljon varoja käyte-
tään kansainväliseen kriisinhallintaan, sotilaalliseen toimintaan maan rajojen ulkopuolel-
la, eikä sitten kyetä tiukassa paikassa ehkä omaa maata puolustamaan. Näinhän kävi Kaar-
le XII:lle. No, pian tämän jälkeen Suomi meni Afganistaniin. Se oli kevytmielinen päätös.
Ei sinne välttämättä olisi tarvinnut silloin joukkoja lähettää. Olisi voitu osoittaa solidaari-
suutta lähettämällä esikuntatehtäviin muutamia henkilöitä, ja Suomen lippu olisi ollut siel-
lä paikalla, mutta Nato-maa Norjan ja Ruotsin vanavedessä sinne mentiin. Sen jälkeenhän
sitten operaatio muodostui vaikeammaksi ja siitä tuli kovaa kriisinhallintaa, on jopa puhut-
tu, että Suomi on ollut sodassa Afganistanissa, ja siihenkin on aikamoisia perusteita esittää.

Nyt olisi tärkeää, että hallitus ja eduskunta paneutuisivat laajemmin tähän sotilaalliseen
kriisinhallintaan. Pohdittaisiin, kuinka paljon voimavaroja käytetään, missä niitä käyte-
tään, missä määrin YK-operaatioissa, missä määrin yhteistoiminnassa Naton kanssa. Tämä
selvitys olisi tärkeää tehdä. Minulla on se käsitys, että me olemme liian paljon käyttäneet
voimavaroja tähän.

Nyt on vielä niin, että Suomihan on Euroopan unionissa ryhtynyt kärkimaana ajamaan
Euroopan unionin puolustusyhteistyötä ja yhteisen puolustuksen kehittämistä, joka sitoisi
meidät enemmän ja vaativampaan kriisinhallintatoimintaan. Minun mielestäni [Puhemies
koputtaa] näitä asioita pitäisi nyt vakavasti pohtia ja Suomen ei pitäisi olla tässä EU:n yh-
teisen puolustuksen kehittämisessä ainakaan etulinjassa.

Ensimmäinen varapuhemies Mauri Pekkarinen: Edustaja Arhinmäki, ja hänen jälkeen-
sä sitten mennään debattiin hetkeksi.

15.32 Paavo Arhinmäki vas:  Arvoisa herra puhemies! Afganistanin turvallisuustilanne
on viime vuosina heikentynyt selvästi, ja sen myötä myös maan humanitäärinen tilanne on
heikoissa kantimissa. Afganistan tarvitsee edelleen kansainvälisen yhteisön tukea ja tulee
4



Pöytäkirjan asiakohta PTK 69/2018 vp
tarvitsemaan hyvin pitkään. Afganistanin tilanteeseen ei kuitenkaan ole sotilaallista ratkai-
sua. Afganistanin tukeminen tapahtuu parhaiten tukemalla siviilikriisinhallintaa sekä kehi-
tys- ja koulutusyhteistyötä, ei sotilasoperaatiolla. Lisäksi Afganistanissa tarvitaan humani-
tääristä apua. Afganistanin hallituksen omaa toimintaa maansa vakauttamiseksi ja kehittä-
miseksi tulee tukea. Lisäksi tulee tukea yhteiskunnan instituutioiden rakentamista ja nais-
ten sekä tyttöjen oikeuksia.

Suomella olisi kehitysyhteistyössä ja siviilikriisinhallinnassa paljon enemmän annetta-
vaa kuin sotilasoperaation kautta. Suomen linja on aikaisemmin ollut joukkojen vähentä-
minen ja vetäminen pois Afganistanista. Tätä linjaa vasemmistoliitto on tukenut. 

Nyt valtioneuvosto — ja eduskunta — on tekemässä tähän linjaan muutosta ilman sy-
vällistä analyysiä ja kestäviä perusteluja. Valtioneuvosto ei pysty tarjoamaan selonteossa
strategiaa tai näkymää siitä, miten Afganistanin kriisi ratkaistaan ja miten kestävää yhteis-
kuntaa rakennetaan. Aivan niin kuin edustaja Salolainen, ulkoasiainvaliokunnan varapu-
heenjohtaja, omassa puheenvuorossaan totesi: ei ole näkymää. Jos missä tahansa maassa
tai alueella ollaan lisäämässä sotilaiden määrää, pitää se pystyä perustelemaan sillä, mitä li-
säarvoa suomalaiset sotilaat tuovat alueelle ja mitä sellaista osaamista suomalaisilla on tar-
jota kriisin ratkaisuun, jota ei tulisi ilman suomalaisia joukkoja.

Arvoisa herra puhemies! Yhdysvaltojen presidentti Donald Trumpin käännös Afganis-
tanin-politiikassa ja pyyntö lisäjoukkojen lähettämisestä näyttää muuttaneen suunnitelmat
muissakin maissa. Nato-johtoiseen operaation osallistuvat maat ovat lisäämässä jonkin
verran sotilaitaan Afganistanissa. Myös Suomen osallistumisvahvuus Naton Resolute Sup-
port -operaatiossa halutaan nostaa noin 40 sotilaasta noin 60 sotilaaseen. Afganistan-ope-
raation vahvistaminen on tarkoitus siunata Nato-huippukokouksessa heinäkuussa, ja Suo-
men osallistumisvahvuuden nostaminen on nähtävissä lähinnä Yhdysvaltain ja Naton
miellyttämisenä. Sinänsä suomalaisten sotilaiden läsnäolo ei ole nousemassa määrällisesti
merkittävästi, prosentuaalisesti toki kyllä. Suhteellisen vähäisestä määrästä huolimatta ky-
symys on periaatteellisesti isosta asiasta, Suomen linjan kääntämisestä 180 astetta.

Arvoisa herra puhemies! Vasemmistoliiton eduskuntaryhmän kanta joukkojen lisäämis-
esitykseen on kielteinen. Suomalaisten sotilaiden lisääminen ei ratkaise afganistanilaisten
turvallisuus- ja kehitystilannetta. Pikemminkin pitäisi päinvastoin huolellisesti selvittää
hallitusti irtautumista sotilaallisesta operaatiosta. Ratkaisun avaimet ovat muissa kuin so-
tilaallisissa toimissa. Sotilaisiin käytettävät varat pitäisi ohjata siviilipuolelle Afganista-
niin. Maan vakauttamisessa Afganistanin oman kansallisen rauhanprosessin eteneminen
on keskeisessä roolissa. Tässä Suomi pystyisi varmasti tarjoamaan osaamista ja rauhanvä-
litystä ja siviilikriisinhallintaa. Ja kuten, aivan oikein, ulkoasiainvaliokunta mietinnössään
toteaa, rauha löytyy vain sillä, että saadaan kaikki osapuolet neuvotteluihin mukaan.

Arvoisa puhemies! Jos arvioidaan valtioneuvoston selontekoa, niin vielä kaksi huomio-
ta: Siinä ei huomioida riittävästi myöskään Afganistanin humanitääristä kriisiä. Suomen
Punaisen Ristin mukaan yli 2 miljoonaa ihmistä on hätäavun tarpeessa suoran konfliktin
vuoksi ja kaiken kaikkiaan humanitäärisen avun tarpeessa on noin 3,3 miljoonaa ihmistä
eli 10 prosenttia väestöstä. Ja toinen huomio on se, että kun kaikessa käy ilmi, että Afga-
nistanin turvallisuustilanne on heikentynyt, niin on käsittämätöntä, että Suomi pakkopa-
lauttaa Afganistaniin turvapaikanhakijoita. Nämä pitäisi keskeyttää. Sitä on jopa Amnesty
International poikkeuksellisesti vaatinut. Ainakin vähintään lasten ja lapsiperheiden palau-
tukset tulisi lopettaa.
5



Pöytäkirjan asiakohta PTK 69/2018 vp
Arvoisa herra puhemies! Tällä perusteella teen mietinnön vastalauseen mukaisen kan-
nanottoehdotuksen: ”Eduskunta edellyttää, että valtioneuvosto ei ryhdy toimiin joukkojen
lisäämiseksi Afganistanissa.”

Ensimmäinen varapuhemies Mauri Pekkarinen: Ja nyt pieni debatti. Edustaja Savola
ensimmäisenä, ja pyydän, että hänen puheenvuoronsa aikana ne, jotka haluavat vastauspu-
heenvuoron, nousevat ylös ja painavat V-painiketta.

15.37 Mikko Savola kesk (vastauspuheenvuoro):  Arvoisa herra puhemies! Afganistanin
tilanne todellakin on ollut vaikea ja on mennyt vaikeampaan suuntaan, ja sen vuoksi tämä
operaatio nyt sitten myöskin jatkuu ja Suomi siihen osallistuu. Niitä ratkaisuja ongelmiin,
mitä on osittain saatu aikaan ja mitä pitää jatkaa, ovat ilman muuta tämä edustaja Salolai-
senkin mainitsema koulutus — tyttöjen koulutus, nuorten koulutus. Koulutus on se polku,
millä maa voidaan vakauttaa ja saada jälleen jaloilleen.

Se, mihin Suomessa ollaan aina totuttu ja mitä on myöskin haluttu, on, että meille tulee
kansallisia hyötyjä omalle puolustuksellemme näistä operaatioita. Meidän rauhanturvaa-
jammehan tuolla maailmalla ovat hyvin osaavia, ja tämä on tietysti yksi semmoinen, mikä
herättää kysymyksiä, koska nyt puhutaan hyvin puhtaasti ulkopolitiikkaa ja poliittisen pää-
töksen pohjalta ollaan lähettämässä näitä joukkoja. Kysyisinkin ulkoministeriltä sitä, kuin-
ka te näette nämä hyödyt myöskin meidän kansalliselle puolustuksellemme tästä operaa-
tiosta.

15.38 Matti Vanhanen kesk (vastauspuheenvuoro): Arvoisa puhemies! En tässä keskus-
telussa huomannut sitä, että kukaan olisi väittänyt, että Afganistanin tilanne ei ole hauras.
Se on hauras, ja sen turvallisuustilanne on heikko. Minusta on erittäin laaja kansainvälinen
käsitys tästä, ja arvelen, ettei sitä myöskään tässä salissa kukaan kiistanalaista.

Sitten sen jälkeen tulee kysymys siitä, voisiko Suomi jäädä yksin tästä pois ja ajatella,
että muut hoitavat sen. Miksi näin? Ei millään muullakaan maalla ole sen suurempaa vel-
vollisuutta tai osallisuutta siihen, vaan kyllä tämä on tämmöinen laajemman kansainväli-
sen yhteisön yhteinen vastuu kantaa huolta siitä, että siellä ihmisten turvallisuustilanne pa-
ranisi.

Sitten kysymys siitä, miksi Nato-operaatio, onko siihen osallistuminen jotenkin hanka-
laa. Nato nyt sattuu olemaan se organisaatio, melkein niitä ainoita maailmassa, joka tämän
tyyppisiä yhteisiä operaatioita organisoi, ja sitten meitä muita maita tulee Naton organisoi-
maan operaatioon mukaan, ja minusta tässä ei ole mitään erityistä ongelmaa.

15.40 Pauli Kiuru kok (vastauspuheenvuoro): Arvoisa herra puhemies! Poimin tässä vä-
hän sitaatteja:

Ulkoministeri Soini puhui orastavasta rauhanprosessista. Tuli esiin tulitauko, toisaalta
17 vuotta on sodittu. Sanoitte, että tilanne on monisäikeinen ja terroristijärjestöt sekoitta-
vat tilannetta omalla toiminnallaan.

Edustaja Salolainen sanoi, että ei ole rauhoittavaa perspektiiviä, tilanne on sekava, jäl-
leen lisätään kv-joukkoja ja tilanne ei ole paranemaan päin.

Edustaja Väyrynen oli, jos tiivistän näin, yleisesti ottaen kriittinen tähän Afganistanin
nykyisenkaltaiseen auttamiseen kyseisellä tavalla.
6



Pöytäkirjan asiakohta PTK 69/2018 vp
Jos katsotaan vähän historiaa taaksepäin, niin onhan tämä Afganistan lohduton kohde.
Siellä ovat verissä päin taistelleet Iso-Britannia, siellä on 1970-luvulla ollut Neuvostoliitto
ja myöhemmin Venäjä, nyt sitten USA, ja loppua ei näytä olevan edessä. Kysynkin ulko-
ministeri Soinilta, jos katsotaan historian valossa, verrataan esimerkiksi Etelä-Koreaan ja
Vietnamiin, maihin, jotka ovat olleet aika lohduttomia kohteita historialtaan, on ollut so-
taa, on ollut kurjuutta, [Puhemies koputtaa] mutta jotka ovat nousseet ihan eri elintasolle:
[Puhemies: Aika!] näettekö, että esimerkiksi 20 tai 50 vuoden päästä Afganistanissa voisi
olla valoa tunnelin päässä?

Puhemies Paula Risikko: Ja debatti vielä jatkuu.

15.41 Lea Mäkipää sin (vastauspuheenvuoro):  Arvoisa puhemies! Viikko sitten käytiin
lähetekeskustelussa samoja aiheita kuin tänäkin päivänä, ja totean myös, että Afganistan
on maailman köyhimpiä ja hauraimpia valtioita. Ulkoasiainvaliokunta toteaa ja kysyykin,
miksi vakauttamista ei ole tapahtunut ja kuka on se viisas, joka tietää, mitä pitäisi tehdä.

Puolustusvaliokunta on myös sanonut lausunnossaan ihan hyvin, että mikäli Afganista-
nin vakauttamispyrkimykset eivät onnistu ja turvallisuustilanne heikkenee edelleen, jättää
se terrorismin ja ääriliikkeiden vahvistumiselle tilaa. Epävakauden kasvu uhkaisi johtaa
myös hallitsemattomaan muuttoliikkeen lisääntymiseen. Juuri tämän vuoksi on tärkeää,
että Suomi muiden mukana tekee pitkäjänteistä työtä Afganistanissa, jotta joskus sinne
saataisiin demokratia ja tasa-arvo ja naisilla ja tytöillä olisi samanlaiset elinmahdollisuu-
det kuin muillakin. Tästä on kysymys.

Myös itse kannatan joukkojen lisäämistä, eli se on noin 16 miljoonaa, mitä sinne sitten
vielä menee lisää ensi vuoden aikana.

15.43 Jyrki Kasvi vihr (vastauspuheenvuoro): Arvoisa puhemies! Kuten tässä mietinnös-
sä todetaan, ainoa kestävä tie rauhaan Afganistanissa on poliittinen, ja siihen on saatava
mukaan Afganistanin kaikki kansanryhmittymät. Sotilaallista ratkaisua Afganistanin konf-
liktiin, tai oikeastaan konflikteihin, ei ole olemassa.

Yksi avain Afganistanin rauhaan on sillä puolikkaalla maan väestöstä, joka pääasiassa ei
ole osallistunut konfliktiin lainkaan. Puhun siis Afganistanin naisista ja tytöistä. Kokemuk-
set maailman muista kriisipesäkkeistä opettavat, että naisten ja tyttöjen koulutus on teho-
kas, ehkäpä tehokkain tapa edistää rauhaa ja hyvinvoinnin kasvua tällaisessa maassa. Suo-
men onkin kehitysyhteistyön kautta jatkettava ja vahvistettava Afganistanin tyttöjen kou-
luttamista. Kysynkin ulkoministeri Soinilta: aikooko hallitus sotilaallisten panostusten li-
säksi panostaa myös vanhaan kunnon siviilikriisinhallintaan eli kehitysyhteistyöhön ja
naisten ja tyttöjen koulutukseen?

15.44 Paavo Väyrynen PV (vastauspuheenvuoro):  Arvoisa puhemies! Voin ilmoittaa,
että kansalaispuolueen eduskuntaryhmä kannattaa vasemmistoliiton eduskuntaryhmän eh-
dotusta. En kaikilta osin yhdy edustaja Arhinmäen näkemyksiin, mutta tuemme tätä esitys-
tä.

Tämä esitys, että emme lisäisi joukkoja, ei tietenkään ratkaise mitään. Afganistanissa jo-
kin muu maa lisäisi tarvittaessa omia joukkojaan. Siellähän on satamäärin Saksan sotilaita.
Saksa voisi ehkä tulla tässä kompensoimaan Suomen vetäytymistä joukkojen lisäyksestä.
Täytyy muistaa, että suurimmilla panoksilla Afganistanissa ovat ne Nato-maat, jotka eivät
7



Pöytäkirjan asiakohta PTK 69/2018 vp
osallistuneet Irakin sotaan ja ryhtyivät osoittamaan solidaarisuuttaan Yhdysvalloille ja Na-
tolle osallistumalla voimakkaammin Afganistanin operaatioon. 

Minun mielestäni tämä esitys on hyvä, että emme lisäisi joukkoja, muut sitten täyttäisi-
vät tämän aukon.

15.45 Jaana Pelkonen kok (vastauspuheenvuoro):  Arvoisa rouva puhemies! Kriisinhal-
linta on erittäin tärkeää työtä vakaamman yhteiskunnan eteen. Samalla on kuitenkin huo-
lehdittava siitä, että vakaus on kestävällä pohjalla. Tästä näkökulmasta on erittäin keskeis-
tä kiinnittää huomiota juuri tyttöjen ja naisten asemaan, kuten edustajat Mäkipää ja Kasvi
täällä äsken puheenvuoroissaan erittäin hyvin toivat esiin.

Lapsiin ja naisiin kohdistuva hyväksikäyttö, väkivalta ja lapsiavioliitot ovat edelleen
erittäin vakavia ja yleisiä ongelmia Afganistanissa. Suomen on oltava siis jatkossakin tii-
viisti mukana kantamassa oma kortensa kekoon Afganistanissa paremman huomisen
eteen, ja tästä asiasta ei tule Suomen tinkiä yhtään.

Puhemies Paula Risikko: Myönnän vielä viisi debattipuheenvuoroa, sen jälkeen ministe-
ri Soini. Nämä viisi henkilöä ovat Savola, Elo, Jalonen, Mikkonen, Arhinmäki.

15.46 Mikko Savola kesk (vastauspuheenvuoro): Arvoisa rouva puhemies! Yksi tämmöi-
nen merkillinen piirre ja hyvin merkittävä sellainen tietysti tässä koko Afganistanin ope-
raatioon osallistumisessa on Yhdysvaltain rooli. Heidän päämiehensä antaa aika poukkoi-
levia lausuntoja. Vielä vaalikampanjassaan hän oli jyrkästi koko Afganistanin operaatiota
vastaan ja hän halusi vetäytyä sieltä pois, mutta nyt sitten myös Yhdysvallat on lisäämässä
joukkoja ja on pyytänyt meitä muita mukaan.

Oikeastaan kysyisin ulkoministerin arviota: Kun tämmöistä poukkoilevaa politiikkaa
nyt maailman suurvallan kohdalta on, niin voimmeko me luottaa heidän sitoutumiseensa
nyt tässä operaatiossa, siihen, että he huolehtivat sen oman tonttinsa, niin että enempää li-
sävastuita ei ainakaan nyt Naton muille maille tule tai Euroopan muille maille, puhumat-
takaan esimerkiksi Suomesta? Ja kysyisin oikeastaan sellaisesta pidemmän tähtäimen
suunnitelmasta, että kun nyt tähän osallistutaan, niin mikä on se näköpiiri, milloin voitai-
siin olla siinä tilanteessa, että tämä operaatio saataisiin loppumaan sotilaalliselta puolelta ja
kriisinhallinnan puolelta.

15.47 Simon Elo sin (vastauspuheenvuoro):  Arvoisa rouva puhemies! Niin kuin ulko-
asiainvaliokunnan mietinnössä aivan oikein sanotaan, yksi tärkeä tekijä tässä kysymykses-
sä on hallitsematon maahanmuutto. Mitä se hyödytti, että Barack Obaman aikana, kun hän-
tä sinänsä Euroopassa kovasti ihailtiin, sotilaallista läsnäoloa merkittävästi vähennettiin?
Niin kuin valiokunta aivan oikein sanoo, tämän myötä, kun ISAF-operaatio lopetettiin
vuoden 2014 lopussa, tilanne vain huononi. Ja täällä vasemmistoliitto esittää samaa kuin
Obama esitti, ja mikä oli lopputulos? Mitä hyötyä on lähteä, se on se kysymys.

Meillä pitää myös olla itsekkäät syyt olla paikalla. Se on tämä muuttoliike. Afganista-
nista tulevat ihmiset ovat suurimpia ryhmiä, mitä Eurooppaan tulee. Tarvitaan myös afgaa-
nien koulutusta lisää tällä saralla, turvallisuuskoulutusta, ja tämä sotilaallinen kriisinhallin-
ta tukee myös meidän kansallista puolustuskykyämme, sen kehittämistä. On meillä itsek-
käitäkin syitä olla paikalla, eli voi todeta, että jos vasemmistoliitto sanoo, että letkut irti,
8



Pöytäkirjan asiakohta PTK 69/2018 vp
niin siniset sanoo, että jatketaan kastelua. Kyllä Afganistanissa pitää muunkin kasvaa kuin
pelkästään unikkojen.

15.48 Ari Jalonen sin (vastauspuheenvuoro):  Arvoisa puhemies! Rauhanturvaajakoke-
mukseni kautta voin todeta, että naisten ja lasten asemaan ja sen parantamiseen ja koulu-
tukseen on ehdottomasti kiinnitettävä huomiota.

Suomi on rauhanturvaamisen suurmaa, ja meidän työn- ja toimenkuvamme on yleensä
semmoinen, että me olemme hyvin yhteistyössä paikallisten kanssa. Suomalaiset rauhan-
turvaajat tunnetaan ja meihin luotetaan nimenomaan näitten paikallisten asukkaiden suun-
nalta. Elikkä luotto on kova. [Mikko Savola: Parasta A-ryhmää!]

Itselläni on kokemus Libanonista, mikä on ollut toisenlaisella johdolla, ja tässä kun on
vähän kovempi lähtötilanne, niin minä kysyisin, millainen tämä tilanne on siellä itse toi-
minnassa ja alueella. Pääsemmekö me käyttämään näitä parhaimpia taitojamme rauhan
synnyttämiseksi, vai onko tässä [Puhemies koputtaa] riskiä siihen, että meidän luotettavuu-
temme ja rauhanrakentavuutemme voivat jopa kärsiä?

15.49 Krista Mikkonen vihr (vastauspuheenvuoro):  Arvoisa puhemies! Kuten tässä on
tullut hyvin esille, jotta saavutetaan Afganistanissa pysyvä, vakaa tila, niin se tarkoittaa si-
tä, että siihen päästään vain rauhanneuvottelujen kautta. Tätä kansainvälisen yhteisön,
Suomen, EU:n ja kaikkien muiden siellä toimivien, pitäisi nyt pystyä tukemaan parhaalla
mahdollisella tavalla, ja tulisi varmistaa se, että kaikki siellä olevat relevantit ryhmät tule-
vat saman neuvottelupöydän ääreen.

Aivan kuten täällä moni edustaja on todennut, se muutos lähtee myös siitä, että me var-
mistamme sen, että tytöt ja naiset ovat aktiivisesti osallisena yhteiskunnassa, ja koulutus on
se avain ja tie siihen. Tätä työtä Suomen täytyy myös edelleen siellä jatkaa.

Mutta kuten tässä on myös tullut esille, Afganistanin turvallisuustilanne todella on heik-
ko ja sieltä tulee paljon turvapaikanhakijoita tänne. On aivan selvää, että meidän täytyy nyt
keskeyttää ne pakkopalauttamiset Afganistaniin, koska siellä ihmisoikeustilanne ja turval-
lisuustilanne ovat äärimmäisen vakavia.

15.51 Paavo Arhinmäki vas (vastauspuheenvuoro):  Arvoisa rouva puhemies! Edustaja
Elo voisi käyttää enemmän aikaa analyysien tekemiseen kuin hassunhauskojen kieliku-
vien rakentamiseen. Täytyy sanoa, että ne eivät kovin uskottavia sinun suustasi ole. Ne
kuulostavat ulkoa opituilta, ja siinä oppi-isää yritetään huonolla tuloksella apinoida.

Arvoisa rouva puhemies! Edustaja Vanhanen ulkoasiainvaliokunnan puheenjohtajana
toi itse asiassa ilmi sen, mistä tässä on kysymys: koska Yhdysvallat ja Nato lisäävät nyt,
taas vaihteeksi, läsnäoloa, niin Suomi haluaa miellyttää näitä heinäkuun kokouksessa ja
sen vuoksi lähettää lisää joukkoja. Me emme ole lähdössä mihinkään Afganistanista — se
ei ole vasemmistoliiton kanta — vaan meidän pitää päinvastoin panostaa entistä enemmän
naisten ja tyttöjen aseman parantamiseen, siviilikriisinhallintaan, jossa on meidän todelli-
nen osaamisemme. Meidän kritiikkimme kohdistuukin siihen, mikä täällä on itse asiassa
melkein jokaisessa puheenvuorossa tullut: Kun ei ole näkymää, ei ole suunnitelmaa, ei ole
tulevaisuutta, niin miksi silloin lähetetään joukkoja? Miksi emme panosta siihen, [Puhe-
mies koputtaa] mikä meidän todellinen osaamisemme on?

Puhemies Paula Risikko: Ja edustaja Elolla oli vielä.
9



Pöytäkirjan asiakohta PTK 69/2018 vp
15.52 Simon Elo sin (vastauspuheenvuoro):  Arvoisa puhemies! Kyllä vasemmistoliiton
linja on laittaa letkut irti sotilaalliselta kriisinhallintaoperaatiolta. Te sanoitte, että teidän
linjanne on aikaisemmin ollut vähentää joukkoja ja se linja on edelleen sama, ja te ette ole
samaa mieltä tämän mietinnön kanssa, minkä ulkoasiainvaliokunta asiantuntijoita pohdit-
tuaan ja kuultuaan on tehnyt. Täällä sanotaan hyvin selvästi se, minkä teidän kanssanne
jaan, että tilanne on hyvin hauras ja vaikea Afganistanissa. Mutta ei siihen tuo teidän lin-
janne kelpaa, niin kuin ei kelvannut minun nähdäkseni se Obamankaan linja. Ei se toimi-
nut, että joukkoja vähennettiin, vaan tarvitaan sekä sitä kovempaa voimaa, jota kansainvä-
linen yhteisö tällä tavalla on sinne tuonut, että sitä pehmeää voimaa, mitä tuodaan muun
muassa kehitysyhteistyön kautta. [Ari Jalosen välihuuto] — Ja suomalaista osaamista, niin
kuin edustaja Jalonen ansiokkaasti takaani huutaa.

Tässä täytyy myös huomioida esimerkiksi Pakistanin rooli. Kansainvälisen yhteisön ja
Yhdysvaltojen pitää erityisesti pystyä vaikuttamaan tällaisiin alueellisiin toimijoihin, jotta
tämä Taliban-liike saadaan todella neuvottelupöytään ja rauhanomainen ratkaisu luotua,
mistä minä voin olla vasemmistoliiton kanssa samaa mieltä, että sen pitää [Puhemies ko-
puttaa] olla se viimekätinen tavoite.

Puhemies Paula Risikko: Ja edustaja Arhinmäki, sen jälkeen ministeri.

15.53 Paavo Arhinmäki vas (vastauspuheenvuoro):  Arvoisa rouva puhemies! Ulko-
asiainvaliokunnan jäsen edustaja Elo ei ilmeisesti edes lue mietinnön vastalauseita, kun
hän sanoo, että linja on letkut irti. Vastalause lähtee siitä, että Suomen pitää jatkossakin
olla läsnä Afganistanissa ja erityisesti panostaa siihen, missä meillä on osaaminen, missä
pystytään eniten antamaan Afganistanissa erityisesti tytöille ja naisille. Me panostamme
humanitääriseen apuun, siellä on humanitäärinen kriisi, mikä ei näy selonteossa ollenkaan.
Me ajattelemme ensisijaisesti ihmisiä Afganistanissa.

Lisäksi täytyy todeta, että perspektiivi on hyvin lyhyt, jos sanoo, että Obaman vuoksi ti-
lanne on heikentynyt näin paljon. Lähes 20 vuotta on oltu sotilaallisesti paljon isommalla-
kin joukolla läsnä, ja tilanne ei ole valitettavasti parantunut, mikä osoittaa sen, että sotilaal-
lista ratkaisua tähän kriisin ei ole, vaan sen pitää löytyä nimenomaan siviilipuolelta, siitä,
että lähdetään etsimään neuvotteluja eri ryhmien välille. Itse asiassa sitä kysyisinkin ulko-
ministeri Soinilta: voisitko vähän avata niitä eri ryhmiä, joiden kanssa pitäisi nyt päästä sa-
man pöydän ääreen? Se tarkoittaa myös sitä, että kyllä talebaneista, vaikka kuinka me
emme heistä pidä emmekä millään tavalla allekirjoita heidän näkemyksiään, siitäkin jou-
kosta, ainakin ne rauhanomaisimmat pitää saada neuvotteluihin mukaan. Se on ainoa rat-
kaisu Afganistanin tilanteeseen. [Simon Elo: Neuvotella täytyy!]

Puhemies Paula Risikko: Sitten ministeri Soini, enintään 5 minuuttia, ja sen jälkeen men-
nään puhujalistaan.

15.54 Ulkoministeri Timo Soini: Arvoisa rouva puhemies! Aloitan tästä rauhanneuvotte-
lun mahdollisuudesta. Se olisi kaikkien etu. Tämä on paitsi Afganistanin ongelma myös
alueellinen ongelma, joka kietoutuu tietysti lähimaina merkittävimmin Pakistaniin, mutta
myös moniin muihin, toisella puolella myös Iraniin.

Ongelma tässä suurelta osin hallinnon ja Talebanin välillä on se, että Taliban katsoo, että
Ghani ja kumppanit ovat ikään kuin nukkehallitus ja he eivät halua neuvotella heidän kans-
10



Pöytäkirjan asiakohta PTK 69/2018 vp
saan, vaan ehkä mieluummin suoremmin amerikkalaisten kanssa, joiden he katsovat ole-
van se osapuoli — tämä on siis heidän näkökulmansa tässä asiassa. Neuvottelupöytä on
välttämätön. Pakistanin rooli on äärimmäisen merkittävä. Jos me nyt ajattelemme vaikka-
pa Osama bin Ladenia, joka aikanaan pakeni Afganistanista ja lopulta löydettiin sitten Pa-
kistanista, missä hänet surmattiin, niin me ymmärrämme, että tämä on seudullinen kysy-
mys.

Sitten todella tärkeä asia on tämä tyttöjen ja naisten asema. Aivan oikein: joku täällä sa-
noi — olikohan edustaja Kasvi — hyvin viisaasti, että siellä on puolet ihmisiä, joilla ei ole
osaa eikä arpaa näihin väkivaltaisuuksiin, mutta he niistä kaikista eniten kärsivät. Tämä on
äärimmäisen iso asia. Koulutus, terveydenhuolto, myöskin tällaiset asiat kuin pankkitili:
En nyt nimeä tässä erästä Pohjois-Afrikan maata, jossa kävin, ettei joku maa joudu pelkäs-
tään tikunnokkaan, mutta kysyin siellä, monellako prosentilla täällä naisista on pankkitili.
Vastaus oli 9 prosenttia. Tästä pystytään näkemään jo sen ongelman laajuus, ja kun men-
nään Afganistaniin, niin väitän, että luku on vielä pienempi. Omistajuuteen, pienlainoihin,
kaikkeen tähän — näihin sen vaikuttavuus olisi kaikista suurin.

Oma äitini, Eeva, on kohta 88-vuotias. Ja jos joku tässä maailmassa minuun rotia saa,
niin se on hän. Eli me tiedämme siitä, että äidit saavat lapsiinsa, poikiinsa ja muihin vaiku-
tettua, ja sen takia on äärimmäisen tärkeätä, että vaikutetaan naisiin ja äiteihin tällä alueel-
la.

Olen itse käynyt Afganistanissa kaksi kertaa, kerran ulkoasiainvaliokunnan puheenjoh-
tajana 2012 ja nyt sitten ministerinä loppusyksystä 2016, ja kyllä se tilanne on todella vai-
kea. Olen käynyt sekä Kabulissa että Mazar-i-Sharifissa, ja Mazariin nyt meidän joukot
tästä eteenpäin keskittyvät. Siellä me toimimme yhdessä Saksan johtovastuualueella. Se on
juuri sellainen, mihin edustaja Savola kiinnitti huomiota, mistä meillä olisi kaikista suurin
hyöty kansalliselle puolustukselle. Kyllä me aika pitkällisen opin olemme siellä näinä vuo-
sina saaneet. Mutta se yhteistoiminta pohjoisessa keskitetysti omasuoja huomioiden on il-
meisesti parasta, mitä on olemassa ja mahdollista.

Sitten on tämä huumekauppa, joka on hyvin ongelmallinen. Se on valtava bisnes. Sillä
myöskin sotalordit rahoittavat toimintaansa, ja tähän pitäisi pystyä tehokkaammin puuttu-
maan.

Mutta sitten, jos ajatellaan nyt pakolaisuutta, mikä on tuonut meille paljon ongelmia,
niin on se tuonut Suomeen kaksi hienoa kansalaistakin, jotka ovat minun mielestäni kun-
niaksi juurilleen — Nasima Razmyar on apulaispormestarina Helsingissä, ja Moshtagh
Yaghoubi teki Suomen jalkapallomaajoukkueessa maalin Valko-Venäjää vastaan. On täm-
möisiä hyviäkin puolia, ettei kaikki ole ongelmallista.

Mutta sitten, jos me ajattelemme palautuspolitiikkaa, niin siinä meidän täytyy oikeus-
valtioperiaatteen mukaisesti katsoa, että asianomaiset viranomaiset ja instanssit tekevät ne
päätökset. Siitä ei, kuulkaa, hyvät ystävät, mitään tule, että poliitikot rupeavat päättämään
siitä, miten nämä prosessit menevät. Ne ovat viranomaistehtäviä, ja sellaisina niiden pitää
pysyä.

Arvoisa puhemies! Ihan lopuksi tästä rauhanturvatoiminnasta ja kriisinhallinnasta: Tot-
ta kai siviilikriisinhallinta on tärkeää. Mutta kyllä sanon myöskin sen, että kun me olimme
tässä mukana ja meilläkin on näitä hienoja ihmisiä, jotka tekevät vapaaehtoistyötä näillä
alueilla — meillä oli siellä yksi urhea nainen tekemässä työtä, auttamassa ihmisiä, ja hänet
kidnapattiin — niin kyllä sillä oli myöskin merkitystä, että me olimme läsnä, meihin luo-
tettiin, kun me yritimme saada häntä vapaaksi ja lopulta myös saimme.
11



Pöytäkirjan asiakohta PTK 69/2018 vp
Puhemies Paula Risikko: Sitten mennään puhujalistaan.

16.00 Mikko Savola kesk: Arvoisa rouva puhemies! Tämä Afganistanin operaatio, kuten
tässä nyt keskustelua on käyty, on operaatio, johon Suomi osallistuu, jotta tilannetta saa-
taisiin siellä pidettyä vakaampana myöskin jatkossa, koska maan tilanne on hyvin hauras ja
ongelmallinen. Tyttöjen, lasten ja nuorten koulutus tarvitsee jatkoa, ja näitä asioita pitää
pystyä turvaamaan myös siltä osin kuin kehitysyhteistyömäärärahoja tähän maahan suun-
nataan. Niiden osalta täytyy näitä seikkoja meidän pitää hyvin vahvasti mielessä. Toinen
asia on tietysti terveydenhuolto. Se on se, mihinkä myös ulkoasiainvaliokunta kiinnitti lau-
sunnossaan huomiota. Tämä on yksi keskeisistä seikoista, joita pitää pystyä siellä maassa
turvaamaan.

Edustaja Elo otti esiin sen, että jos emme toimisi tässä kriisinhallintaoperaatiossa, mitkä
tavallaan ne riskit olisivat sen jälkeen siitä, kuinka paljon Eurooppaan ja Suomeen saakka
sieltä tulisi turvapaikanhakijoita. Kyllähän se ensisijainen tehtävä, mitä meidän pitää teh-
dä, on toimia siellä paikan päällä kehitysyhteistyön kautta, kriisinhallinnan kautta ja niin
edelleen, jotta me pystymme sitten myös ennaltaehkäisemään sitä maahanmuuttoa ja jotta
ihmisillä olisi parempi olla siellä kotimaassaan ja ylipäätään mahdollisuus olla siellä koti-
maassaan. Vetäytyminen ei siis toisin sanoen ole tällä hetkellä realistista.

Kun puhutaan rauhanturvaajista, niin meillä on osaamista, meillä on äärettömän taitavia
sotilaita laittaa näihin tehtäviin, reserviläisiä, yleisen asevelvollisuuden käyneitä henkilöi-
tä, ja heistä saamme olla ylpeitä. Se, minkä haluan vielä muistuttaa ja mihin haluan, että
kiinnitetään huomiota, on näille henkilöille suunnattava tuki myös kotiinpaluun jälkeen,
koska nämä ovat vaativia tehtäviä, äärimmäisen rankkoja sellaisia. Vakuutuksien on olta-
va kunnossa ja tuen näille ihmisille, psykologisen tuen, kaiken tuen, mitä me pystymme
täällä antamaan näihin operaatioihin osallistuneille. Tästä pitää meidän myöskin kantaa
huolta.

16.02 Li Andersson vas:  Arvoisa puhemies! Haluan ensinnäkin kannattaa edustaja Ar-
hinmäen tekemää vastalauseen mukaista kannanottoehdotusta, jossa hän on hyvin perus-
tellut vasemmistoliiton eduskuntaryhmän näkemystä siitä, miten sotilaallisen läsnäolon li-
sääminen ei ratkaise niitä ongelmia, jotka ovat vaivanneet Afganistania jo useiden vuosien
ja vuosikymmenten ajan.

Mutta olen myöskin ilahtunut siitä, että tämän keskustelun yhteydessä tämä kysymys
Suomen turvapaikkapolitiikasta on noussut esille, koska kyllähän tämä ristiriita on silmiin-
pistävä, kun kuuntelee näitä puheenvuoroja täällä Afganistanin heikentyneestä turvalli-
suustilanteesta ja myöskin humanitaarisesta kriisistä ja kun sitten tarkastelee, minkälaisia
päätöksiä maahanmuuttoviranomaiset tällä hetkellä tekevät, eli sekä Suomi että EU on pyr-
kinyt tehostamaan palautuksia Afganistaniin ja myöskin Kabuliin siitä huolimatta, että esi-
merkiksi Kabul on ollut yksi maailman vaarallisimmista paikoista.

Tässä ulkoministeri Soini vastasi tähän kritiikkiin sanomalla, että Suomessa pitää toi-
mia oikeusvaltioperiaatteiden mukaisesti. Minusta ei ole kuitenkaan kunniaksi suomalai-
sille päätöksentekijöille, että näissä kysymyksissä ikään kuin mennään viranhaltijoiden se-
län taakse. Kyllähän viime kädessä ne ovat aina maan hallitus ja poliittiset päättäjät, jotka
kantavat vastuuta siitä, minkälaista turvapaikkapolitiikkaa ja maahanmuuttopolitiikkaa
maassa harjoitetaan.
12



Pöytäkirjan asiakohta PTK 69/2018 vp
Selvää on myöskin, että ne lakimuutokset, joista on äänestetty ja joita on käsitelty täällä
eduskunnassa, ovat vaikuttaneet tähän suomalaisen turvapaikkapoliittisen linjan tiukentu-
miseen. Yhtenä esimerkkinä tämä humanitaarisen suojelun kategorian poisto, jonka on ar-
vioitu olevan yksi osasyy sille, että tätä sisäisen paon käsitettä nyt sovelletaan enenevissä
määrin suomalaisissa turvapaikkapäätöksissä. Tämäkin liittyy tähän Afganistanin tilantee-
seen, koska myöskin Afganistaniin palautetaan Suomesta tähän sisäisen paon mahdolli-
suuteen viitaten.

Myöskin tämän oikeusapu-uudistuksen, mikä tehtiin, ja niiden tiukennusten, mitkä teh-
tiin oikeusapuun, on arvioitu heikentäneen turvapaikkaprosessin laatua ja sitä kautta myös-
kin johtaneen siihen, että tällaista oikeusvarmuutta ja varmuutta siitä, että turvapaikkapro-
sessissa on noudatettu juurikin näitä oikeusvaltion periaatteita, joihin ulkoministerikin viit-
tasi, ei ole enää ainakaan samassa määrin kuin aikaisemmin oli.

Eli kyllä näen, että tämä vastuu ennen kaikkea on poliittisten päätöksentekijöiden ja hal-
lituksen, ja siltä osin toivoisin johdonmukaisempaa linjaa suhteessa Afganistaniin ja että
tehdään linjaus näiden pakkopalautusten lopettamisesta.

16.05 Simon Elo sin:  Arvoisa rouva puhemies! Haluan ensinnäkin kiittää ulkoasiainva-
liokuntaa erittäin huolellisesti tehdystä mietinnöstä. Kuulimme laajalti asiantuntijoita, ja
kyllähän se kuva tietysti oli se, mihin valiokunta myös kiinnitti huomiota, että Afganista-
nin vakauttaminen ei laajasta avusta huolimatta vuosien aikana ole onnistunut ja että edus-
kunnalle pitää antaa Afganistanin tilanteesta mahdollisimman oikea ja realistinen koko-
naiskuva. Sen näkemyksen varmasti kaikki jakavat.

Valiokunta kiinnitti huomiota myöskin siihen, että sen jälkeen kun kansainvälinen
ISAF-operaatio lopetettiin vuoden 2014 lopussa — tosiaan silloisen Yhdysvaltojen presi-
dentti Barack Obaman kaudella Yhdysvallat tätä linjaa edisti — se vain heikensi turvalli-
suustilannetta. Tämä myös hieman vastauksena siihen, että jos sanotaan, että sotilaallista
ratkaisua ei ole, niin se pitää paikkansa, mutta sillä sotilaallisellakin komponentilla on väis-
tämättä vaikutuksensa. Nyt sitten presidentti Trump on vetänyt erilaista linjaa. Se olkoon
sitten hänelle siunaukseksi tai ei, se jää vielä nähtäväksi.

Mutta mitä hyötyä on lähteä, on minusta se kysymys Suomen osalta, ja kyllä katson, että
Suomella on ihan itsekkäitä syitä olla Afganistanissa mukana ja mukana vahvistuksena täs-
sä Resolute Support -operaatiossa. Muuttoliike on yksi merkittävä kysymys. Afganistanis-
ta ei niinkään Suomeen ole tullut paljon turvapaikanhakijoita, mutta jos katsoo koko Eu-
roopan tilannetta, erityisesti 2015 aikana, niin se oli suurimpia ryhmiä, mitä Eurooppaan
tuli.

Afganistanissa tarvitaan edelleen suomalaisten erittäin hyvin osaamaa koulutusapua tur-
vallisuussektorilla, ja niin kuin todettua, sotilaallinen kriisinhallinta yleisesti tukee kansal-
lista puolustuskykyä ja sen kehittämistä.

Erityisen tärkeää on tosiaan, niin kuin ulkoministerikin toi esille, huomioida näiden
alueen toimijoiden vaikutus Afganistanin tilanteeseen. Erityisesti Pakistanilla — asiantun-
tija-arvionkin mukaan, mitä ulkoasianvaliokunta sai — on merkittävä vaikutus siihen, mi-
ten Taliban toimii ja miten esimerkiksi rauhanneuvottelut voisivat todella Talibanin ja Af-
ganistanin hallituksen välillä edistyä.

Kehitys on hidasta, siitä varmasti on myös laaja yksimielisyys, mutta jos aikanaan mi-
nulle on sanottu ja nyt Sinisen tulevaisuudenkin edustajana sanotaan, että haluatteko te aut-
taa paikan päällä, niin autetaan nyt sitten paikan päällä. Lisätään läsnäoloa ja turvataan nii-
13



Pöytäkirjan asiakohta PTK 69/2018 vp
tä hyviä asioita, mitä kuitenkin ollaan myös saatu. Esimerkiksi naisten ja tyttöjen aseman
edistämisessä todistetusti on kuitenkin edetty. Tätä kriisinhallintaahan ei kuitenkaan tehdä
kansallisen puolustuksen resurssien kustannuksella, se on syytä huomioida. Tämä hallitus
on myös lisännyt kansallisen puolustuksen resursseja, eli tämä ei ole pois siitä.

Ja täytyy sanoa tässä, kun edustaja Arhinmäki sanoi, että he eivät letkuja vetäisi tältä
operaatiolta, niin teidän vastalauseessanne ulkoasiainvaliokunnalle todetaan: ”Suomen lin-
jana on aikaisemmin ollut joukkojen vähentäminen ja vetäminen pois Afganistanista. Tätä
linjaa vasemmistoliitto on tukenut.” Selvä, sen sanoitte täällä myös puheenvuorossanne.
Loppupuolella todetaan: ”Päinvastoin pitäisi huolellisesti selvittää hallitusti irtautumista
sotilaallisesta operaatiosta.” [Li Anderssonin välihuuto] Sen lisäksi — mennään siihen
”letkut irti” -osastoon, edustaja Andersson — puolustusvaliokunnan eriävässä mielipitees-
sä teidän edustajanne Mustajärvi on jättänyt eriävän mielipiteen. Todetaan seuraavasti:
”Suomen tulee hallitusti irtaantua Nato-johtoisesta sotilaallisesta operaatiosta ja vetää
joukkonsa pois. Se oli myös Suomen linja aiemmin, mutta ei enää.” En tiedä, millaista suo-
mea nyt pitäisi sitten käyttää, mutta en minä tiedä, miltä muulta linjalta tämä näyttää täm-
möiselle yksinkertaiselle siniselle ja espoolaiselle kuin ”letkut irti” -linjalta.

Sinisten näkemys on se, että se kehitys, mitä Afganistanissa on saatu, on saatu pitkän tai-
paleen aikana, ja nyt, jos todellakin letkut vedettäisiin irti, niin kuin vasemmistoliitto esit-
tää, lopputulokset olisivat todennäköisesti samanlaisia kuin silloin 2014 eli heikentynyt
turvallisuustilanne ja entistä heikompi asema tavallisille afganistanilaisille ja myös eu-
rooppalaisille tämän muuttoliikkeen seurauksena.

Meidän sinisten linja onkin, että jatketaan kastelua, jotta Afganistanissa kasvaa muuta-
kin kuin unikkoja tulevaisuudessa.

16.10 Paavo Arhinmäki vas: Arvoisa rouva puhemies! Onneksi edustaja Elo ei ole lääkä-
ri, ei edes lähihoitaja, nimittäin sen verran huono hänellä on ymmärrys ihan yksinkertaisis-
takin lääketieteellisistä asioista, kuten siitä, että ”letkut irti” tarkoittaa sitä, että lopetetaan
hoito välittömästi siihen pisteeseen.

Kun te, edustaja Elo, yritätte ministeri Soinin tyyppistä hurttihumoristista retoriikkaa
vähän huonolla menestyksellä ja kopioitte hänen vanhoja fraasejaan, niin ministeri Soini
voi varmaan kertoa teille, mitä ”letkut irti” tarkoittaa. Se tarkoittaa välitöntä lopettamista.

Ja näinhän te muuten lupasitte ennen vaaleja, ministeri Soini, Kreikan osalta: euroakaan
ei Kreikkaan enää mene rahaa siinä vaiheessa, jos perussuomalaiset ovat hallituksessa.
Kaksi kuukautta meni vaaleista, ei vedetty letkuja irti, vaan annettiin Kreikan kolmospa-
ketti, jota myös edustaja Elo kannatti intomielisesti. [Simon Elo pyytää vastauspuheenvuo-
roa]

Arvoisa rouva puhemies! Vasemmistoliitto ei siis ehdota, että ”letkut irti”. Tämä Elon
puhe osoitti sen, että hän ei ymmärrä, mistä puhuu. Me nimenomaan esitämme hallittua so-
tilaallisten joukkojen pois vetämistä. Vastalauseessa todetaan, että emme lisää joukkoja.
Sehän on teidän esityksenne: lisätään joukkoja. Me esitämme, että ei lisätä joukkoja, ja sen
lisäksi todetaan, että hallitusti pitää suunnitella.

Vielä voimakkaammin haluan korostaa sitä, että tämäkään ei ole sitä, että Afganistania
ei tuettaisi. Päinvastoin, Afganistania joudutaan tukemaan kymmeniä vuosia tästä eteen-
kinpäin kehitysyhteistyöllä, siviilikriisinhallinnalla, monella tapaa. Ja jos lukee tarkasti
meidän vastalauseemme ja katsoo myös meidän aikaisempia näkemyksiämme, niin tulos-
han on selvä: me haluamme lisätä — me haluamme lisätä kehitysyhteistyötä, me haluam-
14



Pöytäkirjan asiakohta PTK 69/2018 vp
me lisätä humanitaarista apua, me haluamme lisätä siviilikriisinhallintaa Afganistaniin. Me
haluamme, että Suomi on tukemassa afganistanilaisia siviilejä, naisia, lapsia, tyttöjä, vas-
taisuudessakin.

Mutta mikä on ollut edustaja Elon, mikä on ollut ministeri Soinin, hallituksen linja? Et-
tehän te ole halunneet puuttua kriisien juurisyihin. Te ette ole halunneet huolehtia näistä
kriiseistä, että niitä ei syntyisi, kehitysyhteistyömäärärahoilla, vaan päinvastoin te olette
leikanneet 40 prosenttia kehitysyhteistyöstä. Nyt te täällä olette suuria enkeleitä väittäes-
sänne, että sotilaiden nostaminen 40:stä 60:een [Puhemies koputtaa] olisi huolehtimista
naisista ja tytöistä. Kyllä niistä huolehtimista on se, [Puhemies: Aika!] että panostetaan ke-
hitysyhteistyöhön.

16.13 Simon Elo sin (vastauspuheenvuoro):  Arvoisa puhemies! Kyllähän se niin tietysti
on, että sosialisti käyttää rahan lisäksi myös paljon aikaa, se tässä tuli huomattua. Täytyy
ihmetellä, että teillä puolustusvaliokunnassa edustaja Mustajärvi jättää eriävän mielipi-
teen, jossa hän toteaa: ”Suomen tulee hallitusti irtaantua Nato-johtoisesta sotilaallisesta
operaatiosta ja vetää joukkonsa pois. Se oli myös Suomen linja aiemmin, mutta ei enää.”
Mitä tämä nyt on muuta kuin letkujen irti vetämistä sotilaallisesta kriisinhallinnasta? Eikö
edustaja Mustajärvi edusta vasemmistoliiton linjaa? Eikö vasen käsi tiedä, mitä oikea te-
kee? Tämä minulle nyt jää epäselväksi. Te voitte, edustaja Arhinmäki, tietysti kertoa, kuka
teillä sitten puolueen linjaa vetää: te, edustaja Andersson vai edustaja Mustajärvi. Tietysti
teidän ryhmässänne tätäkin on varmaan jossain vaiheessa käsitelty. Sinisten linja on ollut
totta kai se, mikä hallituksen linja on, että kehitysapua on leikattu. Emme me sitä yhtään
lähde karkuun juoksemaan, mutta te näytätte juoksevan karkuun sitä, että te haluatte leika-
ta ne letkut irti. Tämä on tässä aivan mustaa valkoisella.

16.14 Paavo Arhinmäki vas (vastauspuheenvuoro):  Arvoisa rouva puhemies! Siteeraan
mieluummin itse jättämääni vastalausetta, jossa todetaan: ”Pikemminkin pitäisi päinvas-
toin huolellisesti selvittää hallitusti irtautumista sotilaallisesta operaatiosta.” Eli jos lukisit-
te oman valiokuntanne mietintöihin jätettyjä vastalauseita, huomaisitte, että siellähän on
sama kanta. Mutta se, mikä on oleellista: Letkujen pois vetäminen tarkoittaa sitä, että sei-
nään lopetetaan joku. Se tarkoittaa sitä, että jos potilas on sairas, niin hän kuolee, kun let-
kut irrotetaan. Tässähän ei sitä esitetä, vaan hallittua pois vetämistä. Sen sijaan samassa
kannanotossa todetaan: ”Sotilaisiin käytettävät varat pitäisi ohjata siviilipuolelle Afganis-
taniin. Maan vakauttamisessa Afganistanin oman, kansallisen rauhanprosessin etenemi-
nen on keskeisessä roolissa. Tässä Suomi pystyisi varmasti tarjoamaan osaamistaan rau-
hanvälityksessä ja siviilinkriisinhallinnassa.” Lukekaa ne paperit, mitä ulkoasiainvalio-
kunnassa päätetään. Älkää tulko tänne puhumaan höpöjä. [Simon Elo pyytää vastauspu-
heenvuoroa]

Puhemies Paula Risikko: Nyt mennään välillä tuohon puhujalistalle.

16.16 Markku Pakkanen kesk: Arvoisa rouva puhemies! Haluaisin muistuttaa, että soti-
laallinen kriisinhallinta on yleensä rauhanturvaamistyötä ja mikäli valtiot eivät tee päätök-
siä lähettää rauhanturvaamistehtäviin sotilaita, niin ei tällaista rauhanturvaamistyötä voi
tehdä. Se ei ole pelkästään humanitääristä apua, sillä tehdään myös erittäin arvokasta kou-
lutustyötä, niin kuin suomalaiset rauhanturvaajat ovat Afganistanissa tehneet. He ovat
15



Pöytäkirjan asiakohta PTK 69/2018 vp
omalla panoksellaan antaneet ikään kuin mahdollisuuden: siellä on koulutettu siviilipolii-
seja ja henkilöitä, jotka turvaavat sitä demokratiaa siellä maassa. Eri kysymys on sitten se,
haluaako Afganistanin kansa sellaista demokratiaa kuin me haluaisimme sinne viedä. Se
on tietenkin iso kysymys, johon en nyt tässä yhteydessä halua ottaa kantaa.

Suomalaisten rauhanturvaajien läsnäolo on mielestäni ollut erittäin tärkeää ja perustel-
tua, ja siksi kysynkin ministeri Soinilta, ovatko ulkoministeriön rahoitusasiat tässä suhtees-
sa riittävällä tasolla, niin että voisimme jatkaa tätä menestyksellistä operaatiota Afganista-
nissa. Sinällänsä ne sotilaalliset taidot, mitkä sieltä on saatavissa, ja niihin liittyvä kehitys
on ilmeisesti jo koko lailla saatu, mutta tärkeää on kuitenkin, että siellä on sellaista vaati-
van tasoista rauhanturvaamistehtävää, jossa suomalaiset pystyvät olemaan läsnä ja saavat
sen puolen kokemusta tällä hetkellä.

Voi tietysti kysyä, ovatko nämä operaatiot kalliita ja onko niiden hinta suhteessa saatui-
hin hyötyihin oikeansuuntainen. Siinä mielessä voitaisiin joskus arvioida, onko tärkeäm-
pää lähettää kohdemaihin rauhanturvaajia vai humanitääristä työtä. Ihan yhtä lailla voi
kriittisesti arvioida, tuottaako humanitäärinen työ riittävän hyviä tuloksia Afganistanissa
tai muissa maissa. Ainakin itse olen huolestunut Afganistanissa muun muassa huumetuo-
tannosta enkä tällaisella toiminnalla olisi puolustelemassa sitä asiaa.

Sitten kokonaan eri asia on tietenkin naisten oikeudet ja nämä asiat, mitkä siellä eivät ole
vielä riittävästi parantuneet. Siinäkin mielessä suomalaisten läsnäolo ja sotilaiden viemi-
nen sinne on ollut minusta ihan perusteltua. On saatu tuloksia, mutta liian lyhkäisin askelin
siinä asiassa kyllä on edetty. On tärkeää, että myös naisten oikeudet Afganistanissa pysty-
tään turvaamaan.

16.18 Li Andersson vas: Arvoisa puhemies! Tiedän, että ulkoasiainvaliokunnassa on ta-
pana keskittyä sanavalintoihin, yksittäisiin muotoiluihin ja jopa pilkkuihin hyvin tarkkaan,
mutta kyllä on pakko todeta, että edustaja Elo nyt etsii dramatiikkaa sellaisista kohdista,
joissa mitään dramatiikkaa ei ole. Eli kun tarkastelee edustaja Mustajärven jättämää eriä-
vää mielipidettä puolustusvaliokunnassa ja edustaja Arhinmäen ehdotusta ulkoasiainvalio-
kunnassa, niin niissä on jopa samoja sanoja käytetty, siis samoja käsitteitä käytetty näissä.
Eli minkäänlaista epäselvyyttä tästä ei pitäisi olla. Vasemmistoliiton eduskuntaryhmän
kanta joukkojen lisäämiseen on kielteinen. Sen lisäksi on linjaus hallitusta irtaantumisesta
sotilaallisesta operaatiosta. Ja huom., edustaja Elo, tämä sana ”hallittu”, joka siinä on mu-
kana, ei suinkaan tarkoita mitään letkut irti -politiikkaa, ja sen lisäksi vielä vahvasti on tuo-
tu esille tarvetta lisätä panostuksia siviilikriisinhallintaan, kehitysyhteistyöhön ja humani-
tääriseen apuun. Tältäkään osin nämä edustaja Elon viljelemät lausahdukset ja fraasit eivät
vastaa sitä todellista poliittista linjaa, mitä vasemmistoliiton edustajat ovat esittäneet. Toi-
voisi vähän järkeä tähän debattiin.

16.20 Simon Elo sin: Arvoisa rouva puhemies! Nythän sitä järkeä tulee heti sen jälkeen,
kun sitä oli toivottu. 

Te sanoitte, että takerrun joihinkin tiettyihin sanoihin. Pitää paikkansa, että kummassa-
kin käytätte hienoa fraasia ”hallitusti”. Mutta se, mikä on selvä ero tässä teidän vastalau-
seessanne ulkoasiainvaliokunnalle, joka on edustaja Arhinmäeltä, ja sitten puolustusvalio-
kunnalle annetussa eriävässä mielipiteessä, joka on edustaja Mustajärveltä, on se, että
edustaja Mustajärven eriävässä sanotaan suoraan vain, että Suomen tulee, Suomen pitää
nyt hallitusti irtaantua tästä operaatiosta, ja sitten taas siellä edustaja Arhinmäen vastalau-
16



Pöytäkirjan asiakohta PTK 69/2018 vp
seessa sanotaan, että pitää selvittää huolellisesti tämä asia. Eli kyllä Mustajärvi tässä nyt
selvästi letkut haluaa pistää irti. Kysymys vain kuuluu, onko se vasemmistoliiton linja vai
eikö se ole vasemmistoliiton linja, että tässä ja nyt täytyy tästä operaatiosta lähteä.

Mitä sitten tulee Suomen toimintaan Afganistanissa, niin eiväthän suomalaiset eivätkä
muutenkaan kansainväliset joukot osallistu taistelutoimintaan, kun tässä melkein annetaan
sellaista kuvaa. Suomalaiset joukot ja ylipäätään kansainväliset joukot ovat antaneet siitä
vastuun nimenomaan afganistanilaisille, ja se on oikein.

16.21 Paavo Arhinmäki vas:  Arvoisa rouva puhemies! Sininen tulevaisuus oli mennei-
syyttä jo perustettaessa, ja täytyy kyllä sanoa, että menneisyydessä edustaja Elolla olisi ol-
lut käyttöä, nimittäin kremlologin arvostetussa tehtävässä, jossa arvioitiin Neuvostoliiton
kulloisenkin johdon mietteitä muun muassa sen perusteella, missä järjestyksessä kuvissa
seisottiin tai kummalla puolella sanaa pilkku oli. Tämä alkaa mennä sille tasolle, mutta hy-
vä, että meillä on sinisessä menneisyydessä menneisyyttä kunnioittavia edustajia, jotka ha-
luavat vaalia tällaista vanhaa hyvää neuvostohenkistä poliittista kulttuuria. Onneksi suurin
osa tässä salissa kuitenkin katsoo tulevaisuuteen ja haluaa huolehtia siitä, että tulevaisuu-
dessa pystyttäisiin rakentamaan parempaa Afganistania, parempaa maailmaa, ja se on
myös Suomen etu. 

16.22 Simon Elo sin:  Arvoisa puhemies! Kiitän edustaja Arhinmäkeä näistä värikkäistä
lausunnoista. Mutta kyllä minusta siinä on aika selvä ero lähteä nyt sitten pilkkua katso-
maan tai ei, että selvitetäänkö asiaa vai halutaanko se tehdä tässä ja nyt. Teillä edustaja
Mustajärvi haluaa irtaantua tästä operaatiosta niin, että Suomi irtaantuu tässä ja nyt. Teillä
on lievempi kanta teidän puolueenne sisällä, te haluatte vain selvittää. Siksi olen tässä ky-
synyt ja kysyn kolmannen kerran, mutta vastausta en varmaan kolmannellakaan kerralla
saa, mikä on vasemmistoliiton linja. Onko se Arhinmäen linja, että selvitetään, fundeera-
taan, tuumaillaan, vai onko se sitten edustaja Mustajärven linja, että letkut irti? Ei tähän ole
tullut vastausta, eikä varmaan tule vieläkään. Mutta olen siitä teidän kanssanne samaa
mieltä, että rauha Afganistaniin on meidän yhteinen tavoitteemme, nämä keinot vain tun-
tuvat hieman eroavan toisistaan.

16.23 Paavo Arhinmäki vas:  Arvoisa rouva puhemies! Ymmärrän, että sininen mennei-
syys, anteeksi tulevaisuus, on leninistinen kaaderipuolue, jossa suuri johtaja käy läpi pil-
kulleen ja sanalleen jokaisen edustajan jokaisen tuotoksen, jotta ne ovat tismalleen viivoit-
timella mitaten täysin samassa muodossa, toisin kuin sitten normaaleissa parlamentaarisis-
sa, demokratiaa kunnioittavissa puolueissa, joissa edustajat kirjoittavat itse vastalauseensa
ja sitten niistä tehdään yhteenvetoja. Kuten täällä kuultiin, meidän puolueemme, puolueen
nykyisen puheenjohtajan, edellisen puheenjohtajan ja eduskuntaryhmän, kaikkien, kanta
on sama, josta huomenna äänestetään. Se on se, joka vastalauseeseen on kirjoitettu: ”Pi-
kemminkin pitäisi päinvastoin huolellisesti selvittää hallitusti irtautumista sotilaallisesta
operaatiosta.” Ja vastalauseen kannanotto: ”Eduskunta edellyttää, että valtioneuvosto ei
ryhdy toimiin joukkojen lisäämiseksi Afganistanista.” Enkä huomaa, että täällä olisi mi-
tään muita vastalauseita tehty salissa.

16.24 Simon Elo sin:  Arvoisa rouva puhemies! Kiitoksia vain kommunist... ei kun siis,
anteeksi, vasemmistoliittolaisille tästä näkemyksestä. Teillä selvästi on tosiaan tutustuttu
17



Pöytäkirjan asiakohta PTK 69/2018 vp
hyvin vasemmistolaisen aatteen menneisyyteen. Täytyy vain tässä suhteessa todeta, että il-
meisesti sitten edustaja Mustajärvi, kun kolmannella kerralla sain vastauksen kysymyk-
seen, edustaa vähemmistöläisiä eli selvästi tiukempaa linjaa kuin tämä teidän vastalauseen-
ne on. Todellisuudessa te haluatte selvittää, ja sitten teidän edustajanne Mustajärvi sanoo,
että letkut irti nyt välittömästi. Eli kyllä teillä näköjään sisäinen ero tässä on, miten tahansa
sen käänteleekin: vähemmistöläiset, edustaja Mustajärvi edustaen, ja sitten tosiaan nykyi-
nen puheenjohtaja, edellinen puheenjohtaja, enemmistöläiset. Tämä on nyt se nykyisen va-
semmistoliiton tilanne.

16.25 Paavo Arhinmäki vas: Arvoisa rouva puhemies! Puolue, joka on syntynyt poliitti-
sen pelin ja oman edun tavoittelusta ja jolla ei ole historiaa eikä ole myöskään tulevaisuut-
ta — mutta on kuitenkin miellyttävää kuulla, että täällä on sen verran luettu kuitenkin his-
toriaa, että lähdetään kaivamaan 60-luvulta argumentaatiota 2010-luvun keskusteluun.
Mutta mikäs siinä, jos tämä on tämän ”tulevaisuuspuolueen” anti tämän päivän keskuste-
luun. Se mitataan sitten vaaleissa, kuinka moni on kiinnostunut siitä.

Keskustelu päättyi ja asian käsittely keskeytettiin.
18


	9
	15.16
	15.19
	15.25
	15.28
	15.32
	15.37
	15.38
	15.40
	15.41
	15.43
	15.44
	15.45
	15.46
	15.47
	15.48
	15.49
	15.51
	15.52
	15.53
	15.54
	16.00
	16.02
	16.05
	16.10
	16.13
	16.14
	16.16
	16.18
	16.20
	16.21
	16.22
	16.23
	16.24
	16.25


