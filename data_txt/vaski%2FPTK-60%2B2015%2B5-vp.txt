















































DEM3D4F.tmp.xml


Pöytäkirjan asiakohta PTK 60/2015 vp
Pöytäkirjan asiakohta 

PTK 60/2015 vp

Täysistunto

Perjantai 6.11.2015 klo 12.59—13.30

5. Hallituksen esitys eduskunnalle laiksi kaupunkiraideliikenteestä
Hallituksen esitys HE 43/2015 vp
Valiokunnan mietintö LiVM 7/2015 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 5. asia.
Käsittelyn pohjana on liikenne- ja viestintävaliokunnan mietintö LiVM 7/2015 vp. Nyt
päätetään lakiehdotuksen sisällöstä.

Keskustelu

13.28 Antti Lindtman sd: Arvoisa rouva puhemies! Tämä hallituksen esitys ja valiokun-
nan yksimielinen mietintö ovat kannatettavia. Tässähän ehdotetaan säädettäväksi kaupun-
kiraideliikennettä koskeva laki, joka siis koskee metro- ja raideliikennettä. Samalla sääde-
tään valvontamaksusta ja myös siitä, että Liikenteen turvallisuusvirasto on se viranomais-
taho, joka vastaa näiden toimivuudesta. On hyvä, että tästä asiasta on valiokunnassa päästy
yksimieliseen mietintöön, jossa oppositiokin on ollut mukana.

Mutta kun kyse on liikenteestä, valitettavasti näyttää siltä, että muuten hallituksen lii-
kennepolitiikka on ajamassa raiteillaan suoraan päin tiiliseinää ja paljon yksimielisyyttä ei
löydy. Oppositiohan on joutunut tekemään välikysymyksen hallituksen liikennepolitiikas-
ta. Nämä kohtuuttomat junien ostopalveluleikkaukset tulevat olemaan monille maakunnil-
le — niin Pirkanmaalla, Pohjanmaalla kuin erityisesti Itä-Suomessa, myös Keski-Suomes-
sa — hyvin kohtalokkaita. Esimerkiksi Pohjois-Karjala, Joensuu, pussitetaan aika tavalla
kokonaan.

Ja kun tässä nyt viime päivinä on paljon keskusteltu nimenomaan maakuntien asemasta
ja on ollut hämmennystä herättävää seurata tätä keskustelua — kun pääministeri vielä tiis-
taina sanoi, että hallituksessa ei ole kriisejä, ja nyt sitten eilen illalla saimme kuulla, että
kriisi on niin syvä, että hän harkitsee presidentin luokse menoa, ja tänään ilmoitettiin, että
sopu on löytymässä, mutta juuri saimme viestin, että itse asiassa sopu on hyvin kaukana ja
luottamus on käytännössä olematon hallituspuolueiden kesken — niin kysyn läsnä olevilta
hallituspuolueiden edustajilta, kun tässä nyt näiden maakuntien asemasta on taisteltu, ei-
vätkö nämäkin panokset, joita siellä hallituksen sisällä nyt on käytetty tähän taisteluun, oli-
si kannattanut satsata siihen, että pidetään maakuntien asemasta huoli turvaamalla tämä ju-
naliikenne, ostopalveluliikenne, jota te nyt olette leikkaamassa. Se voitaisiin turvata esi-
merkiksi sillä, että pienennettäisiin yksi viidestoistaosa kaavailtua autoveron alennusta.

Yleiskeskustelu päättyi.
 Tarkistettu
4.0



Pöytäkirjan asiakohta PTK 60/2015 vp
Eduskunta hyväksyi hallituksen esitykseen HE 43/2015 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


