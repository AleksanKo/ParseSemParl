















































DEM5A5F.tmp.xml


Pöytäkirjan asiakohta PTK 69/2016 vp

 Tarkistettu
4.0

Pöytäkirjan asiakohta 

PTK 69/2016 vp

Täysistunto

Keskiviikko 15.6.2016 klo 13.59—21.01

14. Hallituksen esitys eduskunnalle laiksi kemikaalilain muuttamisesta
Hallituksen esitys HE 75/2016 vp
Valiokunnan mietintö YmVM 10/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 14. asia. Käsittelyn pohjana on ympäristövaliokunnan mietintö YmVM
10/2016 vp. Nyt päätetään lakiehdotuksen sisällöstä.

Keskustelu

20.55 Hanna Kosonen kesk: Arvoisa herra puhemies! Anneli Jäätteenmäki, europarla-
mentaarikkomme, huhtikuussa osoitti maatalouden suuren byrokratiataakan Brysselissä 25
metriä pitkällä viljelijöiden vuosittain täyttämällä lomakkeiden määrällä. Se on suuri mää-
rä, ja onkin huomattu ja tutkimuksissa todettu, että oikeastaan viljelijöiden arki täyttyy va-
litettavasti paljolti lomakkeiden täyttämisestä, noudattamisesta ja on niiden ympärillä. Täs-
sä on paljon kyse poliittisesta tahtotilasta, kuinka viljelijöitä kohtelemme ja minkälaista
elämää, työn taakkaa heille annamme.

Tämä hallituksen esitys nimenomaan muuttaa kemikaalilakia siten, ettei viljelijän, joka
on jo suorittanut kasvinsuojeluainelaissa edellytetyn kasvinsuojeluaineiden käyttöä koske-
van tutkinnon, tarvitse enää hankkia ammattimaisen tuholaistorjujan pätevyyttä. On kui-
tenkin huomioitavaa, että nämä kasvinsuojeluainetutkinnon suorittaneet maanviljelijät va-
pautetaan tässä, ja tämä on todella tarpeellinen ja tarkoituksenmukainen, kuten valiokun-
takin lausunnossaan toteaa.

Tällä hetkellä maanviljelijät eivät saa käyttää näitä ammattikäyttöön rajattuja jyrsijä-
myrkkyjä, joista tässäkin on kysymys. Nyt se sitten siis mahdollistuu, mutta täytyy huomi-
oida, että tämä on tosi pieni määrä viljelijöitä, jotka tätä tulevat käyttämään, eli joka ta-
pauksessa se on pieni. Yleensä käytetään ihan näitä maanviljelyskaupoista löytyviä tuho-
laismyrkkyjä, joita kaikki muutkin puutarhurit voivat käyttää.

Yleiskeskustelu päättyi.

Eduskunta hyväksyi hallituksen esitykseen HE 75/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.


