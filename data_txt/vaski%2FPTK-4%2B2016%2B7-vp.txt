















































DEM8D29.tmpSave.xml


Pöytäkirjan asiakohta PTK 4/2016 vp
Pöytäkirjan asiakohta 

PTK 4/2016 vp

Täysistunto

Tiistai 9.2.2016 klo 14.01—19.29

7. Hallituksen esitys eduskunnalle laeiksi ulosottokaaren ja velan vanhentumisesta anne-
tun lain 11 §:n muuttamisesta

Hallituksen esitys HE 137/2015 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään lakivaliokun-
taan, jolle perustuslakivaliokunnan on annettava lausunto.

Keskustelu

17.08 Oikeus-  ja  työministeri  Jari  Lindström (esittelypuheenvuoro): Arvoisa puhe-
mies! Hallitus on antanut eduskunnalle esityksen ulosottokaaren muuttamisesta. Esitykses-
sä pyritään siihen, että ulosottomenettely yksinkertaistuu, nopeutuu ja joustavoituu taval-
la, joka ei vaaranna asianosaisten oikeusturvaa. Menettelysäännöksiä ehdotetaan muutet-
tavaksi vastaamaan nykyaikaisen sähköisen asioinnin vaatimuksia. Asiakirjojen toimitta-
minen vastaanottajalle mahdollistettaisiin postiosoitteen sijasta kansalaisen tai yrityksen ja
viranomaisen väliseen yhteydenpitoon tarkoitettuun valtakunnalliseen sähköiseen asioin-
tijärjestelmään eli niin sanotulle sähköiselle asiointitilille. Ehdotus liittyy julkisten palve-
lujen digitalisointiin, joka on hallituksen kärkihankkeita.

Ulosottomyyntiä koskevia säännöksiä muutettaisiin siten, että laissa otetaan huomioon
sähköisessä toimintaympäristössä tapahtuneet muutokset. Julkiset huutokaupat ovat ene-
nevässä määrin siirtyneet internetiin. Edellytyksiä, joilla ulosottomies voi toimittaa sähköi-
sen huutokaupan tai muun vapaan myynnin, ehdotetaan lievennettäväksi. Ulosottomies
voisi kahden myyntiyrityksen sijasta järjestää kolme myyntiä. Lisäksi kirjallista valvonta-
menettelyä nopeutettaisiin.

Esitykseen sisältyy myös ehdotus velan vanhentumisesta annetun lain 11 §:n muuttami-
sesta. Sen tarkoituksena on selkeyttää sitä, milloin oikeudellinen katkaisutoimi ei johda ve-
lan vanhentumisen katkeamiseen. Esityksellä on tarkoitus vastata ulosottolaitoksen kiris-
tyvään määrärahatilanteeseen. Ulosottolaitoksen taloudellinen tilanne tiukkenee vuoteen
19 mennessä 8 miljoonalla eurolla vuoteen 14 verrattuna johtuen jo tehdyistä säästöpää-
töksistä.

Tällä esityksellä ei ole budjettivaikutuksia, vaan kysymys on säästöistä, jotka ovat vält-
tämättömiä toiminnan mukauttamiseksi kehyksen tiukkenevaan määrärahatasoon. Sähköi-
seen asiointiin siirtymisellä arvioidaan saavutettavan säästöä postitukseen liittyvissä ku-
luissa vähitellen vuositasolla 900 000 euroa vuodesta 19 alkaen. Loput, suuremmat säästöt
on tarkoitus toteuttaa valmisteilla olevan ulosottolaitoksen rakenneuudistuksen yhteydes-
sä.
 Tarkistettu
4.0



Pöytäkirjan asiakohta PTK 4/2016 vp
17.10 Satu Taavitsainen sd: Arvoisa puhemies! Hyvät edustajakollegat ja ministerit!
Vuoden 2014 aikana ulosottovelallisia oli 481 000 henkilöä. Tämä on lähes 9 prosenttia
Suomen kansalaisista. Velallisista vain vajaa 60 prosenttia selviytyy veloistaan. Nyt käsit-
telyssä olevassa lakiesityksessä ei keskitytä ulosottovelallisten ihmisten elämäntilanteen
parantamiseen vaan keskitytään ulosottomenettelyyn ja hallinnon kustannussäästöihin.

Arvoisa puhemies! Hyvin usein käy niin, että ulosotossa olevan henkilön ei kannata
mennä töihin, koska ulosotto korkoineen vie niin suuren osan palkasta, että palkan osuus
jää pienemmäksi kuin toimeentulotuki. Nykyinen ulosottolaki määrää, että ennakonpidä-
tyksen jälkeisestä palkasta kaksi kolmasosaa on jätettävä ulosmittaamatta. Palkan ollessa
hyvin pieni sitä pehmennetään suojaosuussäädöksillä, joilla ei kuitenkaan ole suurta vai-
kutusta siihen, että ulosotto hyvin usein tuhoaa pienituloisen ansiotyöhalut ja suorastaan
ajaa ihmiset hengenpitimikseen harmaille työmarkkinoille.

Jotta ihmiset pääsevät pois velkakierteestä ja köyhyydestä ja jotta edistetään Suomen
työllisyyttä, tulee suojaosuutta kasvattaa. Tämä voitaisiin ratkaista muuttamalla ulosotto-
lakia esimerkiksi niin, että korkeintaan yksi kymmenesosa voimassa olevan yleissitovan
työehtosopimuksen mukaisesta tulosta olisi ulosoton alaista. Tällä toimenpiteellä viestitet-
täisiin pienituloisille ulosottovelallisille, että heidän elämässään on toivoa ja tehtyjen vir-
heiden vuoksi ei tarvitse kärsiä koko loppuelämäänsä. Ratkaisu hyödyttäisi sekä velallista
että velkojaa velkansa hoitamatta jättäneiden ryhtyessä maksamaan heidän tuloihinsa näh-
den järjellisempiä osuuksia. Asian korjaamisella olisi myönteinen vaikutus kuntien ja val-
tion verotuloihin, sekä toimeentulotukimenot pienenisivät.

Nyt kun ministeri on paikalla, niin kysyn: mitä aiotte tehdä näiden pienituloisten ulos-
ottovelallisten tilanteen parantamiseksi, ja miksi annoitte suojaosuuksien heikentyä tämän
vuoden alusta? Olisitte voineet halutessanne parantaa näiden ihmisten elämää, sillä valta
antaa mahdollisuuden toimia.

17.13 Antti Kurvinen kesk (vastauspuheenvuoro): Arvoisa puhemies! Edustaja Taavit-
sainen kiinnitti ihan oikeaan asiaan huomiota. Kyllä näitä ulosotossa olevien henkilöitten
suojaosuuksia heidän tuloistaan täytyy säännöllisesti seurata ja katsoa, että ne ovat inhimil-
lisiä ja kannustavia — sitä kannustavuuttahan hallitus ennen kaikkea ajaa.

Haluaisin ehkä itsekin kysyä oikeusministeriltä: miten on mietitty, voisiko ulosottovel-
kojen vanhentumista nykyistä enemmän harkita? Nythän meillä onneksi on tullut se tilan-
ne, että velatkin jossain kohtaa vanhentuvat ja pääsee synneistään tässäkin mielessä eroon.

Ja oikeastaan myös sellaisen asian haluaisin kysyä oikeusministeriltä, mikä liittyy tähän
kokonaisuuteen, että mitenkä voi se positiivinen luottorekisteri eli se, että meillä olisi kan-
sallinen rekisteri, mistä näkyvät jokaisen henkilön velat. Onko se edennyt mitenkään? Kyl-
lä meidän pitäisi tehdä myös semmoista valistustyötä ja kasvatustyötä, että ihmiset eivät
hillittömästi velkaantuisi. Velat kuitenkin pitää maksaa, se on markkinatalouden pohja.

17.14 Kauko Juhantalo kesk: Herra puhemies! Edustajat Taavitsainen ja Kurvinen kiin-
nittävät aivan oikeaan asiaan huomiota yksityisen velallisen kannalta katsottaessa. Molem-
mat ovat tärkeitä asioita.

Minun tekee mieleni vähän kerrata, mitä tässä ulosottolain kehityksessä on tapahtunut.
Vuosien 91—92 laman jälkeen Suomessa kasvoi valtavalla vauhdilla ulosottoon joutunei-
den ihmisten määrä, ja silloin havaittiin, että meidän ulosottolaki — silloinen, nyttemmin
se sitten muutettiin Ruotsin båge-mallin mukaan ulosottokaareksi — oli niin vanha ja kan-
2



Pöytäkirjan asiakohta PTK 4/2016 vp
kea, että useammassa vaiheessa tultiin tähän päivään. Tämä taitaa olla jo neljäs vaihe, pari
kolme vaihetta on joustavuutta, oikeusvarmuutta vahvistettu, nimenomaan vanhentumista
korjattu ja niin edelleen.

Minusta tämä ministeri Lindströmin nyt antama lainsäädäntöjatko sopii vallan mainios-
ti tähän tilanteeseen, koska meillä tosiaan on niin paljon velallisia henkilöitä kuin edustaja
Taavitsainen sanoi. Tämän lain esitöistä ilmenee, että niitä on kaikkiaan 536 000, joista yh-
teisöjä on noin 55 000, ja ulosottomittauksia noin 631 000 — tämä on valtava määrä.

Minusta tässä on monta hyvää asiaa, koska silloin aikaisemmin oli ainoastaan huuto-
kauppa se menettely, jolla toteutettiin ulosoton realisointia, ja tässä edelleen, muun muas-
sa digihommien kautta, sähköisen menettelyn kautta, nopeutetaan eri vaihtoehtoja ja kan-
nustetaan tällaista vapaata kaupankäyntiä, muun muassa internetin kautta. Se on tällä het-
kellä vallitseva käytäntö, ja sitä edelleen muutetaan kyllä tähän sähköiseen suuntaan. Tämä
on erittäin hyvä keino, ja siinä myös ulosottomiehen käytännön mahdollisuudet toimia
olennaisesti paranevat. Tästä on siis tullut pääasiallinen menettely, ja nytkin tässä uudessa
pitää erityisesti ottaa saatavissa oleva hinta, kustannukset ja ulosottomenettelyn aika huo-
mioon, jotta ei tule tällaista pitkää, lopulta huutokauppaan johtavaa menettelyä, jossa kär-
sivät nimenomaan molemmat osapuolet.

Tässä on tärkeä osa myös tällä velan vanhentumisella. Siinä lainsäädännön sisältö ja oi-
keuskäytäntö ovat jollakin tavalla kulkeneet eri teitä, siten että korkeimman oikeuden rat-
kaisujen perusteella, osin myös äänestettäessä, on tullut ratkaisuja, joissa velan vanhentu-
misen peruste poikkeaa siitä, mitä tuossa kolmannessa vaiheessa tarkoitettiin vanhentumi-
sella. Ja tämä ei tarkoita yksinomaan etua sille velalliselle eikä tarkoita velkojalle mutta
ehkä hivenen enemmän velkojan etua, sikäli että saadaan täsmällisyyttä siihen, milloin vel-
kasaatava on vanhentunut. Nimittäin kymmeniätuhansiä ihmisia keinotekoisesti pakenee,
niin että tuota tiedoksiantoa ei voida heille toimittaa, ja yrittää erilaisin toimenpitein kek-
siä, miten ulosottomies ei tiedoksiantoa heille voi saada. Tässä täsmennetään se menettely
sikäli, että tätä tiedoksiantomenettelyä helpotetaan: noudattamalla tarkoin lainsäädännön
muotoja tiedoksianto on perille tullut. Tämä kieltämättä oikeuttaa entistä paremmin velko-
jan oikeusturvaa mutta samalla myös heijastuu velallisen oikeusturvaan sikäli, että hän ei
yritä venkoilla ja pakoilla valtavan pitkään, vuosia, vuosia, niin että sitten vihdoin, viime
hetkellä, saakin sen tiedon ja tuo pakoilu on epäonnistunut ja tuhonnut ihmisen mahdolli-
suuksia alkaa uudelleen järkevällä tavalla tehdä töitä.

Mielelläni kannatan tätä, ja on järkevä ajattelutapa tämä ulosottokaaren tämän vaiheen
uudistaminen.

17.19 Antti Kurvinen kesk: Arvoisa puhemies! Täällä on käytetty todella hyviä puheen-
vuoroja, esimerkiksi edellinen, edustaja Juhantalon erittäin analyyttinen puheenvuoro.
Voisinko todeta, että meitä täällä eduskunnassa istuvia joskus arvostellaan siitä, että emme
käy vakavasti asioita läpi ja pohdi näitä lakiesityksiä. Minusta ainakin tämä keskustelu,
mitä täällä on käyty tämän ulosottokaaren muuttamisen ja vanhentumislain muuttamisen
osalta, on ollut kaikkea muuta.

Pidän erittäin positiivisena sitä, että digitalisaatio huomioidaan, kaikki sähköiset mah-
dollisuudet huomioidaan nyt laajasti tässä ulosoton käytännön toteuttamisessa. Se palve-
lee varmasti valtion viranomaisten etua, se palvelee velkojien etua, se palvelee ulosottove-
lallisten etua. Toivon, että tämä digitalisaatio etenee Juha Sipilän hallitusohjelman mukai-
sesti ja myös muualla oikeudenhoidossa ja lainkäytössä me saamme videoyhteydet käräjä-
3



Pöytäkirjan asiakohta PTK 4/2016 vp
saleihin, pystymme etätodistelut ja muut hoitamaan ja säästämään siten vaivaa ja kustan-
nuksia.

Arvoisa puhemies! Kaikki suomalaiset eivät pärjää siinä luottotaloudessa, missä tällä
hetkellä eletään. Varsinkin nuorilla ja iäkkäillä ihmisillä ja muuten haavoittuvassa asemas-
sa olevilla ihmisillä on vaikeuksia pitää itsekuri ja hallita ehkä sitä omaa velkaantumis-
taan. Toisaalta kuitenkin kaikessa maksukyvyttömyyslainsäädännössä pitää ylläpitää mak-
sumoraalia, ja kevytmielistä velkaantumista ei pidä tukea. Toivoisinkin, että kaikilla kou-
luasteilla, niin peruskoulussa kuin sitten toisen asteen oppilaitoksissa, oikeus- ja taloustie-
toa tulisi enemmän mukaan.

Jaan kyllä niin edustaja Juhantalon kuin edustaja Taavitsaisenkin huolen siitä, että mei-
dän pitää varoa, etteivät ulosoton korot, maksut ja liian pienet suojaosuudet johda siihen,
että velkaantunut ihminen lopettaa elämänsä ja lopettaa olemasta tuottava yhteiskunnan jä-
sen. Siihen ei saa tämä tilanne johtaa, vaikka meidän pitää pitää huolta siitä, että velat pitää
maksaa — vaikka täällä taisi vasemmalta puolelta salia joku sitäkin jo tuolla yksityisessä
keskustelussa epäillä.

17.22 Leena Meri ps: Arvoisa puhemies! Tosiaan erittäin hyviä puheenvuoroja, siinä täy-
tyy kompata edellistä puhujaa.

Oikeastaan tuossa innostuin miettimään sellaista asiaa, kun kävin eräänä päivänä kes-
kustelua siitä, kuinka vaikeaa nykyisin on saada pankeista lainaa. Pankit ovat tiukentaneet
sitä, varmasti ihan järkevistäkin syistä. No, nyt on ollut sitten semmoisiakin tilanteita, että
jos hyvinkin toimeentulevilla ihmisillä ei ole säästöjä, he eivät saa asuntolainaa ilman omia
säästöjä. Kovilla vuokrilla sitä ei saa aikaiseksi. Se on toinen keskustelu, mutta siinäkin on
miettimistä, että nykyisin ihmiset eivät saa lainaa. No, sitten jos ei saa pankista lainaa, tur-
vaudutaan helposti näihin pikavippeihin, ja monilla siitä aiheutuu näitä maksuvaikeuksia.
Siellä on kuitenkin huomattavasti kovemmat korot.

Minusta on hyvä aina, että näitä menettelyjä sujuvoitetaan. Se ei ole minusta vastoin ve-
lallisen oikeusturvaa eikä se ole huono asia, että sujuvoitetaan ja järkevöitetään prosesseja,
niin että siinä mielessä en ymmärtänyt sitä kytköstä, kun sanottiin, että miksi järkevöite-
tään menettelyjä, kun ei puututa siihen sisältöön. Siihen sisältöönkin pitää puuttua, mutta
eihän se saa olla esteenä sille, että sitä prosessia järkevöitetään.

On kannettu myös huolta siitä, että tässä ulosottomenettelyssä on olemassa sellainen ti-
lanne esimerkiksi, että jos henkilö on toimeentulotuella, hänen ei koskaan kannata työllis-
tyäkään, koska jos hänellä on paljon velkoja, hän odottaa, että ne vanhenevat, koska siitä ei
mitään mene. Olen kerran kuullut semmoisenkin idean eräältä Kelan virkailijalta, että pi-
täisiköhän siitä vaikka 10 euroa mennä, niin se olisi semmoinen... Kun me puhumme aina
niistä kannustinloukuista, niin tämä siis ihan niin kuin ideointina. Ei sekään ole meille kan-
santaloudellisesti järkevää, että sitten joku henkilö katsoo, että hänen kannattaa olla mene-
mättä töihin tai elää tietyillä tuilla, ei tarvitse mitään lyhentää. Mutta toki meidän pitää
myös muistaa sellaiset ihmiset, jotka ovat velkakierteessä, että he joskus pääsisivät siitä
eroon. Yksi on tietysti just näiden korkojen kanssa: se velka korkoineen saattaa olla niin
valtava, ettei tämä ihminen ikinä selviä siitä.

Tässä on ministerille isoa tonttia ja pohdittavaa.

17.24 Ritva Elomaa ps: Arvoisa puhemies! Täällä on ollut tosi hyviä puheenvuoroja ai-
heesta. Ulosottohäiriöisiä on tänä päivänä todella paljon, ja lisää tulee koko ajan. Muistam-
4



Pöytäkirjan asiakohta PTK 4/2016 vp
me 91—92 laman jälkeen ihmiset, jotka joutuivat silloin ulosottoon: tapahtui suuria trage-
dioita, itsemurhia jopa. On paljon niitä henkilöitä, jotka tänä päivänä ovat vielä ulosotossa
näitten vuosien jälkeen, ja ihmisen pitäisi kuitenkin päästä jaloilleen ja jatkamaan elämään-
sä. Jotain kohtuutta pitäisi löytyä myös yhteiskunnan taholta. Velka voidaan myös uusia
aina vain uudestaan, ja periaatteessa ihminen voi olla koko ikänsä tässä velkavankeudessa.

 Tietysti vastuullinen pitää olla. Kun velkaan on joutunut ja velkaa on tullut, niin sitä pi-
tää myös maksaa. Myös tässä maksusuunnitelman teossa voisi olla vähän helpottavia asioi-
ta, että ihminen pääsisi tähän suunnitelman piiriin. On paljon ihmisiä, jotka sanovat, että se
on hyvin hankalaa ja he ovat yrittäneet mutta ei onnistu tämän maksusuunnitelman piiriin
pääseminen. Haluankin ministeri Lindströmiltä kysyä, onko siihen mitään mahdollisuuk-
sia tehdä helpotuksia, koska se on yhteiskunnalle ja henkilölle itselleen hyvä, että se velka
tulee maksettua.

Myös pienikin maksuhäiriö, 5 euron maksamattomuus jopa vahingossa, voi johtaa jopa
ulosottoon ja voi johtaa jopa oikeuskäytäntöön. Sen jälkeen siinä onkin sitten jo todella
suuret maksut. Oikeuslaitoksen on ihan turhaa näitä asioita käsitellä, siihen pitäisi saada jo-
tain joustavuutta.

Myös pankkitunnusten puuttuminen aiheuttaa monelle maksuhäiriöiselle vaikeuksia
saada tietoa ja maksaa laskujaan jopa. (Puhemies koputtaa) Siihen ilmeisesti on tulossa
helpotuksia. — Kiitos.

Ensimmäinen varapuhemies Mauri Pekkarinen: Vielä ministerille paikalta 1 minuutti.

17.26 Oikeus-  ja  työministeri  Jari  Lindström  (vastauspuheenvuoro): Kiitos, arvoi-
sa puhemies! Ihan nopeasti. — Tämä oli tärkeä keskustelu, kaikille kiitoksia siitä.

Tämä esitys keskittyy siis nyt tähän joustavoittamiseen ja tähän, sanotaanko, digitali-
sointiin, mutta totta ihmeessä tuolla oikeusministeriön puolella me olemme keskustelleet
muustakin. Minulle on käynyt moni delegaatio tuomassa viestiä näistä suojaosuuksista, ve-
lallisen asemasta, ulosottovelkojen vanhentumisesta, on keskusteltu positiivisesta luottore-
kisteristä, mutta ne ovat enemmän keskusteluja.

Edustaja Kurvinen nosti esille tämän maksumoraalin. Eli meillä on tavallaan tämä suo-
jaosuus ja toisaalta tämä maksumoraali, ja näitten kahden asian kanssa tässä täytyy tasa-
painoilla niin, että ne ovat suhteellisen oikealla tasolla. Minä ymmärrän sen, että osa ihmi-
sistä joutuu todella koville, ja näitten ulosottovelkojen vanhentuminen on semmoinen asia,
mistä minulla on jo esityksiä valmiiksi mietittynä, mutta ne ovat ehkä enemmän henkilö-
kohtaisia kuin sinällään hallituksen. Ne täytyy tietysti sitten siunata hallituksen kautta, me-
nevätkö ne läpi, mutta kyllä olen näitä miettinyt ja otan tämän asian todella vakavasti.

Kiitoksia keskustelusta.

Keskustelu päättyi.

Asia lähetettiin lakivaliokuntaan, jolle perustuslakivaliokunnan on annettava lausunto.
5


