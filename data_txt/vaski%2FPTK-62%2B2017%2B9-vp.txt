















































DEM981F.tmpSave.xml


Pöytäkirjan asiakohta PTK 62/2017 vp
Pöytäkirjan asiakohta 

PTK 62/2017 vp

Täysistunto

Torstai 1.6.2017 klo 15.59—18.39

9. Lakialoite laiksi julkisesta työvoima- ja yrityspalvelusta annetun lain 7 luvun muuttami-
sesta

Lakialoite LA 20/2017 vp Anna Kontula vas ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään työelämä- ja
tasa-arvovaliokuntaan.

Keskustelu

18.26 Anna Kontula vas (esittelypuheenvuoro): Arvoisa puhemies! Tämä lakialoite on
lähtenyt liikkeelle vammaisen henkilön yhteydenotosta. Sain sähköpostin nuorelta, joka oli
kovin halukas ja innostunut osallistumaan työelämään, mutta koki, että meidän nykyinen
järjestelmämme ei anna hänelle siihen mahdollisuutta. Hän oli saanut paperit ja reitingit
siitä, että hän oli pysyvästi osatyökykyinen ja tätä arviota vasten myös oikeutettu palkka-
tukeen. Ongelmana oli, että palkkatuki myönnettiin niin lyhyelle ajalle kerrallaan, että ne
sopeuttamistoimet, joita työnantajan oli tehtävä, jotta hän pystyisi työpaikalla työskentele-
mään, muodostivat liian suuren esteen, jotta työnantaja olisi lähtenyt niitä näin lyhyeksi ai-
kaa tekemään, kun ei ollut varmuutta siitä, onko osatyökykyisyyttä kompensoiva palkka-
tuki käytössä enää sitten jonkin ajan kuluttua.

Meillä on Suomessa valtavan paljon sellaisia ihmisiä, jotka haluaisivat töihin, jotka ky-
kenisivät töihin ja jotka olisivat rikkaus meidän työmaillamme, meidän työmarkkinoillam-
me, jos heille annettaisiin siihen mahdollisuus. Usein kysymys on siitä, että henkilö joko
pystyy työskentelemään vain osittain tai sitten henkilö vaatii sellaisia sopeutustoimia työ-
paikalta, joita työntekijöiden enemmistö ei tarvitse. Sen vuoksi nämä ihmiset jäävät haussa
toisen jälkeen aina vapaista paikoista kilpailtaessa kakkoseksi. Meidän työmarkkinoillem-
me on myös ominaista, että useimmiten sisääntuloväylä työmarkkinoille tapahtuu aika
pirstaleisen työelämän kautta. Nuoret menevät ensin vuokratyöfirmoihin, kiertävät yrityk-
sestä toiseen, ja sitten jossakin natsaa sekä oma osaaminen että työnkuva niin hyvin yh-
teen, että se työpaikka jääkin pysyväksi. Näillä osatyökykyisillä, sopeuttamistoimia tarvit-
sevilla ihmisillä tämä väylä on käytännössä suljettu. He eivät pysty työskentelemään yhtä
päivää tuolla ja ehkä kahta päivää tuolla toisaalla, vaan heidän matkansa työelämään täy-
tyy kulkea pitkäjänteisemmän työsuhteen kautta.

Osa näistä osatyökykyisistä tarvitsisi tätä palkkatukea, vaikkakin pitkälle ajalle, niin ei
kuitenkaan pysyvästi. He saattaisivat hyvinkin työskennellä myös avoimilla työmarkki-
noilla ilman palkkatukea joskus tulevaisuudessa, kunhan sopeuttamistoimet on hoidettu.
Osalla taas ei ole realistisia mahdollisuuksia koskaan päätyä avoimille työmarkkinoille,
 Tarkistettu
4.0



Pöytäkirjan asiakohta PTK 62/2017 vp
mutta se ei tarkoita, etteikö näille ihmisille itselleen ja suomalaiselle yhteiskunnalle olisi
silti hyötyä siitä, että he palkkatuen turvin kykenevät työskentelemään välityömarkkinoil-
la.

Minä en tässä lakiesityksessä esitä pysyvää palkkatukea, vaikka kyseessä olisi pysyväs-
ti osatyökykyinen henkilö, sen takia, että nykyinen maailma muuttuu niin nopeasti, että py-
syvä on vaarallinen ja epäviisas sana. Kuitenkin on järkevää, että kompensaation työnan-
tajalle takaava aika on pidempi kuin mitä se nykyisen järjestelmän mukaan on.

Suomalaisessa yhteiskunnassa yksi sekä surun että ilon aihe on, että meillä arvostetaan
työtä. Meillä arvostetaan työtä, mistä meidän vaurautemme pitkälti on peräisin, mistä mei-
dän hyvinvointimme rakentuu, mutta meillä arvostetaan työtä myös niin, että monesti ih-
misen on vaikea saada arvostusta ja löytää paikkaansa muuten kuin työelämän kautta. Niin
kauan kuin työ ei suomalaisessa yhteiskunnassa ole vain toimeentulon vaan myös osalli-
suuden edellytys todella monelle, niin kauan meidän pitäisi kyetä löytämään järjestelmiä,
jotka takaavat työmarkkinoille pääsyn kaikille niille, jotka sinne haluavat.

18.32 Merja Mäkisalo-Ropponen sd: Arvoisa puhemies! Jäin kuuntelemaan, ja nyt
kommentoinkin edustaja Kontulan puhetta, sillä osatyökykyisten työllistäminen on minus-
ta todella tärkeä asia, ja se on myöskin huonosti hoidettu asia tällä hetkellä, eli sen eteen ei
ole kyllä tehty riittäviä toimenpiteitä. Korotetun palkkatuen maksaminen on yksi keino täs-
sä, ja edustaja on aloitteessaan hyvin perustellut asian, joten en toista hänen sanomisiaan. 

Meillä on monia muitakin keinoja käytettävänä, ja nostan niistä yhden tässä esille. Tois-
sa viikolla, vai olisiko ollut kaksi viikkoa sitten, vietettiin esteettömyysviikkoa, ja siksi on
hyvä muistuttaa esteettömyyden varmistamisesta keinona mahdollistaa osatyökykyisten
työssä käyminen. Valitettavasti esteettömyyden tukeminen ei ole tämän hallituksen agen-
dalla kovin korkealla sijalla, ja tästä esimerkkinä ovat ehdotukset rakennusten esteettö-
myysnormien purkamisesta.

Nyt sitten uusimpana asiana hallitus on osana maakuntahallinnon ja kasvupalveluiden
uudistamista päättänyt lopettaa työolosuhteiden järjestelytuen, niin sanotun mukauttamis-
tuen. Mukauttaminen tarkoittaa työolosuhteiden järjestämistä esimerkiksi apuvälineitä
hyödyntäen sellaiseksi, että vammainen pystyy opiskelemaan tai työskentelemään. Vuon-
na 2014 hyväksytyn yhdenvertaisuuslain mukaan viranomaisen, koulutuksen järjestäjän tai
työnantajan on tehtävä kohtuulliset mukautukset, jotta vammainen henkilö voi yhdenver-
taisesti muiden kanssa saada koulutusta tai jatkaa työntekoa. Mukautukset on Suomen lain-
säädännössä toteutettu YK:n vammaisyleissopimuksen ja työsyrjintädirektiivin mukaises-
ti. Mukauttamisen laiminlyönneillä aiheutetaan työkykyisten ihmisten työn ulkopuolelle
jääminen. Se on epäinhimillistä ja yhteiskunnan kannalta inhimillisten voimavarojen huk-
kaan heittämistä. Tämä työolosuhteiden järjestämistuki on työnantajalle maksettava tuki,
jotta kynnys palkata vammainen tai osatyökykyinen mahdollistuisi. Hallituksen perustelu
tämän tuen poistolle on se, ettei sitä ole käytetty paljon. Tämä on minusta aika huono pe-
rustelu, kun pikemminkin pitäisi pohtia, miksi sitä ei ole käytetty. Ilmeisesti yksi keskei-
nen syy tähän on, etteivät työnantajat ole tienneet tästä tuesta. Tarvetta työelämän muuttu-
essa on kuitenkin tämän tuen käytölle paljon, eli me tarvitsemme asenteiden korjaamista
tässä asiassa.

Asiakokonaisuuden haltuun ottaminen vaatii laaja-alaista pohdintaa, sillä tällä hetkellä
mukauttaminen ymmärretään yleensä vain liikuntavaikeuksien sekä näkö- tai kuulovam-
maa kompensoivien apuvälineiden hankintana, mutta meillä on esimerkiksi tällä hetkellä
2



Pöytäkirjan asiakohta PTK 62/2017 vp
noin 7 000 työikäistä muistisairasta, ja monet heistä jäävät heti diagnoosin saatuaan eläk-
keelle. Asenteiden muuttamisen ja tämmöisen niin sanotun kognitiivisen mukauttamisen
avulla olisi mahdollista pidentää heidän työssä olemistaan jopa useilla vuosilla.

Minä kerron tästä esimerkin. Minulla on yksi tuttava, joka sairastui Alzheimerin tautiin,
ja hän jäi melkein heti diagnoosin saatuaan eläkkeelle — ensin sairauslomalle ja sitten
eläkkeelle. Työpaikalla ei ymmärretty näiden mukauttamisten merkitystä, mutta kun hän
jäi eläkkeelle, niin hän rupesi kirjoittamaan oppikirjaa. Elikkä hyvin pienillä asioilla olisi
voitu mahdollistaa se, että hän olisi pystynyt jatkamaan työelämässä.

Arvoisa puhemies! Yhteenvetona toteankin, että meillä on paljon tehtävää osatyöky-
kyisten työllistämisen edistämiseksi. On sääli, että yhteiskunnassa ei ymmärretä, miten
paljon inhimillistä pääomaa jää hyödyntämättä. Edustaja Kontulan lakiesitys on hyvä,
mutta tarvitsemme paljon muutakin. Kenties tämän muutoksen pitäisi nyt käynnistyä asen-
teissa.

18.36 Anna Kontula vas: Arvoisa puhemies! Äskeisessä puheenvuorossani yksi tärkeä
näkökulma jäi vielä pois. Paitsi että palkkatuki hyödyttää tietenkin ihmisiä, jotka sille palk-
katuelle pääsevät, niin työssä käyvät osatyökykyiset, erityisesti vammaiset, ovat merkittä-
viä asennemuokkaajia oman esimerkkinsä kautta. Meillä yksi iso ongelma on se, että mo-
nesti siinä, missä nuorten yo-juhlissa, joita nytkin tässä parhaillaan valmistellaan ympäri
Suomen, kysellään tulevaisuudennäkymiä ja unelma-ammatteja, vammaiselle nuorelle
viestitetään jo varsin varhain, että sinun paikkasi on työpajoissa ja että sinähän et tule kos-
kaan työelämään menemään. Se, että me saamme ihmisiä näkyvästi mukaan työmarkki-
noille, antaa myös itseluottamusta ja esimerkkejä nuorille siitä, että tämäkin tie on mahdol-
linen ja että myös heillä on oikeus siihen samalla lailla kuin muillakin ihmisillä, eli se
muokkaa paitsi näiden nuorten asenteita erityisesti heidän ympärillään elävien läheisten ih-
misten asenteita.

Toisaalta minä olen henkilökohtaisesti aika huolissani siitä, että yksi modernisaation
seuraus meidän yhteiskunnassamme on tiukka siiloutuminen. Meillä aika vahvasti paitsi
että puhutaan paljon poliittisista kuplista, on erilaisia kategoriakuplia. Ne muistisairaat tai
vanhat ihmiset elävät jossakin omassa maailmassaan, ja toisaalta sitten lapsiperheille on
oma maailmansa, ja usein vammaiset ihmiset ovat erotettuina muusta yhteiskunnasta
omiin kinkereihinsä ja omiin touhuihinsa, ja se ei ole hyvää kehitystä. Meillä pitäisi olla
nyt jo niin paljon vaurautta ja hyvinvointia, että me pystymme sen katkaisemaan ja anta-
maan ihmisille mahdollisuuden totutella taas toisiinsa silloinkin, kun ollaan vähän erilai-
sia.

Keskustelu päättyi.

Asia lähetettiin työelämä- ja tasa-arvovaliokuntaan.
3


