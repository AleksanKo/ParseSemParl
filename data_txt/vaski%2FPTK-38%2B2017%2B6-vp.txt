















































DEMBC6C.tmp.xml


Pöytäkirjan asiakohta PTK 38/2017 vp
Pöytäkirjan asiakohta 

PTK 38/2017 vp

Täysistunto

Tiistai 18.4.2017 klo 14.00—16.24

6. Hallituksen esitys eduskunnalle laiksi puolustusvoimista annetun lain 47 §:n muuttami-
sesta

Hallituksen esitys HE 30/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään puolustusvaliokuntaan.

Keskustelu

14.03 Puolustusministeri  Jussi  Niinistö  (esittelypuheenvuoro): Arvoisa rouva puhe-
mies! Julkisten alojen eläkelaki tuli voimaan kuluvan vuoden alusta. Lain mukaan eläk-
keelle siirtymistä myöhennetään vuoden 2018 alusta kolmella kuukaudella jokaisena
vuonna vuoteen 2025 asti. Tällä saavutetaan kahden vuoden myöhentäminen eläkkeelle
siirtymisessä kahdeksan vuoden aikana. Eläkeiän nostaminen kahdella vuodella osana jul-
kisten alojen eläkeuudistusta ei ollut puolustushallinnon tahto tai tavoite, sillä se vaikeut-
taa ammattireservin kartuttamista, mutta näissä oloissa näillä on mentävä.

Julkisten alojen eläkelaki määrittää, milloin virkamiehellä ja työntekijällä alkaa oikeus
eläkkeeseen. Sitä vastoin eroamisikä määrittää sen ajankohdan, jolloin virkamiehen tai
työntekijän tulee erota palveluksestaan. Puolustusvoimien virkamiesten ja työntekijöiden
osalta eroamisiästä säädetään Puolustusvoimista annetussa laissa, jota siis parhaillaan lä-
hetekeskustelussa olevassa hallituksen esityksessä ehdotetaan muutettavaksi.

Virkamiehen ja työntekijän palvelussuhde Puolustusvoimiin päättyy viimeistään sil-
loin, kun eroamisikä saavutetaan. Eläkeiästä säädetään julkisten alojen eläkelaissa ja eroa-
misiästä laissa puolustusvoimista. Näiden kahden lain määräysten tulee olla yhtenevät. Jos
Puolustusvoimien virkamiesten ja työntekijöiden eroamisikiä ei muutettaisi vastaamaan
julkisten alojen eläkelain eläkeiän myöhentymistä, niin silloin Puolustusvoimien virkamie-
hien ja työntekijöiden palvelussuhde päättyisi ennen eläkeiän saavuttamista ja näin ei syn-
tyisi oikeutta vanhuuseläkkeeseen. Tämä uudistus onkin käytännössä tekninen, ja siinä
muutetaan eroamisiät vastaamaan eläkeuudistuksen tavoitteita. Eroamisikien korottami-
nen koskee yhdenvertaisesti kaikkia henkilöstöryhmiä kenraalista kersanttiin ja asessoris-
ta asentajaan. Kaikkien eroamisikää korotetaan kolmella kuukaudella vuodessa kahdeksan
vuoden aikana.

Arvoisa rouva puhemies! Lopuksi puolustusministeriön toiveena esitän, että hallituksen
esitys käsitellään kevätistuntokaudella. Näin Puolustusvoimien henkilöstö voi varmistua
uudesta eroamisiästä riittävän varhaisessa vaiheessa. Erityisen tärkeä tämä on niiden hen-
kilöiden osalta, joilla eroamis- ja eläkeikä saavutetaan vuoden 2018 alussa.
 Tarkistettu
4.1



Pöytäkirjan asiakohta PTK 38/2017 vp
14.06 Kari Kulmala ps: Arvoisa rouva puhemies! Esityksessä ehdotetaan muutettavaksi
Puolustusvoimista annettua lakia. Esityksen mukaan Puolustusvoimien virkojen eroamis-
ikäsäännökset muutettaisiin vastaamaan julkisten alojen eläkelaissa säädettyä eläkkeelle
siirtymisen myöhentämistä. Valtiovarainministeriö on kirjeessään puolustusministeriölle
ja sisäministeriölle pitänyt tärkeänä, että eläkeuudistus koskisi yhtäläisesti kaikkia valtion
palveluksessa olevia henkilöstöryhmiä rajaamatta mitään ryhmää muutoksen ulkopuolel-
le. Yhdenvertaisuuden toteuttaminen edellyttää muutoksia aiempiin eroamisikäsäännök-
siin. 

Viimeisin julkisten alojen eläkelaki tuli voimaan tämän vuoden alussa. Lain mukaan
eläkkeelle siirtymistä myöhennetään vuodesta 2018 lukien kolmella kuukaudella vuotta
kohden, kunnes vuonna 2025 on saavutettu kahden vuoden myöhennys eläkkeelle siirty-
miseen. Siinä mielessä tämä lakiesitys on jatkumoa ja täydennystä laille. Esityksen mu-
kaan Puolustusvoimista annetun lain eroamisikää koskevaa säännöstä tulisi muuttaa uudis-
tusta vastaavasti. Esityksen mukaan Puolustusvoimien sotilasvirkojen eroamisikiä korotet-
taisiin vastaavalla tavalla portaittain enintään 2 vuodella. Korottaminen on tietenkin perus-
teltua siksi, että muuten alin vanhuuseläkeikä nousee korkeammaksi kuin nykyinen eroa-
misikä, jolloin oikeutta vanhuuseläkkeeseen ei muodostuisi. Vastaavasta syystä myös len-
täjän koulutusta edellyttävässä tehtävässä palvelevien eroamisikiä tulisi korottaa. Ihan
muistutuksena, että Puolustusvoimien ylimpien sotilasvirkojen osalta eroamisikä on muita
sotilasvirkoja korkeampi, 60—63 vuotta. Muissa sotilasviroissa eroamisikä on 55 vuotta.
Eroamisiät voivat tuntua matalilta, mutta sitä ne eivät ole. Itse pidän tärkeämpänä sitä, että
ihminen pääsee eläkkeelle nuorena ja terveenä kuin vanhana ja rikkinäisenä.

Arvoisa puhemies! En pitänyt aikaisemminkaan tätä eläkeuudistusta sotilaiden osalta
järkevänä ja olen edelleen erittäin kriittinen tätä esitystä kohtaan. Pidän eläkeuudistusta so-
tilaiden osalta huonona Suomen puolustuskyvylle sekä myös taloudelle. Edellinen eroa-
misikä oli toimivin ja kustannustehokkain tapa ylläpitää uskottavaa puolustusjärjestelmää.
Nyt, kun järjestelmää muutetaan, on myös puolustusjärjestelmän perusteita tarkasteltava
uudelleen. Edellisessä mallissa sotilaan jäädessä eläkkeelle hänelle määrättiin sijoituspaik-
ka sodan ajan operatiivisesta johtajistosta. Nämä tehtävät ovat sellaisia, joita ei voi muulla
tavoin hoitaa kuin ammattireservillä. Osaaminen näihin tehtäviin ei tule hetkessä vaan vuo-
sien kokemuksella, ja ammattisotilaiden korvaaminen on erittäin haasteellista.

Kun sotilaiden eläkeikää nostettiin eläkeuudistuksen mukaisesti kahdella vuodella, ar-
vioiden mukaan tulisi perustaa noin kuusisataa uutta virkaa. Siitä tulee lisäkustannuksia
noin 40 miljoonaa euroa joka vuosi. Mielestäni meillä ei ole tähän varaa, varsinkaan nyt,
kun kaikesta pitäisi säästää.

Eläkeuudistuksessa ei ole mielestäni otettu tarpeeksi huomioon myöskään työnantajien
ja sotilasjärjestöjen esittämää huomiota, että eläkeiän nosto heikentää Suomen puolustus-
kykyä. Toivottavasti olen asian suhteen täysin väärässä. Mielelläni kuulisin tästä uudistuk-
sesta lisää arvon ministeriltä.

14.10 Timo Heinonen kok: Arvoisa rouva puhemies! Puolustusvoimissa on ministeri
Niinistön johdolla käynnissä isoja uudistuksia. Uusiin uhkiin halutaan vastata paremmin ja
muun muassa nopeuttaa reserviläisarmeijan toimivuutta erilaisissa kriisitilanteissa. Puo-
lustusvaliokunta tästä eläkeikäasiasta antoi aikanaan hyvin kriittisen lausunnon, maanpuo-
lustuksen tarpeet ymmärtävän lausunnon, joka kyllä sosiaali- ja terveysvaliokunnassa si-
vuutettiin täysin. Silloin sosiaali- ja terveysvaliokunta ei itse asiassa myöskään kuullut
2



Pöytäkirjan asiakohta PTK 38/2017 vp
lainkaan puolustushallinnon työnantajien edustajia ja jätti meidän valiokunnan yksimieli-
sen lausunnon, joka ymmärsi tämän meidän puolustusratkaisukokonaisuuden, täysin huo-
miotta.

Arvoisa ministeri Niinistö, te totesitte, että tämä ei ollut Puolustusvoimien tavoite, ja me
tiedämme kaikki tässä salissa, että tämä on teillekin, voisi sanoa, lähes vastenmielinen esi-
tys tuoda tänne käsittelyyn, mutta sen kanssa on nyt elettävä, ja ammattireserviongelmaan
on varmasti etsitty jonkinlaista ratkaisua. Eli voisitteko hivenen avata, arvoisa ministeri, si-
tä, miten tämä ammattireservin tarvittava määrä jatkossa saavutetaan, vai onko ainoastaan
tämä malli, minkä edustaja Kulmala esitti, se, millä voidaan edetä? Eli missä tällä hetkellä
asian suhteen mennään?

14.12 Mikko Savola kesk: Arvoisa rouva puhemies! Puolustusvaliokunta tosiaan yksi-
mielisesti tähän asiaan otti kantaa aiemmin ja oli hyvinkin kriittinen sille, että sotilaiden
eläkeikiä nostettaisiin, juurikin näistä syistä, mitä edellä olevista puheenvuoroista ollaan
kuultu ja mitä ministeri itsekin totesi. Sekin on tullut selväksi, että puolustushallinnon var-
sinainen tahto tämä esitys ei ole ollut.

Kun ammattisotilaat siirtyvät reserviin, heistä on hyvin paljon hyötyjä siellä. Heillä on
sitä ammattiosaamista, mitä sodanajan joukkojen johtaminen vaatii reservissä. Tietysti,
kun mennään tietyn iän yli, myös fyysiset ominaisuudet alkavat tulla vastaan siinä, että ko-
vin kauan siellä reservinkään tehtävissä ei voi olla. Oikeastaan kysyisinkin ministeriltä sii-
tä, onko nyt suunnitteilla, että myös reservin yläikäraja tultaisiin nostamaan jollain aika-
jänteellä tämän lakiesityksen myötä samassa suhteessa, vai onko ratkaisu tähän se, että li-
sätään sodanajan tehtäviä, jotka sitten edustaja Kulmalankin esiin tuomia kustannuksia li-
säisivät. Onko se tapa siis reservin yläikärajan nostaminen vai vakanssien taikka henkilös-
tön määrän lisääminen?

14.13 Eero Heinäluoma sd: Arvoisa puhemies! Meidän puolustuksemme suorituskyky
perustuu laajaan reserviin, ja tämä on vuosi vuodelta todettu oikeaksi ratkaisuksi. Voimme
olla iloisia siitä, että Suomi ei lähtenyt Ruotsin tielle lakkauttamaan yleistä asevelvollisuut-
ta eikä tehnyt Puolustusvoimain osalta muutoksia puolustuksen perustehtäviin, joista ensi-
sijainen tehtävä on oman maan puolustaminen. Ruotsi valitsi toisen tien ja nyt joutuu pe-
ruuttamaan.

Osa tätä toimivaa koko maan puolustamisen konseptia on paitsi yleinen asevelvollisuus
myös laaja reservi, johon liittyy myös koulutettu upseerikunta. Kiistatta tämä ehdotus, joka
nyt on käsittelyssä, on ongelmallinen reservin toimintakyvyn kannalta. Nämä aikaisem-
mat eläkeiät ovat osaltaan mahdollistaneet sen, että reservissä on erityisesti koulutettua up-
seerikuntaa, joka on voinut olla käytettävissä hyvin nopealla varoitusajalla ja joka on tässä
suhteessa hyvin tehtäviensä tasalla.

Olen yllättynyt siitä, että hallitus tuo esityksen tässä muodossa tänne, kun sillä on kiis-
tatta meidän puolustuskykymme kannalta kielteisiä vaikutuksia. Olisin toivonut, että tätä
asiaa olisi harkittu myös puolustuskyvyn kannalta ja olisi tehty ehdotuksia, miten laaja re-
servin käyttöönotto meidän puolustuksemme perustana jatkossa toteutetaan. Tämä ehdo-
tus on siis kiistatta pettymys, ja siinä ei ole Puolustusvoimain kantahenkilökuntaa eikä
myöskään valmiuteen liittyviä näkökohtia otettu riittävästi huomioon. Toivon, että minis-
teri selvittää, miten tähän on tultu.
3



Pöytäkirjan asiakohta PTK 38/2017 vp
14.15 Mikko Kärnä kesk: Arvoisa rouva puhemies! Tässä kollegat ovat käyttäneet hyviä
puheenvuoroja, ja näin entisenä ammattisotilaana jaan kyllä monet näistä huolenaiheista,
joita nyt tämän esityksen pohjalta on esitetty. Suunta tietysti on selkeä: tässä maassa elä-
keikiä ollaan korottamassa.

Mutta olisin halunnut kysyä nopeasti ministeriltä: Nyt kun ammattisotilaiden eroamis-
ikää nostetaan, millä tavalla Puolustusvoimissa on varauduttu siihen, että heidän kenttäkel-
poisuutensa kyetään säilyttämään myös loppuun saakka hyvänä? Ollaanko jollakin tavalla
lisäämässä koulutusta? Ollaanko jollakin tavalla kehittämässä seurantajärjestelmiä niin,
että todella sitten virassa oleva upseerikunta on kykeneväinen kaikista tehtävistään suoriu-
tumaan? Olisin kysynyt myös sitä, millä tavalla toimitaan, mikäli fyysiset ominaisuudet
näillä henkilöillä heikkenevät siten, että he eivät ole enää välttämättä kykeneviä näistä ras-
kaista ja vaativista fyysisistä tehtävistään suoriutumaan.

14.16 Mika Kari sd: Arvoisa rouva puhemies! Suomen malli oman maan puolustamiseen
pohjautuu yleiseen asevelvollisuuteen, laajaan koulutettuun reserviin ja reservin toiminta-
kykyyn. Kuten tässä valiokunnan kollegat puolustusvaliokunnasta ovat todistaneet, niin
tästä asiasta, lakiesityksestä, ollaan hyvinkin yksimielisiä. Hieman hämmästyttää tässä vai-
heessa se, että kuten ministeri sanoi, tämä esitys ei tullut puolustushallinnon toiveen mu-
kaisesti. Mutta kysyisin ministerin täällä ollessa: miksi sitten tämä esitys tänne tulee, kos-
ka ei tätä maanpuolustuksen suurta tehtävää mikään muu hallinnonala hoida [Timo Heino-
sen välihuuto] kuin ministeriö, puolustusministeriö ja puolustusministeri? Meidän reser-
vimme koulutukseen olennaisena osana liittyy se, että meidän henkilökuntamme eläköityy
sopivassa vaiheessa. Nyt tämä sopiva vaihe siirtyy sellaiseen kulmaan, että kannan aidosti
huolta siitä, millä tavalla tämä puolustusjärjestelmä jatkossa toimii ja pystyy tuottamaan
koulutettua reserviä tämän jälkeen ja uudistuksen jälkeen.

14.17 Hannu Hoskonen kesk: Arvoisa rouva puhemies! Suomen puolustus hoidetaan
yleisen asevelvollisuuden periaatteella, ja siihen kuuluu olennaisena osana vahva reservi,
jota koulutetaan, ja sitten riittävä, uskottava puolustuskyky, joka tarkoittaa sitä, että meillä
on riittävän hyvät välineet maan puolustamiseen ja ennen kaikkea niin, että maan koske-
mattomuus turvataan niin maalla, merellä kuin ilmassakin. Tämän lakiesityksen osalta,
minkä hallitus on tuonut eduskunnalle Puolustusvoimista annetun lain muuttamiseksi, täs-
sä asiassa toivon, että valiokuntakäsittelyn aikana tästä asiasta saataisiin kohtuullisen hy-
viä syöttöjä vielä siihen, että tämä eläkeongelmaan liittyvä asia saataisiin jonkunasteiseen
hyvään malliin. Ymmärrän, että optimaalista ratkaisua tästä tuskin saadaan, mutta toivon
kuitenkin, että valiokunnan ja puolustusministerin vahvalla myötävaikutuksella saadaan
tämä asia säälliseen loppuun. Nimittäin toimiva reservi vaatii sen, että siellä ovat myös hy-
vät esimiehet ja ryhmänjohtajat, joukkueenjohtajat ja komppanianpäälliköt ja niin edel-
leen, jos tilanne sitä vaatii. Se on aivan ensiarvoisen tärkeää, että se johtoporras toimii hy-
vin. Toivon, että tässä asiassa valiokunta tekee hyvää työtä ja pystyy vielä parantamaan en-
tistäkin paremmaksi tätä nyt tehtyä esitystä.

14.19 Pertti Hakanen kesk: Arvoisa rouva puhemies! Tässä on käytetty hyviä puheen-
vuoroja, ja hyvin huolestuneita mietteitä on monella kollegalla. Kollega Kärnä otti esille
myös ammattisotilaana olemisen. Itsekin olin 90-luvulla silloin, kun tehtiin edellisen ker-
ran merkittävä, isompi eläkeuudistus, ja yhdessä yössä itsellenikin tuli viisi vuotta lisää,
4



Pöytäkirjan asiakohta PTK 38/2017 vp
niin että minä ymmärrän hyvin sen, millä tavalla nämä ammattijärjestöt tälläkin hetkellä
myöskin tähän asiaan suhtautuvat ja ovat tulleet kyllä kuulluiksi. Mutta edelleen myöskin
minä kysäisen ministeriltä sitä, millä tavalla sitten ammattisotilaan arjessa nyt, kun tätä
ikää tullaan nostamaan, tullaan tosiaan varmistumaan — sama huoli kuin Kärnällä — että
he myöskin pystyvät suorittamaan kenttäkelpoisuusvaatimuksensa. Tullaanko niitä mer-
kittävästi laskemaan siellä viimeisellä vuosiviidenneksellä, -neljänneksellä, vai miten täs-
tä selvitään, jotta tehtävät myöskin säilyvät mielekkäinä jokaisella ammattisotilaalla, ettei
tule sitä painetta sitten taas siirtyä kevyempiin tehtäviin?

Puhemies Maria Lohela: Ennen ministeriä vielä edustaja Uotila.

14.20 Kari Uotila vas: Arvoisa rouva puhemies! Saatan olla vähän poikkeava ääni tässä
varsin yksimielisessä keskustelussa, mutta minusta, kun puhutaan siitä, mitä mieltä ovat
ammattiliitot, tässä tapauksessa upseereita edustavat järjestöt, ei Rakennusliittokaan kan-
nattanut betoniraudoittajien eläkeiän nostamista eivätkä metallimiehetkään metallimies-
ten, laivanrakentajien eläkeiän nostamista. Eläkeikiä on nostettu ja niitä on nostettu osit-
tain vastoin ammattijärjestöjen tahtoa ja työntekijöiden, toimihenkilöiden toiveita. En ym-
märrä, miksi betoniraudoittajan tai jonkun muun henkistä tai fyysistä raskasta työtä teke-
vän eläkeikää nostetaan mutta sitten upseerien eläkeikään ei pitäisi puuttua. Minusta näis-
sä eläkeratkaisuissa pitää olla joku johdonmukaisuus ja samansuuntaisuus eri ammattiryh-
mien kesken.

Puhemies Maria Lohela: Ministeri Niinistö, enintään 5 minuuttia.

14.21 Puolustusministeri Jussi Niinistö: Arvoisa rouva puhemies! Hallituksen esitys oli-
si toki voinut olla parempi, mutta hallituksessa ollaan ja enemmistön ehdoilla mennään.

Yleisesti ottaen on hienoa, että eduskunnassa kannetaan huolta Suomen puolustusratkai-
sun kestävyydestä. Maanpuolustus on yhteinen asia.

Olen aivan samaa mieltä edustaja Kulmalan ja monen muunkin arvoisan edustajan kans-
sa siitä, että ammattireservin kartuttaminen on tulevassa tilanteessa haasteellisempaa kuin
aikaisemmin. Kustannuksia emme kuitenkaan voi edustaja Kulmalan esittämällä tavalla li-
sätä.

Oli useampia edustajia — edustajat Heinonen, Savola, Heinäluoma, Kärnä, Hoskonen,
Hakanen nyt ainakin — jotka myös esittivät huolensa ja kysyivät tämän asian perään. Sa-
noisinkin, että puolustusvaliokunnassa on syytä tarkastella tätä asiaa syvällisesti, miten
ammattireservi tulevaisuudessa tehokkaasti muodostetaan. Keinoja on erilaisia, täällä joi-
tain jo spekuloitiin, ei toki aivan niin hyviä kuin ennen, ja niistä tullaan puolustusvaliokun-
nan jäsenille kyllä kertomaan, jotta voitte mielipiteenne muodostaa. Tässä vaiheessa täy-
tyy sanoa, että valmistelu on vielä vaiheessa, joten on parempi, etten lähde yksityiskohtai-
sesti sitä laajemmin avaamaan, mutta todellakin valiokuntakäsittelyn yhteydessä puolus-
tushallinto luonnollisesti tulee valiokunnalle lisätietoa toimittamaan.

Lopuksi vielä on sanottava, että Suomen puolustusratkaisu ei tämän hallituksen esityk-
sen seurauksena ole todellakaan uhattuna.

14.23 Eero Heinäluoma sd: Arvoisa puhemies! Yhdyn edustaja Uotilan käsitykseen sii-
tä, että esimerkiksi betoniraudoittajat on ammattiryhmä, jossa on vaikea nähdä, että 65-
5



Pöytäkirjan asiakohta PTK 38/2017 vp
vuotiaana jaksettaisiin olla työelämässä, puhumattakaan sen jälkeen tulevista kuukausista
ja vuosista. Meillä on sellaisia ammatteja, jotka ovat erittäin kuluttavia ja nimenomaisesti
fyysisessä mielessä. Tässä tarkoituksessahan yleiseen eläkelainsäädäntöön tuli poikkea-
man mahdollisuus, eli voidaan erityistekijöiden perusteella pitkään työelämässä olleita ja
raskasta työtä tekeviä päästää eläkkeelle aikaisemmassa vaiheessa.

Mutta tämä upseerikeskustelu, tämä kantahenkilökuntaan liittyvä eläkeikäasia, ei ole-
kaan ensi sijassa työssäjaksamiseen liittyvä asia, vaan se on maanpuolustuksen toimivuu-
teen ja valmiuteen liittyvä asia. En ajattele, että me kutsumme betoniraudoittajia eläkkeel-
tä valmiustehtäviin 65-vuotiaina, mutta sen sijaan upseerien osalta tämä tehtävä on tärkeä.
Jotta koko reservi saadaan toimimaan, sillä pitää olla koulutettu johto, ja sitä tarkoitusta
tietysti on palvellut se, että on voitu ottaa alhaisemman eläkeiän mahdollisuuden hyödyn-
täneitä reservistä johtamaan vaativia reservin tehtäviä. Ja kun tämä reservi on meikäläinen
erikoisuus — sehän on siis meidän konseptissa oleva erittäin vahva piirre, että me pystym-
me mobilisoimaan nopeassa aikataulussa päteviä, osaavia henkilöitä, ja siinä keskeisessä
tehtävässä ovat kantahenkilökuntaan aiemmin kuuluneet, koulutuksen saaneet, äskettäin
armeijan jättäneet, jotka ovat voineet näitä johtamistehtäviä ottaa — niin se täytyy tunnus-
taa maanpuolustuksellisena kysymyksenä. Ei se, että meillä on maanpuolustukseen liitty-
viä näkökohtia, tarkoita sitä, että se poistaisi esimerkiksi betoniraudoittajien työssäjaksa-
miseen liittyviä ongelmia, tehdään tässä maanpuolustusasiassa niin tai näin. Tähän asiaan
muutenkaan ei mielestäni sovi sellainen väärä tasa-arvo- tai kateusajattelu, että pitää olla
samat säännöt kaikilla, vaan lähtökohta on, että täytyy katsoa kokonaisarviota. Myös näitä
maanpuolustuksellisia, reservin käyttöön liittyviä kysymyksiä on arvioitava rehellisesti.

14.25 Mika Kari sd: Arvoisa rouva puhemies! Ministeri, sanoitte jotenkin näin, että va-
liokunnassa on etsittävä keinoja, miten ammattireservi jatkossa ratkaistaan. Jos kuulin oi-
kein, niin tällainen tulkinta joka tapauksessa tältä riviltä tuli. Eikö se ratkaisun etsiminen
kuulu enemmänkin ministeriölle? Olin huomaavinani, että ministeri hieman kärvisteli puo-
lustaessaan hallituksen esitystä, jonka takana allekirjoittaneellakin tuntuu olevan hyvin
vaikeata seistä, niin kuin tässä useammalla muullakin, hallituspuolueenkin kansanedusta-
jalla, näytti olevan.

Meillä on 95 prosenttia meidän sotilaallisesta suorituskyvystämme reservin kautta syn-
tynyttä kykyä ja voimaa, ja sen kärjen muodostaa meidän ammattireservimme eli Puolus-
tusvoimissa palvelleet sotilaat, upseerit ja aliupseerit, jotka reserviin siirtyessään ovat kes-
keisiä reservin johtajia.

Mitä ministeri edellyttää nyt sitten valiokunnalta? Millä tavalla ja kuinka laajasti valio-
kunta voi tuoda terävämpiä ehdotuksia, mahdollisesti jopa yhteistä hylkyä, tämän asian
kaatamiseksi, jos valiokunta ei löydä niitä kaivattavia uusia ratkaisuja, joilla tämä maan-
puolustuksen iso tehtävä ja koulutustehtävä varmistetaan?

14.26 Jari Myllykoski vas: Arvoisa rouva puhemies! Ei upseeri mutta panssarimies kui-
tenkin.

Täytyy sanoa, että eläkeikäkeskustelu tässä yhteydessä on hieman erilaisempi kuin mis-
sään muussa. Minä ymmärrän kyllä todella hyvin edustaja Uotilan näkemyksen, mutta oli-
sin toivonut, että paloesimies, kansanedustaja Jalonen olisi myös ottanut kantaa siihen,
mitä todellakin on fyysisessä työssä olevan henkilöstön jaksaminen eli mitä todellakin tar-
koittaa, kun tehdään fyysistä työtä ja ollaan siinä vaiheessa, että pitää pelastaa toisia. Tässä
6



Pöytäkirjan asiakohta PTK 38/2017 vp
minä näen, että keskustelu eläkeiän nostamisesta ei ole kylläkään keltään pois. Silloin kun
ollaan aktiivipalveluksessa, ollaan kauemmin aktiivissa palveluksessa, jolloin valmiudet
johtaa joukkoja ovat paremmat kuin silloin, kun ne otetaan reservistä.

Siinä mielessä tämä on vähän semmoinen monipolvinen keskustelu, että toisaalta ollaan
huolissaan, toisaalta halutaan torjua. Minä ymmärrän kyllä ammattijärjestöjen huolen sii-
tä, että tässä puututaan tavallaan siihen nykyiseen, voimassa olevaan eläkeikäkeskuste-
luun, mutta toisaalta maanpuolustuksellisesti näkisin kyllä, että henkilöt, jotka ovat pidem-
pään aktiivipalveluksessa, ovat varmasti osaavampia ja koko ajan valmiimpia maanpuo-
lustustehtäviin. Ja siinä mielessä ei tässä pitäisi olla suurta ristiriitaa, on sitten kysymys be-
toniraudoittajista taikka upseereista — ei tietenkään pelkästään niin, että pitää ajatella, että
kaikilla pitää olla samanlainen. On aina intressejä, joilla pitää yhteiskunnan turvallisuutta
rakentaa.

14.28 Timo Heinonen kok: Arvoisa rouva puhemies! Tässä keskustelussa salin vasem-
malta laidalta on nyt annettu ymmärtää, että tämä on hallituksen keksintö tämä muutos,
joka itse asiassa on eduskunnassa käsitelty jo jokin aika sitten, ja nyt tehdään tämä muutos.

Haluaisin nyt ministeri Niinistöltä varmistaa tämän. Itse muistaisin, että tämä asia on so-
vittu syksyllä 2014 osana työeläkeratkaisua SAK:n, STTK:n, Elinkeinoelämän keskuslii-
ton ja Kuntatyönantajien kesken, ja Akava silloin ainoana jättäytyi tästä pois. Eli varmis-
taisin nyt tämän, että jää ainakin pöytäkirjaan sitten oikea kuva: oliko tämä osa tätä työ-
markkinajärjestöjen yhdessä sopimaa eläkeratkaisua vai onko tämä puhtaasti hallituksen
keksintö ollut? Tämähän on kuitenkin vuodelta 2014.

14.29 Eero Heinäluoma sd (vastauspuheenvuoro): Arvoisa puhemies! Ei työmarkkina-
järjestöjen tehtävänä ole arvioida sotilaallisen maanpuolustuksen ja reservin suuruutta, se
on heidän tehtäviensä ulkopuolella. Se tehtävä kuuluu kulloisellekin vastuulliselle halli-
tukselle ja tietysti viime kädessä eduskunnalle.

Kun työmarkkinoilla on sovittu yleisestä eläkeiän kohottamisesta, ei siinä oteta siihen
kantaa, onko erityistekijöitä joidenkin ryhmien kohdalta arvioida asiaa toisin. Tai jos sitten
tehdään tällainen ratkaisu, esimerkiksi upseerien kohdalta, että eläkeikiä nostetaan, niin
täytyykö sen johtaa siihen, että upseerikunnan määrää lisätään? Totta kai siihen reservin
tarpeeseen voidaan vaikuttaa silläkin tavalla, että jos me lisäämme upseerikunnan määrää,
vähempikin joukko siellä reservissä koulutettua väkeä upseeritehtävissä riittää.

Eli kyllä nämä maanpuolustukseen liittyvät asiat ovat kaikissa tapauksissa poliitikkojen
vastuulla, niitä ei voi sentään korporaatioille ulkoistaa. [Jari Myllykoski: Heinonen yritti
ponnekkaasti!]

14.30 Pertti Hakanen kesk: Arvoisa rouva puhemies! Totta kai minä myönnän sen, että
itsekin näen tämän maanpuolustusasian — maanpuolustustahdon, maanpuolustuskyvyn —
mahdottoman tärkeänä, mutta kyllä tämä on väistämättä myöskin jaksamiskysymys, kun
aletaan eläkeikää nostamaan. Itse mietin sitä omalta kohdaltani, että jos olisin jatkanut sil-
lä tehtäväuralla, minkä vuonna 90 aloitin, niin tänä keväänä pääsisin eläkkeelle. [Eduskun-
nasta: Hyvässä kunnossa!] No, toki se viiden vuoden lisä tuli. Varmaan kykenisin juuri sen
viisi vuotta lisää ehkä suorittamaan siinäkin tehtävässä, mikä silloin oli. Mutta tarkoitan
sillä siis sitä, että jos ajatellaan sitä suorituskykyä, millä tavalla kantahenkilökunta suoriu-
tuu tehtävistään, millä tavalla heitä on sitten aikomus sijoittaa siellä rauhanajan tehtävissä,
7



Pöytäkirjan asiakohta PTK 38/2017 vp
ja jos ajatellaan pitkiä sotaharjoituspäiviä ja kertymiä vuosittain, niin totta kai ne tuovat
fyysistä rasitusta ja tuovat myöskin sitä, että se ammattiylpeys menee ehkä sen jaksamisen
edelle. Myöskin tästä jaksamisesta minä kannan kyllä isoa huolta.

14.31 Matti Semi vas (vastauspuheenvuoro): Arvoisa puhemies! Jäin tuossa miettimään
sitä upseereitten jaksamista. Tuolla työmarkkinoilla kun katsoo, kuinka paljon upseereita
on eläkeiän jälkeen työelämässä mukana, niin tulee usein mietittyä sitä, että kylläpä on hy-
vä, kun jaksavat vielä tehdä töitä eläkkeellä ollessaankin. Minusta tässä nyt ei ole mitään
ihmeellistä. Kun miettii jotakin raudoittajaa tai metallimiestä tai muuta, niin kyllä tässä
meidän eläkejärjestelmässämme on vika. Tämmöisiä niin sanottuja raskaita töitä tekeviä ja
niitä ammattialoja — on henkisesti raskaita ja on fyysisesti raskaita töitä — pitäisi käsitel-
lä eri tavalla ja niille saada alempia eläkeikiä ja tällä tavalla mennä eteenpäin. Minusta täm-
möinen pelkästään upseereitten nostaminenhan on ihan vastoin kaikkea tasavertaista töit-
ten laittamista.

14.32 Mikko Kärnä kesk: Arvoisa rouva puhemies! Kuten tässä useat kollegat ovat to-
denneet, niin kyseessä totta kai on ensi sijassa maanpuolustuksellinen kysymys, mutta tois-
sijaisesti, kuten edustaja Hakanen toi esille, kyllä on kysymys myös siitä jaksamisesta. Itse
ainakin pohdiskelen, että jos 60-vuotias henkilö tuolla raskaissa sissikouluttajatehtävissä
40 asteen pakkasessa nukkuu varusmiesjoukon kanssa erillisellä laavulla rakotulilla, niin
saattaa olla aika kovaa tämänikäiselle henkilölle selviytyä ihan fysiologisestikin tällaisista
tehtävistä.

Edustaja Heinäluoma toi hyvin esille tässä nämä työmarkkinajärjestöt, ja itse kyllä tie-
tysti pohdiskelisin siltä kannalta, että voisi ehkä olla joskus hyvä, että työmarkkinajärjestöt
vastuullisina yhteiskunnallisina toimijoina tarkastelisivat vähän laajemmalti näitä tehtyjä
ratkaisuja, minkälaisia vaikutuksia niillä voi olla myös kansalliseen puolustuskykyyn.
Vaikka sitä päätöstä ei tietenkään ulkoisteta minnekään, niin kyllä varmasti työmarkkina-
järjestöjenkin olisi syytä tällaisia asioita pohtia silloin, kun niistä päätöksiä tehdään. [Timo
Heinonen: MTK:lta pitää kysyä!]

Puhemies Maria Lohela: Ennen ministeriä vielä edustajat Kääriäinen ja Savola.

14.33 Seppo Kääriäinen kesk: Arvoisa puhemies! Kuten täällä on tullut jo esille, niin
tämä nyt esillä oleva ratkaisuhan juontaa juurensa sieltä aikaisemmasta isosta eläkepäätök-
sestä ja säästöistä, niin kuin tässä herra ministerikin äsken kertoi. Ilman muutahan tämä
vaikuttaa sitten myös Puolustusvoimien sisällä siihen, kuinka tähän päätökseen sopeudu-
taan. Sitä sopeutumista kannattaa kyllä erittäin tarkkaan miettiä, sillä entistä enemmän eri-
laisia Puolustusvoimien asioita käsiteltäessä tulee vastaan tämä jaksamiskysymys. Se nou-
see vähän väliä pintaan johtuen siitä, että entistä enempi tehtäviä tulee entistä harvemman
hartioille. Puolustusvoimien kantahenkilökunnan määrä on pudonnut merkittävästi viimei-
sen 10 vuoden aikana — neljännes on lähtenyt pois. Tehdään enempi tehtäviä, se rasittaa,
se tulee vastaan jaksamisongelmana. Tämä on väistämätön tosiasia. Se pitää ottaa myös
tässä huomioon vakavalla tavalla. Se on selvä asia, että ministeriö Puolustusvoimien avus-
tuksella kertoo sitten valiokunnille niitä keinoja, joilla tämä asia tullaan ratkaisemaan. Sit-
ten valiokunta seuloo omasta näkökulmastaan, mitkä tuntuisivat eduskunnan mielestä, va-
8



Pöytäkirjan asiakohta PTK 38/2017 vp
liokunnan mielestä kaikkein parhaimmilta keinoilta. Nyt tarvitaan varmaan luovuutta mi-
nisteriön puolelta.

Se kuitenkin tässä vähän hankalassa asiassa lohduttaa, että kuten ministeri sanoi, tämä
asia ei kyllä hetkauta Suomen puolustusratkaisun perusteita mihinkään suuntaan. Se on
tässä kaikkein tärkein huomata tänä aikana, jolloinka monessa, monessa maassa on joudut-
tu miettimään uudelleen, miten puolustaa maata, jos se joutuisi oikein tiukalle. Tämänkin
asian yhteydessä pitää tämä perusasia koko ajan pitää mielessä, että puolustusratkaisumme
laajan reservin kera on niitä Euroopan kestävimpiä ja parhaimpia.

14.35 Mikko Savola kesk: Arvoisa rouva puhemies! Kyllä tuo suuri vaikutus tietysti sil-
lä, mitä työmarkkinajärjestöt ovat sopineet, tähän kokonaisuuteen on valitettavasti ollut. Ja
näitä puheenvuoroja ja tämänsuuntaisia vertauksiahan, mitä esimerkiksi edustaja Semi ja
edustaja Uotila täällä tekivät, tässä on aiemminkin tullut, eli että jollain ammattiryhmällä
säilyisi eläkeikä entisellään ja toisella se taas nousisi. Tätä rinnastamista on tehty. Tässä pi-
tää nyt kuitenkin muistaa se, että sotilaat ovat maanpuolustuskyvyn kannalta erilaisessa
asemassa, ja sen vuoksi tätä huolta tässä nyt yksi sun toinen on kantanut.

Puhemies! Tämä ammattisotilaiden ja ylipäätään sotilaiden jaksaminen, mikä tässä nyt
jo useammassa puheenvuorossa myöskin nousi esille: Edellisellä vaalikaudella puolustus-
voimauudistuksen myötä henkilöstömäärää vähennettiin mutta tehtävät oikeastaan säilyi-
vät siellä ennallaan. Se on tietysti sitä kuormittavuutta tuonut hyvin paljon lisää niin am-
mattisotilaille kuin siviilihenkilöstölle. Se on tietysti vakava paikka. Kun keskustelee nii-
den ihmisten kanssa, jotka Puolustusvoimissa työskentelevät, hyvin moni on jopa uupunut
niihin tehtäviin, mitä on. Sitä työtakkaa on tullut lisää.

Kysyisinkin ministeriltä: Kuinka olette ministeriössä käsitelleet tätä jaksamiskysymys-
tä? Mitä ratkaisuja siihen kenties voi löytyä? Onko ratkaisu se, että henkilöstömäärää voi-
taisiin lisätä niin, että tätä jaksamistaakkaa saataisiin kevennettyä ja ihmisiä niihin tärkei-
siin tehtäviin lisää? Ja tietysti, mitä iäkkäämpiin sotilaisiin mennään, se jaksaminen näkyy
sitä vakavammin. Se olisi syytä ottaa kyllä nyt vakavasti myös ministeriön päässä ja tietys-
ti meillä täällä eduskunnassa.

Puhemies Maria Lohela:  Ministeri Niinistö, enintään 3 minuuttia.

14.37 Puolustusministeri Jussi Niinistö: Arvoisa rouva puhemies! Edustaja Karille to-
teaisin, että en edellytä, että puolustusvaliokunnan täytyy keksiä näitä ratkaisuja. Niitä kyl-
lä on, ei toki niin hyviä kuin tällä hetkellä tilanne on. Teille tullaan, arvoisa puolustusva-
liokunnan varapuheenjohtaja, kertomaan kyllä puolustushallinnon toimesta niistä tulevista
toimenpiteistä, joilla ammattireservi voidaan kustannustehokkaasti muodostaa.

Edustaja Heinonen kysyi siitä, oliko tämä Puolustusvoimien henkilökunnan eroamis-
ikää koskeva linjaus suoraa linjaa tästä työmarkkinajärjestöjen yhdessä sopimasta ratkai-
susta, joka syntyi vuonna 2014. Kyllä se aivan linjassa sen kanssa, ikävä kyllä, on. Edus-
taja Heinäluoma jatkoi tästä samasta aiheesta, ja lisäisin siihen, että en todellakaan panisi
pahitteeksi sitä, että upseerien määrää lisättäisiin, mutta se on puhtaasti resurssikysymys.
Nythän esimerkiksi puolustusvoimauudistuksen yhteydessä vähennettiin Puolustusvoimi-
en henkilökunnan määrää muistaakseni 14 500:een. Siitä se vähennettiin alle 12 000:een.
Tällä hetkellä henkilökunnan lukumäärä on noin 11 700, ja puolustusselonteossa määritel-
9



Pöytäkirjan asiakohta PTK 38/2017 vp
tiin, että vähintään 12 000 henkilöä pitää olla. Sillä nyt pystymme kohtuullisesti tulemaan
toimeen, mutta on totta, että enemmällekin olisi käyttöä. 

Ainakin edustajat Hakanen, Kärnä, Kääriäinen ja Savola kiinnittivät huomiota tähän
jaksamiskysymykseen. Eroamisiän kohottaminen on kiistatta jaksamiskysymys aivan sa-
moin kuin esimerkiksi palomiehillä ja betoniraudoittajilla. Jaksamisesta on syytä kantaa
huoli. Tällaisia toimenpiteitä jaksamisen seuraamiseksi on jo tehty. Nimittäin Puolustus-
voimien henkilökunta on pitkälti toiveammatissaan ja näitä jaksamiskysymyksiä ei helpos-
ti nosteta esille muulloin kuin aivan viimeisellä rajalla. Itsekin olen tätä pyrkinyt varuskun-
takierroksillani seuraamaan. Pyrin käymään mahdollisimman monessa Puolustusvoimien
miehitetyssä toimipisteessä ja tapaamaan aina henkilöstön edustajat, ja jaksaminen on
noussut esille. Mutta hieman on tosin parannusta. Ihan mututuntumalla täytyy sanoa, että
silloin aivan puolustusvoimauudistuksen jälkeen tilanne oli huomattavasti pahempi, kun
joukko-osastoja oli esimerkiksi yhdistetty ja lakkautettu. Silloin tuntui olevan enemmän
kitkaa, mutta toki vieläkin jaksaminen on ongelma ja sitä on syytä vahvasti seurata.

Kiitän erinomaisen hyvästä lähetekeskustelusta. Joudun nimittäin poistumaan seuraa-
vaan tilaisuuteen, mutta toivon, että puolustusvaliokunta ahkerasti katsoo tämän asian
päälle.

14.41 Mika Kari sd: Arvoisa puhemies! Vielä kun ministeri on paikalla: täytyy jälkeen-
päin vielä käydä tarkastamassa puheenvuorojen sisällöt, mutta tällainen kuva valiokunnan
varapuheenjohtajalle jäi, että valiokunnan on etsittävä keinoja, ja totta kai valiokunta tässä
tärkeässä maanpuolustustehtävässä ministeriä ja ministeriötä ja meitä kaikkia auttaa. Se on
selvä.

Jaksaminen on iso kysymys, ja se on ehkä se tämän kokonaisuuden toinen pääkysymys.
Toinen pääkysymys on koulutetun, osaavan henkilökunnan käyttäminen reservin koulut-
tamiseen, ja toinen on jaksaminen, joka koskee meidän Puolustusvoimain henkilöstöä.
Usein kuulen puolustusministeriön ja Pääesikunnan edustajia kuunnellessani myös aitoa
huolta jaksamisesta. Meillä on varsin kovasti betonoitu nyt Puolustusvoimain henkilökun-
nan taso siihen noin 12 000:een, mutta mielelläni kyllä pitäisin tätä enemmänkin lattiana
kuin kattona Puolustusvoimain henkilöstön osalta. Eli ollaan saatu sovittua yhdessä sellai-
nen minimitaso, ja sen päälle nyt meidän pitää aidosti katsoa kouluttajien määrää — sel-
laisia ilmoituksia on tullut, että kouluttajien osalta meillä on hieman vajausta — ja huomi-
oida täälläkin salissa pidetyt hyvät puheenvuorot siitä jaksamisesta. Sotilaillakin pitää olla
työkaverit.

14.42 Eero Heinäluoma sd: Arvoisa puhemies! Jatkaisin vielä pari ajatusta tästä jaksa-
misasiasta. Sekin on todellinen. Haluaisin jakaa samalla teidän kanssanne sen havainnon,
joka tuli kunnallisvaalitilanteessa ja kanssakäymisessä kansalaisten kanssa. Ensimmäistä
kertaa itse nimittäin huomasin, että todella moni yhteydenottaja puhui työpaikkojen jaksa-
misongelmasta yleisemmin. Puolustusvoimien osalta nyt ei tämmöistä palautetta Helsin-
gissä tullut vastaan, mutta muuta kylläkin. Se johtaa kyllä siihen havaintoon, että voi hyvin
olla, että nyt kun tuottavuutta on nostettu ja se on ollut iso tavoite ja siihen on liittynyt sit-
ten myös oletus, että eläkeikiä voidaan nostaa, kun ihmisten terveys on parantunut ja työ-
kyky on sitä kautta parantunut, niin nämä työelämän paineet ovat nyt joka puolella niin ko-
vat, että se sama, mitä me tässä puhumme Puolustusvoimain jaksamistilanteesta, on yhtä
paljon julkisessa hallinnossa, se on ministeriöissä, se on aluevirastoissa, ja se on palve-
10



Pöytäkirjan asiakohta PTK 38/2017 vp
lualan työpaikoilla, se on terveydenhuollossa. Koskaan ennen ei ole tämmöistä määrää pa-
lautetta tullut siitä, että ihmiset ovat huolissaan, että eivät enää jaksa työpaikalla sitä kovaa
työtahtia, joka on, ja nyt käännytään politiikkojen puoleen. Ennenhän tämä viesti on tullut
ammattijärjestöille. Tämä kannattaa laittaa mieleen, että onko tässä tehokkuuden lisäämi-
sessäkin tullut joitakin rajoja vastaan.

14.43 Sinuhe Wallinheimo kok (vastauspuheenvuoro): Arvoisa puhemies! Mielestäni
jaksaminen on äärimmäisen tärkeätä, ja edustaja Kari otti hyvän esimerkin siitä, että tämä
jaksaminen, varsinkin loppuvaiheessa, on äärimmäisen, sanotaan, ei nyt vaikeaa, mutta
kuitenkin he joutuvat ponnistelemaan kovasti sen eteen. Itsekin entisenä ammattiurheilija-
na muistan kyllä, että ne viimeiset vuodet ovat jaksamisen kannalta hyvin raadollisia, ja
kyllähän sen sitten jaksaa, koska ammattiylpeys siihen eräällä lailla vie, mutta toisaalta
kuntoutukseen sen jälkeen, kun olet ollut pitkään tämmöisessä ammatissa, toivoisin lisää
panoksia.

Edustaja Heinäluomakin otti tämän yleisen jaksamisen. Odottakaapa sitä, kuinka mei-
dän alle 15-vuotiaat — jotka tällä hetkellä ehkä ovat läntisessä maailmassa huonoimmassa
kunnossa — tulevat sitten jaksamaan tulevassa hektisessä maailmassa. Eli kyllä meillä on
suuria vaikeuksia yhteiskunnassa tämän jaksamisen kanssa.

14.45 Juhana  Vartiainen  kok  (vastauspuheenvuoro): Arvoisa puhemies! Reaktiona
edustaja Heinäluoman puheenvuoroon: Ei meidän kannata kuitenkaan lähteä myötäile-
mään sellaista yleistä mediassa esiintyvää käsitystä, jonka mukaan jaksamisongelmat ylty-
vät, muuttuvat yhä pahemmiksi ja ihmiset työelämässä voivat yhä huonommin. Meillä ei
oikeastaan ole työelämästä sellaista tutkimustietoa, joka lainkaan tukisi tällaista trendiä. Se
on enemmän mediapuhetta kuin tosiasioita.

14.45 Pertti Hakanen kesk: Arvoisa rouva puhemies! Tässä yksi asia, joka on jäänyt vie-
lä huomioimatta, on myöskin se, että on tutkittua tietoa siitä, että maanpuolustustahto on
merkittävästi laskenut viime vuosien aikana. Minä ottaisin vielä myöskin sen tähän kes-
kusteluun jaksamisen rinnalle. Kun mietitään niitä Puolustusvoimien asemapaikkoja ja va-
ruskuntia — niitä alueita, missä Puolustusvoimat toimii päivittäin — niin kyllä ainakin itse
koen, että se sotilasyhteisö siellä on sellainen käyntikortti sinne muuhun yhteiskuntaan, ja
väistämättä se maanpuolustustahdon laskemisprosentti tällä hetkellä kyllä jollain tavalla
kuormittaa myöskin niitä henkilöitä, jotka toimivat siellä alueella ja koettavat yhteiskun-
nassa positiivisesti tuoda sitä Puolustusvoimien asiaa ja viestiä kaiken aikaa joka päivä.
Kun sotilasvaatteet päällä kulkee työmatkaa ja tapaa siviileitä, missä sitten tapaakin, niin
kyllä se jollakin tavalla kuitenkin tuo myös sellaista pientä henkistä kuormaa siihen työ-
motivaatioon, ja mietin, millähän tavalla jokainen yksilö voisi vielä paremmin tuoda sitä
kannustusta sinne siviiliyhteiskuntaan, jotta maanpuolustustahto voisi jälleen lähteä nou-
suun.

Korostan vielä sitä, että tämä on ensimmäisen kerran, oliko se, 80-luvun lopun jälkeen
laskenut näin merkittävästi, ja totta kai pitää tutkia, mistä kaikki lasku johtuu. Meillä kai-
killa on kyllä siinä työssä tehtävää, ja ensisijaisesti totta kai niillä sotilaspaikkakunnilla pi-
tää vahvasti olla yhteiskunnassa mukana.
11



Pöytäkirjan asiakohta PTK 38/2017 vp
14.47 Eero Heinäluoma sd: Arvoisa puhemies! En sano, että työelämä on yleisesti huo-
nontunut, mutta kyllä kannattaa ottaa vakavasti tämä havainto näistä jaksamisongelmista
yleisemmin työelämän osalta, ei vain Puolustusvoimien osalta. Tässä mielessä kehottaisin
kyllä edustaja Vartiaistakin tunnustamaan tämän tosiasian, että kun tätä tehokkuutta lisä-
tään, sillä on joku hinta. Meillähän on paljon mielenkiintoisia työtehtäviä, joissa ihmiset te-
kevät työtä hyvin antaumuksella ja erittäin motivoituneina — täällä on viitattu Puolustus-
voimain henkilökuntaan, että he ovat sellaisissa tehtävissä, että joka päivä saavat tyydytyk-
sen siitä työstään ja sitä kautta eivät mielellään puhu näistä jaksamisongelmista — mutta
sitten on myös paljon tehtäviä, joissa on sekä tämä jaksamisongelma että paljon pakkotah-
tisuutta. Edustaja Vartiaiselle huomauttaisin nyt lopuksi, että kaikilla ei ole mahdollisuus
niihin nokkauniin työpäivän aikana ja niitä koskeviin omiin päätöksiin.

14.48 Mikko Kärnä kesk: Arvoisa rouva puhemies! Tässä ovat kollegat kyllä nostaneet
erinomaisia näkökulmia esille. Itse nostan vielä yhden: On tietysti aivan selvää, että Puo-
lustusvoimille se on ollut rekrytointivaltti, että eläkeikä on ollut matala. Sitä ei välttämättä
nuorena niin pitkälti ajattele, että jossakin vaiheessa se eläköityminen tulee vastaan, mutta
jotkut kyllä suunnittelevat uraansa pitemmälle ja pohtivat, että kun lähden sotilasvirkaan,
niin pääsen sieltä aikaisemmin myös eläkkeelle, kun olen antanut vähän enemmän. Tämä
on varmasti yksi sellainen kysymys, johon Puolustusvoimat myös joutuu hakemaan sitten
keinoja, ja täytyy toivoa, että rekrytoinnit eivät tulevaisuudessa vaikeudu.

Edustaja Heinäluomalle: Olisin vielä palannut hivenen ammattijärjestöjen rooliin tässä
yhteiskunnassa. Nehän ovat yleishyödyllisiä yhteisöjä, ja lainkin mukaan sellaisen yhtei-
sön täytyy toimia yksinomaan ja välittömästi yleiseksi hyväksi aineellisessa, henkisessä,
siveellisessä tai yhteiskunnallisessa mielessä. Olisin aivan mielenkiinnosta kysynyt edus-
taja Heinäluomalta: miten näette, velvoittaako tämä yleishyödyllisyys ammattijärjestöjä
pohtimaan päätöstensä vaikutuksia laajemminkin yhteiskunnallisesti kuin vain työnteki-
jöiden aseman kannalta?

14.49 Eero Heinäluoma sd: Arvoisa puheenjohtaja! Ilman muuta velvoittaa. [Keskustan
ryhmästä: Ohoh! — Hyvä, hyvä!]

Keskustelu päättyi.

Asia lähetettiin puolustusvaliokuntaan.
12


