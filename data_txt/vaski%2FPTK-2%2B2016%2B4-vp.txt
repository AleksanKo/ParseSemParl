















































DEM2FD8.tmpSave.xml


Pöytäkirjan asiakohta PTK 2/2016 vp
Pöytäkirjan asiakohta 

PTK 2/2016 vp

Täysistunto

Torstai 4.2.2016 klo 15.59—21.43

4. Euroopan turvallisuus- ja yhteistyöjärjestön Suomen valtuuskunnan kertomus: ETYJ:n 
parlamentaarisen yleiskokouksen toiminnasta vuonna 2014

Kertomus K 16/2015 vp
Valiokunnan mietintö UaVM 2/2015 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 4. asia. Käsittelyn pohjana on ulkoasiainvaliokunnan mietintö UaVM 2/2015
vp.

Tässä yhteydessä sallittaneen, että edustaja Kaikkonen esittelee myöskin kohdassa 5 ja
kohdassa 6 olevat kertomukset, koska nämä kaikki kolme kertomusta liittyvät samaan ko-
konaisuuteen. — Näin menetellään.

Keskustelu

17.02 Antti Kaikkonen kesk (esittelypuheenvuoro): Arvoisa puhemies! Ulkoasiainvalio-
kunta on kokouksessaan käsitellyt suomalaisten valtuuskuntien kertomukset vuodelta
2014 Euroopan turvallisuus- ja yhteistyöjärjestö Etyjin ja Euroopan neuvoston parlamen-
taarisesta yleiskokouksesta sekä Pohjoismaiden neuvostosta. Näiden kolmen järjestön ja
yhteistyöelimen kaltaisia yhteistyömuotoja on tällä vuosikymmenellä tarvittu todellakin
valtavasti. Nämä järjestöt parlamentaarisine ulottuvuuksineen vahvistavat arvokkaasti sitä
keskustelua, mitä Eurooppa ja Pohjoismaat tällä hetkellä kipeästi tarvitsevat. Dialogi ja
diplomatia ovat nyt tärkeämpiä kuin pitkään aikaan.

Vuoden 2014 dramaattiset tapahtumat ensin Krimillä ja myöhemmin muualla Ukrainas-
sa heijastuivat voimakkaasti näiden kolmen kansainvälisen järjestön toimintaan. Venäjän
ja lännen suhteiden kiristymistä voi seurata myös toimintakertomusten kautta. Samalla voi
kiinnittää huomiota siihen, ettei keskusteluyhteyttä Venäjään ole kokonaan katkaistu. Jär-
jestöt ovat olleet foorumeina jopa poikkeuksellisia siksi, että paikalla ovat olleet sekä EU,
Venäjä että Ukraina. Vuoropuhelua venäläisparlamentaarikkojen ja muiden toimijoiden
kanssa on tärkeää jatkaa rakentavien ratkaisujen löytämiseksi. Keskusteluyhteyden akti-
voiminen ei kuitenkaan voi tapahtua kansainvälisen oikeuden ja sääntöpohjaisen kansain-
välisen järjestelmän keskeisten periaatteiden kustannuksella. Se ei olisi varsinkaan pienten
maiden etujen mukaista.

Arvoisa puhemies! Itämeren alueen turvallisuusympäristö on muuttunut merkittävästi
viime vuosien aikana. Vakava turvallisuustilanne korostaa Pohjoismaiden välisen yhteis-
työn merkitystä, sillä yhdessä toimimalla vahvistamme parhaiten oman alueemme vakaut-
ta kaikilla sektoreilla. Pohjoismaat muodostavat vankan yhteisön, joka perustuu yhteiseen
historiaan, arvoihin ja toimintatapoihin. Historian ja viime vuosien kehityksen takia valio-
 Tarkistettu
4.0



Pöytäkirjan asiakohta PTK 2/2016 vp
kunta pitääkin pohjoismaisen ulko- ja turvallisuuspoliittisen yhteistyön lisäarvoa korostu-
neena. On tärkeää, että yhteistyömahdollisuuksia hyödynnetään johdonmukaisesti Suo-
men turvallisuuden vahvistamiseksi. Tässä myös parlamentaarikkojen osallistuminen yh-
teistyön kehittämiseen on tärkeää.

Arvoisa puhemies! Etyjin toiminta perustuu laajaan turvallisuuskäsitykseen, joka koros-
taa poliittis-sosiaalisen turvallisuuden lisäksi demokratian ja ihmisoikeuksien sekä talou-
dellisten ja ympäristökysymysten merkitystä turvallisuuden kokonaisuudessa. Turvalli-
suutemme nojautuu vahvasti valtioiden alueelliseen koskemattomuuteen ja suvereniteetin
kunnioittamiseen. Siksi Etyjin vuoden 2014 toiminnassa heijastuukin keskeisesti Ukrai-
nan kriisi ja sen vaikutukset Euroopan turvallisuuteen. Voimme todeta, että Suomen val-
tuuskunta on Ilkka Kanervan johdolla osallistunut yleiskokouksen toimintaan vaikuttaval-
la ja näkyvällä panostuksella. Läpi kriisin järjestöllä on ollut tärkeä rooli diplomaattisten ja
poliittisten ratkaisujen etsimisessä.

Euroopan neuvosto on lähemmäs 70 vuotta vanha ihmisoikeusjärjestö, jonka tehtävä on
turvata ja kehittää ihmisoikeuksia, demokratiaa ja oikeusvaltioperiaatetta. Ulkoasiainva-
liokunta toteaa, että kansainvälinen oikeus ja sääntöperustainen kansainvälinen järjestel-
mä on hyvinvoinnin, turvallisuuden ja vakaan kehityksen edellytys. Euroopassa on kiinni-
tettävä huomiota siihen, ettei poliittisesti ja taloudellisesti tiukassakaan tilanteessa unohde-
ta ihmisoikeusvelvoitteita tai oikeusvaltioperiaatetta. Niiden puolustaminen on entistäkin
ajankohtaisempaa myös täällä Euroopassa Euroopan neuvoston ja Etyjin muodostamalla
perustalla.

Arvoisa puhemies! Ulkoasiainvaliokunnalla ei ole ollut huomautettavaa kertomuksien
johdosta. Valtuuskuntien kertomukset ovat valiokunnalle sinänsä haasteellisia, että kerto-
mus koskee aina edellistä kautta, tässä tapauksessa siis jo yli vuoden takaista toimintaa.
Sen voi todeta, että tätä käsittelyä yritettiin aivan viime vuoden loppuviikoille, mutta sieltä
ei sopivaa aikaa löytynyt ja sen takia se siirtyi peräti tänne saakka. Valiokunnassa asian-
tuntijoina kuullut valtuuskuntien edustajat, kuten valiokuntakin, toki mieluummin keskit-
tyisivät tähän hetkeen tai tulevaan ennemmin kuin kerrataan menneitä tapahtumia. Kuten
viime vuosi osoitti, Euroopassa tapahtuu myllerryksiä valtavan nopealla aikataululla, eikä
valiokunta pysty kaikkein ajankohtaisimpaan keskusteluun kertomuksia käsiteltäessä. Sik-
si pidän tervetulleena, että valtuuskuntien ja valiokunnan yhteistyötä elävöitettäisiin esi-
merkiksi kuulemalla valtuuskunnan jäseniä kunkin elimen toiminnasta jo toimintakauden
aikana. Ulkoasiainvaliokunta on osaltaan tähän valmis. Näin valtuuskunnat saisivat no-
peammin tiedon valtuuskunnan tärkeäksi kokemista, ja samalla myös valiokunnan tär-
keäksi kokemista, painotuksista.

17.08 Timo Heinonen kok: Arvoisa herra puhemies! Niin kuin valiokunnan puheenjohta-
ja totesi, käsittelyssä on yli vuoden vanhat tapahtumat, kertomus vuodelta 2014, mutta täs-
sä tilanteessa on kuitenkin edelleen monta asiaa, jotka huolestuttavat. Tässä kertomukses-
sa todetaan: "Yleiskokouksen äänestyksen jälkeen hyväksymässä päätöslauselmassa tode-
taan, että Venäjä on Etyjin jäsenenä sitoutunut noudattamaan Helsingin päätösasiakirjassa
sovittuja periaatteita, ja Venäjä on kuitenkin Ukrainan kriisin yhteydessä törkeästi rikko-
nut kaikkia Etykin päätöskirjan periaatteita. Yleiskokous tuomitsi Venäjän rikkomukset
Ukrainan itsenäisyyttä ja alueellista koskemattomuutta vastaan ja kehotti jäsenmaita ole-
maan tunnustamatta Krimin väkivaltaisen liittämisen Venäjään."
2



Pöytäkirjan asiakohta PTK 2/2016 vp
Tilanne ei ole vuodessa käytännössä muuttunut, ja huolestuttavia uutisia Ukrainasta
edelleen tulee. Kriisi on pitkittynyt, ja tänäänkin uutiset ovat kertoneet epävakaudesta Itä-
Ukrainassa, ja myös Krim on pysynyt vahvasti venäläisten hallinnassa. Huomio on siirty-
nyt jossain määrin kuitenkin mediassa ja julkisessa keskustelussa myös Venäjän toimiin
Syyriassa, ja hieman huolestuneena olen kuunnellut niitä viestejä, joissa sinänsä meitä suo-
malaisia kovalla kädellä kohtelevat Venäjä-pakotteet on jollain tavalla jo haluttu nostaa
sellaiseen valoon, että niitä olisi syytä lähteä purkamaan. Tässä olisi mielenkiintoista va-
liokunnan puheenjohtajalta ja myös edustaja Kanervalta kuulla ajatuksia näistä Venäjä-pa-
kotteista ja siitä, millä tavalla Suomi tulee huolehtimaan siitä, että Venäjä palaa sille tielle,
mihin he ovat sitoutuneet yhteisissä sopimuksissa.

17.10 Pauli Kiuru kok: Arvoisa herra puhemies! Ulkoasiainvaliokunnan mietinnössä
muistutetaan Etyjin keskeisistä periaatteista, joihin Euroopan turvallisuusrakenne nojau-
tuu. Näihin periaatteisiin kuuluvat valtioiden alueellisen koskemattomuuden ja suvereni-
teetin kunnioittaminen sekä jokaisen valtion oikeus päättää liittymisestä kansainvälisiin
sopimuksiin. Kansainväliset sopimukset ja niihin liittyminen ovat syntyneet tietyissä olo-
suhteissa tiettynä aikana.

Presidentti Niinistö muistutti eilisessä puheessaan, että muuttuneissa olosuhteissa, juuri
tässä ja nyt, kaikkien velvoitteiden täyttäminen ei ole aina mahdollista. Yksi valtio, suuri-
kaan, ei voi ratkaista globaaleja tai Euroopan laajuisia ongelmia. Tarvitaan EU:n yhteistä
päätöksentekoa ja toimintaa. Tarvitaan myös tasapainotettua näkemystä tavoitteiden ja
keinojen välillä. Eurooppa saattaa olla ilmastonmuutoksen ja maahanmuuton myötä histo-
riansa suurimpien haasteiden edessä.

Euroopan turvallisuus- ja yhteistyöjärjestö, Etyj, tekee merkittävää työtä turvallisuu-
den, demokratian, ympäristön ja ihmisoikeuksien saralla. Edustaja Kanerva on ollut tär-
keässä roolissa Etyjin yleiskokouksen puheenjohtajana. Tätä voi tuskin liikaa korostaa ja
hänen aktiivista rooliaan kiittää. Vaalitarkkailu on yksi lohko, jossa Suomi on ollut aktii-
vinen. Työ on arvokasta, vaikka aina tuloksia ei ole saavutettavissa nopeasti. Silti sitä kan-
nattaa ja pitää tehdä.

Valtuuskunnan kertomuksessa kiinnitetään huomiota lapsiseksikaupan estämiseen ja
siitä syytteeseen asettamiseen. Kaikkien Etyj-maiden tulisi selventää lakejaan tältä osin,
todetaan raportissa. Asia on entistä ajankohtaisempi nykyisessä Eurooppaan kohdistuvas-
sa maahanmuuttotilanteessa.

17.13 Arto Pirttilahti kesk: Arvoisa herra puhemies! Pitää kiittää ensin tämän toiminta-
kertomuksen tekijöitä, virkamiehiä ja meidän hyviä, aktiivisia valtuuskunnan jäseniä. Var-
sinkin tämä Bakun kokous oli aika merkittävä Suomelle. Suomalaiset kansanedustajat
edustivat laidasta laitaan, puolueesta riippumatta, hyvin Suomen näkökulmaa. Halusimme
silloin suomalaisen Ilkka Kanervan siihen yleiskokouksen puheenjohtajaksi ja teimme
vahvaa työtä, kovaa työtä, ja pienellä äänierolla saimme hänestä erinomaisen puheenjoh-
tajan. Tietenkin nämä ovat vuoden 14 asioita, nämä ovat jo menneet hyvin paljon eteen-
päin — en puutu niihin — mutta suomalaiset valtuuskunnan jäsenet olivat hyvin aktiivisia
myös tuomaan esille niitä epäkohtia ja myös hyvää debattia. Eli mielestäni Suomi on tässä
kokoaan suurempi rauhanrakentaja. Ja täydet kiitokset tästä vielä edustaja Kanervalle.
Tämä pesti ei ole ollut helppo. Ensimmäinen vuosi pyörähti, ja täällä Suomessa toinen kau-
si tuli sitten jo ehkä helpomminkin.
3



Pöytäkirjan asiakohta PTK 2/2016 vp
17.14 Ilkka Kanerva kok: Arvoisa herra puhemies! Minulla on edessäni tänään saamani
lehdistötiedote, jossa Etyjin puheenjohtajamaan ulkoministeri, Suomenkin ulkopolitiikan
hyvin tunteva Saksan ulkoministeri Steinmeier hyvin vahvasti ja voimaperäisesti vetoaa
siihen, kuinka Ukrainassa tulee välittömästi lopettaa jälleen kerran liekkeihin leimahtanut
tulitus, tuo pitää kokonaisuudessaan lopettaa välittömästi kaikilla rintamilla. Puhun tästä
sen vuoksi, että me olemme vähän turtuneet kuvitelmissamme uutisvirran vertailussa Syy-
rian, Lähi-idän tapahtumiin ja jättäneet vähemmälle huomiolle sen, että itse asiassa matka
Helsingistä Ukrainan rajalle on lyhyempi kuin matka Helsingistä Suomen pohjoisrajalle.
Se on lähellä, ja se tuntuu monin eri tavoin meidän turvallisuusympäristössämme. Me tie-
dämme, että Ukrainan kriisi ei suinkaan ole vain Ukrainan kriisi, vaan se luonnollisesti ker-
too siitä, että Euroopassa turvallisuusintressit konfrontoivat toisiaan tavalla, joka vakavas-
ti luo uuden turvallisuushaasteen myöskin meidän omassa turvallisuusympäristössämme.

Etyj on järjestö, joka kaikkein välittömimmin pyrkii liennyttämään Ukrainan kriisiä
sekä hallitusten välisellä tasolla että parlamenttien välisessä yhteistoiminnassa. Tämä krii-
si on hyvin, hyvin moniulotteinen, ja Etyjillä on varsin laaja työkalupakki käytettävänään
tämän Ukrainan kriisin liennyttämiseen, ja se sitä todellakin käyttää. Etyjillä on lähestul-
koon tuhat ihmistä tänä päivänä erityyppisissä tehtävissä Ukrainan kriisin hoitamiseksi.
Tehdyistä tulitaukosopimuksista huolimatta kriisi saa koko ajan erittäin valitettavia il-
miasuja, ja niin kuin sanottu, aivan viime hetkinä jälleen, uudestaan, paitsi että aseleposo-
pimusta, tulitaukosopimusta rikotaan Ukrainassa juuri parhaillaan, Ukrainassa on myös-
kin sisäisesti valitettavasti nähtävissä ilmiöitä, joista juuri tänä päivänä myöskin kansain-
välinen lehdistö raportoi.

Varsin monet Ukrainassa toimivat suurlähettiläät esittivät julkisen kommenttinsa tä-
nään siitä, että he pahoittelevat syvästi sitä, että Ukrainan sisäisiä kysymyksiä koskien Uk-
rainan talousministeri jätti juuri nyt tehtävänsä kokiessaan edessään olevat asiat liian suu-
riksi ja vaikeiksi, mahdottomiksi viedä talousuudistuksina läpi Ukrainassa. Hänet kuiten-
kin tunnetaan ja tiedetään henkilöksi, joka pyrki varsin voimakkaasti korruptionvastaises-
sa toiminnassa, perustuslakiuudistuksessa ja muissa välittömissä Ukrainan uudistusta
edustavissa hankkeissa viemään eteenpäin asioita päättäväisesti ja tavalla, jolla on myös
kansainvälisen yhteisön tuki ja ymmärtämys takanaan. Hän koki tehtävänsä tulleen suori-
tetuksi mahdottomuuden edessä, lopetti tehtävät ja jätti ne tavalla, josta kansainvälinen yh-
teisö on näitten Ukrainassa toimivien suurlähettiläiden yhteisellä kannanotolla lausunut sy-
västi pettyneen käsityksensä.

Tämä kaikki kertoo siitä, että työtä on tehtävä, ja se myös kertoo tietysti siitä, että Suo-
men kannattaa kaikista syistä, paitsi yleisistä turvallisuuspoliittiseen tilanteeseen liittyvis-
tä myöskin omasta turvallisuuspolitiikastaan juontuvista seikoista johtuen, tehdä kaikken-
sa rauhanvälityksen ja sovun, poliittisen dialogin ja diplomatian hyväksi. Sen vuoksi on
selvää, että Etyjin tulisi edustaa myöskin sellaisia kantoja, jotka mahdollistavat tehokkaan
ja toimivan dialogin toteutumisen kaikilla niillä tasoilla, joilla voidaan edesauttaa tätä dip-
lomaattista ratkaisua. Näissä asioissa Etyjin periaatteiden pitää olla selviä meille kaikille,
ja kaikissa yhteyksissä pitää myöskin Suomen aktiivista rauhanvälitystoimintaa pyrkiä
edesauttamaan.

Euroopan unioni uudistaa tällä hetkellä ulkopoliittista strategiaansa. Toivon todella, että
Euroopan unionissa myöskin tuon strategian uudistamisen yhteydessä mietitään hyvin tar-
koin, minkälaisia myönteisiä ja minkälaisia kielteisiä vaikutuksia on taloudellisella sank-
tiopolitiikalla. Sanktioita ei tänä päivänä käytetä ensimmäistä kertaa, niistä on kohtuulli-
4



Pöytäkirjan asiakohta PTK 2/2016 vp
sen laaja kokemus olemassa, ja on perusteltua pyytää, olettaa ja odottaa, että Euroopan
unioni arvioi sanktiopolitiikkansa tehokkuutta ulkopoliittisen keinovalikoiman joukossa.
Niin joutuu tekemään myöskin Euroopan turvallisuus- ja yhteistyöjärjestö. Sillä ei ole
luonnollisesti taloudellisia sanktioita käytettävissään, mutta sillä on käytettävissään diplo-
matia, ja näitä diplomatian kaikkia mahdollisuuksia pitää tällä hetkellä maksimaalisesti
pyrkiä hyödyntämään Etyjin periaatteitten eteenpäinviemiseksi, kansojen itsemääräämis-
oikeuden ja suvereniteetin turvaamiseksi.

17.21 Aila Paloniemi kesk: Arvoisa puhemies! Tässä on käytetty erinomaisia puheen-
vuoroja, joista edellinen oli erinomainen tietenkin — Ilkka Kanerva tuntee asiat todella hy-
vin.

Monista haasteista huolimatta meidän pitää muistaa koko ajan, että vaikka Etyjin toi-
minta ei ole helppoa tässä jännitteisessä, yhä jännitteisemmässä, maailmassa, niin se on
kuitenkin erittäin tärkeä kehys edelleen Euroopan vakauden ja turvallisuuden vahvistami-
seen tähtäävälle toiminnalle. Se on se lähtökohta. Ja tämä ei tietenkään poista sitä, että —
kuten keskusteltu on — myös Etyjin toiminta vaatii vahvaa kehittämistä. Sekin on välttä-
mätöntä mielestäni.

Ja olen ehdottomasti samaa mieltä tuosta vuoropuhelun ja dialogin syventämisen tar-
peesta. Sitä on syvennettävä myös Venäjän kanssa. Ja pakotepolitiikalle on löydettävä jon-
kinlainen exit-ohjelma. Se on ihan oikeasti tärkeätä, ja siitä pitää keskustella EU:ssa todel-
la vakavasti.

Kävin vastikään Ukrainassa ja tiedän, että tilanne Itä-Ukrainassa on yhä vaikeampi, jos
ajatellaan sitä humanitaarista puolta siellä rajalla, niillä alueilla. Se apu ei saavuta lähes-
kään kaikkia, sen ihan selkeästi kuulin ja haastattelin siellä ihmisiä. Ruokaa, vettä, lämpöä,
kaikkea tätä, tietysti puuttuu, suojaa, talvi on armoton. Ja ketkä kaikkein eniten kärsivät tie-
tenkin tästä valtavan hankalasta tilanteesta? Tietenkin haavoittuvimmassa asemassa olevat
ihmiset eli esimerkiksi lapset ja vanhukset. Meidän on pakko saada ratkaisu tähän Ukrai-
nan tilanteeseen, ja vaikka se kuulostaa nyt kuinka naiivilta, niin kaikki keinot on otettava
käyttöön.

17.23 Eero Heinäluoma sd: Arvoisa puhemies! Euroopan turvallisuus- ja yhteistyöko-
kous runsas 40 vuotta sitten oli Suomen ulkopolitiikan suuria saavutuksia ja on myös tä-
nään sitä, samoin kuin Etyj-järjestön perustaminen. Siellä hyväksytyt periaatteet, kansain-
välinen sopimus Etyjistä ja sen periaatteet ovat erittäin tärkeitä. Pienelle maalle, jos kenel-
le, on tärkeätä, että hyväksyttyjä sopimuksia noudatetaan ja kaikki niihin sitoutuvat. Se on
meidän ulkopoliittisen asemamme ja meidän perinteemme pitkä linja vuosikymmenten
ajalta. Tämä koskee yhtä hyvin Etyjiä kuin muitakin tärkeitä kansainvälisiä sopimuksia.
On lupa vaatia niiden toteuttamista muilta, mutta täytyy myös edellyttää sitä, että itse toi-
mii tämän mukaisesti.

Viime vuonna oli Etyjin parlamentaarisen yleiskokouksen juhlakokous täällä Helsingis-
sä. Se oli tärkeä kokous, ja se tähtäsi nimenomaan vuoropuhelun aikaansaamiseen olosuh-
teissa, joissa Euroopassa jännitteet ovat lisääntyneet. Olisi väärin myös historiankirjoituk-
sen kannalta, jos tässä ei mainittaisi, että se kokous ei aivan mennyt maaliin eikä aivan
tuottanut niitä tuloksia, mitä siihen asetimme, ei vähiten sen takia, että yhtä tärkeätä osa-
puolta tuossa kokouksessa, Venäjän valtuuskuntaa, ei kokouksessa nähty. Minusta olisi
tarve samalla, kun esitämme vaatimuksia muille, pohtia myös omaa toimintaamme, ja sik-
5



Pöytäkirjan asiakohta PTK 2/2016 vp
si kysynkin: Onko Etyjin suomalaisessa delegaatiossa miten käyty lävitse tämä Venäjän
duuman puhemiehen Suomeen-tuloviisumin epääminen? Ymmärsin, että sitä perusteltiin
ulkoministeriössä nimenomaan laillisuusnäkökohdilla, että on pilkuntarkasti noudatettava
näitä EU:n pakotesäännöksiä — asia, josta tosin eurooppalaisten kumppaniemme keskuu-
dessa oli toisia mielipiteitä, muun muassa Saksassa. He katsoivat, että olisi tullut myöntää
lupa. Onko käyty lävitse, voimmeko tästä oppia jotakin jatkoa ajatellen? Onko ulkoasiain-
valiokunta käynyt tätä puolta lävitse? Voimmeko itse tehdä jotain enemmän (Puhemies ko-
puttaa) ja paremmin, jotta tämä dialogi, jota täällä peräänkuulutetaan, tulisi mahdolliseksi?

Ensimmäinen varapuhemies Mauri Pekkarinen: Valiokunnan puheenjohtaja Kaikko-
nen.

17.25 Antti Kaikkonen kesk: Puheenjohtaja! Tämä tapaus, mihin edustaja Heinäluoma
viimeksi viittasi, on kyllä valiokunnassa käyty aika huolella lävitse. Sehän sinänsä oli vuo-
den 2015 tapahtumia, niin että se ei sinänsä näissä kertomuksissa vielä kirjattuna ole, se on
sitten tulevien kertomusten aihe ehkä enemmänkin. Mutta eihän se nyt ihan niin kuin
Strömsössä mennyt omastakaan mielestäni.

Mitä tulee pakotekysymykseen, minkä edustaja Heinonen otti täällä esille, henkilökoh-
taisesti tuen tietenkin hallituksen ja Suomen yhteistä linjaa ja yksituumaista linjaa tässä
asiassa. On tietysti hyvä muistaa, että pakotteet eivät tulleet aivan syyttä, niille oli tietty
syynsä. Ja niiden tulevaisuus on sidottu etenemiseen Minskin sopimuksen toteuttamisessa.
Siinähän on jonkinlaista edistystä, tulitauko on kohtuullisesti pitänyt, mutta henkeä pidä-
tellen pitää päivittäin seurata edelleenkin tilanteen kehittymistä. Mutta kaikkien etu olisi,
että tässä asiassa päästään myönteisellä tavalla eteenpäin.

Se on tietysti Suomen näkövinkkelistä todettava, että nämä pakotteet ja vastapakotteet
kohtelevat eri EU-maita eri tavalla. Me täällä Suomessa itse kärsimme niistä enemmän
kuin Portugalissa tai jossain vähän kaukaisemmassa EU-maassa, ne täällä hyvin kouriin-
tuntuvalla tavalla tuntuvat. Senkin takia pidän tärkeänä, että diplomatian ja vuoropuhelun
keinoin työskennellään kovasti kohti poliittista ja rauhanomaista ja kestävää ratkaisua Uk-
rainan kriisin ja muiden eurooppalaisten jännitteiden suhteen.

17.27 Ilkka Kanerva kok: Arvoisa puheenjohtaja! Edustaja Heinäluoma yhtyi siihen
kaikkien suomalaisen ulkopolitiikan tukijoiden, kehittäjien yksimieliseen rintamaan, jon-
ka mukaan pienelle maalle on äärettömän tärkeää noudattaa kansainvälisiä sopimuksia
mutta myös tukea kansainvälisten järjestöjen tekemiä päätöksiä, niiden asemaa ja vaiku-
tusvaltaa, jonka kaltainen luonnollisesti Etyj mitä suurimmalla mitalla on. En ole nähnyt
pitkiin, pitkiin aikoihin, että kukaan vakavasti otettava ulkopoliitikko olisi tästä perusasen-
noitumisesta eri mieltä. Siinä mielessä oli hyvä kuulla, että myöskin edustaja Heinäluoma
on tästä vankasti samassa rintamassa. Suomen valtuuskunta on tätä asiaa arvioinut, mihin
hän kysymyksensä kohdisti. Sen lisäksi olen henkilökohtaisesti yleiskokouksen johdon
merkeissä kääntynyt EU:n ulkoasiain komissaarin, korkean edustajan Mogherinin puoleen
kirjallisesti kysyäkseni, onko EU:lla tämän viime kesänä toteutuneen asetelman johdosta
jotakin korjattavaa omissa säädöksissään, jotta kansainvälinen diplomatia parlamenttien
välillä voisi toimia eikä oltaisi mykkäkoulua käyvässä asetelmassa, niin kuin viime kesänä
oli asianlaita. Tähän korkea edustaja vastasi, että tämä on kaikkien EU-jäsenvaltioiden
omassa harkinnassa ja päätettävissä, kuinka tämän asian osalta menetellään. Tämä mieles-
6



Pöytäkirjan asiakohta PTK 2/2016 vp
täni viitoittaa kyllä tulevaisuudessa ratkaisuja siihen suuntaan, joka jo nähtiin esimerkiksi
siinä, että Venäjän parlamentin puhemies vieraili juuri ennen vuodenvaihdetta Romanias-
sa monikansallisen parlamentaarisen kokouksen merkeissä.

17.28 Pauli Kiuru kok: Arvoisa puhemies! Niin kuin tässä on käynyt useammankin edus-
tajan suulla ilmi, on erityisen tärkeää, että sopimuksia noudatetaan, ja erityisen tärkeätä ni-
menomaan, että pienet maat noudattavat sopimuksia. Tämä on Suomelle mitä lähintä his-
toriaa jo ihan tuolta Venäjän vallan loppuvuosilta, jolloin Suomen talous, kulttuuri ja iden-
titeetti perustuivat lakiin, sopimuksiin, niiden noudattamiseen ja ehdottomaan kunnioitta-
miseen. Hyppään tästä parisentuhatta vuotta taaksepäin. Roomalaiset sanoivat "pacta sunt
servanda", sopimukset on pidettävä. Rooman valtio, Rooman imperiumi, tuhoutui kansain-
vaellukseen, talouden taantumiseen, keskushallinnon romahtamiseen. Eurooppa on monel-
ta osin samassa tilanteessa kuin Rooman valtakunta 1 500 vuotta sitten.

17.30 Eero Heinäluoma sd: Arvoisa puhemies! Kiitän, edustaja Kaikkonen ja edustaja
Kanerva, vastauksista. On myös hyvin tärkeää kuulla tämä EU:n korkean edustajan vas-
taus, joka tavallaan antaa jäsenvaltiolle mahdollisuuden tämän dialogin ylläpitämiseen
näissä käytännön tilanteissa.

Otan kuitenkin sitten esille toisen tärkeän asian, joka on eduskunnan asema ulkopolitii-
kan päätöksenteossa, koskee se sitten Etyjin toimintaa tai EU:n pakotteita. Viime joulu-
kuussa nähtiin erittäin valitettava terroristi-isku Ranskassa. Ranskahan tuon iskun jälkeen
hyvin nopeasti — voi sanoa, että muutamassa tunnissa — päätti vedota Euroopan unioniin
ja unionin jäsenmaihin nimenomaisesti avun saamiseksi tilanteessa, jossa Ranska ilmoitti,
että se kokee tulleensa hyökkäyksen kohteeksi. Ranska ei siis vedonnut Etyjiin, ei myös-
kään Natoon, vaan juuri Euroopan unioniin, ja Suomen hallitus on ilmoittanut, että Suomi
tulee antamaan apua Ranskalle, joka siis kokee olevansa sodassa. Nyt olen hivenen huo-
lestunut siitä, että vaikka puhutaan näin merkittävästä asiasta, että yksi unionin maa sanoo
olevansa hyökkäyksen kohteena, kokee olevansa hyökkäyksen kohteena, pyytää apua ja
Suomi ilmoittaa auttavansa, niin tästä asiasta ei tässä salissa puhuta ollenkaan eikä hallitus
ole kertonut, mitä se aikoo tehdä, koko eduskunnalle. Kun puhutaan näin järeistä asioista,
jotka ovat myös meidän turvallisuuden asia, että miten tätä unionin perussopimuksen ar-
tiklaa tulkitaan, niin olettaisin, että koko eduskunnan intressi olisi saada tieto, mitä hallitus
on tekemässä, mihin Suomea näillä nyt tehtävillä päätöksillä konkreettisesti sidotaan,
kuinka pitkälle tässä tuessa ollaan valmiit menemään, ja myös arvio siitä, mitä se tarkoittaa
jatkossa vastaavissa tilanteissa. Siksi kysynkin, erityisesti ulkoasiainvaliokunnan johdol-
ta: onko ulkoasiainvaliokunnassa ollut esillä, että tämä asia on niin iso ja periaatteellinen,
että Suomen eduskunnan vanhan perinteen ja myös valtiosäännön (Puhemies koputtaa) pe-
rusperiaatteiden kannalta olisi luontevaa saada koko eduskunnalle informaatio hallituksen
linjasta, miten Suomi aikoo tukea Ranskaa?

17.32 Timo Heinonen kok: Arvoisa herra puhemies! Tässä keskustelussa on pakotteista
puhuttu ja myös tuotu esille jälleen exit-politiikkatarvetta pakotteille. Onneksi valiokun-
nan puheenjohtaja, edustaja Kaikkonen kertoi tien pois näistä pakotteista. Se on Minskin
sopimuksen noudattaminen ja paluu niihin yhteisiin sopimuksiin ja itsenäisten valtioiden
kunnioittamiseen, mitä Venäjä on nyt rikkonut esimerkiksi Krimin osalta. Eli avaimet pa-
kotteiden purkamiseen on Venäjän käsissä.
7



Pöytäkirjan asiakohta PTK 2/2016 vp
Oikeastaan yksi, mitä pitäisi pohtia ja mistä varmasti ollaan aika lailla yhtä mieltä, on se,
että nämä pakotteet kohtelevat hyvin eri tavalla eri maita EU:ssa. Ja nyt kun tilanne on pit-
kittynyt ja se saattaa pitkittyä vielä reilustikin, niin onko EU:n sisällä käyty ja pitäisikö —
minusta pitäisi — käydä keskustelua näistä taakanjaoista myös tässä kysymyksessä, jotta
Euroopan maat kantaisivat tasaisemmin taakkaa näiden pakotteiden vaikutuksista? Nyt ne
kohdistuvat Suomeen poikkeuksellisen rajusti, siitä varmasti olemme yhtä mieltä. Toivon,
että meidän maan ulkopolitiikan johto ja EU-politiikan johto käyvät myös tätä keskustelua
ja avaavat sitä siihen, että taakkaa jaettaisiin tasapuolisemmin myös tässä kysymyksessä.
Meillä on toinen iso kysymys ollut pöydällä, ja siinä on haluttu, että koko EU jakaa taakan,
niin että kyllä yhtä lailla tässä pakotekysymyksessä taakanjakoon voisi puuttua.

17.34 Ritva Elomaa ps: Arvoisa puhemies! Mielestäni Etyjin merkitys riippumattomana
toimijana ja välittäjänä on kasvanut viime vuosina, ja edustaja Kanervan ja koko Suomen
valtuuskunnan toiminta on ollut hyvin edistyksellistä ja erittäin hyvää.

On totta, että Syyrian takia tämä Ukrainan tilanne on jäänyt hieman taka-alalle. Nämä
pakotteet Venäjälle — haluaisinkin tiedustella, miten ne ovat vaikuttaneet tämänhetkiseen
Ukrainan tilanteeseen, nämä pakotteet, jotka Venäjälle on asetettu. Suomelle ne ovat myös
hyvin raskaat. Ja kuten edustaja Heinonen tässä totesi, niin onko ajateltu, että tätä taakan-
jakoa suoritettaisiin EU:n välillä, koska Suomen kohdalla ne ovat erittäin raskaat, myös ta-
loudellisesti?

17.35 Ilkka Kanerva kok: Arvoisa herra puhemies! Haluan varmuuden vuoksi vielä ker-
rata lyhyesti sen, että aivan viime päivinä, tänään, eilen ja edellispäivänä, tulitukset ovat
voimakkaasti lisääntyneet Itä-Ukrainassa. Juuri tähän perustuen ulkoministeri Steinmeier
tuli tänään julkisuuteen vedoten tulitaukosopimukseen, ja se on erittäin keskeinen periaate
— Minskin sopimus on ainoa tie ulos Ukrainan kriisistä. Se tulee vaatimaan pitkän ajan ja
paljon diplomaattisia toimenpiteitä. Ja myöskin toivon voimakkaasti Suomen omaa panos-
ta jatkossakin.

Ranskan terrori-isku on asia, jonka seurausvaikutuksista edustaja Heinäluoma täällä pe-
rustellusti puhui. Tiedämme hyvin, että on olemassa lakivalmistelu hallituksen suunnassa
siitä, millä tavalla esimerkiksi Suomen voimankäyttösäädöksiä pitää harkita uudestaan
Lissabonin sopimuksen valossa. Lissabonin sopimuksen soveltaminen uudessa tilanteessa
on kyseessä, ja luonnollisesti Lissabonin sopimuksen paragrafeja on tarkoitus täysimittai-
sesti noudattaa. Nyt Suomi jo omasta lainsäädännön suppeudestaan, vajavaisuudestaan
johtuen ei näin voi tehdä. Tämä valmistelutyö on hallituksessa meneillään, ja lainsäädäntö
asiaa koskien tulee tämän eduskunnan käsiteltäväksi tämän kevään myötä.

Mitä tulee tähän vastaukseen Ranskalle, niin ulkoasiainvaliokunta on tullut varmasti...
Puheenjohtaja tulee tarkemmin sen kertomaan. Ulkoasiainvaliokunta on asiasta tietoinen,
ja olen täysin varma, että tavalla tai toisella myöskin iso sali saa tämän asian lähiaikoina
tiedokseen.

17.37 Antti  Kaikkonen  kesk  (varsinainen puheenvuoro): Arvoisa puhemies! Edustaja
Heinonen kysyi tästä pakotteiden taakanjaosta. No, se ei välttämättä nyt päällimmäisiä ul-
koasiainvaliokunnan asioita ole, mutta toki kiinnostaa myös ulkoasiainvaliokuntaa, mikä
näitten tilanne ja tulevaisuus on. Itse asiassa, kun valiokunta oli viime viikolla kaksi päivää
Brysselissä ja tapasi toisena päivänä EU-instituutioitten edustajia, otimme tämän epärei-
8



Pöytäkirjan asiakohta PTK 2/2016 vp
lun taakanjaon kyllä esille useammassakin otteessa, mutta ensisijaisesti tämän asian hoita-
minen on kyllä maan hallituksen asia.

Tämä edustaja Heinäluoman esille ottama Ranskan avunpyyntö — sehän on merkittävä
asia. Suomessakin käytiin vuosia keskustelua siitä, mitä nämä EU:n niin sanotut turvata-
kuut ovat vai onko niitä ollenkaan, onko se pelkkää paperia. No, nyt nähtiin, että ovat ole-
massa ja niillä on merkitystä. Ei mennyt 24:ää tuntia, kun Ranska pyysi apua ja kaikki EU-
maat olivat vastanneet tuohon avunpyyntöön. Niillä on merkitystä, se on nyt nähty. Suo-
men osalta olen itse siinä käsityksessä, että ne aivan lopulliset ja tarkat päätökset siitä, mikä
se Suomen kontribuutio tässä on, ovat vielä tekemättä, mutta UaV on kyllä saanut viime
vuoden lopussa selvityksen sinänsä niistä aikeista, mitä hallituksella tässä oli auttaa Rans-
kaa eri tavoin. Ulkoministeri Soini on ulkoasiainvaliokunnan kokouksessa ensi viikon per-
jantaina, niin että voimme ottaa tämän asian siinä hänen kanssaan keskusteluissa esille,
mikä on tilanne ja onko hallituksella aikeita tuoda se suuren salin keskusteluun. Tietysti,
jos valiokunnassa ja eduskunnassa laajempaa halua siihen on, valiokunnallakin taitaa olla
kyllä keinoja tuoda asia sitten keskusteluun, jos semmoinen tarve yleisemmin koetaan.

17.39 Eero  Heinäluoma  sd  (vastauspuheenvuoro): Arvoisa puhemies! Pidän hyvin
myönteisenä sekä edustaja Kanervan esiintuomaa käsittelytapaa tämän Ranskan avun-
pyynnön tuomisessa tänne saliin että myös ulkoasiainvaliokunnan puheenjohtaja Kaikko-
sen ilmoitusta. Kun puhutaan näin järeistä asioista, joista sanotaan, että ne ovat sodan ja
rauhan kysymyksiä, niin on tärkeätä, että eduskunta pitää huolta siitä, että Suomen kansan-
vallan korkein elin on mukana arvioimassa sitä, mitä hallitus tekee. Kysymys ei ole kaikis-
ta yksityiskohdista, vaan kysymys on tästä isosta linjasta, ja on tärkeätä nähdä, onko koko
eduskunta sitoutunut siihen, mitä hallitus on tähän mennessä ilmoittanut, ajatellen myös si-
tä, että tämä ei ole ainutkertainen tapaus. On hyvin mahdollista, että näitä tulee tämänkin
jälkeen eteen, ja silloin sillä, että eduskunta tietää, mitä tehdään, ja myös hyväksyy ne rat-
kaisut, mitkä on hallituksessa viitoitettu yhteistoiminnassa presidentin kanssa, on iso mer-
kitys. Siksi rohkenenkin esittää kainon toiveen valiokunnan puheenjohtajalle, että kyllä
mielestäni oikea tapa olisi se, että hallitus tulisi oma-aloitteisesti näin isossa asiassa edus-
kuntaan, eikä niin, että valiokunta joutuu siirtämään jonkun asian käsittelyn tänne. Se ei
olisi näin jykevän asian arvovallan mukaista. Rohkenenkin siis toivoa, että valiokunnan
puheenjohtaja voisi harkita tällaisen selkeän toiveen esittämistä hallituksen oma-aloittei-
sesta toiminnasta.

17.40 Pia Viitanen sd (vastauspuheenvuoro): Arvoisa herra puhemies! Haluan myös
osaltani ottaa osaa tähän Ranskan tapausta koskevaan keskusteluun, koska se on sellainen
asia, joka tulee ihan jokaiselle meistä edustajista, kun kuljemme tuolla maakunnissa kes-
kustelemassa ihmisten kanssa. Sitä kysytään, mikä Suomen linja on tässä ja mitä tällä on
tarkoitettu, mikä on kyseessä. Siksi mielestäni on äärimmäisen tärkeää se, että edustaja
Heinäluoma otti esille nimenomaan koko eduskunnan mahdollisuuden saada tietoa Suo-
men linjasta ja käydä sitten sitä keskustelua sen pohjalta.

Ja kun tässä edustaja Kaikkonen jo kyseli, että josko tarvetta on, niin haluan omalta osal-
tani myös vahvistaa, että kyllä tarvetta on. Pitäisin hyvin tärkeänä ja merkittävänä nimen-
omaisesti sitä, että hallitus oma-aloitteisesti pikaisesti eduskunnalle toisi tästä tietoa. Se on
minusta hyvin tärkeää. Ja nyt kun sitten teillä siellä valiokunnassa puheenjohtajan mukaan
9



Pöytäkirjan asiakohta PTK 2/2016 vp
ministeri Soini vierailee perjantaina, niin toivon, että tämä toive tulee vahvasti esiin siellä
ja tämä käyty keskustelu, minkä täällä aiheellisesti edustaja Heinäluoma otti esille.

17.41 Aila Paloniemi kesk: Arvoisa puhemies! Edustaja Heinoselle haluan nyt selven-
tää, että totta kai kansainvälistä oikeutta pitää kunnioittaa, totta kai avaimet pakotepolitii-
kan lopettamiselle Venäjällä ovat Venäjän käsissä. Mutta kyllä minä nyt kuitenkin uskal-
lan tässä keskustelussa sanoa, että jotakin on kuitenkin pahasti pielessä, jos ei minkäänlais-
ta luottamusta eikä semmoista selkeää, syvää vuoropuhelua pystytä synnyttämään esimer-
kiksi EU:n ja Venäjän välillä. Silloin ne avaimet pysyvät venäläisten taskussa, ja he eivät
aio noudattaa Minskin sopimusta. Sitä minä vain tarkoitin nyt tällä puheenvuorollani äs-
ken, että meidän pitää nyt tarkastella sitä Venäjän asennoitumistakin tähän ja sitä, mistä se
johtuu, ja niin edelleen. Meidän pitää käydä syvempää ja monipuolisempaa dialogia.

17.42 Ville Skinnari sd: Arvoisa puhemies! Edustaja Heinonen aivan oikein nosti esille
EU:n solidaarisuuden ja tasapuolisuudenkin velvoitteen, ja yksi iso elementti tässä on
myös yhteinen kauppapolitiikka. Me hyvin tiedämme, että EU:n pakotteet ovat yhteiset,
mutta kuitenkin esimerkiksi me talousvaliokunnan jäsenet viime vuoden puolella Saksan-
matkalla huomasimme, että monet EU-maat tästä huolimatta käyvät kauppaa Venäjän
kanssa, itse asiassa Euraasian tulliliiton avulla. Tämä tulliliittohan käsittää kolme maata:
Venäjän, Valko-Venäjän ja Kazakstanin. Näistä syistä Valko-Venäjästä muun muassa on
tullut yksi maailman johtavista maitotuotteiden viejistä. Näin ollen kysynkin teiltä, arvoi-
sat ulkoasiainvaliokunnan johtohenkilöt: onko teillä ollut tämä kysymys esillä Brysselin-
matkallanne, ja jos ei, niin aiotteko keskustella EU-maiden kollegoidenne kanssa tästä
kauppapoliittisesti varsin mielenkiintoisesta ilmiöstä?

17.44 Antti Lindtman sd: Arvoisa puhemies! Euroopan unionihan on koko historiansa
ajan kehittynyt kriisien kautta, ja historiankirjoitukseen jää nähtäväksi, kuinka iso kulma-
piste nämä Pariisin tapahtumat olivat Euroopan unionille ja sen turvallisuuspoliittiselle
ulottuvuudelle. Kyllähän tämä Ranskan avunpyyntö oli sillä tavalla erittäin merkittävä,
että he nimenomaan vetosivat artiklaan 42.7 eli avunantoon eivätkä tähän yhteisvastuulau-
sekkeeseen. Tätä ei ole koskaan aikaisemmin aktivoitu.

Tässä suhteessa, arvoisa puhemies, kannatan kyllä edustaja Heinäluoman ajatusta ja
tuen voimakkaasti edustaja Kaikkosta, ja pidän hyvänä, että edustajat Kaikkonen ja Kaner-
va ottivat tästä ajatuksesta kopin. Kun meillä Suomessa pienen maan vahvuus on ollut se,
että me olemme pyrkineet laajaan yhteisymmärrykseen keskeisistä ulko- ja turvallisuuspo-
liittisista linjauksista, niin uskallan nyt tässä sanoa ja mennä vähän pitemmälle, että pitäi-
sin kyllä hyvänä, että paitsi tietoa hallitus hakisi eduskunnasta tavalla tai toisella myös tuen
linjaukselleen, mitä tulee tämän avunantolausekkeen aktivoimiseen.

17.45 Jari Myllykoski vas: Arvoisa herra puhemies! Hiihdän nyt samaa latua kuin mitä
edustaja Skinnari otti esille, ja tavallaan kysymys tässä ulkoasiainvaliokunnan johtohah-
moille — niin kuin täällä tituleerattiin: olemmeko me Suomessa laskeneet välillisten vai-
kutusten arviota? Me helposti tässä kauppapolitiikassa katsomme sitä, mitä pakotteet ovat
tehneet, ja niin kuin edustaja Skinnari totesi, Valko-Venäjästä on tullut yksi suurimmista
maidontuottajista, ja varsinkin vienti Venäjälle imee.
10



Pöytäkirjan asiakohta PTK 2/2016 vp
Minä olen huolissani siitä, että meidän arjessa ei osata arvioida sitä, mitä se tarkoittaa
esimerkiksi Wärtsilälle tässä maassa, kun Koreassa tehdään alus. Mitkä ovat ne Yhdysval-
tain sanktiot pankkisektorille, jotka vaikuttavat Eurooppaan ja vaikuttavat erittäin keskei-
sesti suomalaiseen telakkateollisuuteen, kun se korealainen laiva on kuitenkin 40 prosent-
tia made in Finland? Mitä ne pankkien ja rahoituksen osalta olevat vaikutukset Suomelle ja
Suomen kansantaloudelle ja meidän teollisuudelle merkitsevät? Pitäisi tavallaan kysyä sitä
ja tuoda tähän keskusteluun, laajentaa tätä katsantokantaa niin, että onko Etyjillä esimer-
kiksi mahdollisuus avata tätä keskustelua, mitkä ovat ne välilliset vaikutukset eri maittain,
mitä se tarkoittaa Suomelle. Me olemme kuitenkin se arktisen osaamisen keskittymä, joka
vie moottoreita myös niihin korealaisiin aluksiin, joita tarvitaan. Monet projektit ovat tällä
hetkellä niin sanotusti jäissä Venäjän puolella, kun pankit eivät siellä saa rahoitusta eikä
ole mahdollisuutta toteuttaa näitä hankkeita.

17.47 Ilkka Kanerva kok: Herra puhemies! Talouspakotteita on käytetty tietysti läpi his-
torian toistuvasti. Euroopan lähihistoriassa, muistamme, niitä on käytetty, Lähi-idässä nii-
tä on käytetty, Balkanilla, nyt Ukrainassa, missä milloinkin. Nyt kun EU on asettanut pa-
kotteet, on luonnollisesti selvää, että niitten pakotteitten filosofiasta pidetään kiinni, mutta
samalla kun EU myöskin miettii omaa ulkopoliittista strategiaansa, globaalistrategiaansa,
kyllä kannattaa miettiä, että käydään läpi — ei tähän Ukrainan tilanteeseen liittyen vaan
yleisesti — se, mitkä ovat tällaisten pakotteitten myönteiset ja kielteiset vaikutukset, mitkä
vaikutukset niillä on taloudessa ja mitkä vaikutukset niillä on turvallisuudessa ja ulkopoli-
tiikassa. Sen vuoksi tänään viimeksi on keskusteltu siitä, onko Suomen viisasta — niin
kuin on — ottaa tämä kysymys käsiteltäväksi Euroopan unionin puitteissa, kun nyt käy-
dään EU:n sisällä ulkopolitiikan strategian uudistamista tarkoittavaa keskustelua. Tässä
suhteessa Ukrainasta juontuvat talouspakotteet ja EU:n strategian uudistaminen ovat hy-
vin kaukaista sukua toisilleen. Ainoa tapa Suomelle toimia ja ainoa tapa EU:lle toimia on
luonnollisesti mennä pakotteiden kanssa eteenpäin ja sitä myöten niitä purkaen, kun Mins-
kin sopimusta toteutetaan.

17.49 Antti Kaikkonen kesk: Arvoisa puhemies! Kauppapolitiikka on toki ollut valio-
kunnan asialistalla, mutta otetaan vielä vastaan evästykset, mitä tuli edustaja Skinnarin ja
edustaja Myllykosken puheissa, että tämmöistä perusteellisempaa ja yksityiskohtaista ar-
viota näistä ei sinänsä ole ollut, elikkä varmasti tätä on syytä työstää siitäkin vinkkelistä —
taitaa kyllä kuulua vähän muittenkin valiokuntien toimialaan tämmöinen arvio.

Vielä mitä tulee tähän Ranskan pyyntöön, niin ulkoasiainvaliokunta on siihen sen ver-
ran reagoinut, että kun silloin syksyllä tämä avunpyyntö tuli ja hallitus toi siitä ripeästi tie-
don valiokuntaan, että tämmöinen on tullut, ja hallitus kertoi aikovansa suhtautua tähän
myönteisesti ja kertovansa näistä tarkemmista toimenpiteistä myöhemmin, niin valiokun-
nalla ei ollut huomauttamista tähän toimintalinjaan, ja tämä oli sinänsä valiokunnan yksi-
tuumainen kanta, että luvattiin talkoissa mukana olla. Mutta sen jälkeenhän tämä asia on
vielä elänyt. Mutta kuten sanoin, tähän voidaan kyllä palata.

Tähän tematiikkaan liittyy vielä tämä kysymys sotilaallisen avun antamisen mahdollis-
tamisesta, varmastikin joillakin aika tiukoilla kriteereillä ja harkinnalla. Sellaisen tiedon
olen hallituksen suunnasta saanut, että tuo lakiesitys voisi tulla eduskunnan käsittelyyn
huhtikuussa näillä näkymin.
11



Pöytäkirjan asiakohta PTK 2/2016 vp
17.51 Riitta Myller sd (vastauspuheenvuoro): Arvoisa puhemies! Täällä ulkoasiainvalio-
kunnan puheenjohtaja Kaikkonen kertoi, että tämä pakotepolitiikka kuuluu monen valio-
kunnan työn piiriin. On sovittu aikanaan ulkoasiainvaliokunnan ja suuren valiokunnan kes-
ken, että pakotepolitiikka sinänsä kuuluu ulkoasiainvaliokunnan toimialaan. Esimerkiksi
vuosi sitten kesällä järjestettiin suuren valiokunnan, ulkoasiainvaliokunnan ja talousvalio-
kunnan kanssa yhteinen kuulemistilaisuus, jossa hyvin seikkaperäisesti silloisen tilanteen
tuomana keskusteltiin tämän pakotepolitiikan vaikutuksista ja toimintamahdollisuuksista,
ja varmaan tämäntyyppinen keskustelu olisi nytkin paikallaan.

17.51 Eero Heinäluoma sd: Arvoisa puhemies! Tämä on ollut erinomaisen hyvä ja hyö-
dyllinen keskustelu alkaen täältä Ukrainan tilanteesta, Etyjin roolista ja myös Minskin so-
pimuksen noudattamisen tärkeydestä. Suomellahan on, voi sanoa, vuosisatainen aika lega-
listinen perinne asioiden hoitamisessa. Me olemme tunnettuja maailmalla siitä, että kun me
sitoudumme johonkin sopimukseen, me noudatamme sitä ja edellytämme myös muilta,
että sitä noudatetaan. Se on osa meidän identiteettiämme, ja jokainen ulkomaanpäättäjä ja
meidän kanssamme asioiva tietää sen olevan Suomen politiikan tärkeä osa. Minskin sopi-
mus on tästä hyvä esimerkki, että kun johonkin on sitouduttu, niin on lupa kaikilta odottaa,
että he toimivat sen mukaisesti. Se on valtioiden välisten keskinäissuhteiden perusta: jos ri-
kotaan, jätetään toteuttamatta, niin muilla on oikeus puuttua siihen. Ja sehän on oikeastaan
myös Etyjin keskeinen filosofia.

Palaan vielä tähän Ranskan-kysymykseen, joka viime joulukuun jälkeen on herättänyt
oikeastaan hämmästyttävän vähän keskustelua. Mutta kun katsoo, mihin Ranska vetoaa
EU:n perussopimuksessa, niin kyllä tämä on, arvoisat kollegat, todella järeätä tekstiä, tämä
keskinäisen avunannon lausekkeeksi sanottu artikla: "Jos jäsenvaltio joutuu alueeseensa
kohdistuvan aseellisen hyökkäyksen kohteeksi, muilla jäsenvaltioilla on velvollisuus an-
taa sille apua kaikin käytettävissään olevin keinoin YK:n peruskirjan 51 artiklan mukaises-
ti." Se on todella järeä kannanotto, jolla on erittäin suuri vaikutus myös Suomeen ja myös
meidän etuihimme, siihen mitä itse voimme odottaa, jos vastaavanlainen tilanne tulisi. Sik-
sikin se, että tämä käsitellään asianmukaisesti, oikealla tavalla, ja että koko eduskunta on
mukana, kun tämäntyyppisen artiklan mukaisesta toiminnasta päätetään, on aivan välttä-
mätöntä, ja minusta on tärkeää, että eduskunta itse pitää huolta omasta asemastaan valtio-
säännössä ja ulkopolitiikan ja turvallisuuspolitiikan hoitamisessa.

17.54 Antti Kaikkonen kesk: Arvoisa puhemies! Tämä edustaja Heinäluoman viimei-
nenkin peruste oli tärkeä. Tähän liittyy aika paljon pohdittavia asioita, koska tätä lauseket-
ta todella käytetään ja testataan nyt ensimmäistä kertaa, ja nyt voi syntyä tiettyjä menette-
lytapoja sitten kenties pidemmällekin tulevaisuuteen. Toivottavasti tietysti tämmöisiin lau-
sekkeisiin ei kovin usein tarvitse palata tai puuttua, mutta eipä sitä voi tässä maailmassa
poiskaan tietenkään valitettavasti sulkea.

Esimerkiksi se on keskustelun arvoinen asia, millä mekaniikalla siitä avunannosta sitten
sovitaan. Nythän Ranska on aika pitkälle itse koordinoinut kahdenvälisin keskusteluin eri
EU-maitten kanssa, mitä se minkäkin maan apu on, ja tämä apu sitten näyttää muotoutu-
van aika erilaiseksi eri maitten kohdalla. Ja EU:n koordinaatio on tässä itse asiassa vähäi-
sempää, Ranskan rooli on tässä kyseenä olevassa tapauksessa aika suuri.

Mutta, puheenjohtaja, minä haistan, että keskustelu alkaa olla ehtoopuolella tältä osin, ja
minä haluan vielä tuoda esiin henkilökohtaisen ilahtuneisuuteni siitä, että nämä kertomuk-
12



Pöytäkirjan asiakohta PTK 2/2016 vp
set virittävät hyvän ulkopoliittisen keskustelun tässä salissa. Useanakin vuonna olen ollut
näissä kertomuskeskusteluissa mukana, ja tämä tämän päivän keskustelu sekä määrän että
laadun suhteen nousi kyllä muutaman vuoden kärkipäähän.

17.55 Ilkka Kanerva kok: Puheenjohtaja! Silläkin riskillä, että yleisarvosana laskee,
nousen ylös puhuakseni, samasta asiasta kylläkin, ja todetakseni, että itse asiassa Euroo-
pan unionilla ei ole toimivaltuutta tässä kysymyksessä. Paragrafi 42.7 Lissabonin sopi-
muksessa edellyttää nimenomaan kahden maan keskinäisellä neuvottelutiellä tulevaa vai-
kutusta. Mihin siinä neuvottelussa päädytään, se on se, jota siinä tullaan soveltamaan.
Bryssel ei ole tässä se taho, joka näitä neuvotteluja vetää tai edes koordinoi tai omaa pää-
tösvaltaa tässä asiassa.

Minä yhdyn edustaja Kaikkosen näkemykseen myös siinä, että on Suomen edun mu-
kaista katsoa hyvin huolellisesti, hyvin perusteellisesti ja ajan kanssa se, mitkä tulevat ole-
maan ne raamit, joissa Suomi tähän tulee ottamaan nyt osaa. Se on iso poliittinen kysymys
ilman muuta — ja ei saa yhden tapauksen perusteella tehdä lopullista ratkaisua tässä asias-
sa, sillä tämä soveltaa käytännössä sitä, että Suomella on mahdollisuus ottaa apua vastaan
ja antaa sitä apua tasapainossa muiden Euroopan jäsenmaiden kanssa — otetaanko kapea
tulkinta vai lavea malli. Itse ottaisin lukuun tämän meidän saamamme avun huomioon ot-
taen, että meidän intressimme ei ole kulkea kovin kapealla pohjalla. 

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 16/2015 vp
johdosta. Asian käsittely päättyi.
13


