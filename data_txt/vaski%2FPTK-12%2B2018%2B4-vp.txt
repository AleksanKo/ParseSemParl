















































DEM7B3D.tmp.xml


Pöytäkirjan asiakohta PTK 12/2018 vp
Pöytäkirjan asiakohta 

PTK 12/2018 vp

Täysistunto

Perjantai 23.2.2018 klo 12.59—13.29

4. Hallituksen esitys eduskunnalle laiksi kirkkolain 6 luvun muuttamisesta
Hallituksen esitys HE 174/2017 vp
Valiokunnan mietintö HaVM 1/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 4. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

13.00 Päivi Räsänen kd: Arvoisa rouva puhemies! Tämä lakiesitys koskee siis kirkko-
lain muutosta, joka on luonnollisesti yksimielinen, kuten kirkkolakien lainmuutosten koh-
dalla on sääntönä. Sen tavoitteena on se, että kirkkolaki seuraisi muun virkalainsäädännön
ja työlainsäädännön periaatteita, ja se koskee muun muassa pitkäaikaistyöttömän ottamis-
ta määräaikaiseen virkasuhteeseen, mahdollisuutta pidentää koeaikaa ja irtisanotun viran-
haltijan takaisin ottamista. Tässähän periaatteena on se, että kirkkolaki seuraisi todellakin
virkalainsäädännön ja työlainsäädännön periaatteita.

Työllistämisen helpottaminen ja uudelleen työllistämisen edistäminen vastaavat myös
kirkon tarpeita, ja on tärkeää, että eri palvelussuhteissa olevat henkilöt ovat yhdenvertai-
sessa asemassa myös kirkossa. Tämä asia koskettaa aika suurta joukkoa kansalaisia, eli kir-
kon koko henkilöstön lukumäärä on lähes 20 000, ja noin puolet heistä on työsopimussuh-
teisia ja viranhaltijoiden osuus on 47 prosenttia.

Kiinnitän nyt huomiota siihen, että asiantuntijakuulemisessa, kuten tästä mietinnöstä
käy ilmi, kirkon henkilöstöä edustavat järjestöt ovat kuitenkin tuoneet huolensa esiin, että
nämä ehdotetut muutokset heikentävät kirkon viranhaltijoiden asemaa, vaikka tietenkin ta-
voite ja lähtökohta tässä on hyvä eli helpottaa nimenomaan pitkäaikaistyöttömien asemaa
ja myös työllistämisen mahdollisuuksia.

13.03 Eero Heinäluoma sd: Arvoisa puhemies! Yhdyn tähän edustaja Räsäsen huoleen.
Kirkon palveluksessa on tosi paljon pienipalkkaisia työntekijöitä, jotka tekevät vakaumuk-
sestaan äärimmäisen tärkeää työtä, ja soisi, että heidän työehdoistaan pidettäisiin asialli-
sesti huolta. Kun edustaja Räsänen nosti tämän perustellun huolen esille, niin haluaisin ky-
syä hallintovaliokunnan jäseniltä, miten tämä asia valiokuntatyössä huomioitiin. Lisäksi
peräänkuulutan sitä, että olisi hyvä, että mietinnöt esiteltäisiin valiokunnan toimesta, kun
ne tulevat tänne suuren salin käsittelyyn.

Keskustelu päättyi.
 Tarkistettu
4.0



Pöytäkirjan asiakohta PTK 12/2018 vp
Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 174/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


