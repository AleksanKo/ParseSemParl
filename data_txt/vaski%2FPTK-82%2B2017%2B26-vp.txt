















































DEM4125.tmp.xml


Pöytäkirjan asiakohta PTK 82/2017 vp
Pöytäkirjan asiakohta 

PTK 82/2017 vp

Täysistunto

Keskiviikko 6.9.2017 klo 14.03—16.53

26. Hallituksen esitys eduskunnalle laiksi vahvasta sähköisestä tunnistamisesta ja sähköi-
sistä luottamuspalveluista annetun lain muuttamisesta ja väliaikaisesta muuttamisesta

Hallituksen esitys HE 83/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 26. asia. Puhemiesneuvosto ehdottaa, että asia lähetetään liikenne- ja
viestintävaliokuntaan.

Keskustelu

15.40 Liikenne- ja viestintäministeri Anne Berner (esittelypuheenvuoro): Arvoisa her-
ra puhemies! Käsiteltävänä on hallituksen esitys eduskunnalle laiksi vahvasta sähköisestä
tunnistamisesta ja sähköisistä luottamuspalveluista annetun lain muuttamisesta ja väliai-
kaisesta muuttamisesta. Esityksessä ehdotetaan, että niin sanotun ensitunnistamistiedon
ketjuttamiselle asetetaan enimmäishinta viiden vuoden määräajaksi. Ensitunnistamisella
tarkoitetaan henkilöllisyyden luotettavaa tunnistusta silloin kun uudelle asiakkaalle myön-
netään ensimmäistä kertaa vahva sähköinen tunnistamisväline, kuten verkkopankkitun-
nukset tai mobiilivarmenne. Ensitunnistamistietojen välittämistä eli ketjuttamista tarvi-
taan silloin kun olemassa olevan vahvan sähköisen tunnistusvälineen avulla haetaan säh-
köisesti uutta vahvaa tunnistusvälinettä.

Viime vuonna tunnistuslain edellisen muutoksen yhteydessä eduskunta hyväksyi lausu-
man, jonka mukaan se edellytti, että valtioneuvosto seuraa sähköisen ensitunnistamisen
toimivuutta ja kohtuuhintaisuutta erityisesti tunnistuspalveluiden markkinoiden liikkeel-
lelähdön varmistamiseksi. Lausumassa edellytettiin myös, että valtioneuvosto ryhtyy tar-
vittaessa tunnistuspalveluiden markkinoiden liikkeellelähdön edellyttämiin toimenpitei-
siin ennen tunnistuslain mukaisen luottamusverkon käyttöönottoa.

Liikenne- ja viestintäministeriö on seurannut sähköisen ensitunnistamisen markkinoi-
den kehitystä ja todennut, että tällä hetkellä uusien vahvojen sähköisten tunnistusvälinei-
den tarjonnan laajenemista hidastavat korkeat hinnat, joita peritään ensitunnistamistieto-
jen välittämisestä. Hinnat ovat olleet jopa kymmeniä euroja tunnistustapahtumaa kohden.
Saamiemme tietojen mukaan uusia tunnistusvälineitä ei tarjota ja markkinoida käyttäjille
laajasti korkeiden hintojen vuoksi. 

Nyt käsillä olevassa esityksessä ensitunnistamistietojen välittämiselle ehdotetaan vii-
den vuoden ajaksi enimmäishintaa, joka olisi vähintään 0,35 euroa ja enintään 5 euroa.
Tämä on kohtuulliseksi katsottu enimmäistason vaihteluväli, joka perustuu Suomessa toi-
mivilta tunnistusvälineen tarjoajilta esityksen valmistelun aikana saatuihin tietoihin toteu-
tuneista ensitunnistustietojen välittämisen hinnoista. Lisäksi korvauksen enimmäistason
 Tarkistettu
4.1



Pöytäkirjan asiakohta PTK 82/2017 vp
tulisi laskea vuosittain 25 prosenttia. Näissä rajoissa Viestintävirasto määrittelisi enim-
mäishinnan toteutuneiden markkinahintojen perusteella. Tunnistusvälineiden tarjoajien
kannalta esitetty malli toisi sääntelyyn ennakoitavuutta ja varmistaisi samalla hintojen
kohtuullisuuden suhteessa markkinahintoihin sekä sen, että hinnoittelu kehittyisi maltilli-
sesti kohti tehokasta hintatasoa. 

Esityksen tavoitteena on ennen kaikkea edistää digitaalisen liiketoiminnan kasvuympä-
ristön luomista ja sähköisen tunnistamisen markkinoiden kehittymistä. Digitaalisten palve-
luiden laaja-alainen käyttöönotto ja uusien liiketoimintamallien kehittyminen edellyttävät,
että sähköisten palveluiden käyttäjät ja tarjoajat voivat luottaa toisiinsa sekä varmistua
toistensa identiteetistä. Tunnistamismarkkinoiden nykyistä nopeampi kehittyminen on
välttämätöntä digitaalisten palveluiden ja liiketoiminnan edistämiseksi.

Lopuksi tuon esiin, että toisena asiana tässä samassa esityksessä ehdotetaan, että tunnis-
tuslain mukaisia ilmoitusvelvoitteita ja viranomaismaksuja selvennetään toimijoiden yh-
teenliittymien osalta. Kyseessä on selkeyttävä muutos, jolla estetään tahattomat moninker-
taiset valvontamaksuvelvoitteet. — Kiitos. 

15.43 Timo Heinonen kok: Arvoisa puhemies! Sähköinen tunnistaminen on tärkeää, ja
on valitettavaa, että me olemme tässä asiassa kyllä jääneet pahasti jälkeen monista muista
maista. Olen joskus aiemmin itse kannattanut sähköistä äänestämistäkin, mutta en enää
tänä päivänä sitä kannata — en mene niihin yksityiskohtiin. Mutta nyt haluan antaa minis-
teri Bernerille ja hallitukselle kiitosta siitä, että tässä sähköisen tunnistamisen asiassa ote-
taan nyt askelia eteenpäin niin, että me saisimme tätä entistä paremmin toimimaan.

Eduskunnassa esimerkiksi lopulta voidaan nyt allekirjoittaa erilaisia asiakirjoja, vaikka-
pa aloitteita, sähköisesti. Se on yksi askel. Ja jos tämä talo siihen pystyy nyt vasta, niin as-
keleita on vielä runsaasti lisääkin otettava.

Pidän myönteisenä myös sitä, että tämän hallituksen aikana on saatu maksuhäiriöisille
oikeus verkkopankkitunnuksiin. Siinä oli iso epäkohta, jota aiemmin ei ollut korjattu, mut-
ta tämä nykyinen hallitus sen korjasi. Talousvaliokunnasta edustaja Turusen johdolla asia
saatiin hetki sitten päätökseen, ja näin myös maksuhäiriöisille on saatu oikeus verkkopank-
kitunnuksiin, ja se on yksi osa tässä tunnistautumisessa. Se on maksutilidirektiivin toteut-
tamista, ja hyvä, että se on lopulta toimeenpantu.

15.45 Maria Tolppanen sd (vastauspuheenvuoro): Arvoisa puhemies! Hyvä, että tässä
tuli nämä maksuhäiriöiset esille. Vaikka nyt on mahdollista, että he saavat kortin, niin nyt
on niin, että pankeilla ei ole velvollisuutta antaa tätä korttia, että voi tunnistautua, ja se on
edelleenkin ongelma. Me annoimme luvan, mutta me emme voi velvoittaa kaikkia pank-
keja antamaan näitä tunnuksia — tämä on valitettavasti tänä päivänä tosiasia. Tämä on se
asia, mihin pitäisi puuttua.

Tuossa laskin äskettäin, että jos se vitosen maksaa, niin se on noin 2 miljoonaa yhteensä
— meillä on liki 400 000 maksuhäiriöistä ihmistä — niin että jotakin pitäisi tehdä, jotta
voisimme taata sitten näille maksuhäiriöisille, kun kerta lupa nytten on antaa verkkotun-
nukset, se että he myöskin saisivat ne. Ja siihen tarvittaisiin ehkä valtion apua.

Ensimmäinen varapuhemies Mauri Pekkarinen: Puhujalistaan. Edustaja Wallinheimo
— edustaja Wallinheimo on poissa. Edustaja Päivi Räsänen — on poissa. Edustaja Tolp-
panen, teillä puheenvuoro.
2



Pöytäkirjan asiakohta PTK 82/2017 vp
15.46 Maria Tolppanen sd: Arvoisa puhemies! Jatkan samasta aiheesta. Eli tämän vuo-
den alkupuoliskolla, tammi—kesäkuussa, näitä maksuhäiriöisiä ihmisiä oli Suomessa
100 000 enemmän kuin viime vuonna, 12 prosenttia enemmän kuin aikaisemmin — näin
on laskettu. Sähköinen tunnistautuminen on ehdottomasti hyvä asia, ja se on varma asia,
mutta huoli on vain siitä, voivatko kaikki kansalaiset käyttää sitä. Ministerin äskeisestä pu-
heesta kävi selvästi selville se, minkä takia luottolaitokset eivät halua antaa näitä tunnis-
tautumiskeinoja: se maksaa, se on heille kallista. Tämä on varmasti erittäin hyvä asia, että
nytten tulee jonkinnäköinen katto siihen. Toivottavasti sitä 5:tä euroa nyt ei mene, koska se
on se 2 miljoonaa kuitenkin, ja sitten kun me pelaamme rahamarkkinoilla, niin 2 miljoonaa
on iso raha, ja onhan se kyllä aina iso raha.

Mutta mikä olisi keino siihen, että jokainen kansalainen saisi sähköisen mahdollisuuden
tunnistautua? Siihen täytyisi löytää joku keino. Itse en keksi sitä ykskaks, koska eduskun-
nalla ei liene valtaa kaupallisiin laitoksiin määrätä, mitä heidän on tehtävä, mitä heidän on
ostettava tai annettava. Meidän täytyy saada se julkinen debatti asiasta niin vahvaksi, että
on pakko tavallaan myöntää nämä tunnukset ihmisille.

15.48 Timo Heinonen kok (vastauspuheenvuoro): Arvoisa puhemies! Tuossa kiitin edus-
taja Turusta ja talousvaliokuntaa hetki sitten siitä, että nämä verkkopankkitunnukset on nyt
tehty jokaisen oikeudeksi. Kun salin vasemmalta laidalta nyt väitetään, että ne eivät ole jo-
kaisen oikeus, niin voisitteko te, talousvaliokunnan puheenjohtaja, edustaja Turunen, nyt
vahvistaa ja korjata sen väärän tiedon eli eikö näin ole, että peruspankkipalveluihin on nyt
pankki velvoitettu antamaan myös verkkopankkitunnukset? Jos pankki näin ei toimi vaan
niin kuin edustaja Tolppanen väittää, niin silloin ymmärtääkseni tämä pankki rikkoo lakia.
Ja valiokunnan puheenjohtaja Turunen voi kertoa varmaan myös sen, mitä silloin voidaan
tehdä, jos pankki ei tätä lakia noudata.

15.49 Kaj Turunen si (vastauspuheenvuoro): Arvoisa puhemies! Edustaja Heinonen on
aivan oikeassa siinä. Tämä ei ole ihan kansallistakaan juttua, vaan kyllä tämä tulee EU:sta
direktiivin kautta siitä, että peruspankkipalvelut ovat kaikille kansalaisille. Kyllä talousva-
liokunnassa tämä homma hoidettiin sitten kansalliseen lainsäädäntöön, ja nämä peruspank-
kipalvelut ja pankkitunnukset ovat kaikille kansalaisille saatavilla — tai pitäisi olla. [Ma-
ria Tolppasen välihuuto]

Mutta tähän Heinosen toiseen puoleen sitten, jos näin ei ole, minulla ei riitä kapasiteetti,
kertomaan sitä nyt tässä yhteydessä. Voin selvittää sen kyllä ja vastata sitten tarkemmin,
miten — en muista sitä ulkoa — sitä oli sanktioitu, jos ei näin ole. Mutta peruspankkipal-
velut ovat kaikkien kansalaisten käytettävissä. Näin pitäisi olla. [Timo Heinonen: Kyllä!]

15.50 Mikko Alatalo kesk: Arvoisa puhemies! Terveiset Edinburghista! Siellä pubissa
täytyy maksaa käteisellä. He eivät ota mielellään kortilla, koska se hidastaa palvelua siellä,
niin että kyllä minä väittäisin, että me Suomessa olemme aika pitkällä tässä digitalisaatios-
sa — emme välttämättä ehkä niin pitkällä kuin mitä Björn Ulvaeus Tukholmassa esittää,
että kokonaan luovutaan normaalirahasta.

Mutta mitä tulee tähän itse lainmuutokseen, niin nämä ensitunnistustietojen välittämi-
sestä perittävät korkeat hinnat ovat vaikeuttaneet olemassa olevien tunnistusvälineiden
hyödyntämistä ja uusien hankkimista ja korkeat hinnat vaikeuttavat kilpailun toimivuutta
ja jatkossa myös toimijoiden välisen luottamusverkon kehittymistä. Tämä laki on hyvin ai-
3



Pöytäkirjan asiakohta PTK 82/2017 vp
heellinen, ja siinä mielessä ollaan oikeilla jäljillä, ja hallitus on tässä tehnyt ihan hyvää työ-
tä.

Mitä tulee tuohon maksuhäiriöisten asiaan, niin se on tosiaan ihan aiheellista, että tämä
kysymys tuotiin täällä esille. Tiedän monia yrittäjiä, itsekin olen yrittänyt, joskus on ollut
verorästejä ja näin, ja jos näin kävisi, että ei enää saisi tosiaan pankkitunnuksia, niin sehän
olisi loppu koko yritystoiminnalle. Elikkä tässä mielessä talousvaliokunta on tehnyt hyvää
työtä. Jos näin on, niin kuin edustaja Tolppanen sanoi, että kaikki pankit eivät tätä noudata,
niin silloinhan meidän täytyy pystyä sanktioimaan sitten pankkeja. Se on kansalaisoikeus,
että voit tosiaan myös toimia näissä pankeissa, vaikka jotkut pankit väittävät, että me ta-
valliset asiakkaat tuomme vain hiekkaa sinne lattioille. Mutta joka tapauksessa jotakin täy-
tyy tälle sitten tehdä, tätä täytyy seurata. Se ei ole välttämättä itsestäänselvä asia. Mutta
joka tapauksessa sanoisin, että monet hyvin kunniallisetkin yrittäjät saattavat jossain vai-
heessa olla semmoisessa tilanteessa, että on esimerkiksi maksuvaikeuksia ja rahavaikeuk-
sia, likviditeettiongelmaa. Kun asiakkaiden kierto, rahan kierto hidastuu, niin silloin täy-
tyy kuitenkin tämän pankkitoiminnan toimia. 

Kaiken kaikkiaan tämä sähköisen tunnistamisen lakimuutos on tärkeä asia.

15.52 Matti Torvinen si: Arvoisa puhemies! Tuo sähköinen tunnistaminen todellakin nä-
kemykseni mukaan on Suomessa aika etunenässä Euroopassa. Tuohon ottaisin Alatalolta
kopin ja toteaisin, että kun tuolla Itävallassa paljon käyn alppiurheiluporukoiden mukana,
niin siellä pankkikortti ei ole ollenkaan tätä päivää, siellä saa jopa käteismaksuista alen-
nuksen.

Mutta todellakin meillä Suomessa on hyvä, että eduskunta nyt vihdoinkin lähtee edel-
leenkehittämään tätä sähköistä tunnistamista, kun tuo pankkikorttioikeuskin tuli tässä sel-
västi epäselväksi nyt sitten, että onko sitä sanktiota vai ei. Itse olen liike-elämän edustajana
sitä mieltä, että markkinat sen myös tulevat tulevaisuudessa ratkaisemaan. Uskon näin, että
vapaa kilpailu senkin ratkaisee.

Itse olen tuolla tuomioistuinpuolella paljon työskennellyt ja teen niin sanotun kenttäju-
ristin työtä. Täytyy sanoa, että tuo sähköinen tunnistaminen on siellä tätä päivää, varsinkin
meillä asianajo- ja lakiasiaintoimistoissa se on jatkuvaa toimintaa. Mutta tietenkin on hy-
vä, että kansalaisten mahdollisuudet käyttää niitä omien pankkipalveluidensa kautta kehit-
tyvät.

Tietysti, jos ajatellaan, että tämä rekisteröintimaksu ja valvontamaksu tulevat käyttöön,
ne ovat hyvä tapa, ja ne tavallaan myöskin ohjaavat sitten, että nuo todelliset uudet toimijat
ovat tosissaan tulossa markkinoille. Tuommoinen hintakattojärjestelmä on hyvä järjestel-
mä, ja olen sitä mieltä, että se määräaikaisena on toimiva. Siinä määräajassa pystytään rat-
kaisemaan ja selvittämään sitten, onko se ollut kohtuullinen, ja markkinat sitten palvelun-
tarjoajien määrän myötä ryhtyvät asiaa viemään eteenpäin. Minun mielestäni tämä on hyvä
lakiesitys ja tällaisenaan erittäin kannatettava.

15.54 Kaj Turunen si: Arvoisa puhemies! Tässä on otettu esille nämä maksuhäiriöiset ja
heidän tilanteensa, ja minun mielestäni on aika tärkeä asia, että näin on tehty. Tässä viime
päivien uutisten mukaan Suomessa on noin 10 prosentilla kansalaisista maksuhäiriöitä.
Käytännössä se tarkoittaa puolta miljoonaa ihmistä, ja se on hyvin merkityksellistä.

Meillähän on ollut sellainen tilanne tosiaankin vähän aikaa sitten, niin kuin edustaja Ala-
talokin täällä mainitsi, että varsinkin yrittäjille se on ollut ongelma, jos on maksuhäiriömer-
4



Pöytäkirjan asiakohta PTK 82/2017 vp
kintöjä, ja ihan tavalliselle kansalaiselle se on käytännössä tarkoittanut sitä, ettei saa pank-
kitiliä auki. Sitten meillä on voimassa laki, että palkka pitää maksaa pankkitilille, että kä-
teisellä palkkaa ei saa maksaa. Nyt tämmöinen maksuhäiriöongelmainen ihminen on vai-
keassa tilanteessa, jos pankki ei suostu aukaisemaan pankkitiliä ja toisaalta on kuitenkin
onnistunut saamaan töitä ja palkanmaksajan pitäisi maksaa pankkiin tili. Tietenkin nämä
maksuhäiriömerkinnät — sen lisäksi, että ei ole saanut tiliäkään auki pankissa, puhumat-
takaan pankkikortista tai verkkopankkitunnuksista — kyllä silloin kaiken muun päälle
käytännössä tarkoittavat vielä sitä, että et saa puhelinliittymää, et vuokra-asuntoa, et mi-
tään.

Tietysti aika paljon näitä ongelmia on jäänyt vielä ja on edelleen voimassa, mutta pank-
kipalvelujen osalta kuitenkin nämä peruspankkipalvelut on nyt turvattu kaikille kansalai-
sille. Myös heille, jotka ovat maksuhäiriömerkinnän saaneet, nämä ovat käytettävissä.
Tämä ei ole kovin uusi laki, nyt en ihan tarkkaan muista, käsiteltiinkö tämä asia viime syk-
synä vai nyt tämän vuoden keväällä, mutta tämä on suhteellisen tuore laki.

Mitä tulee sitten siihen, noudattavatko pankit sitten tätä lainsäädäntöä tältä osin eli pe-
ruspankkitoimintojen osalta, niin kyllä ainakin minun näkemykseni mukaan pankit nou-
dattavat aika tarkasti lakia Suomenmaassa, niin että tuskinpa tämmöistä ongelmaa on, kos-
ka ei ainakaan minun korviini sellaista ole tullut.

Keskustelu päättyi.

Asia lähetettiin liikenne- ja viestintävaliokuntaan.
5


