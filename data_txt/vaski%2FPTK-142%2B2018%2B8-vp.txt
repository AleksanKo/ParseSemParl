















































DEMF47D.tmp.xml


Pöytäkirjan asiakohta PTK 142/2018 vp
Pöytäkirjan asiakohta 

PTK 142/2018 vp

Täysistunto

Keskiviikko 16.1.2019 klo 14.00—16.24

8. Lakialoite laiksi tuloverolain 116 c §:n muuttamisesta
Lakialoite LA 87/2018 vp Ville Skinnari sd ym.

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 8. asia. Puhemiesneuvosto ehdottaa, että asia lähetetään valtiovarainvaliokun-
taan. Aloitteen tekijälle ensimmäinen puheenvuoro. Edustaja Skinnari, olkaa hyvä.

Keskustelu

16.02 Ville Skinnari sd (esittelypuheenvuoro): Arvoisa puhemies! Suomalaisen urheili-
jan asema ei aina ole helppo, ja urheilijan urakin on usein hyvin lyhyt. Me helposti näem-
me televisiosta ja muualta mediasta, kun pelaajat ja ammattilaiset juhlivat kultamitaleita, ja
niitä on tietysti kiva saada ja niitä on kiva juhlia, mutta pitää muistaa, että kuitenkin se
huippu-urheilijan työikä on hyvin lyhyt ja perustuu fyysiseen kykyyn, mikä meillä kaikilla
kestää vain tietyn aikaa, eli ikä asettaa rajansa. Keskimääräisesti työura on reilusti alle
kymmenen vuotta, ja ammattilaissarjoissa se voi olla jopa alle kaksi vuotta. Näin ollen on
hienoa, että Suomessa on jo 90-luvulla, arvoisa puhemies, käynnistetty tällainen, voi sa-
noa, ihan ammattiyhdistystoimintaan kuuluva malli, eli on lähdetty suojaamaan sen ly-
hyen työuran jälkeistä elämää siten, että urheilijat ovat voineet rahastoida palkkatulojaan.

Ongelmaksi on kuitenkin muodostunut se, että muualla Euroopassa, erityisesti Ruotsis-
sa, rahastoinnin mahdollisuudet ovat olleet paljon paremmat, ja se aiheuttaa Ruotsille huo-
mattavan kilpailuedun tällä hetkellä. Me näemme sen esimerkiksi kotimaisessa jääkiekos-
sa siten, että meidän pelaajia lähtee Ruotsiin juuri liittyen tähän rahastoinnin mahdollisuu-
teen. Eli Ruotsissa vastaavasti voi rahastoida palkastaan niin paljon kuin haluaa ja nostaa
varoja milloin haluaa tai tarvitsee, sillä mitään käyttöpakkoa ei ole. Tämä puolestaan mah-
dollistaa urheilijalle itse hankitun vanhuuseläkkeen ilman yhteiskunnan panostusta. Rahas-
tosta nostetuista varoista maksetaan ansiotulojen mukaan verot silloin, kun varoja noste-
taan. Tämä Ruotsin kilpailuetu, kuten sanoin, on vaikuttanut monen pelaajan lähtemiseen
Suomesta sen sijaan, että he olisivat jääneet kotimaahan jatkamaan peliuraansa ja maksa-
maan veroja Suomeen.

Rahastointilakia muuttamalla, mitä tässä nyt esitän, joukkueiden ja myös yksilöurheili-
joiden tilanne paranee ja urheilemisesta tulee halutumpi ammatti, vaikkakin edelleen ris-
kialtis, mikä taas vaikuttaa taloudellisesti monella eri tavalla. Yleinen kiinnostus urheile-
miseen, kuten me täällä olemme puhuneet muun muassa liikuntapoliittisen selonteon osal-
ta, puolestaan on kansanterveydellisesti erittäin tärkeää. Urheilu ammattina antaa ja antaisi
mahdollisuuden hoitaa omaa taloudellista tilannetta aina vanhuuseläkkeelle asti, mikä oli-
si myös hyvä kilpailuetu kotimaisille sarjoille ja seuroille.
 Tarkistettu
4.0



Pöytäkirjan asiakohta PTK 142/2018 vp
Arvoisa puhemies! Nykylain mukaan, siis voimassaolevan lain mukaan, Suomessa ur-
heilija saa kalenterivuonna rahastoida urheilutulojaan korkeintaan 50 prosenttia bruttotu-
loista tai 100 000 euroa, kumpi onkaan niistä pienempi. Nämä rahastoidut varat on pakko
nostaa kymmenen vuoden sisällä uran lopettamisesta, ja varoista maksetaan tietenkin nos-
tojen yhteydessä normaali ansiotulovero. Eli tässä on se ero Ruotsiin, missä ei ole tällaisia
rajoja. Ja nyt se, mitä tässä esitämme muiden lakialoitteeni allekirjoittajien kanssa, on se,
että Suomi tulisi tässäkin, voisi sanoa, Ruotsin mallin mukaisesti kilpailukykyiseksi, ja me
emme kadottaisi sen takia näitä lahjakkuuksia nuorena, tai vähän vanhempanakaan, Ruot-
siin ja maksamaan veroja sinne.

Fiskaalinen vaikutus eli verotuksellinen vaikutus valtiolle tässä on hyvin pieni. Se voi
olla jopa päinvastoin, koska silloin kun nämä kaikki kerralla nostetaan jossain vaiheessa,
niin silloin tietysti se kumulatiivinen summa on iso, jolloin siitä maksetaan jopa maksimi-
vero, kun progressiosta puhutaan.

16.07 Eeva-Maria Maijala kesk: Arvoisa puhemies! Olen itse ollut nuorena aktiiviurhei-
lija, mutta kun minä perustin perheen ja aloin maatilan emännäksi, niin minun oli pakko
siinä tilanteessa luopua siitä urheilijaurastani. Sen jälkeen lehdestäkään ei voinut enää lu-
kea kavereitten menestyksistä, kun totesin, että minä olen valintani tehnyt ja tässä nyt sit-
ten ollaan. No, tässä nyt on näin käynyt, ei pahasti, mutta kuitenkin.

Tiedän siis, että nuoret urheilijat joutuvat tekemään elämässään kipeitä valintoja siitä,
kuinka paljon he voivat panostaa uraansa. Taloudelliset kysymykset ovat yksi tekijä tässä
urheilijoiden elämänvalintoja koskevassa pohdinnassa. Tietenkin yhä moni urheilija tekee
hyvän ja hyvätuloisenkin työuran aktiiviuransa jälkeen, vaikka urheilujärjestöjen palveluk-
sessa, valmentajana tai sitten jossakin ihan muussa ammatissa.

Aloitteen perustelut ovat silti painavia sen suhteen, että urheilijatulojen rahastointia kos-
kevaa sääntöä väljennettäisiin. Aloitteessa on ansiokkaasti verrattu tilannetta Ruotsin ur-
heilijoiden tilanteeseen ja heidän parempaan oikeuteensa urheilijatulon rahastoinnin suh-
teen. Haluammeko me antaa Ruotsille tämmöisen kilpailuedun? Tämä oli kyllä niin hyvä
veto verrata ruotsalaisiin tässä kilpailuasiassa, että heti nousi tämmöinen kilpailijan veri:
tuli mieleen, että eipä annettaisi tässäkään periksi.

Sillä, että ihmisillä on taloudelliset edellytykset uskaltautua täysipainoiselle urheilijanu-
ralle, on muuten merkitystä myös kansanterveydelle. Arvostetut ja menestyvät urheilijam-
me nimittäin toimivat motivaation lähteinä suomalaisten kuntoilulle ja urheilulle, etenkin
lapsille ja nuorille. Jo ennen sotia suomalaislapset juoksivat urheilukentillä ja kylänraiteil-
la Hannes Kolehmaisen ja Paavo Nurmen innoittamina. Ja onhan meillä nyttenkin kaikkia
uusia innoittajia, esimerkiksi nyt taas odotamme Vuoden urheilijan nimeämistä. Elikkä
kyllä me kilpailijaurheilijakansaa olemme, mutta meidän pitää huolehtia siitä, että meillä
myöskin tulevaisuudessa on niitä, joita meidän lapsemme pääsevät seuraamaan ja pitä-
mään esimerkkeinä.

16.09 Hannu Hoskonen kesk: Arvoisa rouva puhemies! Edustaja Skinnarin lakialoite on
erittäin hyvä ja kannatettava.

Se on totta, että meillä Suomessa niin kuin tietysti kaikkialla muuallakin urheilijoiden
tulonmuodostus on sellainen, että nuorena kun ura on parhaimmillaan, tulojahan voi tulla
vaikka kuinka paljon, jos oikein hyvin menestyy urheilussa, ja sitten taas, kun saisi ne ra-
hastoitua järkevästi, silloin voisi myöhemmällä iällä hyödyntää sitä kertynyttä saldoa. Ja
2



Pöytäkirjan asiakohta PTK 142/2018 vp
jos tämä edustaja Skinnarin tekemä erinomainen aloite menestyisi ja tulisi laiksi voimaan
jonain päivänä tässä maassa, sehän tarkoittaisi tietenkin sitä, että tämä ihminenhän par-
haimmillaan hankkisi tällä keinoin itselleen kattavan eläketurvan ja jäisi todennäköisesti
tähän maahan. Pahimmillaanhan näissä yleensä käy sillä keinoin, että huippuammattiur-
heilija lähtee jonnekin matalan verotuksen maahan asumaan ja vie rahat mukanaan tieten-
kin ja sitten paljon sitä kokemusta ja osaamista, mitä hänellä on uran aikana kertynyt. 

Toivoisin, että tämä asia nyt tässä talossa harkittaisiin ihan perusteellisesti. Tällä vaali-
kaudella tuskin siihen keretään, mutta tämä on erinomainen aloite. Kun veikkaan, että
edustaja Skinnarin poliittinen ura on hyvässä alussa mutta ei missään nimessä päättymäs-
sä, näin ollen hänellä on uskoakseni aikaa vielä tätä hyvää asiaa viedä eteenpäin.

Sitten se yksi asia, mikä on mielestäni uskallettava mainita tässä yhteydessä, on se, että
suomalainen kateus saisi olla hieman hillitympää, että jos joku nyt sattuu vaikka urheilussa
menestymään ja saamaan vähän parempaa tuloa, niin ei sitä kyllä verotuksella kannata
Suomesta pois ajaa, koska se henkilö, kuka siinä onnistuukaan, varmaan toimisi sitten in-
noittajana nuoremmille, meidän lapsillemme, että he menisivät urheilun pariin. Se on sel-
vä asia, että hyvin vähästä määrästä ihmisiä tulee huippu-urheilijoita, mutta jos kaikki lap-
set saadaan liikkumaan — pelaamaan jääkiekkoa, jalkapalloa, pesäpalloa, juoksemaan,
yleisurheilemaan, uimaan tai mitä tahansa — niin se on heidän elämänsä kannalta ehdot-
tomasti paras ratkaisu. Tämä edustaja Skinnarin tekemä lakialoite on sen äsken mainitun
suuren urheilijaharrastajaryhmän huippua, pientä pientä osaa koskeva asia. Elikkä ei tässä
nyt olla tekemässä Suomen verotuksen kannalta mitään valtavaa porsaanreikää, päinvas-
toin mahdollistettaisiin niiden ihmisten jääminen Suomeen, niin että he olisivat sitten tääl-
lä meitä elähdyttämässä ja ennen kaikkea hyvänä esimerkkinä nuoremmille ihmisille. 

16.12 Eeva-Maria Maijala kesk: Arvoisa puhemies! Edustaja Hoskonen tässä vieressä-
ni otti hyvin esille sen, miten me saisimme ihmiset innostettua liikkumaan. Tällä vaalikau-
dellahan meillä ovat sote-asiat olleet hyvin paljon keskustelussa, mutta en millään malta
olla sanomatta tässä sitä asiaa, että kaikkein tärkeintähän on se, että me saamme kaikki liik-
kumaan, sillä ensimmäinen asia sote-menojen vähentämisessä on se, että jokainen pitää
huolta omasta kunnostansa. Elikkä osallistutaan Suomen suurimpiin säästötalkoisiin ja lii-
kutaan, ja joka ikisen aloitteen, mitä minä kuulen, että miten me saisimme suomalaisten lii-
kuntaa lisättyä, minä otan todella kiitollisena vastaan ja olen iloinen niistä, koska me olem-
me yhdessä vastuussa siitä, miten me täällä pääsemme sitten eteenpäin.

16.12 Ville Skinnari sd: Arvoisa puhemies! Kiitos kollegoille kannustuksesta.
Haluaisin vain todeta sen tosiasian, että vaikka tässä nyt puhuu entinen jääkiekkoilija —

ja sitten tietysti jääkiekko on usein se laji, mikä tähän aloitteeseenikin rinnastetaan, ja to-
kihan se on totta, että 90-luvulla taisi olla Lipposen ykkönen, joka käynnisti tätä rahastoin-
titoimintaa — ja totta kai Suomessa SM-liigassa keskipalkat ovat eri luokkaa kuin joissain
muissa lajeissa, mutta minä haluaisin, arvoisat kollegat, teille todeta juuri sen, että kun pu-
hutaan vaikka maastohiihdosta, Pohjois-Karjalan alueelta tai sitten Lapinkin alueelta tule-
vista huippunimistä, niin tämä koskettaa kaikkia, yksilöurheilijoita ja joukkueurheilijoita,
aivan kaikkia. Kysymys ei todellakaan nyt ole vain muutamasta joukkuelajista, mitkä ovat
ehkä eniten julkisuudessa, vaan siitä, että ei myöskään niiden yksilölajien edustajien ura
ole pitkä ja että he voivat sitten rahastoida tulojaan ja sitä kautta suunnitella sitä aikaa ja
elämää sen huippu-urheilu-uransa jälkeen.
3



Pöytäkirjan asiakohta PTK 142/2018 vp
16.14 Hannu Hoskonen kesk: Arvoisa puhemies! Jäi vielä sanomatta: Tietäen, että edus-
taja Skinnarilla on vahva jääkiekkotausta, ymmärrän hänen näkökulmansa siihen, että ur-
heilijalla, joka harrastaa vaikka nyt jääkiekkoa, on valtava loukkaantumisriski. Jos käy
huono tuuri ja loukkaantuu pahasti, niin voi olla, että se urheilijan ura on yhdessä silmän-
räpäyksessä ohi. Tällaisissa tapauksissahan, joissa henkilö joutuu vamman takia lopetta-
maan urheilun, menee samalla ammatti ja tulokertymät ja kaikki. Elikkä silloin ollaan nol-
latilanteessa: ihminen on työtön ja vielä vammautunut, mikä ei välttämättä sitten auta siinä
uuden työn haussa.

Joka tapauksessa, jos tämä edustaja Skinnarin aloite, jota hän on erinomaisesti valmis-
tellut ja tehnyt, menestyisi, sehän tarkoittaisi myös sitä, että jos henkilö lähtee urheiluun
mukaan ja saa sieltä kerättyä pesämunaa elämänsä jäljellä olevaksi ajaksi, niin — tämä
Skinnarin aloitehan mahdollistaa sen — tämä toimisi ikään kuin eräänlaisena vakuutukse-
na tämän ihmisen jäljellä olevan elämän aikaiseksi turvaksi. En tiedä, miten nämä urheili-
jat vakuuttavat itsensä, onko heillä tapaturmavakuutusta tai jotain muuta vakuutusta —
varmaan sekin löytyy — mutta yleensä ne maksavat valtavan paljon. Mutta kuitenkin jos
tällainen menettely onnistuisi, niin sehän on kaikkein parasta eläketurvaa ja samalla myös
vakuutusturvaa tälle urheilijalle, koska esimerkiksi kymmenen vuoden jääkiekkouran ai-
kana, jos pärjäilee jotenkuten hyvin, hän voi kerätä mukavan, sievoisen summan, jolla sit-
ten myöhempänä aikana pärjäilee mukavasti. Sehän toimii samalla eräänlaisena eläkeva-
kuutuksena ja tapaturmavakuutuksena, mitä pidän erittäin hyvänä.

Toivon, että tämä aloite menestyy, ja toivon myös — veikkaisin, että edustaja Skinnarin
jääkiekkoura on huippuosaltaan jo ohi — hänelle jääkiekkoilijana ja ihmisenä parasta me-
nestystä jatkossa.

Keskustelu päättyi.

Asia lähetettiin valtiovarainvaliokuntaan.
4


