















































DEM6309.tmp.xml


Pöytäkirjan asiakohta PTK 17/2018 vp
Pöytäkirjan asiakohta 

PTK 17/2018 vp

Täysistunto

Tiistai 6.3.2018 klo 14.02—16.37

8. Hallituksen esitys eduskunnalle EU:n yleistä tietosuoja-asetusta täydentäväksi lainsää-
dännöksi

Hallituksen esitys HE 9/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään hallintovalio-
kuntaan, jolle perustuslakivaliokunnan ja lakivaliokunnan on annettava lausunto.

Keskustelu

14.06 Oikeusministeri Antti Häkkänen (esittelypuheenvuoro): Arvoisa puhemies, ära-
de talman! Eduskunta on nyt saanut käsiteltäväkseen EU:n yleistä tietosuojalainsäädäntöä
täydentävän esityksen. Unionin yleinen tietosuoja-asetus on jo voimassa, ja sen soveltami-
nen alkaa tämän vuoden toukokuussa 25. päivänä. Käsiteltävänä on nyt yleistä tietosuoja-
asetusta täydentävä ja täsmentävä esitys.

Henkilötietojen käyttöä koskevan sääntelyn rooli yhteiskunnassa on koko ajan kasvus-
sa. Tämä liittyy toisaalta henkilötiedon käsittelyyn viranomaistoiminnassa ja liiketoimin-
nassa. Viranomaisilla on eri rekistereissä yhä suurempia määriä tietoa, jonka käyttöä tulee
oikeusturvankin vuoksi säännellä yhä tarkemmin. Toisaalta digitalisaation täysimääräinen
hyödyntäminen lisää jatkuvasti uudenlaisia liiketoimintamahdollisuuksia, joihin on myös
suomalaisen yhteiskunnan syytä tarttua. Merkittävään määrään näitä palveluita liittyy ta-
valla tai toisella erilaisen datan, erityisesti henkilötietodatan, käyttö. Tietosuojalainsäädän-
nön tarkoituksena on määritellä näitä henkilötietojen käytön pelisääntöjä. Henkilötietojen
joustavan käytön ja jokaisen henkilötietojen suojan välillä tulee olla lainsäädännössä tasa-
paino. Meidän tulee pyrkiä luomaan mahdollisimman hyvä toimintaympäristö henkilötie-
tojen käytölle esimerkiksi liiketoiminnan ja tutkimuksen tekemisen kannalta.

Tietosuojauudistuksen yhtenä tavoitteena on korostaa yksilön omaa oikeutta päättää
omien henkilötietojensa käytöstä. Uudistuksen tarkoituksena on yhtenäistää henkilötieto-
jen käyttöä koskevaa sääntelyä unionin alueella. Nykyajan digitaalisessa yhteiskunnassa
on toisaalta tärkeätä, että viranomaistoiminnassa henkilötietojen sääntely EU-alueella on
yhtenäistä, toisaalta on myös tärkeää, että sisämarkkina-alueella tällaisen sektorin sääntely
on yhtenevää kaikissa jäsenmaissa.

Henkilötietojen käytön sääntely on merkittäviltä osin myös elinkeinoelämän toiminta-
mahdollisuuksien sääntelyä. Monien uudenlaisten palveluliikeideoiden keskiössä on hen-
kilötiedoiksi luokiteltavan tiedon käyttäminen uudenlaisella tavalla. Merkittävä osa digi-
taalisen ympäristön alustoille rakentuvasta liiketoiminnasta on tavalla tai toisella kytkök-
sissä henkilötietojen käyttämiseen ja hyödyntämiseen liiketoiminnassa. Esimerkiksi mo-
 Tarkistettu
4.1



Pöytäkirjan asiakohta PTK 17/2018 vp
net liikkumisen palvelut vaativat taustalleen henkilötietorekisterin asiakkaan tavoista käyt-
tää palveluja, ja sen päälle palvelu kokonaisuudessaan rakentuu. Lainsäädännöllä tulee
pyrkiä mahdollistamaan uudenlaisten palveluiden syntyä pitäen kuitenkin samanaikaisesti
tarkasti huolta perusoikeuksien turvaamisesta. Erityisesti tärkeätä on katsoa, miten rekis-
terinpitäjä saa käyttää kerättyä tietoa.

Arvoisa puhemies! Ehdotettu tietosuojalaki muodostaisi henkilötietojen suojaa koske-
van säätelykokonaisuuden yhdessä yleisen tietosuoja-asetuksen kanssa. Sääntelyn aineel-
linen sisältö tulee pääasiassa yleisestä tietosuoja-asetuksesta. Tietosuojalaissa puolestaan
säädettäisiin yhtäältä sellaisista asiakokonaisuuksista, joista asetus nimenomaisesti edel-
lyttää säädettävän kansallisesti, ja toisaalta eräistä asioista, joiden osalta asetus jättää har-
kintamarginaalia jäsenvaltioille.

Henkilötietojen käsittelyn perusperiaatteet pysyvät ennallaan. Yleisestä tietosuoja-ase-
tuksesta seuraa joitain muutoksia esimerkiksi rekisterinpitäjän velvollisuuksiin ja valvon-
taviranomaisen toimivaltuuksiin. Tietosuojalailla puolestaan pyritään nykytilan säilyttä-
miseen niissä tilanteissa, joissa se on tarkoituksenmukaista asetuksen salliman kansallisen
liikkumavaran puitteissa.

Tietosuojalailla säädettäisiin myös valvontaviranomaisesta. Tietosuojavaltuutettu toi-
misi asetuksessa tarkoitettuna valvontaviranomaisena. Tietosuojavaltuutetun toimistoon
perustettaisiin myös yksi tai useampi apulaisvaltuutetun virka. Tämä olisi tarpeellista kas-
vaneiden tehtävä- ja asiamäärien johdosta.

Tietosuojalautakunta lakkautettaisiin, sillä sen keskeinen tehtävä lupia myöntävänä vi-
ranomaisena ei ole enää yleisen tietosuoja-asetuksen soveltamisen alkaessa mahdollinen.
Tietosuojavaltuutetun toimistossa toimisi sen sijaan asiantuntijalautakunta, joka antaisi
lausuntoja tietosuojavaltuutetun pyynnöstä henkilötietojen suojaa koskevan lainsäädän-
nön soveltamiseen liittyvistä merkittävimmistä kysymyksistä. Valvontaviranomaisen toi-
mivaltuudet ja tehtävä tulevat pääosin suoraan tietosuoja-asetuksesta. Yleisestä tietosuoja-
asetuksesta seuraa muun muassa valvontaviranomaisen toimivalta määrätä hallinnollisia
seuraamusmaksuja asetuksen rikkomisesta. Liikkumavaraa asetus jättää sen osalta, voi-
daanko seuraamusmaksua määrätä viranomaisille ja julkishallinnon elimille. Tätä liikku-
mavaraa käytettäisiin, ja viranomaistoiminta rajattaisiin hallinnollisen seuraamusmaksun
ulkopuolelle. Tätä on pidetty tässä vaiheessa perusteltuna, sillä viranomaisten ja yksityi-
sen sektorin toiminnassa on eroja. Viranomaisia sitoo hallinnon lainmukaisuusvaatimus, ja
viranomaisen on noudatettava hallinnon yleislakeja. Hallinnollista seuraamusmaksua kos-
kevaa sääntelyratkaisua arvioidaan kuitenkin tarpeen mukaan uudelleen kertyneen seuran-
tatiedon valossa tulevina vuosina.

Arvoisa puhemies! Kansallista liikkumavaraa käytettäisiin lisäksi siten, että säilytettäi-
siin nykyisen kaltainen sääntely henkilötunnuksen käsittelyn osalta. Lisäksi kansallista
liikkumavaraa käytettäisiin siten, että tietoyhteiskunnan palvelujen tarjoaminen suoraan
lapselle edellyttäisi, että lapsi on vähintään 13-vuotias. Tätä nuoremmalla lapsella olisi ol-
tava vanhempien suostumus tai valtuutus esimerkiksi sosiaalisen median käyttämiseen.
Rekisterinpitäjän vastuulla olisi tarkistaa, että suostumus on olemassa.

Lisäksi tieteelliselle tutkimukselle, tilastoinnille ja henkilötietojen käsittelylle yleisen
edun mukaisessa arkistointitarkoituksessa on pyritty varmistamaan asianmukaiset toimin-
taedellytykset. Tietosuojalailla selkiytettäisiin oikeutta käsitellä henkilötietoja kyseisiin
tarkoituksiin, säädettäisiin nimenomaisesta käsittelyperusteesta ja mahdollisuudesta käsi-
tellä myös erityisiin henkilötietoryhmiin kuuluvia tietoja näihin tarkoituksiin. Lisäksi
2



Pöytäkirjan asiakohta PTK 17/2018 vp
eräistä rekisteröidyn oikeuksista voitaisiin tietosuojalain nojalla poiketa, jos poikkeami-
nen olisi tarpeellista tieteellisessä tutkimuksessa. Samanaikaisesti lakiehdotuksessa on py-
ritty huolehtimaan siitä, että rekisteröidyn oikeudet on tasapainoisesti ja asianmukaisesti
huomioitu. Sen vuoksi poikkeaminen olisi mahdollista ainoastaan niissä tilanteissa, joissa
se on tarpeellista, ja kun rekisterinpitäjä toteuttaa tietosuojalaissa säädetyt suojatoimet, joi-
ta edellytetään, kun rekisteröidyn oikeuksista poiketaan. Rekisteröidyn oikeuksista voitai-
siin poiketa myös yleisen edun mukaisen arkistointitarkoituksen toteuttamiseksi.

Asetuksen antama kansallinen liikkumavara otettaisiin siten täysimääräisesti käyttöön
asianmukaisten toimintaedellytysten luomiseksi tieteelliselle tutkimukselle, tilastoinnille
ja yleisen edun mukaiselle arkistoinnille. Sananvapauden ja tiedonvälityksen vapauden
turvaamiseksi rekisteröidyn oikeuksista säädettäisiin poikkeuksia, kun henkilötietoja käsi-
tellään journalistisia tarkoituksia sekä akateemisen, taiteellisen ja kirjallisen ilmaisun tar-
koituksia varten. Tietojen suojaamista ja tietoturvallisuutta koskevat säännökset tulisivat
kuitenkin normaaliin tapaan sovellettavaksi, kun henkilötietoja käsitellään näissä tarkoi-
tuksissa.

Rakenteeltaan ratkaisu noudattelisi nykykäytäntöä. Tietoruvallisuutta koskevat sään-
nökset tulisivat sovellettavaksi ja niiden merkitys korostuu, kun rekisteröidyn oikeuksista
poiketaan. Lisäksi rikosoikeudellista sääntelyä muutettaisiin siitä lähtökohdasta käsin, että
seuraamusjärjestelmä painottuu vastaisuudessa vahvasti hallinnollisiin seuraamusmaksui-
hin. Hallinnolliset seuraamusmaksut eivät kuitenkaan voi tulla kyseeseen esimerkiksi ur-
kintatapauksissa, ja tältä osin rikoslaissa säädettäisiinkin tietosuojarikoksesta.

Arvoisa puhemies! Nyt käsiteltävänä olevan esityksen lisäksi tuon lähiaikoina eduskun-
nan käsiteltäväksi esityksen tietosuojadirektiivin täytäntöönpanosta. Näiden esitysten li-
säksi lähes jokainen ministeriö tulee tekemään omat esityksensä hallinnonalakohtaisten
erityisvaatimusten muuttamiseksi osaltaan tietosuoja-asetuksen vaatimusten mukaisiksi.
Eduskunta pääsee käymään osaltaan keskustelun siitä, mikä on henkilötietojen käyttöä
koskevan sääntelyn kokonaisuus tulevaisuudessa.

14.16 Päivi Räsänen kd: Arvoisa puhemies! EU:n tietosuoja-asetus on tietosuojalainsää-
dännön suurin uudistus 20 vuoteen Euroopan unionissa ja siten myös Suomessakin. Ky-
seessä on tärkeä ja laaja uudistus, ja tämä käsiteltävä lakikokonaisuus ja siihen liittyvä ase-
tus sisältävät tavattoman paljon ulottuvuuksia, jotka edellyttäisivät huolellista pohdintaa. 

Henkilötietoja kerätään yhä enemmän teknologisen kehityksen ja globalisoitumisen
myötä. Korkeatasoisella tietosuojalla voidaan myös parantaa luottamusta verkossa tarjot-
taviin palveluihin ja hyödyntää digitaalitalouden antamia mahdollisuuksia. Tässä asetuk-
sessa on harvinaisen paljon jätetty liikkumavaraa kansalliselle, täydentävälle ja täsmentä-
välle lainsäädännölle.

Antamissaan lausunnoissa tästä hallituksen esityksestä esimerkiksi Viestintävirasto ja
lainsäädännön arviointineuvosto ovat nostaneet esitysluonnoksen keskeisimmiksi puut-
teiksi muun muassa sen, että esitys on vaikealukuinen. Koska Euroopan unionin tietosuoja-
asetuksen soveltajakunta on hyvin laaja ja lakia soveltavat pääosin muut kuin asiantuntijat,
tulisi täytäntöönpanoa koskevan lain olla hyvin selkeä. Mielestäni olisi tarpeellista, että
hallitus avaisi sitä, mitä kaikkea tarkalleen ottaen tarkoitetaan keskeisellä käsitteellä, tieto-
yhteiskunnan palveluilla.

Tietosuojaa koskeva säätely koskettaa syvästi kansalaisia yhteiskunnassa, jossa infor-
maatioteknologia kehittyy nopeasti. Joudutaan punnitsemaan keskenään erilaisia arvoja,
3



Pöytäkirjan asiakohta PTK 17/2018 vp
punnitsemaan henkilötietojen suojan ja yksityisyyden suhdetta muun muassa sananvapau-
teen ja median toimintaan, toisaalta myös tarpeeseen vaihtaa tietoja eri viranomaisten kes-
ken. Muutama vuosi sitten järkytystä herätti Eerika-tytön surullinen kohtalo, ja tieto lap-
sen kaltoinkohtelun epäilystä ei kulkenut viranomaiselta toiselle, muun muassa koulusta
poliisille, osittain juuri tiukkojen henkilötietojen salassapitosäännösten vuoksi.

Tietosuoja-asetuksen toimeenpanossa tulee löytää tasapaino myös lapsen suojelun ja
lapsen osallistumisoikeuden välillä. Sehän on tässä yksi konkreettinen asia, minkä minis-
terikin toi esiin. Yhtenä tietosuoja-asetuksen tavoitteena on ollut parantaa lapsen suojaa
henkilötietojen käsittelyssä. Lastensuojelun Keskusliitto on lausunnossaan nähnyt ongel-
mallisena sen, että vaikka tietosuoja-asetus ja tietosuojalaki liittyvät keskeisesti lasten oi-
keuksiin, ei kokonaisvaltaista viitekehystä ja toimintastrategiaa lapsen oikeuksiin liittyen
ole uudistuksen yhteydessä pohdittu.

Kuinka paljon hallituksessa on mietitty sitä, minkälaisia vaikutuksia lasten ja huoltajien
asemaan on ikärajan asettamisella 13 vuoteen? Tämän esityksen mukaan tietoyhteiskun-
nan palvelujen tarjoaminen suoraan lapselle edellyttäisi, että lapsi on vähintään 13-vuoti-
as. Melko alhainen ikäraja tukee toisaalta lapsen oikeutta ilmaista mielipiteensä, mutta toi-
saalta verkkoympäristössä on riskejä, joille erityisesti lapset ja nuoret ovat alttiita. Esimer-
kiksi Lastensuojelun Keskusliiton kyselyssä 13—17-vuotaille lapsille tuli esille se, että
nuoret olivat joutuneet sosiaalisessa mediassa tilanteisiin, joissa heidän kuviaan oli väärin-
käytetty. Lisäksi lapsen oikeuksien komitea on useissa eri yhteyksissä nostanut esille verk-
kopalveluiden sisältämiin mainoksiin liittyvät ongelmat ja haitat lasten ja nuorten osalta.
Toisaalta, mikäli huoltajien lupaa koskeva ikäraja taas sitten asetettaisiin kovin korkealle,
uhkana olisi, että se vaikuttaisi kielteisesti lasten ja nuorten yksityisyyteen ja osallistumi-
sen oikeuteen.

Olisi toki tärkeää, että myös muut lapsiin liittyvät näkökulmat kuin vain tähän ikärajan
asettamiseen liittyvät kysymykset nousevat tästä laista keskusteltaessa esiin. Lapsijärjes-
töt ovat tuoneet esille huolensa, että useiden verkkopalveluiden ehdot ovat lapsen näkökul-
masta vaikeaselkoisia.

Pidän erityisen tärkeänä, että tietosuoja-asetuksen ja tietosuojalain voimaantulon jäl-
keen seurataan lain vaikutuksia niin ikärajan asettamisen kuin muiden lasten oikeuksiin
verkkomaailmassa liittyvien ratkaisujen suhteen. Mielestäni on asianmukaista edellyttää,
että laista myös tehdään perusteellinen lapsivaikutusten arviointi, ja tätä ovat esittäneet
muun muassa Suomen Nuorisoyhteistyö — Allianssi, Ehkäisevä päihdetyö EHYT, Lasten-
suojelun Keskusliitto, Mannerheimin Lastensuojeluliitto, Mediakasvatusseura, Pelastakaa
Lapset ja Suomen Unicef, siis hyvin laajalla kirjolla. Lapsivaikutusten arviointi mahdollis-
taisi sen, että lapsen oikeuksia verkkomaailmassa voidaan tarkastella kokonaisvaltaisesti
sekä ottaa etukäteen huomioon toimeenpanon kannalta olennaiset asiat.

Ja yksi käytännön elämässä eteen tuleva ongelma on se, että eteen voi tulla tilanne, jossa
lapsen vanhemmat asuvat erillään mutta ovat molemmat huoltajia ja sitten toisaalta erimie-
lisiä lapsensa verkkopalvelunkäytön suhteen. Riittääkö yhden huoltajan suostumus, ja jos
riittää, kumpi heistä päättää?

Arvoisa puhemies! On hyvä, että siltä osin kuin tietosuoja-asetus sisältää kansallista
liikkumavaraa, esityksessä pyritään säilyttämään nykyistä oikeustilaa mahdollisimman
pitkälle. On tärkeää huomata se, että tietosuoja-asetus lisää myös yritysten oikeudellista
epävarmuutta ja sääntelytaakkaa. Tietosuojalaissa säädettäisiin, että henkilötietojen suo-
jaa koskevaa lainsäädäntöä valvoisi jatkossa tietosuojavaltuutettu. Nykyisin tärkeintä pää-
4



Pöytäkirjan asiakohta PTK 17/2018 vp
tösvaltaa käyttää tietosuojalautakunta, joka nyt lakkautettaisiin. Tämä tarkoittaa, että tieto-
suojavaltuutetulla olisi tietosuoja-asetuksen mukainen tutkintatoimivalta, ja hän päättäisi
mahdollisista korjaavista toimenpiteistä, kuten käsittelykielloista, ja myös määräisi mah-
dollisen hallinnollisen sakon. Tätä esimerkiksi tuossa EK:n lausunnossa on arvosteltu sen
takia, että tässä tulisi sakon määrääminen tietosuojavaltuutetulle tuomioistuimen sijaan.
Yritysten näkökulmasta on tärkeää, että paitsi tietosuojalain myös tarkistetun erityislain-
säädännön sisältö on selvillä mahdollisimman pian. Tällä hetkellä yritykset joutuvat val-
mistautumaan tietosuoja-asetukseen siten, että asetusta täydentävän kansallisen lainsää-
dännön sisältöä ja tulkintaa ei ole vielä täysin pystytty hahmottamaan.

14.25 Markus Mustajärvi vas (vastauspuheenvuoro): Arvoisa puhemies! Edustaja Päivi
Räsänen otti esille tämän Eerika-tytön tapauksen, joka oli äärimmäisen surullinen juttu.
Luin koko sen esitutkinta-aineiston heti, kun se tuli julkiseksi, ja eipä ole ollut toista yhtä
raskasta lukukokemusta. Tiedonkulussa tuon tapauksen kehittymisen yhteydessä oli ongel-
mia mutta suurin ongelma oli kuitenkin se, että se viimeinen puuttuminen jäi jokaiselta te-
kemättä. Tästä pitkäkestoisesta lapsen kiduttamisesta, joka sitten lopulta johti lapsen me-
nehtymiseen, oli tietoa naapureilla, koulussa, sosiaaliviranomaisilla, muillakin viranomai-
silla, mutta se viimeinen väliintulo jäi tekemättä jokaiselta taholta. Ja oleellista tuossa ta-
pauksessa oli sekin, että toimivaltarajat ja velvollisuus puuttua eivät olleet niin selviä kuin
niiden olisi pitänyt olla.

14.26 Maria Tolppanen sd (vastauspuheenvuoro): Arvoisa puhemies! Tässä yhteydessä
toivoisin myös, että me ottaisimme käsittelyyn ja huomioisimme sen, että meillä on sen-
kaltaisia rekistereitä, jotka estävät ihmisiä palaamasta yhteiskunnan ulkopuolelta takaisin
yhteiskuntaan tai jotka estävät ihmisiä saamasta esimerkiksi vuokra-asuntoa sen takia, että
vakuutusyhtiöiden ei tarvitse antaa kotivakuutusta henkilölle, joka on menettänyt luotto-
tietonsa ja joka on luottotietorekisterissä. Tämä on kohtuutonta, koska hän ei saa sitä edes
siinä tapauksessa, että sen maksaisi joku muu kuin hän itse. Me emme saa päästää tilannet-
ta siihen pisteeseen, että erilaiset rekisterit ovat niin negatiivisia, että ne estävät ihmisiltä
ihmisarvoisen elämän ja ennen kaikkea palaamisen ihmisarvoiseen elämään. Toivoisin,
että arvoisa ministeri kiinnittäisi tähän asiaan huomiota.

14.27 Päivi Räsänen kd (vastauspuheenvuoro): Arvoisa herra puhemies! Edustaja Mus-
tajärvi oli aivan oikeassa tuossa arviossaan. Todellakin tuon Eerika-tytön kohdalla onne-
tonta oli se, että tieto ei kulkenut missään vaiheessa poliisille ennen tuota hänen surmaa-
mistaan. 

Tuon tapahtuman jälkeen käynnistyi kyllä aika laaja selvitysprosessi. Itse olin silloin si-
säisen turvallisuuden ministeriryhmän puheenjohtajana, ja otimme sen agendalle, ja sen
jälkeenhän tehtiin useita muutoksia sekä lainsäädäntöön että ohjeistukseen, joilla nimen-
omaan tätä tiedonkulkua parannettiin näissä tilanteissa, kun on lastensuojelusta ja lasten-
suojelutarpeesta kyse. 

Mutta todellakin tämä liittyy hyvin ytimekkäästi ja oleellisesti tähän nyt käsiteltävään
esitykseen, [Puhemies koputtaa] jossa on todellakin monia puolia.

Ensimmäinen varapuhemies Mauri Pekkarinen:  Puhujalistaan.
5



Pöytäkirjan asiakohta PTK 17/2018 vp
14.28 Timo Heinonen kok: Arvoisa herra puhemies! Hyvä ministeri! Hyvät edustajakol-
legat ja muut paikallaolijat! Ministeri Häkkänen kävi laajasti läpi tätä tietosuoja-asetuksen
esitystä. Tämä on merkittävä, suuri kokonaisuus, joka itse asiassa tulee tärkeään paikkaan.
Meillä on sähköinen maailma, digitaalisuus, näiden 20 vuoden aikana mennyt merkittäväl-
lä tavalla eteenpäin, ja on hyvä, että lainsäädäntöä myös tästä tulokulmasta tarkastellaan,
tiedonsaannin näkökulmasta mutta myös tiedon antamisen näkökulmasta.

Edustaja Räsänen nosti esille tämän Eerikan tapauksen ja siihen liittyneet tiedonkulun
ongelmat. Nostan itse toisen esimerkkitapauksen esille: Joitain vuosia sitten meillä syntyi
kunnissa halu tukea yksin asuvia veteraaneja. Kunnat halusivat auttaa omassa kunnassa
asuvia veteraaneja, jotka asuvat yksin. Heillä ei ollut tietoa näistä veteraaneista — tieto
löytyi Kelalta, mutta Kela ei saanutkaan antaa kunnille tietoa, jotta kunta olisi voinut pitää
parempaa huolta omista asukkaistaan, kunniakansalaisista, veteraaneista. Eli kyse oli siitä,
että toinen vaitiolovelvollinen ei voinut antaa tietoa toiselle vaitiolovelvolliselle. Meidän
piti muuttaa lakia, lakimuutos tehtiin nykyisen puhemies Risikon ministeriaikana, eli tar-
vittiin lainmuutos siihen, että kunta pystyi pitämään omista asukkaistaan parempaa huolta.
Silloin tietysti täytyy kysyä, onko tietosuoja viety jo äärimmäisyyksiin ja liian pitkälle. Mi-
nun mielestäni on.

Suomessa tietosuoja näyttää menevän tietyissä tilanteissa yli maalaisjärjen, ja tässä kes-
kustelussa on esillä ollut jo se, että tämä tietosuoja-asetus antaa mahdollisuuden poikkea-
miseen ja kansalliseen liikkumavaraan. Kysyisin ministeri Häkkäseltä, että onko tämän-
tyyppisiä tilanteita nyt käyty, vaikkapa poikkihallinnollisesti, läpi, että enää ei syntyisi täl-
laisia älyttömiä tilanteita, että meidän on tarpeen korjata lakia, jotta kunnat voivat auttaa
omia asukkaitaan, ovat ne sitten veteraaneja, kunniakansalaisia tai vaikkapa sitten lapsia,
joilla saattaa olla tarve saada apua yhteiskunnaltakin erilaisiin ongelmiin — niitäkin ongel-
makohtia meiltä löytyy lukuisia. Eli minä haluaisin ministeriltä pienen katsauksen siihen,
löytyykö tällaisia Eerikan tapauksen tyyppisiä tai sitten veteraanien auttamiseen liittyviä
tietosuojan, tiedonsaannin, tiedon antamisen ongelmakohtia meiltä vielä tänä päivänä.

14.31 Ben Zyskowicz kok: Arvoisa herra puhemies! Arvoisat kansanedustajat! Henkilö-
tietojen suoja on erittäin tärkeää, ja varsinkin arkaluontoisten, esimerkiksi terveystietojen,
suoja on ymmärrettävästi tärkeä asia. Kuitenkin kiinnitän samaan asiaan huomiota kuin
mihin edustaja Heinonen edellä ja mihin osin tässä Eerika-keskustelussakin kiinnitettiin
huomiota: onko meillä tämän tietosuojan merkeissä lainsäädännössä joiltakin osin ammut-
tu yli, kun vaitiolovelvolliset viranomaiset eivät voi toisille vaitiolovelvollisille viranomai-
sille antaa sellaista tietoa, jonka olisi tärkeätä olla käytössä, jotta ihmistä voidaan auttaa?
Voi olla, että tässä Eerikan traagisessa tapauksessa ei suoranaisesti ollut kyse siitä, ettei tie-
toa saanut luovuttaa, mutta se käsitys minulle on syntynyt julkisen keskustelun perusteella
aikanaan, että tiukat tietosuojasäädökset olivat aiheuttaneet sellaista arkuutta näiden eri vi-
ranomaisten toimissa, että he eivät edes niissä tilanteissa, missä ilmeisesti olisi ollut oikeus
ilmoittaa tilanteesta toiselle viranomaiselle, sitä kuitenkaan katsoneet voivansa tehdä. 

Edustaja Heinonen mainitsi aivan erinomaisen esimerkin. Olin itsekin täällä eduskun-
nassa säätämässä lakia, muuttamassa lakia, jotta Kansaneläkelaitoksen vaitiolovelvolliset
viranomaiset saattoivat kuntien vaitiolovelvollisille sosiaaliviranomaisille antaa tietoa
kunnissa olevista veteraaneista, jotta kunnat voisivat näitä veteraaneja auttaa. Siis meidän
vallitseva lainsäädäntömme esti tällaisen. [Timo Heinonen: Aivan järjetöntä!] Kun tällai-
6



Pöytäkirjan asiakohta PTK 17/2018 vp
siin tilanteisiin on törmännyt, on tullut mieleen, että jonkinlaiset tietosuojatalebanit ovat
olleet näitä lakeja tekemässä.

Otan toisen esimerkin ihan elävästä elämästä. Oulussa oli henkilö uhkaillut koulutove-
reitaan väkivallalla. Tämä uhkaus saatettiin koulun johdon, rehtorin ja varmasti kouluter-
veydenhuollon henkilöstön tietoon. En tiedä, mitä olisivat käytännössä voineet ehkä teh-
dä, mutta katsottiin kuitenkin tarpeelliseksi ja aiheelliseksi, että nämä koulun vaitiolovel-
volliset viranomaiset tiesivät tästä uhkaavasta käyttäytymisestä. Tämän jälkeen tämä opis-
kelija vaihtoi koulua, ja tuossa koulussa hän puukotti koulutoveriaan. Kävi ilmi, että edel-
lisen koulun vaitiolovelvolliset viranomaiset eivät olleet saaneet kertoa uuden koulun vai-
tiolovelvollisille viranomaisille tähän oppilaaseen liittyvistä riskeistä. Laki kielsi sen. Mitä
järkeä on tällaisissa laeissa? Ketä varten ne on säädetty, kun tarkoituksena on auttaa ihmis-
tä, auttaa siinä, että hän ei vahingoita itseään, ja auttaa siinä, että hän ei vahingoita muita? 

Tälläkin hetkellä puhutaan paljon kouluissa turvallisuudesta, puhutaan huumeongel-
masta, enkä ole ollenkaan varma, että tällä hetkellä on olemassa riittävät mahdollisuudet
koulun viranomaisilla olla yhteydessä poliisiin tai poliisin viranomaisilla olla yhteydessä
kouluun. 

Kerron lopuksi vielä yhden elävän esimerkin tietosuojatalebanien tulkinnoista. 
Muutama vuosi sitten Varsinais-Suomen aluehallintovirasto tulkitsi, että lääkärin vas-

taanotolla lääkäri ei saa kutsua odotushuoneessa olevaa potilasta nimellä. Tähän tulkintaan
päädyttiin, koska lain mukaan jo se, että joku on jonkun lääkärin potilaana, on salassa pi-
dettävää tietoa. Varsinais-Suomen aluehallintovirasto siis katsoi, että tämän ihmisen tieto-
suoja kärsii, kun lääkäri ovelta huikkaa häntä nimeltä. No, jos tällä tiellä pidemmälle läh-
detään, niin eikö näiden ihmisten tietosuoja kärsi jo siitä, että he omilla kasvoillaan ja oma-
na itsenään istuvat siellä odotushuoneessa odottamassa lääkärille pääsyä? Eikö paljon pa-
hempi ole se, että joku naapuri näkee, että ai, sinäkin olet täällä, kuin se, että naapuri kuu-
lee jonkun tuntemattoman nimen ja näkee, kun joku tuntematon ihminen astuu lääkärin
ovesta sisään? 

Jos tällä tiellä edelleen jatketaan, niin miten sitten esimerkiksi vierailukäynnit sairaalas-
sa? Kun on vierailuaika ja ihmiset tulevat omaistaan katsomaan, niin onko tarkoitus, että
soitetaan jotain kelloa ja kaikki muut potilaat menevät kaappeihin piiloon, jotta tämä hei-
dän olemisensa sairaalassa potilaina ja siihen liittyvä terveystietojen suoja ei mitenkään va-
hingoittuisi? Onko niin, että jatkossa siellä lääkärin vastaanotolla istutaan paperipussi
päässä, jotta kukaan ei tunnista, että siellä ollaan?

Tämä Varsinais-Suomen aluehallintoviraston aloite minun tietääkseni ei johtanut sii-
hen, että muissa aluehallintovirastoissa olisi tulkittu samalla tavalla, ja ymmärsin, että tänä
päivänä edes Varsinais-Suomen aluehallintovirastossa ei tällä tavoin toimita. 

Summa summarum, haluan sanoa, että jos tämä tietosuoja vedetään aivan absurdiuteen
saakka, niin luullaan, että tehdään jotain hyvää, mutta tosiasiassa vaikeutetaan viranomais-
ten mahdollisuuksia auttaa ihmisiä silloin, kun ihmisen auttamisen tarve on käsillä. Toi-
von, että eduskuntakäsittelyssä tämän valtavan kokonaisuuden tiimoilta pyritään huolehti-
maan siitä, että tällaisia naurettavuuksia lakiin ei tulisi. 

Ensimmäinen varapuhemies Mauri Pekkarinen: Edustaja Tolppanen. — Vastauspu-
heenvuoro, edustaja Kasvi, sillä aikaa, kun Tolppanen lähestyy. 
7



Pöytäkirjan asiakohta PTK 17/2018 vp
14.38 Jyrki Kasvi vihr (vastauspuheenvuoro): Arvoisa puhemies! Tosiaan edustaja Zys-
kowicz on aivan oikeassa siinä, että hyvin usein nämä tietosuojasäännökset johtavat kum-
mallisiin tilanteisiin. Aina ei ole kyse edes siitä, että tietoa ei saisi luovuttaa, vaan voi olla
kyse siitä, että viranomaisilla ei ole yhteistä tietoturvallista tapaa välittää tietoa. Esimerkik-
si kun kunnan sosiaalitoimisto tarvitsee poliisilta tietoa siitä, onko toimeentulotuen haki-
jalla oikeus olla maassa, niin ainoa hyväksytty väline tämän tiedon välittämiseen on tele-
faksi, koska ei ole yhteensopivaa tietoturvallista sähköpostijärjestelmää. Kaikkihan me tie-
dämme, miten turvallinen telefaksi itse asiassa on, mutta kun se on joskus hyväksytty tur-
valliseksi, niin se on ainoa, jota saa käyttää. Voitte kuvitella, kuinka paljon ylimääräistä
työtä tämä aiheuttaa.

Ensimmäinen varapuhemies Mauri Pekkarinen:  Ja vielä vastauspuheenvuoro edustaja
Zyskowiczille ensin ja sitten edustaja Heinoselle. 

14.39 Ben Zyskowicz kok (vastauspuheenvuoro): Arvoisa herra puhemies! Tämä esi-
merkki, minkä edustaja Kasvi toi esiin, on varmaan todellinen, ja hän tuntee tämän asian,
kun siitä puhui. Minä kerron, miten asia on lainsäädännön valossa tänä päivänä. 

Kun ihminen Suomessa, EU-kansalainen, toistuvasti turvautuu toimeentulotukeen, niin
se on peruste käännyttää hänet maasta. Kuitenkin tilanne on se, että kun tällainen Suomes-
sa oleva, vaikkapa virolainen, jatkuvasti turvautuu Suomessa toimeentulotukeen ja toi-
meentulotukiviranomaiset sen näkevät ja tietävät, että se olisi peruste käännyttää hänet
maasta, niin he eivät saa nykyisten säädösten mukaan ilmoittaa ulkomaalaisviranomaisil-
le, että tämä tyyppi täällä jatkuvasti hakee toimeentulotukea ja se olisi peruste hänen kään-
nyttämiseensä. He eivät saa sitä ilmoittaa. Sen sijaan, jos poliisi kysyy, käykö tämä tyyppi
toistuvasti hakemassa toimeentulotukea, niin silloin he saavat sanoa, että kyllä käy.

14.40 Timo Heinonen kok (vastauspuheenvuoro): Arvoisa puhemies! Meillä oli jokin
aika sitten vielä runsaasti lasten opinpolulla näitä kohtia, missä tiedonsaanti katkesi. Sitä
korjattiin ministeri Virkkusen ja ministeri Sarkomaan aikana niin, että tieto siirtyi varhais-
kasvatuksesta peruskouluun ja peruskoulussa alakoulusta yläkouluun ja niin poispäin,
mutta edelleen meillä on kuitenkin niitä tilanteita, että tiedonsaanti voidaankin estää myös
vanhempien toimesta. Silloin tietysti herää sekin kysymys, kenen etua se palvelee, että ei
halutakaan antaa tietoa eteenpäin. Ymmärrän tietyllä tavalla sen ajatuksen, että joskus niin
sanotusti tyhjältä pöydältä aloittaminen voi olla lapselle tai nuorelle hyväksi, mutta silloin,
jos on kyse esimerkiksi lapsen terveystiedoista ja siitä, mikä olisi oleellista tietää myös uu-
dessa koulussa, tällainen koulun vaihtaminen asioiden piilossa pitämiseksi pitäisi myös
pystyä jollain estämään.

Ensimmäinen varapuhemies Mauri Pekkarinen: Puhujalistaan.

14.41 Maria Tolppanen sd: Arvoisa puhemies! Erilaiset henkilötietorekisterit, kuten
luottotietorekisteri, olisi myös syytä ottaa käsittelyyn. Juuri tämä luottotietorekisteri, nega-
tiivinen rekisteri, estää tällä hetkellä ahdingossa olevia ihmisiä kohentamasta omaa ase-
maansa. Esimerkiksi jos henkilö saa työpaikan ja asunnon, tulee esteeksi se, että hän ei saa
kotivakuutusta. Ja kun ei saa kotivakuutusta, menee asunto, ja jos ei ole asuntoa, niin me-
8



Pöytäkirjan asiakohta PTK 17/2018 vp
nee hyvin helposti työ, eli pysytään siellä yhteiskunnan ulkopuolella, eletään rajamaastos-
sa. Tämä on asia, joka tässä yhteiskunnassa pitäisi ottaa huomioon.

Meillä on tiedossa se, että henkilö, jolla ei ole luottotietoja, elää aika lailla hankalassa
maailmassa, nimittäin ainoa vakuutus, mikä hänelle on pakko antaa, on pakollinen liiken-
nevakuutus. Tämä on paradoksi sen takia, että hän ei saa sitä autolainaa tai mopolainaa tai
moottoripyörälainaa, mihinkä tätä pakollista liikennevakuutusta tarvittaisiin, koska hänel-
lä ei ole luottotietoja. Mutta se on siis vakuutus, joka on pakko antaa. Mutta eikö tästä yh-
teiskunnasta löydy sen vertaa inhimillisyyttä, että ihmiselle, joka saa asunnon, olisi pakko
antaa myöskin kotivakuutus? Tällä hetkellä tilanne on jopa niin hankala, että vaikka kol-
mas osapuoli sitoutuisi maksamaan tämän vakuutusmaksun, niin silloinkaan ei ole pakko
antaa kotivakuutusta. Se on aika karseaa semmoisessa maassa, jossa lämpötilan vaihtelut
voivat olla, kuten tänä vuonna olemme jälleen saaneet huomata, jopa 70 astetta vuodessa.
Talvella pakkasella on oltava katto pään päällä, on oltava koti. On kohtuutonta, että yllä-
pidämme rekisteriä, joka estää todellakin ihmisiä pääsemästä takaisin yhteiskuntaan. Se on
sellainen asia, johon meidän on kiinnitettävä huomiota.

Kun me puhumme tietosuojasta ja sen käytöstä, olisi tärkeää, että tarkasteltaisiin tarkas-
ti, mitä erilaiset rekisterit ja niiden käyttö merkitsevät yhteiskunnassa, mitä ne merkitsevät
kansalaisille ja mitä ne merkitsevät liike-elämälle. Nämä kaikkihan ovat tietenkin tärkeitä
asioita. Inhimillisyyden kannalta meidän on syytä muistaa, että jos henkilö joutuu luotto-
tietorekisteriin, hän ei välttämättä ole pelkästään hurvitellut asioitaan huonoon kuntoon,
voi olla, että on tullut semmoinen ikävä asia kuin aviopuolison kuolema, vakava sairastu-
minen perheessä, avioero tai joku muu vastaava tragedia, joka on kohdannut perhettä ja
joka on ajanut perheen taloudelliseen ahdinkoon. Tällä hetkellä me kyllä tätä rekisteriä
jaamme auliisti kaikille, jotka siitä haluavat tietää, ja tässä negatiivisessa rekisterissä hen-
kilö pysyy vielä kaksi vuotta sen jälkeen, kun on saanut tavalla tai toisella velkansa mak-
settua. En edes halua alkaa keskustella siitä, mitkä ovat tapoja maksaa ne velat, koska siinä
voimme vähän miettiä asioita: jos me emme anna mitään mahdollisuuksia, niin ihminen on
kekseliäs ja keksii keinoja.

Sinänsä paradoksaalista on myöskin se, että me kyllä myönnämme pikavippejä ihmisil-
le, joilla ei ole luottotietoja. Sen tämä sali sallii. Mutta se ei salli sitä, että ihminen saa pitää
kotinsa ja sitä kautta työnsä, koska me annamme asian toteutua niin, että kotivakuutusta ei
niille ihmisille anneta, jotka ovat luottotietorekisterissä. Se on henkilörekisteri, siinä on
varmasti hyötynsä, miksi sitä käytetään, mutta pyydän, arvoisa ministeri, että myös tämä
negatiivinen puoli otetaan tässä asiassa huomioon.

14.45 Arja Juvonen ps: Arvoisa herra puhemies! Hyvä ministeri! Hyvät kansanedusta-
jat! Henkilötietojen käsittelyssä on oltava tarkkana. On noudatettava lakia, käyttäydyttävä
lainmukaisesti, asianmukaisesti, luottamuksellisesti, turvallisesti, ja henkilötietoja tulee
myös päivittää, jotta tiedot pysyvät ajan tasalla. Tiedonkulku on tärkeää. Mutta aivan ku-
ten, edustaja Ben Zyskowicz, hienosti täällä kysyitte: onko tietosuojassa ammuttu välillä
yli? Kyllä myös minä olen sitä mieltä, että välillä tuntuu, että näin asianlaita on. Ja kerroit-
te täällä, kuten myös edustaja Timo... [Ben Zyskowicz: Heinonen!] — Heinonen, kiitok-
sia! — muutaman esimerkkitapauksen, missä erityisesti, ihan pienissä käytännön asioissa,
huomaa, että tietosuoja on vedetty hyvin tiukaksi.

Nostan itse, arvoisa herra puhemies, yhden tapauksen, mikä liittyy myös ikääntyneisiin
veteraani-ihmisiin. Sain puhelinsoiton henkilöltä, joka tiedusteli, kun hänen ystävänsä
9



Pöytäkirjan asiakohta PTK 17/2018 vp
vuosikausien takaa on siirtynyt ympärivuorokautiseen hoivalaitokseen hoitoon, mutta hän
ei löydä tätä ihmistä mistään. Ja hän oli tehnyt ison työn, soittanut eri puolille ja kysellyt,
missä hänen vanha kaverinsa mahtaa olla, ja kukaan ei tätä tietoa hänelle voinut antaa, kos-
ka se on salassa pidettävää. Elikkä jossakin hoivalaitoksessa joku ihminen viettää yksinäi-
syyttään, ja hänellä olisi ystävä, joka haluaisi tulla katsomaan, mutta tämä ei sinne pääse,
koska kukaan ei kerro, kun kyseessä ei ole omainen, missä tämä henkilö mahtaa olla. Ja
hän ei varmasti ole ainoa tapaus. Näitä tapauksia on kyllä paljon Suomessa.

Arvoisa puhemies! Tämän lakiesityksen tarkoituksena on parantaa henkilötietojen suo-
jaa. Se yhtenäistää tietosuojasääntelyä kaikissa EU-maissa. Tietosuoja on hyvin tiukka, ja
Eerikan tapaus nousi täällä esille. Olisi toivottavaa, että tulevaisuudessa tällaista ei enää
koskaan voi tapahtua, että tärkeä tieto ei päädy niille, jotka sitä tarvitsevat.

Täällä monet lausunnonantajat ovat todenneet erilaisia näkemyksiä. Esimerkiksi sosiaa-
li- ja terveysministeriön mielestä olisi perusteltua laajentaa tietosuojalain erityisiä henkilö-
tietoryhmiä koskevaa sääntelyä sosiaali- ja terveydenhuollossa tapahtuvaan käsittelyyn, ja
kysyisinkin teiltä, ministeri, mitenkä olette huomioineet tässä laissa nyt sitten esimerkiksi
nämä ministeriön ajatukset.

Terveystiedot ovat salassa pidettäviä, ja täällä nousi esille esimerkiksi sairaala. No, kyl-
lähän me kaikki tiedämme, jotka sairaalassa olemme käyneet, että siinä samassa potilas-
huoneessa niin ne vieraat kuin ne potilaatkin tietävät, mikä siellä vieruskaveria vaivaa.
Elikkä asia liikkuu eteenpäin. Mutta vastaavaa on toki myös apteekeissa. Elikkä siellä on
hyvin helppo kuulla, mitä lääkkeitä itse kukin sieltä hakee, ja siellä ei ole sitä suojaa. On
myös niitä apteekkeja, joissa se ei ole mahdollista, mutta edelleen on tämmöisiä pieniä
konttoreita.

Nostaisin esiin tässä keskustelussa sen, että toisaalta, kun meillä on hyvin tiukka tieto-
suoja ja henkilötietoja ei kerrota, meillä on myös tilanteita, joissa henkilötietoja ei ollen-
kaan halutakaan tietää, ja nostan tässä esille esimerkiksi paperittomat tällä hetkellä Suo-
messa. Meillähän on sosiaalihuoltolakiin tullut nyt muutos, että kunnat korvaavat heistä ai-
heutuneet kustannukset. Siihen liittyy majoitus, ruoka ja pakolliset lääkkeet, ja valtion
budjetissa tähän kohdennettu resurssi on 5,3 miljoonaa. Nostin perussuomalaisena sosiaa-
li- ja terveysvaliokunnassa yhtenä ideana sen, olisiko mahdollista näitä henkilöitä, joiden
henkilöllisyyttä me emme tiedä ja jotka oleskelevat maassamme laittomasti, esimerkiksi
rekisteröidä, voisiko heidät rekisteröidä, ja tämä oli myös äänestyksessä täällä salissa, ja se
sai kannatusta joiltakin eduskuntaryhmiltä. Muun muassa vihreissä oli asian kannattajia.
Kysynkin teiltä, hyvä ministeri: olisiko mahdollista, että henkilöt, joista emme tiedä, keitä
he ovat ja ketkä hakevat mahdollisesti näitä sosiaalihuoltolain antamia palveluja, jollakin
tavalla rekisteröitäisiin, ja me tietäisimme, keitä täällä Suomessa sitten on ja ketkä palve-
lua haluavat ja tarvitsevat?

14.50 Jukka Kopra kok: Arvoisa herra puhemies! Tätä esitystä on EU:ssa ja sittemmin
Suomessa hallituksen toimesta pitkään valmisteltu, ja hyvä, että se on nyt täällä eduskun-
nassa käsiteltävänä. Olemme tässä keskustelun kuluessa saaneet kuulla lukuisia murheel-
lisia esimerkkejä siitä, kuinka huonosti voi käydä silloin kun tieto ei kulje esimerkiksi vi-
ranomaisten välillä. Mielestäni nämä näkökulmat on tässä eduskuntakäsittelyssä kyllä pe-
rattava huolellisesti ja otettava huomioon, kun asiaa täällä eduskunnassa käsitellään. 

Kolikolla on sitten toinenkin puoli, yksityisten henkilöiden tietojen suoja ja niiden tie-
tojen pysyminenkin yksityisinä. Tämän päivän digitaalisessa maailmassa tietojen varasta-
10



Pöytäkirjan asiakohta PTK 17/2018 vp
minen massiivisissa määrin saattaa helposti tapahtua, jos ollaan huolimattomia, ja tämä on
tavallaan se toinen näkökulma, mikä tässä pitää myöskin huomioida: että riittävällä pietee-
tillä varmistetaan se, että yritykset ja viranomaiset myös varjelevat niitä ihmisten henkilö-
tietoja siltä osin kuin ne digitaalisessa muodossa ovat alttiita mahdollisille verkkovarkauk-
sille.

Tämä lakiesitys ei ole vaikutuksiltaan mitenkään vähäinen. Jo pelkästään se, että Tieto-
suojavaltuutetun toimistoon perustetaan peräti 16 henkilötyövuotta lisää resurssia, on osoi-
tus siitä, että tämä on iso juttu, ja myöskin nämä hallinnolliset sanktiot, joiden on kaavailtu
seuraavan rikkomuksista — 10 miljoonan euron, 20 miljoonan euron sanktiot — ovat mer-
kittäviä asioita. 

Vähän ihmetyttää se, että tässä yhteydessä sitten viranomaistahot päästetään kuitenkin
pälkähästä näitten hallinnollisten sanktioiden suhteen. Tulisiko myös heitä sittenkin kui-
tenkin koskea nämä samat rahalliset sanktiot siitä, jos virhe tapahtuu ja kansalaisten tietoja
pääsee rikollisten käsiin huolimattomuuden seurauksena? Minusta tämä olisi sellainen oh-
jaava tekijä, joka auttaisi myös viranomaista pitämään hanat tiukalla, [Puhemies koputtaa]
jotta tieto säilyy yksityisenä.

14.52 Ville Skinnari sd: Arvoisa puhemies! Tämä on jo asiakokonaisuutena, hyvin voi
sanoa, megaluokan kokonaisuus niin EU-tasolla kuin meillä Suomessa, ja siinä mielessä
meidän eduskunnassa tulee ja pitää suhtautua tähän suurella vakavuudella. Mutta kuten
tässä on hyvin kuultu aikaisemmissa puheenvuoroissa, tämä on kaiken kaikkiaan tasapai-
non hakemista, tasapainon löytämistä. 

Tähän liittyen tietysti nostaisin esille, nyt kun ministeri on paikalla, sen asian, että me
olemme paljon puhuneet ylivelkaantumisesta, ulosottojen määrän kasvusta, ja te olette pu-
hunut tästä positiivisesta luottorekisteristä, joka nyt toivottavasti etenee. Miten te näette tä-
män hankkeen, kuinka se nyt Suomessa etenee, ja saatteko te sen valmiiksi vielä tällä hal-
lituskaudella? 

Toinen asia, mikä tässä nousi esille, on se, että yritysten näkökulma tähän uuteen maa-
ilmaan on hyvin haastava. Tässä on paljon puhuttu sisäisestä tiedonkulusta ja sen ongel-
mista, mutta jos ajatellaan suomalaista pientä yritystä, pk-yrittäjää, niin tämän koko ase-
tuksen ymmärtäminen, puhumattakaan sen toteuttamisesta oman yrityksen sopimusmaail-
maan, on mieletön teema, ja toinen kysymykseni on: Oletteko te, ministeri, hallituksessa
harkinneet tähän liittyvää koulutusta? On ihan selvää, että tässä on mieletön osaamisvaje
tulossa, joten miten tämän lain kanssa käytännössä toimitaan? 

Kolmas asia: Edustaja Kopra nosti hyvin esille ne ongelmat, mitä syntyy, kun rikollista
toimintaa tehdään ihmisten identiteeteillä, jopa identiteettivarkaudet. Ja kun me olemme
viime aikoina joutuneet voimakkaiden kyberhyökkäyksien kohteeksi niin valtiollisesti
kuin kunnissa ja sairaanhoitopiireissä, niin oletteko te hallituksessa miettineet sitä, että kai-
ken kaikkiaan tämä kyberosaaminen pitäisi nostaa koko Suomen strategiseen keskiöön
koko julkisella sektorilla ja myös koulutuksessa?

14.54 Päivi Räsänen kd:  Arvoisa puhemies! Tässä esityksessä ja koko tässä kokonaisuu-
dessa on todellakin hyvin monta ulottuvuutta, joista haluan vielä yhden asian nostaa esiin,
jota tässä ei ole käsitelty. Ministerihän nosti esiin sen seikan, että tässä säätelyssä halutaan
turvata tieteellisen tutkimuksen oikeus käsitellä henkilötietoja, mikä on tietenkin tärkeä ja
hyvä asia, mutta siihenkin liittyy omia ongelmiaan varsinkin silloin kun puhutaan herkistä
11



Pöytäkirjan asiakohta PTK 17/2018 vp
ja arkaluonteisista tiedoista. Tällä hetkellä sosiaali- ja terveysvaliokunnassahan on käsitel-
tävänä hallituksen esitys sosiaali- ja terveystietojen toissijaista käyttöä koskevasta lainsää-
dännöstä, ja tässä varmistetaan se, että voitaisiin luovuttaa henkilötietoja, potilastietoja tut-
kimuksen ja yritysten käyttöön, muun muassa lääketeollisuuden käyttöön.

Helsingin yliopiston terveysoikeuden professori Lasse Lehtonen on todennut ja kerto-
nut sen, että Yhdysvaltain länsirannikon sairaaloiden nimetyn henkilön potilaskertomuk-
sen tiedot voi anonyymisti toimivassa Tor-verkossa ostaa noin 20 000 dollarilla, ja hän ar-
vioi, että vastaavalla laskentatavalla Helsingin yliopistollisen sairaalan tietojärjestelmien
noin miljoonan hengen potilastietojen myyntiarvo olisi 20 miljardia dollaria. Eli tämä ku-
vaa sitä, minkälaista taloudellista arvoa näillä arkaluonteisilla tiedoilla on. Yrityksillä on
erityisesti halu käyttää potilas- ja geenitietoja henkilöiden profiloinnissa, [Puhemies ko-
puttaa] ja nyt on erittäin tärkeää, että huolehditaan siitä, että nämä tiedot eivät kulkeudu
vääriin käsiin.

14.56 Sinuhe Wallinheimo kok: Arvoisa puhemies! Mielestäni on hyvä, että tästä koko-
naisuudesta täällä keskustellaan rakentavaan ja kehittävään sävyyn. 

Monet edustajat ovat kuvanneet hyvin tietosuojan ja salassapidon vaikeuksia. Se, että
suojaa on, on äärimmäisen tärkeää, mutta se ei saa vaikeuttaa olemassa olevaa tai kehitty-
vää toimintaympäristöä, joten se on todella hankala yhtälö. Sama pätee mielestäni myös
tietosuojavaltuutetun ja tietosuojalautakunnan työhön: kehitytäänkö teknologian myötä
vai suojellaanko olemassa olevaa? Se on hyvä kysymys. Tähän oikeastaan voisi ottaa esi-
merkin 90-luvulta, kun tietosuojavaltuutettu piti sitä erikoisena, että yhtäkkiä kännyköissä
rupeaa näkymään vastaanottajan numero. Näin jälkeenpäin naureskelemme asialle, mutta
silloin se oli äärimmäisen suuri kysymys.

Samaa tendenssiä mielestäni näkyy nyt nykyisessäkin, olemassa olevassa teknologiake-
hityksessä. Muun muassa positiivinen luottorekisteri, josta edustaja Skinnari täällä mainit-
si, tuntuu olevan aikamoinen peikko tietosuojavaltuutetulle. Tämä nimenomaan olisi työ-
kalu ylivelkaantumisen estämiseen, ja tämä toimii muun muassa Ruotsissa hyvin, joten
miksi se ei toimisi myös Suomessa. 

Oikeastaan kysymykseni ministerille olisi nyt tässä: poistaako tämä esitteillä oleva tie-
tosuoja-asetus nyt näitä esteitä sekä teknologiselta kehitykseltä että aidon tiedon vaihdol-
ta?

14.58 Hannu Hoskonen kesk: Arvoisa puhemies! Tämä hallituksen esitys, joka tuo käy-
täntöön meillä Euroopan unionin tietosuoja-asetuksen, on äärimmäisen tärkeä lakiesitys,
koska tällähän me luomme ne raamit, joilla tietoja saa antaa toiselle viranomaiselle ja niin
edelleen. Pitää muistaa, että yksityisen ihmisen tiedot on suojattu, että niitä ei saa levitellä
pitkin tantereita kenelle tahansa vaan ne ovat suojattua tietoa kaikki. Mutta nyt äsken kuu-
lemamme kaksi esimerkkiä ovat sellaisia ääriesimerkkejä tapauksista, joita ei saa sattua:
pieni tyttö menetti henkensä sen takia, että viranomaisilla oli kyllä tietoja mutta ne eivät
menneet koskaan oikeaan osoitteeseen, taikka väkivaltaisen oppilaan käytös, joka taval-
laan haudattiin byrokratian rattaisiin, siinä viaton ihminen menetti henkensä. Kuten halli-
tuksen esityksessä sanotaan tästä tietosuoja-asetuksesta, jota Euroopan unioni tässä vie
käytäntöön, ”kansallista liikkumavaraa on mahdollista käyttää myös myöhemmin esimer-
kiksi annettaessa erityislainsäädäntöä”. 
12



Pöytäkirjan asiakohta PTK 17/2018 vp
Vaikka tämä EU-asetus onkin tietenkin sovellettavaa oikeutta sellaisenaan, niin kysyn-
kin ministeri Häkkäseltä, kun hän on paikalla, millä tavalla oikeusministeriö nyt valvoo
näitä asioita. Kun kuitenkaan me Euroopan kansakunnat emme tietenkään ole samanlaisia
ja se, mikä Suomessa on perinnettä ja mahdollista, ei välttämättä tule kysymykseen esimer-
kiksi Italiassa, niin miten tässä asiassa nyt aiotaan toimia, niin että tällaiset onnettomat ta-
paukset, mitä tässäkin keskustelussa on moneen kertaan mainittu, pystyttäisiin estämään
sillä, että viranomaisten välillä tieto liikkuisi — esimerkiksi väkivaltaisten henkilöiden
kohdalla, sanotaan nyt vaikka tarinassa, joka johti, tässä koulutapauksessa, toisen ihmisen
kuolemaan. Eikö tällaisia asioita pystytä todellakaan karsimaan? On aivan onnetonta, että
meillä tässä maassa on valtava määrä tietoa ihmisistä, on tietokoneita, hienoja linkkiyhte-
yksiä mutta siitä huolimatta tieto ei kulje ja tapahtuu tämmöisiä karmeita murhenäytelmiä.
Onko näihin mahdollisuus tarttua tämmöisellä kansallisella sovelluksella?

15.00 Maria Tolppanen sd (vastauspuheenvuoro): Arvoisa puhemies! Tässä kohdassa
haluaisin muistuttaa kyllä siitä, että ei meillä yksityisen henkilön tietoja ole suojattu. Niitä
saa suhteellisen helposti, ja se paikka, mistä niitä saa, on luottotietorekisteri. Sieltä tiedon
saa vakuutusyhtiö, kauppias, pankinjohtaja tai muu luottolaitos. Niitä ei ole suojattu mil-
lään tavalla. Myös viranomainen saa tietoonsa sen, onko henkilö luottotietorekisterissä vai
ei. Ja jos meillä on yksi tällainen rekisteri, joka vuotaa siten, että se tekee ihmisen elämästä
mahdotonta, tekee mahdotonta selvitä päivästä päivään eteenpäin, niin tässä kohdassa olisi
hyvä, jos me voisimme kansallisella tasolla puuttua tähän asiaan. En tiedä, onko se mah-
dollista, vai onko erikseen tehtävä laki siihen, mutta todellakin, tämä asia meidän on otet-
tava esille, ja meidän on autettava ihmisiä myöskin takaisin yhteiskuntaan ja yhteiskunnal-
liseen elämään.

Ensimmäinen varapuhemies Mauri Pekkarinen: Puhujalistaan.

15.01 Olli-Poika Parviainen vihr: Arvoisa herra puhemies! Kiitos hyvästä keskustelusta
kollegoille. Varmaankin tämän lainsäädännön voimaantulon myötä meillä menee jonkin
aikaa tulkintaepäselvyyksien maailmassa ennen kuin oikeuskäytäntö vakiintuu ja saamme
Suomeen yksiselitteisesti käytännöt siihen, miten nyt sitten toteutamme tätä uutta säännös-
telyä. Esimerkiksi pääministeri Sipilä on esittänyt täällä eduskunnan salissa, että meidän
omadataamme voisi olla hallinnoimassa jonkinlainen valtiollinen yhtiö, joka sitten huoleh-
tisi myös siitä, että omadatan yhdistelyä esimerkiksi tutkimustietoon tai sen kaupalliseen
käyttöön, kuten vaikkapa edustaja Räsänen viittasi, hoidettaisiin mahdollisimman järke-
västi kansalaisten edun kannalta ja tietenkin myös valtion edun kannalta.

Kiinnittäisin huomiota sellaiseen asiaan, että meillä on parhaillaan valmistelussa myös
tiedustelulait, jotka puhuttavat hyvin paljon. Tiedustelulait kytkeytyvät tietenkin myös
Tietosuojavaltuutetun toimistoon, jonka resursseja tässä tämänkin lakimuutoksen myötä
vahvistetaan aika paljon. Kysyisin ministeriltä: Pidättekö te tällä hetkellä tätä resursointia,
jota Tietosuojavaltuutetun toimistolle ollaan tämän lain myötä antamassa, riittävänä suh-
teessa siihen, että tietosuojavaltuutetulle tulee todennäköisesti lähivuosina myös merkittä-
viä uusia velvoitteita? Ja näettekö, että EU:n tietosuojalainsäädännössä on jotain sellaista,
mitä meidän pitäisi erityisesti tiedustelulain näkökulmasta huomioida?
13



Pöytäkirjan asiakohta PTK 17/2018 vp
15.02 Päivi Räsänen kd: Arvoisa puhemies! Minäkin haluaisin ministeriltä vielä kysyä
tietosuojavaltuutetun uudesta toimenkuvasta. Toivon, että, ministeri, kommentoisitte EK:n
kannanottoa, jossa he ovat huolestuneita yritysten oikeusturvasta ja kokevat ongelmallise-
na sen, että enimmäismäärältään varsin ankarienkin sakkojen määräämisestä päättäisi tuo-
mioistuimen sijaan yksi henkilö, tietosuojavaltuutettu. Sieltä johtaja Hannu Rautiainen on
todennut näin, että Suomen oikeudenkäytössä on pääsääntöisesti katsottu, että tietosuoja-
asetuksessa säädetyn kaltaisen, hyvin ankaran hallinnollisen sakon voi määrätä vain tuo-
mioistuin. Vähintään on pyritty huolehtimaan, että päätöksen voi tehdä vain kollegiaalinen
elin, kuten on Finanssivalvonnassa. Nythän tämä kollegiaalinen elin lakkautetaan ja tieto-
suojavaltuutettu yksin näistä päättää. Miten kommentoitte tätä EK:n huolta?

15.04 Arja Juvonen ps: Arvoisa herra puhemies! Piti edellisessä puheenvuorossani vielä
nostaa esiin organisaatiot ja niiden valmistautuminen tähän tietosuoja-asetukseen. Eli ky-
syisin ministeriltä vielä sitä, millä tavalla tähän tietosuoja-asetukseen valmistaudutaan
Suomessa ja organisaatioissa ja tuleeko tarpeeksi tietoa. Täällä jo edustaja nosti esille
muun muassa koulutuksen, sekin on erittäin hyvä asia. 

Kysyn myös tietosuojavastaavan roolista: näettekö, että yhä useammassa organisaatios-
sa ja työpaikoilla tulisi olla myös tietosuojavastaava, kuten siellä on myös luottamusmie-
het ja työturvallisuudesta vastaavat henkilöt?

Siten kysyn vielä näistä tietosuojarikkomuksista, tai millä nimellä niitä nyt kutsutaan-
kaan, kun aina väärinkäytöksiäkin tapahtuu meidän yhteiskunnassa. Niitä tapahtuu tervey-
denhuoltoalalla, myös esimerkiksi poliisissa on ollut joitakin kertoja näitä epäilyjä, että
mennään tutkimaan tarpeettomasti toisen henkilön tietoja. Toki siinä on uteliaisuuskin ta-
kana varsinkin terveydenhuollossa, hyvin epämukavia ja inhottavia tapauksia. Mitenkä
nämä voitaisiin estää, ja onko teillä tietoa, kuinka paljon näitä Suomessa loppujen lopuksi
tapahtuu? Luvatta tai aiheetta, jos ei ole syytä epäillä rikoksesta — tai terveydenhuollossa
ei ole edes omaisesta, potilaasta tai asiakkaasta kysymys — tällaisiin tietoihin ei pitäisi olla
pääsyä, tai sinne pitäisi jäädä niin suuri sormenjälki, että nämä tapaukset saadaan ilmi ja
julki ja niistä myös mahdollisesti rikosoikeudelliseen vastuuseen.

Ensimmäinen varapuhemies Mauri Pekkarinen:  Vielä edustaja Krista Kiuru, ja sen jäl-
keen on ministerillä puheenvuoro.

15.05 Krista Kiuru sd: Arvoisa puhemies! Tähän kokonaisuuteen liittyy erityisesti tällai-
sessa tietointensiivisessä yhteiskunnassa se, millä tavalla myöskin monenlaisia toissijaisia
tietoja voidaan yhteiskunnassa käyttää. Tällä hetkellä sosiaali- ja terveysvaliokunnassa on
käsittelyssä terveystietojen toissijainen käyttö, joka tuli jo ennen kuin tämä teidän esityk-
senne saapui eduskuntaan, ja näistä hankalista aikataulusyistä olemme jo käyneet tuon esi-
tyksen kanssa myöskin perustuslakivaliokunnassa. Näyttäisi siltä, että esimerkiksi terveys-
tietojen tai oikeastaan yhteiskunnan minkä tahansa toissijaisten tietojen käyttö riittävästi
anonymisoidun tiedon tasolla voisi olla tieteellisen tiedon lisäksi mahdollisesti hyödynnet-
tävissä esimerkiksi kehittämis- ja innovaatiotoiminnassa. Ongelma lienee se, että tämän
päivän yhteiskunnassa enää yhä vähemmän on sellaista tietoa, joka voitaisiin anonymisoi-
da, minkä perustuslakivaliokunta näyttää asettavan näissä tapauksissa ehdoksi. Ja kun näin
on, niin kysymys liittyy siihen, miten, ministeri, te koette, millä tavalla tämä toissijaisen
tiedon käyttö tulisi nyt huomioida, varsinkin tilanteessa, jossa tällainen anonymisointi tänä
14



Pöytäkirjan asiakohta PTK 17/2018 vp
päivänä ei enää riitä siihen, että välttämättä tietosuoja taattaisiin, koska mahdollisuus big
dataan ja isojen bottien käyttöön tiedonlouhinnassa voi antaa mahdollisuuden siihen, että
anonymisoitu tieto ei tosiasiassa enää anonymisoitua ole. Siltä osin iso kysymykseni liit-
tyy siihen, oletteko tietoinen siitä, että näitä toissijaisia tietoja olisi hyvä käyttää, ja mihin
ne rajat asetetaan, niin kuin perustuslakivaliokunta on nyt sosiaali- ja terveysvaliokuntaa
neuvonut tekemään.

Ensimmäinen varapuhemies Mauri Pekkarinen:  Ministeri Häkkänen, josko 3 minuut-
tia voisi riittää.

15.08 Oikeusministeri Antti Häkkänen: Arvoisa puhemies! Kiitoksia hyvästä keskuste-
lusta. Niin kuin tästäkin huomataan, ne näkökulmat, joita liittyy tietosuojaan, ovat hyvin
monipuoliset. Tätä ei tule missään tapauksessa tarkastella aina vain yhdestä kulmasta, vaan
tässä on hyvin paljon myös ihan perustuslaillisia oikeuksia ristikkäin, joita täytyy yhteen-
sovittaa. Vielä kun tämä on EU-tason sääntelyä asetustasoisesti eli pääosa tästä on suoraan
sovellettavaa oikeutta, jossa meillä ei ole tässä talossa harkinnanvaraa, niin se tekee tästä
sääntelykokonaisuudesta entistä haasteellisemman. 

Mutta samaan aikaan täytyy todeta se, että kun maailma muuttuu yhä enemmän riippu-
vaiseksi tiedosta ja tiedonhallinnasta, niin palvelujen parantaminen, yritystoiminta, tule-
vaisuuden työpaikat kuin myös sitten turvallisuus ja kansalaisten arjen liikkuvuus, palve-
lujen saatavuus, muut kaikki liittyvät jatkossa yhä enemmän siihen — niin hyvässä kuin
huonossakin — miten tieto liikkuu, miten sitä saa hyödyntää ja käyttää. Tämänkin takia
tämä uudistuskokonaisuus, joka on nyt EU-tasolta pääosin suoraan sovellettavaa oikeutta
ja jossa on ripauksen verran nyt meidän parlamenttimme kansallista harkinnanvaraa, on ää-
rimmäisen suuri ja iso kysymys.

Tämän takia korostan sitä, että tämä on vaikealukuinen kokonaisuus, jonka kanssa —
kun sovelletaan vaikkapa yrityksissä tätä — yhdessä täytyy lukea samaan aikaan siis suo-
raa EU:n tietosuoja-asetusta, jonka soveltamiskäytännöstä ja tulkintakäytännöstä viime kä-
dessä linjaukset tekee EU-tuomioistuin. Siihen ei ole kansallisilla parlamenteilla käytän-
nössä oikeutta ryhtyä sanomaan, että tuo epäselvä kohta tarkoittaa tuota tai tuota. Se liik-
kumavara, joka meille taas on jätetty, on tässä lakipaketissa, ja se on täysimääräisesti käy-
tetty hyväksi. 

Lapsen ikärajassa oli liikkumavaraa myös, mutta halusin sen pudottaa 13 vuoteen sen ta-
kia, että yhä useampi nuori kasvaa digitaaliseen ympäristöön ja haluaa osallistua yhteis-
kuntaan, kaveripiireihinsä ja muihin käyttämällä hyväkseen digitaalisia palveluja. Tätä
suosittivat myös Mannerheimin Lastensuojeluliitto, Lastensuojelun Keskusliitto ja muut
lapsioikeudelliset järjestöt. 

Tietojenvaihtokysymys: Siihen liittyy turvallisuuskysymys, joka on ministeriöitten sek-
torilainsäädännössä ratkaistava. Tämä on yleislainsäädäntö, jossa ei ratkaista näitä tieto-
jenvaihdon ongelmia. Painetta on näihin, ja tästä on käyty keskustelua nyt sosiaali- ja ter-
veysministeriön ja sisäministeriön kanssa, että tässä on päästävä eteenpäin. Näitä Eerika-
tapauksia ja monia muita ei jatkossa enää saisi tapahtua. 

Viranomaisille sanktioita samalla tapaa kuin yksityiselle sektorille: tulevina vuosina
täytyy katsoa, onko myös viranomaispuolelle säädettävä, mutta tällä hetkellä minä kat-
soin, että viranomaisille ovat riittävät normaali lainnoudattamisvelvoite ja virkavastuuvel-
voite näissä toimenpiteissä. 
15



Pöytäkirjan asiakohta PTK 17/2018 vp
Positiivinen luottorekisteri: selvityshenkilöt on asetettu, ja alkukesästä saadaan selvitys
valmiiksi, minkä johdosta on tarkoitus mahdollisimman nopeasti sitten edetä vielä tällä
vaalikaudella jossain määrin.

Seuraamusmaksuja, joita tietosuojavaltuutettu voi yrityksille asettaa: Tämä tulee suo-
raan asetuksesta. Tässä ei ole kansallista harkinnanvaraa, mutta korostan sitä, että näitä
seuraamusmaksuja jo nykyään voi Finanssivalvonta määrittää ja erilaiset muut viranomai-
set eli meillä nykyään on jo sellaista käytäntöä, että voidaan antaa seuraamusmaksuja.

Kyberosaamiseen panostaminen yleisesti, mitä edustaja Skinnari täällä painotti: siihen
täytyy tulevina vuosina jättisatsauksia pistää Suomessa. — Kiitos. 

Keskustelu päättyi.

Asia lähetettiin hallintovaliokuntaan, jolle perustuslakivaliokunnan ja lakivaliokunnan on
annettava lausunto.
16


	8
	14.06
	14.16
	14.25
	14.26
	14.27
	14.28
	14.31
	14.38
	14.39
	14.40
	14.41
	14.45
	14.50
	14.52
	14.54
	14.56
	14.58
	15.00
	15.01
	15.02
	15.04
	15.05
	15.08


