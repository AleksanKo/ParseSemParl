















































DEMB46.tmpSave.xml


Pöytäkirjan asiakohta PTK 26/2016 vp
Pöytäkirjan asiakohta 

PTK 26/2016 vp

Täysistunto

Torstai 17.3.2016 klo 15.59—17.46

3. Hallituksen esitys eduskunnalle laeiksi verkkoinfrastruktuurin yhteisrakentamisesta ja 
-käytöstä sekä tietoyhteiskuntakaaren muuttamisesta

Hallituksen esitys HE 116/2015 vp
Lakialoite LA 23/2015 vp
Valiokunnan mietintö LiVM 3/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 3. asia. Käsittelyn pohjana on liikenne- ja viestintävaliokunnan mietintö
LiVM 3/2016 vp. Nyt päätetään lakiehdotusten sisällöstä. (Hälinää — Puhemies koputtaa)

Arvoisat edustajat, jos poistutte salista sen verran fiksusti, että ei häiritä puhujaa. Nyt on
puheenvuoro edustaja Tuppuraisella.

Keskustelu

17.01 Tytti Tuppurainen sd: Kiitos, arvoisa puhemies! — Hallituksen esitys laiksi verk-
koinfrastruktuurin yhteisrakentamisesta ja -käytöstä panee täytäntöön Euroopan parlamen-
tin ja neuvoston direktiivin nopeiden sähköisten viestintäverkkojen käyttöönoton kustan-
nusten vähentämisestä. Esityksellä edistettäisiin digitaalisten palveluiden ja toimintojen
kehittymistä alentamalla erityisesti nopeiden viestintäverkkojen ja niiden toiminnan edel-
lytyksenä olevien luotettavien sähköverkkojen rakentamiskustannuksia. Esitys on paitsi
sellaisenaan kannattava myöskin hyvä osoitus siitä, millä tavoin yhteinen eurooppalainen
säädöstyö tukee ja kehittää meidän kansallista lainsäädäntöämme.

Puhe tietoyhteiskunnan kehittämisestä ja siihen liittyen tarpeellisesta digiloikasta on ko-
vin usein irrallaan talouden ja yhteiskunnan tosiasioista. Maalailemalla taivaanrantaan ku-
via, joissa tietotekniikka ja tietotekniset sovellukset muuttavat talouden perusasiat työstä ja
tekemisestä vapaaksi utopiaksi, saa hyvin blogeja ja yliökirjoituksia. Sekoittamalla niihin
konsulttien ammattikieltä ja tulevaisuudentutkimuksen iskulauseita kertomukset saa kuu-
lostamaan vastaansanomattomilta. On erinomaista, että voimme kerrankin perehtyä tule-
vaisuuden tekemisen todelliseen perustaan.

Verkkoinfrastruktuurin tehokkaaseen yhteiskäyttöön pääseminen edistää juuri sitä tieto-
yhteiskunnan perustaa, jota tarvitaan tulevaisuuden kasvulle. Tulevaisuuden kasvu raken-
tuu tiedolle. Tulevaisuuden työtä voidaan tehostaa monien työtehtävien ja työvaiheiden di-
gitalisoinnilla. Tämä kaikki vaatii kuitenkin sitä, että tiedonkululla on toimivat väylät, että
digitaalisilla palveluilla on markkinapaikat. Siitä tässä on kysymys.

Arvoisa puhemies! Nopeat sähköiset viestintäverkot ovat kansallinen kysymys. Ne ovat
kuitenkin myös alueellinen kysymys. (Puhemies koputtaa) Pidän tarpeellisena, että panos-
 Tarkistettu
4.0



Pöytäkirjan asiakohta PTK 26/2016 vp
tetaan erityisesti siihen, että koko Suomi — myös Itä- ja Pohjois-Suomi — on samassa ase-
massa tietoverkkojen saavutettavuuden suhteen.

17.04 Ari Jalonen ps: Arvoisa puhemies! Tämä on tosiaan hyvin yksinkertaisesti mietin-
nöstä luettavissa, mitä tämä pitää sisällään. Lyhyesti suomennettuna: kyse on siitä, että sa-
maan aikaan, kun ollaan sähköverkkoa vetämässä maan alle suojaan myrskytuhoilta, ve-
dettäisiin myös valokuitua, jolloin päästään tosiaan vauhdilla tähän tietoliikenteen kehittä-
miseen ja kasvattamiseen kiinni.

17.04 Ari Torniainen kesk:  Arvoisa herra puhemies! Liikenne- ja viestintävaliokunnan
puheenjohtaja, edustaja Jalonen jo oikeastaan tuossa omassa puheenvuorossaan kertoi ly-
hyesti, mistä asiassa on todellakin kyse. Verkkoinfran rakentaminen yhteisrakentamisena
on todella kannatettava asia. Silloin saadaan myöskin kustannuksia useammalta osapuolel-
ta vähennettyä, ja oikeastaan valiokunnan mietinnöstä käy hyvin esille, että se on nimen-
omaan edellytyksenä, että ne kustannukset, mitä tulee, eivät tule millekään osapuolelle
kohtuuttomiksi vaan kustannusten jako pystytään myöskin katsomaan asiallisesti.

Toinen asia, minkä haluan nostaa esille: on tärkeää, että meillä on jatkossa myöskin kes-
kitetty tietopiste, mistä saa tietoa siitä, missä nämä tietoyhteiskuntaverkot kulkevat — että
siitä on kaikille se tieto ja on myöskin turvattu se tietoverkko, mikä on.

17.05 Timo Heinonen kok: Arvoisa herra puhemies! Vakaista sähköverkoista on puhuttu
paljon. Itse asiassa tässäkin salissa aikanaan käytiin laajasti keskustelua siitä, että haluttiin
sähköverkkoja vahvistaa, ja nyt sitten — ymmärrettävistä syistä — sen jälkeen myös kes-
kustelua siitä, että nämä ovat nostaneet myös sähkön jakeluhintoja. Mutta pidän kuitenkin,
niin kuin valiokunnan puheenjohtaja esille toi, perusteltuna sitä, että tällaisessa vaiheessa
samalla vahvistetaan myös meidän verkkoyhteyksiä. Kuidun vetäminen maan sisään on
järkevää siinä vaiheessa, kun maa on avattu ja toimia tehdään.

Nyt aivan tuoreet tutkimukset, selvitykset ihmisten toiveista ja käyttäytymisestä myös
tukevat sitä, että etätyötä halutaan tehdä entistä enempi. Hetken aikaa ehkä on ollut sellais-
ta pohdintaa, että etätyö olisi jollain tavalla mennyt buumi, mutta toisin on. Ihmiset toivo-
vat, että he pääsevät tekemään työtä maaseudulta, maaseudun rauhasta, mutta myös kasva-
vassa määrin vapaa-ajan asunnoilta, kesäasunnoilta, ja silloin vakaat yhteydet ovat tärkei-
tä. Itse toivon, että myös toisenlaisia ratkaisuja etsitään kuin näitä maahan tulevia kuiturat-
kaisuja, sillä ne eivät kuitenkaan tule yksittäisiä taloja kattamaan, ja me tarvitsemme eri-
laisia vakaita langattomia järjestelmiä, uutta teknologiaa, sen eteen, että myös mökkiasu-
minen, mihin kuitu ei yllä, on jatkossa vakaiden yhteyksien päässä.

17.07 Mikko Savola kesk: Arvoisa herra puhemies! Edustaja Heinoselle täytyy heti tode-
ta, että tietysti meillä monenlaisia erilaisia verkkorakenteita on. Sen on tietysti huomannut
tuolta maaseudulta tulevana, että nämä langattomat yhteydet, varsinkin kun maastonmuo-
dot vaihtelevat, ovat osasta paikkaa erittäinkin heikot. Mitä enemmän pystytään kuidun
avulla tuomaan niitä verkkoyhteyksiä edes lähemmäksi tukiasemia kohti tai vetämään se
kuitu sinne talon nurkkaan asti, sitä paremmat yhteydet tietysti pystytään saamaan. Kus-
tannustekijähän tämä on.

Herra puhemies! Minulla on ollut mahdollisuus olla mukana tämmöisessä Etelä-Pohjan-
maan liitolla olevassa laajakaistaverkkohankkeessa ja myöskin muutamissa seminaareissa
2



Pöytäkirjan asiakohta PTK 26/2016 vp
ympäri Eurooppaa. Siellä olemme nimenomaan vieneet tätä viestiä, kuinka kuituverkkoja
osuuskuntapohjalta kannattaa rakentaa ja sitä kautta mahdollistaa ne paremmat tietoliiken-
neyhteydet sitten kansalaisille, yrityksille erityisesti ja myös näiden edustaja Heinosen
mainitsemien etätyöyhteyksien vuoksi, että ihmiset pystyvät sieltä kotoa tai vapaa-ajan
asunnoltaan mahdollisimman pitkälle näitä töitä tekemään.

On hyvä, että lainsäädäntöä tässä edistetään ja näitä kustannuksia katsotaan, että me
saamme mahdollisimman tasapuoliset tietoliikenneyhteydet kaikille meidän kansalaisil-
lemme.

17.09 Timo Heinonen kok: Arvoisa puhemies! Olen ehdottomasti edustaja Savolan kans-
sa samaa mieltä itsekin maaseudulta tulevana, kunnasta, missä on runsaslukuisesti vapaa-
ajan asuntoja, missä on harvaan mökkejä. Silloin, niin kuin edustaja Savola toi esille, se on
kustannuskysymys, valokuitua ei pystytä tämäntyyppisiin yhteyksiin tekemään. Itse sain
omassa kotikunnassani tutustua esimerkkinä tällaiseen Ukkoverkot-järjestelmään, mikä
luo sitten juuri tämäntyyppisiin rakenteisiin toimivampia vaihtoehtoja ja vakaita verkkoja,
joissa nopeudet eivät vaihtele. Niitä malleja ja esimerkkejä varmasti löytyy, ja tällä sekto-
rilla tekniikka kehittyy erittäin kovaa vauhtia. Itse toivon toki niin, että ei tehtäisi missään
sellaisia ratkaisuja, että hetken kuluttua todetaan, että tämä tekniikka on vanhentunutta ja
maksut nousevat niin korkeiksi, että kukaan ei enää sitä käytä. Silloin investoinnit ovat tur-
hia. Siinä mielessä tämä valokuidun vetäminen on perusteltua ja järkevää, se tekniikka ei
vanhene.

17.10 Marisanna Jarva kesk: Arvoisa puhemies! Nämä laajakaistaverkothan ovat ver-
rattavissa siihen, kun on vedetty puhelinverkkoja aikoinaan koko maahan, ja nämä ovat
välttämättömiä siinä, että ympäri Suomen voidaan asua ja elää ja yrittää jatkossakin. Ihan
pienyrityksistä lähtien isoihin yrityksiin asti nämä yhteydet ovat elintärkeitä, saatikka sit-
ten, kun ajatellaan tulevia sote-palveluita ja kaikkia muitakin palveluita, joissa odotetaan
sitä omaa vastuuta ja sitä, että ne palvelut ovat jatkossa kotiin saatavissa. Sinänsä asia on
hyvä, mutta tämä meidän infra ei vastaa tällä hetkellä sitä.

Laajakaista kaikille -hankehan oli sinänsä tavoitteiltaan hyvä, mutta rahahan oli täysin
riittämätön, samoin tämä velvoite ja tavoite siitä, että se ei kata täyttä 100:aa prosenttia
Suomesta vaan vain tietyn osuuden. Nythän tämä tavoite on käytännössä saatu jo täyteen,
mutta totuushan on se, että meillä on paljon kuntia, joissa eivät edes taajama-alueella toimi
käytännössä verkot nyt riittävästi. Oikeastaan, kun jatkossa mietitään Suomessa sitä, että
saadaan tämä nopea tietoverkko käsille, nämä mobiilit ja langattomat yhteydet ovat todella
hyviä, mutta jos niillä on useampi käyttäjä, niin sitä kaistaahan ei riitä kaikille ja sen takia
myös nämä kiinteät valokuituyhteydet ovat tärkeät. Operaattoreita ei ole saatu rakenta-
maan näitä yhteyksiä, koska heille on tullut siitä sitten omavastuuta liikaa, ei riitä raha sit-
ten yhtiöissä pyörittämään näitä, kun esimerkiksi valtiolta ei ole saatu riittävän nopeasti
jälkikäteen takaisin näitä valtionosuuksia tämän kaistan rakentamiseen, kuten on ollut tar-
koitus.

Mielestäni pitäisi pohtia sitä, pitäisikö valtiolla olla velvollisuus paimentaa nämä ope-
raattorit hoitamaan asiaa, vaikka lainsäädäntöteitse, ja pitäisikö tämä yleispalveluvelvoite
laajentaa riittävään kaistanopeuteen ja kattamaan aidosti koko maa. Tämä voisi olla yksi
ratkaisu. (Puhemies koputtaa) Yksi mahdollisuus voisi olla myös erillinen verkkoyhtiö,
3



Pöytäkirjan asiakohta PTK 26/2016 vp
niin kuin esimerkiksi sähkönjakelussa, (Puhemies koputtaa) että päästäisiin eriarvoisista
siirtomaksuista eroon.

Ensimmäinen varapuhemies Mauri Pekkarinen: No niin, pyydän nyt edustajaa siirty-
mään puhujapönttöön, mikäli hän aikoo jatkaa. Ellei, sitten edustaja Savola.

17.12 Mikko Savola kesk:  Arvoisa herra puhemies! Näillä valtakunnallisilla operaatto-
reilla, mitä meillä on, ei selvästikään sitä mielenkiintoa ole riittävästi tätä sataprosenttista
laajakaistayhteyttä, mihinkä tämä hankekin viittasi, tuoda. Viime kaudella, kun tätä hank-
keen etenemistä myöskin seurasin, kyllähän se tulkinta siitä, mikä on perille menevä laa-
jakaistayhteys, vaihteli, kun keskusteli näitten operaattoreitten ja toimijoitten kanssa. Kyl-
lähän se siihen lähelle tulee mutta ei välttämättä kuitenkaan sinne kuluttajalle asti, vaan nii-
tä omia kustannuksia voi tulla kohtuuttomankin paljon.

Kun edustaja Jalonen, liikenne- ja viestintävaliokunnan puheenjohtaja, on paikalla, niin
kysyisinkin Jaloselta, mihin toimiin valiokunta nyt ryhtyy siinä, että nämä laajakaistayh-
teydet aivan oikeasti tuonne maaseudulle saadaan. Ovatko osuuskunnat tuolla seutukunnil-
la — kuntien ja ihmisten osittain omistamat osuuskunnat — se keino? Vai uskotteko te sii-
hen, että nämä meidän kaupalliset yhtiöt todellakin nämä palvelut tuonne perimmäiseen-
kin kolkkaan saavat?

17.13 Ari Jalonen ps: Arvoisa puhemies! Tämä on yksi toimenpide tässä isossa paketis-
sa. Ja ylipäätänsä, jos ja kun me haluamme digitalisoida yhteiskuntaamme, se vaatii kehi-
tystä meidän verkoiltamme niin kuidun osalta kuin langattomasti. Jos me haluamme olla
edelläkävijöitä esimerkiksi robottiautojen kehityksessä ja jopa tuotannossa jossain vai-
heessa, niin se vaatii langatonta tekniikkaa, mutta se langaton tekniikka hyvässä riittävyy-
dessään ja kattavuudessaan vaatii rinnalleen myös kuituverkkoa, joten tämä menee vähän
niin kuin käsi kädessä. Mutta minä uskon kyllä siihen, että operaattorit itse haluavat myös
pitää Suomen maailman ykkösenä ja kehittää tätä edelleen.

Yleiskeskustelu päättyi.

Eduskunta hyväksyi hallituksen esitykseen HE 116/2015 vp sisältyvien 1. ja 2. lakiehdo-
tuksen sisällön mietinnön mukaisena. Eduskunta yhtyi valiokunnan ehdotukseen lakialoit-
teeseen LA 23/2015 vp sisältyvän lakiehdotuksen hylkäämisestä. Lakiehdotusten ensim-
mäinen käsittely päättyi.
4


