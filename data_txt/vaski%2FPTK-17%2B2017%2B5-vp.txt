















































DEM3F86.tmp.xml


Pöytäkirjan asiakohta PTK 17/2017 vp

 Tarkistettu
4.0

Pöytäkirjan asiakohta 

PTK 17/2017 vp

Täysistunto

Perjantai 3.3.2017 klo 13.00—13.27

5. Hallituksen esitys eduskunnalle laiksi työsopimuslain muuttamiseksi ja eräiksi siihen liit-
tyviksi laeiksi

Hallituksen esitys HE 257/2016 vp
Valiokunnan mietintö TyVM 1/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 5. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

13.07 Arja Juvonen ps: Arvoisa herra puhemies! Tällä hallituksen esityksellä ehdotetaan
muutettavaksi työsopimuslakia ja eräitä siihen liittyviä lakeja. Tarkoituksena on poistaa
eräitä lomauttamiseen ja irtisanomiseen liittyviä työnantajan ilmoitusvelvollisuuksia. Esi-
tyksessä ehdotetaan, että eri palvelussuhdelaeissa säädetystä työnantajan ilmoittamis- ja
selvittämisvelvollisuudesta luovutaan.

Tämä esitys on osaksi seurausta muutosturvan toimintamalliin vuonna 2012 tehdyistä
muutoksista. Muutosturvan työvoimapoliittisena tavoitteena on nopeuttaa ja helpottaa irti-
sanotun tai lomautetun työntekijän sijoittumista uuteen työhön.

Tämän nyt käsittelyssä olevan esityksen on tarkoitus keventää erityisesti niiden työnan-
tajien hallinnollista taakkaa, jotka työllistävät säännöllisesti alle 20 työntekijää, ja tämä on
erittäin hyvä asia, sillä se yksinkertaistaa työnantajan sääntely-ympäristöä. Yrityksen hal-
linnolliseen taakkaan kuuluu yleensä se, mitkä työnantajan velvollisuudet ovat. Yksittäiset
ja moninaiset velvoitteet ovat saattaneet muodostaa työnantajalle vaikeasti hahmotettavan
kokonaisuuden. Esitykseen sisältyvät ehdotukset ovat askel oikeaan suuntaan sääntelyn
yksinkertaistamiseksi ja yritysten hallinnollisen taakan vähentämiseksi.

Kyseessä on myös yksi hallituksen kärkihankkeista. Sillä pyritään parempaan säänte-
lyyn sekä normien sujuvoittamiseen.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 257/2016 vp sisältyvät 1.—7. lakiehdotuksen. Lakiehdotusten toinen käsittely
päättyi. Asian käsittely päättyi.


