















































DEM605.tmp.xml


Pöytäkirjan asiakohta PTK 2/2018 vp
Pöytäkirjan asiakohta 

PTK 2/2018 vp

Täysistunto

Keskiviikko 7.2.2018 klo 14.05—15.55

4. Hallituksen esitys eduskunnalle laeiksi työsopimuslain 13 luvun 6 §:n, kunnallisesta vi-
ranhaltijasta annetun lain 22 §:n ja valtion virkamieslain 32 §:n muuttamisesta

Hallituksen esitys HE 189/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään työelämä- ja
tasa-arvovaliokuntaan.

Keskustelu

15.30 Työministeri Jari Lindström (esittelypuheenvuoro): Arvoisa puhemies! Nyt tä-
män käsittelyssä olevan hallituksen esityksen tavoite on edistää ammatillisen koulutuksen
opiskelijoiden mahdollisuuksia saada oppisopimuskoulutustyöpaikka. Tässä esityksessä
työsopimuslakia ja kunnallisesta viranhaltijasta annettua lakia ehdotetaan muutettavaksi
siten, että työnantaja voisi jatkossa tehdä ammatillisen koulutuksen opiskelijan kanssa op-
pisopimuksen työnantajalle laissa säädetyn lisätyön tarjoamisvelvollisuuden ja takaisinot-
tovelvollisuuden estämättä. Valtion virkamieslakia muutettaisiin siten, että työnantaja voi-
si tehdä ammatillisen koulutuksen opiskelijan kanssa oppisopimuksen valtion virkamies-
laissa säädetyn takaisinottovelvollisuuden estämättä.

Tämä esitys perustuu eduskunnan lausumaan, jonka eduskunta antoi vastauksessaan
hallituksen esityksestä laiksi ammatillisesta koulutuksesta ja eräiksi siihen liittyviksi laeik-
si. Tässä lausumassa eduskunta edellytti, että valtioneuvosto tuo eduskunnalle viipymättä
lakiehdotuksen, joka toteuttaa sellaiset työsopimuslain ja virkasuhteita koskevan lainsää-
dännön muutokset, jotka mahdollistavat oppisopimuksella työskentelyn tasavertaisesti
kaikilla toimialoilla työnantajan lisätyön tarjoamisvelvoitteen tätä estämättä. Nyt käsitel-
tävällä esityksellä hallitus toteuttaa siis eduskunnan lausumassaan antaman toimeksian-
non.

Työnantajan mahdollisuus poiketa lisätyön tarjoamisvelvollisuudestaan ja takaisinotto-
velvollisuudestaan olisi rajoitettu oppisopimuksen kestoon. Määräajaksi sovitun oppisopi-
muksen päätyttyä työnantajan olisi jälleen noudatettava hänelle palvelussuhdelainsäädän-
nössä asetettuja työntarjoamisvelvollisuuksia suhteessa omaan henkilöstöönsä. Oppisopi-
muskoulutuspaikan saamisen helpottamisella hallitus pyrkii edistämään ammatillisen kou-
lutuksen opiskelijoiden pääsyä työelämään ja heidän mahdollisuuksiaan hankkia työmark-
kinoilla vaadittavaa osaamista.

15.32 Reijo Hongisto sin: Arvoisa herra puhemies! Lakiesityksessä ehdotetaan muutetta-
vaksi työsopimuslakia, kunnallisesta viranhaltijasta annettua lakia sekä valtion virkamies-
 Tarkistettu
4.0



Pöytäkirjan asiakohta PTK 2/2018 vp
lakia siten, että työnantaja voisi jatkossa tehdä opiskelijan kanssa ammatillisesta koulutuk-
sesta annetussa laissa tarkoitetun oppisopimuksen työnantajalle laissa säädetyn lisätyön
tarjoamisvelvollisuuden ja takaisinottovelvollisuuden estämättä. Lakimuutosten jälkeen
työnantaja voisi jatkossa tehdä opiskelijan kanssa ammatillisesta koulutuksesta annetussa
laissa tarkoitetun oppisopimuksen valtion virkamieslaissa säädetyn työtarjousvelvollisuu-
den estämättä. Esityksen tavoitteena on laajentaa oppisopimuksen avulla saatava ammatil-
linen koulutus kaikille toimialoille. Viimeksi tänään uutisoitiin, että rakennusalalla tarvi-
taan lisää tekeviä käsiä erityisesti sähkö- ja lvi-puolelle. Mielestäni oppisopimuskoulutus
sopii hyvin myös näille aloille, joten meidän tulee poistaa kaikki lainsäädännölliset esteet,
jotta koulutus- ja harjoittelupaikkoja on saatavilla mahdollisimman laajasti.

Esitys liittyy ammattikoulutusreformiin ja on siksi pelkästään kannatettava. Kerron käy-
tännön esimerkin. Alajärvellä on eräs metallialan yritys, jossa on jatkuvasti kymmeniä työ-
paikkoja avoinna. He eivät saa sinne koulutettua työvoimaa. Samalla paikkakunnalla on
toisen asteen koulutus, joka olisi valmis järjestämään, nimenomaan räätälöimään koulutus-
ta, joka sopisi tämän metallialan yrityksen tarpeisiin, mutta tämän hetkinen lainsäädäntö
estää ja kieltää tämän koulutuksen järjestämisen. Tilanne on nyt se, että näiden Alajärvellä
olevien oppilaiden pitäisi siirtyä Seinäjoelle, jonne on 80 kilometriä matkaa, käydä kou-
lunsa siellä ja tulla sitten työharjoitteluun takaisin sinne Alajärvelle, ja se tuntuu käsittä-
mättömältä.

Tämän takia on erinomaisen hyvä, että tätä lakia muutetaan niin, että koulutus mahdol-
listetaan myöskin muilla paikkakunnilla ja jotta ennen kaikkea mahdollistetaan tämä työs-
säoppiminen. Silloin opiskelija saa sitä oppia, jota työssään tarvitsee, ja työnantaja saa sel-
laisen opiskelijan tai työntekijän, jonka haluaa. Erityisen kannatettava lakiesitys. — Kii-
toksia.

15.35 Hannu Hoskonen kesk: Arvoisa herra puhemies! Todellakin tämä oppisopimus-
koulutuksen kehittäminen eteenpäin on aivan erinomainen asia.

Omassa kotikunnassani olen tehnyt sellaisen havainnon, jossa eräs metallipaja on pys-
tynyt menestyksekkäästi oppisopimuskoulutusta hyväksi käyttäen luomaan itselleen osaa-
vaa työvoimaa. Ja kun tässä lakiesityksessä työsopimuslakia muutetaan ja joustavoitetaan,
niin sillä luodaan aito mahdollisuus, että nuorten, jotka haluavat työelämään, ja työnanta-
jien välille syntyy aito yhteys siinä työtilanteessa. Ja sitten kun oppisopimuskoulutusta har-
joitetaan elävästi siellä työpaikoilla, niin samalla oppiminen siinä työn ääressä on varmasti
tehokkaampaa: otetaan nyt kouluesimerkki siitä, että poikalapsilla on tapana aina tätä tek-
niikkaa, mopot sun muut kiinnostavat erittäin paljon, mutta lukeminen ei ole suuressa suo-
siossa, mutta kun siihen osaavasti yhdistetään mielenkiintoista tekemistä ja samalla vähän
sitä oppia saadaan syötettyä, niin tällä luodaan mahdollisuus näille ihmisille saada aidosti
hyviä työpaikkoja ja työnantajalle saadaan hyvää työvoimaa.

Maaseutukunnissa työvoimapula on todellinen ongelma, ja jos ne nuoret, ketkä siellä
vielä ovat, saadaan vaikka tällä oppisopimusmenettelyllä pysymään siinä kunnassa ja eri-
laisiin tehtäviin koulutettua ja jäämään kotiseudulleen, niin se on äärimmäisen arvokasta,
koska esimerkiksi metsätalouden puolella tänä päivänä on äärimmäisen suuri kysyntä työ-
voimasta, kun ei mistään meinaa saada osaavaa työvoimaa ja uusien sielujen saaminen sin-
ne maaseudulle on kovin vaikeaa. Se vanha viisaus pitää edelleen paikkansa, että kun mo-
nitoimikonekuskeja tai metsäkonekuskeja yleensä haetaan työmaille, niin ne eivät kyllä
lähde Helsingin lentoasemalta aamukoneella kohti pohjoista, eivät varmasti lähde, vaan ne
2



Pöytäkirjan asiakohta PTK 2/2018 vp
ihmiset ovat siellä jo ikään kuin valmiina. Ja tämä oppisopimusmenettely, mitä tässä jalos-
tetaan eteenpäin, on äärimmäisen hyvä tässä tehtävässä. Toivon sille parasta menestystä.

Toivoisin myös sitä, kun näitä työhön liittyviä lainsäädäntöjä kehitetään jatkossa ja
työnantajien ja työntekijäjärjestöjen välistä yhteistyötä tiivistetään, että kun tämä oppiso-
pimuskoulutusasia yleensä on jäänyt liian vähälle huomiolle, niin tähän pitää saada lisää
pontta, [Puhemies koputtaa] koska tässä on aito tie päästä eteenpäin.

15.37 Ben Zyskowicz kok: Arvoisa herra puhemies! Kun seurasi joulun aikoihin ja en-
nen kaikkea tammikuussa käytyä hallituksen politiikkaa koskevaa julkista keskustelua, lä-
hinnä tämän aktiivimallin tiimoilta, niin syntyi julkisuuteen aivan virheellinen käsitys, että
nykyinen hallitus ei olisi tehnyt mitään tuloksekasta ja positiivista työllisyyden edistämi-
seksi, vaan päinvastoin hallitus vain kyykyttää ja nöyryyttää työttömiä. Tämä mielikuva-
han on tietysti täysin väärä. Jos ajatellaan koko kuvaa tämän hetken talouden tilanteesta,
niin meillä on yli 50 000 työpaikkaa syntynyt lisää, työttömät ovat päässeet töihin parem-
man toimeentulon ääreen, ja tämä aktiivimallikin on hyvä malli, millä pyritään kannusta-
maan työttömiä myös keikkatyön vastaanottamiseen, eikä mielestäni ainakaan vielä huhti-
kuussa ole mitään syytä lähteä säädöksiä muuttamaan. Se on eri asia, että on kyllä aihetta
suunnata lisää voimavaroja työvoimapalveluihin ja mahdollisesti työvoimatoimiinkin.

Kun nyt kuuntelee tätä esitystä koskevaa keskustelua, ja myös tuota edellistä asiaa, niin
käy ilmi, että hallitus tekee ja on tehnyt koko ajan tämän varsinaisen päälinjan — työn lin-
jan, joka näkyy työllisyyden ja yrittäjyyden edistämisenä — lisäksi monia pieniä uudistuk-
sia, joilla edistetään työllistymismahdollisuuksia. Tämä esitys kuuluu siihen, edellinenkin
esitys kuului siihen. Sen lisäksi tällä niin sanotulla kymppilistalla on muita täsmätoimia,
jotka muistaakseni ovat vielä eduskuntaan tulossa, osin on jo säädetty, joilla edelleen tul-
laan työllisyyden tilannetta parantamaan ja työttömien tilannetta auttamaan.

15.39 Maria Tolppanen sd: Arvoisa puhemies! Nyt haluaisin tarkentaa ministeriltä tätä
oppisopimuspuolta tässä, kun ymmärsin sen niin, että tuo työsopimus saattaa olla sen mit-
tainen, mitä tuo oppisopimusaika on, mutta se ei välttämättä jatku siitä sitten eteenpäin,
vaan se kestää sen. Vai onko näin, että kun oppisopimus on suoritettu, niin sitten sen työn-
antajan, jolla ollaan oppisopimuksessa, velvollisuus on palkata tämä henkilö töihin siihen
työpaikkaan, missä tämä oppisopimus on suoritettu ja tehty?

Sitten toinen kysymys: Onko tässä samalla myös tarkoitus nyt muuttaa oppisopimusta
siten, että se on työssäoppimista? Kun perinteisestihän oppisopimukseen kuuluu sekä työs-
säoppiminen että teoriajakso. Että tuleeko tässä semmoinen rakenteellinen muutos vai eikö
tule? Sinänsähän oppisopimus on hirveän hyvä tapa oppia ammattia, ja niinhän sen pitäisi
olla tai minun mielestäni olisi erittäin hyvä asia, että jos työnantaja tarvitsee tietynlaisen ih-
misen, niin hän kouluttaa oppisopimuksella ja sen jälkeen tehdään työsopimus ja työt jat-
kuvat siellä. Vai onko tässä nytten se, että tehdään se oppisopimus ja sen jälkeen ihmisellä
on ammatti ja sitten hän lähtee hakemaan vapailta työmarkkinoilta työtä?

Ensimmäinen varapuhemies Mauri Pekkarinen: Ministeri Lindström. Pari minuuttia
ehkä riittää.

15.41 Työministeri Jari Lindström: Herra puhemies! Tosiaan vielä tarkennuksia ja täs-
mennyksiä, mitä tässä hallituksen esityksessä esitetään:
3



Pöytäkirjan asiakohta PTK 2/2018 vp
Siis työnantaja saisi ottaa ammatillisen koulutuksen opiskelijan oppisopimuskoulutuk-
seen ilman, että työnantajan olisi ensin tarjottava sitä työtä palveluksessaan olevalle lisä-
työtä haluavalle ja siihen soveltuvalle osa-aikatyöntekijälle tai sitten taloudellisista tai tuo-
tannollisista syistä irtisanotulle takaisinottovelvollisuuden piirissä olevalle työntekijälle.

Toiseksi tässä esitetään, että valtion virkamiesten osalta työnantaja saa ottaa sen opiske-
lijan oppisopimuskoulutukseen ilman että on ensin tarjottava työtä muusta kuin virkamie-
hestä itsestään johtuvasta syystä irtisanotulle virkamiehelle.

Sitten miten tämä työnantaja voisi ehdotuksen mukaan toimia noin käytännössä, niin
työnantaja voisi tehdä sen opiskelijan kanssa oppisopimuksen lisätyön tarjoamisvelvolli-
suuden tai takaisinottovelvollisuuden tätä estämättä. Työnantaja ei kuitenkaan voi poiketa
muista lainsäädännön mukaisista työntarjoamisvelvoitteistaan, kuten nyt velvollisuudesta
tarjota työtä tai työn vastaanottamisen edellyttävää koulutusta irtisanomisuhan alaiselle
työntekijälle tai lomautetulle työntekijälle. Työnantajalla ei ole oikeutta poiketa lisätyön
tarjoamisvelvollisuudesta tai takaisinottovelvollisuudesta tämän oppisopimuksen päätty-
misen jälkeen. Määräaikaisen oppisopimuksen päätyttyä työnantajan olisi jälleen nouda-
tettava edellä mainittuja työntarjoamisvelvollisuuksia.

Tämän perusta tosiaan on eduskunnan lausumassa, jonka mukaan on tämä esitys tehty.
Ei ole siis menty ylitulkitsemaan mitään vaan tehty juuri se, mitä eduskunta on edellyttä-
nyt tämän ongelman noustua esille.

15.43 Kari Kulmala sin: Arvoisa puhemies! Hallituksen esityksessä ehdotetaan muutet-
tavaksi työsopimuslakia, kunnallisesta viranhaltijasta annettua lakia sekä valtion virka-
mieslakia. Pidän esitystä erittäin hyvänä. Esitys liittyy ammatillisen koulutuksen refor-
miin. Eduskunta edellytti, että valtioneuvosto tuo viipymättä eduskunnalle lakiehdotuk-
sen, joka toteuttaa sellaiset työsopimuslain ja virkasuhteita koskevan lainsäädännön muu-
tokset, jotka mahdollistavat oppisopimuksella työskentelyn tasavertaisesti kaikilla toimi-
aloilla lisätyön tarjoamisvelvoitteen tätä estämättä.

Esityksen tavoitteena on lisätä ammatillisesti kouluttautuvien opiskelijoiden mahdolli-
suuksia saada oppisopimuskoulutustyöpaikka ja edistää näin ammatillisen koulutuksen
opiskelijoiden pääsyä työelämään ja mahdollisuuksia hankkia työmarkkinoilla vaaditta-
vaa osaamista.

Esityksen arvioidaan koskevan erityisesti kaupan alaa mutta myös matkailu- ja ravinto-
la-alaa sekä mahdollisesti hallinto- ja tukipalveluita sekä koulutussektoria. Lisätyön tarjoa-
misvelvollisuudesta poikkeamisen arvioidaan heikentävän niiden osa-aikaisten työnteki-
jöiden asemaa, jotka haluaisivat lisätunteja. Koska osa-aikatyötä tekevät työntekijät ovat
useimmiten naisia, muutosten arvioidaan saattavan jossain määrin leventää sukupuolten
välistä kuilua työmarkkinoilla.

Yritysten näkökulmasta esitys lisää niiden liikkumavaraa oppisopimusopiskelijoiden ot-
tamisessa. Vaikutukset työllisyyteen arvioidaan positiivisiksi, vaikka alityöllisten osuus
vastaavasti kasvaneekin. Esityksen kokonaisvaikutukset arvioidaan kuitenkin varsin rajal-
lisiksi. Toivottavasti tämän esityksen myötä saadaan jatkossa myös Lappiin sesonkityön-
tekijöitä lisää, tälle talvelle se on jo liian myöhäistä.

15.45 Maria Tolppanen sd: Arvoisa puhemies! Täytyy sanoa, että tässä tuli yksi vastaus
jo, eli tämä on siis ammatillisen koulutuksen reformiin liittyvä asia.
4



Pöytäkirjan asiakohta PTK 2/2018 vp
Mutta varmasti mielenkiintoinen asia tulee olemaan valiokunnassa se, jos todellakin on
niin, että jos siellä on tuotannollisista ja taloudellisista syistä irtisanottuja henkilöitä, siitä
huolimatta voidaan oppisopimus tehdä sellaiseen työpaikkaan. Siinä saattaa tulla lainsää-
dännöllisiä ongelmia kyllä, mutta se varmasti sitten katsotaan siellä.

Mitä taas sitten tulee tuohon, kun mainittiin tämä Lapin sesonkityöntekijöitten puute:
Sehän osaltaan pitää todellakin paikkansa — jonkin verran tunnen sitä ihan lukkarinrak-
kauden takia, herrain Kemissä syntyneenä ja Rovaniemellä kasvaneena seuraan sitä tilan-
netta — mutta kyllä siellä on pikkusen sellainenkin tilanne, että silloin kun siellä on työn-
antaja, joka maksaa asiallista palkkaa ja työolot ovat asialliset ja painetaan pitkää päivää,
niin kyllä heillä on työntekijöitä, mutta jos maksetaan 3 euroa tunti, niin ihme kumma ei
löydy työntekijöitä. Tätä asiaahan muuten selvitellään juuri tällä hetkellä vähän laajem-
maltikin.

Keskustelu päättyi.

Asia lähetettiin työelämä- ja tasa-arvovaliokuntaan.
5


