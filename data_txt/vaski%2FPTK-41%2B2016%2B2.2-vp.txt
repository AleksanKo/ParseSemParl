















































DEM9D4A.tmpSave.xml


Pöytäkirjan asiakohta PTK 41/2016 vp
Pöytäkirjan asiakohta 

PTK 41/2016 vp

Täysistunto

Torstai 21.4.2016 klo 16.00—19.18

2.2. Suullinen kysymys ammatillisen koulutuksen säästöistä (Krista Mikkonen vihr)
Suullinen kysymys SKT 44/2016 vp

Suullinen kyselytunti

Puhemies Maria Lohela: Seuraava kysymys, edustaja Mikkonen.

Keskustelu

16.27 Krista Mikkonen vihr: Arvoisa puhemies! Hallitus on kohdentamassa valtavan,
190 miljoonan euron säästön ammatilliseen koulutukseen ensi vuodesta alkaen. Tämä tar-
koittaa sitä, että oppilaitokset joutuvat etsimään 10 prosentin säästöt toiminnoistaan. Op-
pilaitokset ovat tehneet tehostamista ja toiminnan järkeistämistä jo ennen näitä uusia sääs-
tövaatimuksia, siltä osin keinot on pääosin jo käytetty. Käytännössä nämä uudet säästöt
joudutaan etsimään vähentämällä opetusta, karsimalla ammatillisten oppilaitosten verk-
koa ja vähentämällä aloituspaikkoja. Monilla alueilla ei tänäkään päivänä riitä kaikille nuo-
rille koulutuspaikkaa ja monet 15—16-vuotiaat joutuvat lähtemään kauas kotoaan tahto-
mattaan koulutuksen perään. Kysynkin opetusministeriltä: kuinka paljon hallitus arvioi
aloituspaikkojen edelleen vähenevän, ja miten hallitus arvioi aloituspaikkojen vähenemi-
sen vaikuttavan siihen, että kaikille peruskoulun päättäville nuorille löytyy jatkokoulutus-
paikka?

Puhemies Maria Lohela:  Pyydän nyt, että edustajat välttävät tätä muuta keskustelua, niin
että kuullaan kysymykset ja kuullaan vastaukset. Ja nyt on ministeri Grahn-Laasosen vuo-
ro puhua.

16.28 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Hallitus on erittäin sitoutunut tähän ja tulee pitämään kiinni siitä,
että jokaiselle peruskoulunsa päättäneelle nuorelle löytyy koulutuspaikka toiselta asteelta
— tästä pidämme tiukasti kiinni — samoin kuin apua ongelmiin, mikäli on sellaisia ongel-
mia, jotka estävät opiskelun, jotta sitten voidaan tasoittaa tietä päästä niihin opintoihin
mahdollisimman nopeasti.

Edellinen hallitus valmisteli ammatilliseen koulutukseen mittavia leikkauksia, 260 mil-
joonaa, jos muistan summan oikein, ja tämä esitys kaatui ja jäi sitten perinnöksi seuraaval-
le hallitukselle. Me olemme päättäneet rakentaa ammatillisen koulutuksen 190 miljoonan
euron säästöjen toteuttamiseksi rakenteellisen uudistuksen, niin kutsutun ammatillisen
koulutuksen reformin, jossa uudistetaan koko ammatillinen koulutus: sen lainsäädäntö, ra-
hoitus, tutkinnot, toimintatavat ja järjestäjärakenne vapaaehtoisten fuusioiden pohjalta.
Tämä on saanut erittäin innostuneen vastaanoton, nimenomaan tämä rakenteellinen uudis-
 Tarkistettu
4.0



Pöytäkirjan asiakohta PTK 41/2016 vp
tus ja toimintatapojen uudistaminen — työpaikoilla tapahtuvan oppimisen lisääminen,
osaamisperusteisuus, opiskelijalähtöisyys — tässä uudistuksessa, ja teemme sitä uudistus-
ta motivoituneesti yhdessä ammatillisen koulutuksen kentän kanssa. 

Puhemies Maria Lohela:  Pyydän niitä edustajia, jotka haluavat esittää lisäkysymyksen
tästä aiheesta, ilmoittautumaan. 

16.29 Krista Mikkonen vihr (vastauspuheenvuoro): Arvoisa puhemies! Hallitus on teke-
mässä reformia, mutta säästöt aiotaan kuitenkin ottaa käyttöön jo ennen kuin tämä reformi
on valmis, joten oppilaitokset joutuvat etsimään nykyisen lainsäädännön mukaisesti sääs-
töt nykyisestä toiminnastaan. Käytännössä tämä varmasti merkitsee sitä, että lähiopetusta
vähennetään merkittävästi edelleen, kun jo nytkin monien käytännön taitojen oppiminen
uhkaa jäädä heikolle tasolle, kun opetuksessa ei ole riittävästi käytännön harjoittelua —
hitsaamista kun on vaikea oppia videolta. Omatoimiset ja lahjakkaimmat opiskelijat kyllä
pärjäävät, hieman heikommat eivät näillä menetelmillä saavuta ammattitutkintoa. Miten
hallitus aikoo varmistaa, ettei opetuksen laatu heikkene ja että nuoret saavat riittävät am-
matilliset valmiudet koulutuksen aikana?

16.30 Opetus- ja kulttuuriministeri  Sanni Grahn-Laasonen (vastauspuheenvuo-
ro):  Arvoisa puhemies! Ammatillisen koulutuksen uudistuksessa keskeistä on nimen-
omaan yksilölliset polut, se että rakennetaan opiskelijan tarpeista lähtevä ammatillinen
koulutus. Meistä jokainen ei välttämättä opi koulunpenkillä istuen, niin kuin perinteisessä
koulumuodossa, vaan moni meidän nuorista oppii paljon paremmin esimerkiksi tekemäl-
lä. Ja siitä syystä tässä reformissa lisätään työpaikoilla tapahtuvaa, siis käytännönläheistä,
oppimista, mutta huolehditaan toki myöskin siitä, että riittävät yleiset valmiudet saavute-
taan, jotta pärjää elämässä silloinkin, kun muutosta tapahtuu väistämättä ja työpaikkoja ka-
toaa ja uusia syntyy ja niin edelleen. Se on tässä ammatillisen reformissa aivan keskiössä.
Viime viikolla julkistettiin selvitysmiesten raportti ja esitys uudesta koulutussopimusmal-
lista, joka tuo ammatilliseen koulutukseen tämän työpaikalla tapahtuvan oppimisen ele-
menttejä. Kaiken kaikkiaan tämä uudistus mielestäni vie ammatillista koulutusta erittäin
paljon eteenpäin, ja sen myös aistii siitä ilmapiiristä, mikä tämän uudistuksen ympärillä on
näistä talouden tiukoista realiteeteista huolimatta.

16.31 Hanna Halmeenpää vihr (vastauspuheenvuoro): Arvoisa rouva puhemies! Halli-
tuksen jalona ja aivan oikeana tavoitteena on turvata koulutuspaikka jokaiselle nuorelle,
joka peruskoulunsa päättää. On kuitenkin suuri ero sillä, missä tuo koulutuspaikka sijait-
see.

Näkisin, että tällaisia uudistuksia ja merkittäviä leikkauksia ammatilliseen koulutuk-
seen suunniteltaessa olisi todella realistisesti arvioitava se, mikä on vaikutus koulutusverk-
koon. Olisi myös huomioitava nuoren näkökulma, ehkäpä perheidenkin, kun puhutaan
15—16-vuotiaista. 

Kysyn kuitenkin ministereiltä, oletteko arvioineet, mitkä ovat näitten ammatilliseen
koulutukseen suunniteltujen leikkausten aluetaloudelliset vaikutukset. Sillä on myös väliä
aluetalouksille, missä koulutuspaikkoja on, missä on opiskelevia nuoria ja tulevaisuudessa
ammattilaisia tekemässä työtä, aloittamassa yritystoimintaa.
2



Pöytäkirjan asiakohta PTK 41/2016 vp
16.32 Opetus- ja kulttuuriministeri Sanni  Grahn-Laasonen (vastauspuheenvuo-
ro): Arvoisa puhemies! Nimenomaan alueiden elinkeinoelämän ja työelämän mukaan saa-
minen koulutuksen järjestäjien kanssa hyvään yhteistyöhön on ihan tässä reformin ytimes-
sä, samoin kuin se, että mielestäni on erittäin tärkeää, että toisella asteella ammatillinen
koulutus on vetovoimaista ja hyvin saavutettavissa. Ja juuri näitä asioita pohdimme tämän
reformin valmistelun yhteydessä.

Samaan aikaan sitten pystymme tekemään myöskin vapaaehtoispohjalta järjestäjäraken-
teen kehittämistä. 

Kerron omasta kotikaupungistani Forssasta hyvän esimerkin. Siellä oli aiemmin kaksi
ammatillisen koulutuksen järjestäjää: FAI, joka järjesti nuorille koulutusta, ja Faktia, joka
järjesti koulutusta aikuisille. Ja nämä kaksi fuusioitiin toisiinsa saman kaupungin sisällä.
Syntyi uusi ammatillinen koulutus, jossa on enemmän mahdollisuuksia: yhteiset laitekan-
nat, yhteiset tilat, saatiin säästöä tilakustannuksista ja näistä laitteista. Nuoret ja aikuiset
opiskelevat osittain yhdessä, millä on ollut positiivista vaikutusta myöskin siihen opiske-
luyhteisöön ja monia muita hyviä vaikutuksia. 

Eli näihin uusiin malleihin kannattaa suhtautua aika ennakkoluulottomasti.

16.33 Mikaela Nylander r (vastauspuheenvuoro):  Arvoisa puhemies! Hallituksen kaa-
vailemalla aikataululla on todellakin vaarana, että toimenpiteet johtavat ainoastaan siihen,
että sopeutetaan toimintaa, ilman että keretään ja pystytään kehittämään opetusta ja toimin-
taa.

Toinen suuri ongelma, joka liittyy tähän kokonaisuuteen, hyvin hankalaan kokonaisuu-
teen, on kiinteistöjen luovutusrajoitukset. Kun toiminta supistuu, ei tarvita yhtä paljon
kiinteistömassaa, mutta kiinteistöjä ei voida luovuttaa eteenpäin. Mitä hallitus aikoo tehdä
tälle asialle?

Fru talman! Finansministeriet publicerade nyligen en rapport ur vilken det framgick att an-
talet undervisningstimmar inom yrkesutbildningen under 2014 sjönk med hela 5 procent,
samtidigt som antalet studerande ökade med över 8 procent.

Miten hallitus aikoo varmistaa, ettei opetustuntien määrä vähene entisestään nyt, kun hal-
litus valmistelee (Puhemies koputtaa) tätä uutta lainsäädäntöä?

16.35 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Kiinteistöjen luovutusrajoituksiin liittyen on ollut ongelmia. Ja nii-
tä on nyt opetus- ja kulttuuriministeriössä ratkottu, niin että koulutuksen järjestäjät pääsi-
sivät nykyistä joustavammin eroon ylimääräisistä kiinteistöistä, jotka aiheuttavat runsaasti
kustannuksia, ja tästä syntyviä säästöjä voidaan sitten kohdentaa enemmän opetuksen tar-
peisiin. 

Ja mielestäni on tärkeää, että nimenomaan panostetaan siihen opetuksen laatuun ja pe-
dagogiikkaan ja pyritään varmistamaan ne yksilölähtöiset polut ja jokaiselle opiskelijalle
räätälöidyt polut. Esimerkki vaikkapa: Usein aikuisten koulutuksessa on sellaista päällek-
käisyyttä, että edellytetään oppimaan samoja asioita, joita on jo opittu esimerkiksi työelä-
mässä tai aiemmilla koulutuspoluilla. Elikkä olisi järkevää tunnistaa paljon paremmin
tämä aiemmin hankittu osaaminen ja opettaa sen sijaan niitä asioita, joita opiskelija ei vie-
lä hallitse. Ja tätä esimerkiksi on yksilöllisten polkujen rakentaminen parhaimmillaan.
3



Pöytäkirjan asiakohta PTK 41/2016 vp
16.36 Nasima Razmyar sd (vastauspuheenvuoro): Arvoisa rouva puhemies! Arvoisa mi-
nisteri! Uudistukset ovat hyviä asioita, ja niitä pitää kannattaa — myös edelliset hallitus-
kaudet ovat jo tehneet hyviä uudistuksia ammatillisella puolella. 

Mutta sinänsä on väärin sanoa, että tehdään reformia leikkausten päälle ja uhalla. Tällä
hetkellähän leikkaukset tehdään ensin ja sitten tuodaan nämä teidän kuuluisat reformit,
ensi vuonna tehdään jo mittavat säästöt. Nyt on muutenkin tulossa useita uudistuksia hyvin
nopealla aikataululla, enemmänkin tarvittaisiin nyt siirtymäaikaa näille oppilaitoksille ja
ennen kaikkea työrauhaa.

Onko teillä hallituksella olemassa edes jonkinlaista kokonaisohjausta siitä, mihin päin
ollaan menossa? Ja sanoitte äsken, että lähiopetukseen ei tule muutoksia tai vaikeuksia.
Oletteko sitä mieltä, että lähiopetusta vähentämällä ammattitaito säilyy samalla tavalla?

16.37 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Edelliseltä hallitukselta nimenomaan jäi tekemättä se rakenteelli-
nen uudistus — senhän takia me tässä tilanteessa olemme.

Ja toisaalta täytyy sanoa, että kun tätä valmistelua olen tässä vienyt eteenpäin, niin olen
jopa iloinen siitä, että edellisen hallituksen niin sanottu rakenteellinen uudistus, joka ei si-
sältänyt rakenteellisen uudistuksen elementtejä, kaatui silloin eduskunnassa viimeisellä
viikolla, koska nyt voimme tehdä aidosti paremman mallin, jossa uudistuvat kaikki amma-
tillisen koulutuksen osat. 

Se näkyy myöskin näistä kentän reaktioista: (Hälinää — Puhemies koputtaa) että vaikka
taloustilanne on tiukka, vaikka joudumme tekemään myöskin säästöjä, niin rakennetaan
ihan uudenlaista ammatillista koulutusta, joka vastaa paremmin tulevaisuuden muuttuviin
osaamistarpeisiin. Maailma näyttää tulevaisuuden ammattilaisten silmin aivan toisenlai-
selta, mitä työmarkkinat ovat olleet tähän asti tai mitä ne ovat nyt.

Kysymyksen käsittely päättyi.
4


