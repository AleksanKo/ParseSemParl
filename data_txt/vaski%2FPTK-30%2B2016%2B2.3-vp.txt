















































DEMC8D3.tmpSave.xml


Pöytäkirjan asiakohta PTK 30/2016 vp
Pöytäkirjan asiakohta 

PTK 30/2016 vp

Täysistunto

Torstai 31.3.2016 klo 15.59—17.43

2.3. Suullinen kysymys vanhuspalveluista (Aino-Kaisa Pekonen vas)
Suullinen kysymys SKT 33/2016 vp

Suullinen kyselytunti

Puhemies Maria Lohela: Seuraava kysymys, edustaja Pekonen.

Keskustelu

16.31 Aino-Kaisa Pekonen vas:  Arvoisa puhemies! Viime hallituskaudella saimme sää-
detyksi tärkeän vanhuspalvelulain, joka turvaa vanhuksiemme tarvitsemia palveluita. Nyt
te, hyvä leikkaushallitus, olette jälleen kerran käymässä vanhusten kimppuun heikentämäl-
lä tätä lakia ja vähentämällä esimerkiksi hoitajia laitoksista.

Silloin kun itse työskentelin terveyskeskuksen vuodeosastolla lähihoitajana, meillä oli
osastolla 32 potilasta. Aamuvuorossa oli viisi hoitajaa, illassa kolme ja yövuorossa kaksi.
Mitoitus oli silloin jo niukka, erityisesti iltavuorossa, eikä siinä ehtinyt juuri mitään sen ih-
meellisempiä hoitotoimenpiteitä tehdä, ainoastaan ne välttämättömät.

Kysynkin teiltä, ministeri, oletteko te sitä mieltä, että vanhuksistamme pidetään nyt liian
hyvää huolta, vai löytyisikö säästökohteita jostain muualta kuin vanhusten laitoshoidosta.

16.32 Perhe- ja peruspalveluministeri Juha Rehula (vastauspuheenvuoro):  Arvoisa
rouva puhemies! Vanhuspalvelulakia säädettäessä se suurin tai oikeastaan kaiken keskus-
telun vienyt asia oli hoitajamitoitus. Mistä se johtuu? Siitä, että sillä hoitajamitoituksella on
toki merkitys hoidon ja hoivan tasoon ja laatuun. Mutta toisaalta löytyy yhtä perusteltuja
vastauksia ja mielipiteitä siihen, että kategorinen yhden luvun ilmoittaminen niin lain ta-
solla kuin muutoinkin voi olla, päinvastoin, ei hoidon laatua parantava vaan sitä pienentä-
vä tekijä.

Toisekseen — edustaja Pekonen kun kysyi, että olisiko muitakin vaihtoehtoja — tässä
joudutaan sosiaali- ja terveysministeriön hallinnonalallakin hyvin tiheällä kammalla katso-
maan, mistä voitaisiin löytää uusien toimintatapojen kautta keinoja, joilla vähemmät re-
surssit saadaan paremmin hyödynnettyä.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.33 Aino-Kaisa Pekonen vas (vastauspuheenvuoro):  Arvoisa puhemies! Teillä on ny-
kyään hallituksessa tapana vastata kaikkiin kysymyksiin, että leikkauksista huolimatta juu-
ri mikään ei muutu, ja näin tässä tulkitsin vähän tämän ministeri Rehulan vastauksenkin.
Tälläkin leikkauksella kuitenkin tavoitellaan lopulta jopa 70 miljoonan euron säästöjä ja
 Tarkistettu
4.0



Pöytäkirjan asiakohta PTK 30/2016 vp
jostainhan nekin rahat on sitten otettava. Vanhusten kotihoito on jo tällä hetkellä surkeassa
jamassa, eikä siihen ole luvassa lisärahoitusta. Nyt heikennetään laitoshoitoa. Hoitajien vä-
hentäminen johtaa tietysti myös irtisanomisiin ja jäljelle jäävien hoitajien työn kuormituk-
sen lisääntymiseen eli lisää työttömiä, uupuneita työntekijöitä ja huonosti hoidettuja van-
huksia. Kysynkin teiltä, ministeri: Onko jatkossa tarkoitus, että vain rikkaat, hyvin toi-
meentulevat vanhukset saavat hyvää hoitoa? Miten on tarkoitus huolehtia työntekijöiden
jaksamisesta ja irtisanotuista työntekijöistä?

16.34 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Musta ei muutu valkoiseksi puhumalla, ei myöskään värikkäällä retorii-
kalla se arki, jossa ihminen elää (Paavo Arhinmäki: Kumpi on sitä arkea?) arjessaan oman
toimintakykynsä mukaisissa olosuhteissa. Yksi iso asia on se, että me yritämme tehdä
asioita eri tavalla kuin tähän asti on tehty. Jos raha ratkaisisi turvallisen kotona asumisen,
tämä kysymyshän olisi tarpeeton, jonka te, edustaja Pekonen, teitte. Toisekseen meidän on
pystyttävä löytämään toimintatapoja, jotka ovat eri tavalla hoidettuja kuin ne ovat tähän
asti olleet. Yhtenä konkreettisena toimenpiteenä on se, että hallituksen valmistelussa on
kotona tapahtuvan asumisen tukeen liittyviä toimenpiteitä. Kärkihanke, yksi 26:sta, joka
hallituksella on, tähtää siihen, että olemassa olevat toimivat käytännöt, mitä kunnissa ja
kaupungeissa on, saataisiin nykyistä paremmin (Puhemies koputtaa) hyödynnettyä koko
maassa.

16.35 Outi Alanko-Kahiluoto vihr (vastauspuheenvuoro):  Arvoisa puhemies! Henkilö-
kohtaisesti ihmettelen hyvin paljon hallituksen julmaa linjaa. Te tunnutte hakevan säästöjä
aina niiltä, jotka ovat yhteiskunnassa kaikkein heikoimmassa asemassa. Tänään eduskun-
nassa järjestettiin seminaari, jossa oli aiheena se, että hallitus aikoo lakkauttaa oikeuden
vammaispalveluihin niiltä vammaisilta, jotka ovat täyttäneet 75 vuotta, ja keskustelussa
nousi hyvin esiin se kysymys, miten te takaatte yhdenvertaisuuden, oikeuden tarpeen mu-
kaisiin palveluihin näille yhteiskunnan heikoimmille. Sosiaali- ja terveysministeriön vir-
kamies toi esille, että valtiovarainministeriö on antanut kaikille hallintokunnille tai minis-
teriöille tehtäväksi esittää valtavia leikkauksia, tai jos ei niitä esityksiä tule, niin silloin VM
lakkauttaa kaikki etuudet tai parannukset palveluihin, joita Suomessa on tehty viimeisen
15 vuoden aikana. Tiedättekö siellä hallituksessa, että tällainen linja tulee tarkoittamaan si-
tä, että Suomessa heikennetään ihmisoikeuksia, perusoikeuksia ja yhdenvertaisuutta, (Pu-
hemies koputtaa) muun muassa sitä, miten Suomi on... [Puhemies keskeytti puheenvuoron
puheajan ylityttyä.]

16.37 Perhe- ja peruspalveluministeri  Juha Rehula (vastauspuheenvuoro):  Arvoisa
puhemies! Kysymys päättyi kansainvälisten sopimusten noudattamiseen. Me olemme si-
toutuneet niihin kansainvälisiin sopimuksiin, joissa me olemme mukana — esimerkiksi Is-
tanbulin sopimus koskien naisten kohtaaman väkivallan vähentymistä, samoin me olem-
me eduskunnassa ratifioineet tämän YK:n vammaissopimuksen. Sen ratifioimisen osana
valiokunta mietinnössään viime vaalikaudella totesi, että meidän pitää tehdä tiettyjä lain-
säädännöllisiä muutoksia esimerkiksi itsemääräämisoikeuslain osalta, jotka mahdollista-
vat sen, että tuo ratifioitu sopimus tulee täydellisesti tehtyä. Tässä työssä, jota esimerkiksi
sosiaali- ja terveysministeriössä tehdään, hyvin laajalla kammalla käydään läpi niitä asioi-
ta esimerkiksi tilanteessa, jossa kuntien valtionosuuksia ei ole leikattu, mikä on mahdollis-
2



Pöytäkirjan asiakohta PTK 30/2016 vp
tanut sen, että kuntapalvelut ovat voineet valtion osalta pysyä nykytasolla, jotta kunnat sai-
sivat (Puhemies koputtaa) enemmän toimintavapautta kuin tänä päivänä on. Se on se tapa,
jolla yritetään pysyä edes nykyisellä... [Puhemies keskeytti puheenvuoron puheajan ylityt-
tyä.]

16.38 Sanna Lauslahti kok (vastauspuheenvuoro):  Arvoisa puhemies! Aihe on erittäin
tärkeä, ja siksi on syytä, että käymme näitä myöskin hyviä näkökulmia, joita hallitus on
tehnyt. Meillä on lukuisa joukko kotona omaa omaistaan hoitavia vanhempia tai sitten
omaa puolisoaan hoitavia. Hallitus on tehnyt hallitusohjelmaan kirjauksen omaishoidon ja
perhehoidon kehittämiseksi. Lisäksi tähän on varattu hyvinkin runsaasti lisää rahaa. Ky-
synkin asianomaiselta ministeriltä, mitä toimia hallitus on tehnyt, joilla me pystymme pa-
rantamaan omaishoitajien asemaa ja myöskin varmistamaan sen, että ne lisämiljoonat koh-
dentuvat juuri siihen, mihin niiden kuuluukin.

16.39 Perhe- ja peruspalveluministeri  Juha Rehula (vastauspuheenvuoro):  Arvoisa
puhemies! Eilen, 30. päivä maaliskuuta, tuli julkiseksi ja avoimeksi lausuntokierrokselle
lähteneenä omaishoitajien vapaita ja perhehoitajien tilannetta nykyisestä selkeästi paranta-
va lakiesitys. Se on lausuntokierroksella ja tulee vielä eduskuntaan ennen juhannusta, jotta
se laki saadaan voimaan tämän vuoden heinäkuun alussa. Laissa ensinnäkin varmistetaan
se, että jokainen omaishoitaja — huom. jokainen omaishoitaja riippumatta siitä, minkä
ikäinen henkilö omaishoitajan asemassa on — saa vapaata. Toisekseen perhehoitajan palk-
kiota nostetaan, perhehoitajuudesta tehdään nykyistä houkuttelevampi muoto hoitaa ihmis-
tä lähellä kotona ja kohdata se ihminen. Nämä ovat typistetysti, pelkistetysti ne selkeät
muutokset nykytilanteeseen, joilla haetaan turvallista vanhuutta esimerkiksi.

16.40 Susanna Huovinen sd (vastauspuheenvuoro):  Arvoisa rouva puhemies! Ikäänty-
minen on suomalaisen yhteiskunnan suuri saavutus. Se, että elämme yhä terveempinä ja
yhä pidempään, on tärkeä asia, ja on hienoa, että viime kaudella saatiin aikaiseksi historial-
linen vanhuspalvelulaki, jolla pystytään paitsi turvaamaan palveluita myöskin edesautta-
maan ihmisten osallisuutta, sitä että he voivat olla mukana yhteiskunnassa siitä huolimatta,
että ikää tulee lisää. Viime kaudella eduskunnan yksimielinen tahto, ministeri Rehula, tei-
dän silloin johtamanne valiokunnan kanta, oli se, että mikäli vanhuspalvelulain seurannas-
sa tuo hoitajamitoitus ei toteudu, niin lakia muutetaan velvoittavampaan suuntaan, ja edel-
täjänänne valmistelin tällaisen lain — se on siis valmiina siellä pöytälaatikossa odottamas-
sa, mikäli hallitus sen haluaisi ottaa käyttöön.

Olen huolissani siitä, että te teette nyt norminpurun nimissä erittäin rajuja leikkauksia
hyvin monien ihmisten asemaan. Mitä te vastaatte näille henkilöstön edustajille, (Puhe-
mies koputtaa) ikäihmisten omaisille ja ikäihmisille tässä kysymyksessä?

16.41 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Nämä ehdotukset, joilla pyritään etsimään toisenlaisia toimintatapoja,
ovat osa vanhuspalvelulakia toki. Niitten valmistelu tulee viemään aikaa. Lopputulos, esi-
merkiksi sen osalta, mitä vammaispalvelulain osalta tehdään, tulee viemään noin vuoden. 

Mutta se, mihin ei olla puuttumassa ja mikä on vanhuspalvelulain ydintä, on se, että
ikääntymistä tukevat palvelut pysyvät nykyisellä tasolla.
3



Pöytäkirjan asiakohta PTK 30/2016 vp
Toisekseen, edustaja Huovinen, otitte esille yhden osan vanhuspalvelulain ytimestä,
osallisuus- ja vaikuttamismahdollisuudet. Se henkilön oman tahdon toteutuminen palvelu-
tarvetta mietittäessä tulee säilymään.

Ja kolmanneksi palvelutarpeen arviointi ja palvelujen saanti määräajassa ovat jatkossa-
kin niitä asioita, joihin me emme ole koskemassa.

Kysymyksen käsittely päättyi.
4


