















































DEMB201.tmp.xml


Pöytäkirjan asiakohta PTK 16/2017 vp
Pöytäkirjan asiakohta 

PTK 16/2017 vp

Täysistunto

Torstai 2.3.2017 klo 15.59—21.42

2.4. Suullinen kysymys Suomen tavoitteista Arktisen neuvoston puheenjohtajuuskaudel-
la (Katri Kulmuni kesk)

Suullinen kysymys SKT 21/2017 vp

Suullinen kyselytunti

Puhemies Maria Lohela: Ehdimme ottaa vielä yhden kysymyksen. Edustaja Kulmuni.

Keskustelu

16.55 Katri Kulmuni kesk: Arvoisa rouva puhemies! Suomesta tulee Pohjoismaiden,
Kanadan, Yhdysvaltojen sekä Venäjän muodostaman Arktisen neuvoston puheenjohtaja
tänä keväänä. Arktisen alueen kiinnostavuudesta kertoo sekin, että myös Arktisen neuvos-
ton tarkkailijajäseninä on maita, jotka eivät suoranaisesti ole arktisia, kuten Etelä-Korea,
Intia, Kiina ja Japani. Kuluneella viikolla ulkoministeri Soini vieraili Kiinassa, ja keskus-
teluissa oli esillä myös arktisia kysymyksiä.

Puheenvuoroissa arktisista asioista Suomi on korostanut muun muassa ympäristöarvo-
ja, ilmastonmuutoksen hillintää, logistiikkaa, viestintää, koulutusta ja esimerkiksi korkeaa
meteorologista osaamista, jota Suomessa on. Jo pitkään Suomessa on visioitu Jäämeren ra-
dasta ja nopeista datayhteyksistä arktisen kautta Euroopasta Aasiaan. Minkälaisia konk-
reettisia tavoitteita Suomen hallituksella on Arktisen neuvoston puheenjohtajuuskaudel-
laan paitsi kansainvälisen politiikan osalta myös yksittäisten edistettävien hankkeiden sa-
ralla?

16.56 Ulkoasiainministeri Timo Soini (vastauspuheenvuoro): Arvoisa rouva puhemies!
Erittäin tärkeä ja mieluinen kysymys. Kiinassa, joka on nyt tarkkailijajäsen, ollaan todella
myös äärimmäisen kiinnostuneita tästä, ja he aikovat olla todella aktiivisia. Tässä on pal-
jon bisnesmahdollisuuksia. Meidän ohjelmamme on hyvin kunnianhimoinen. Se käydään
esittelemässä Washingtonissa, ja sieltä mennään sitten Fairbanksiin ottamaan nuija vas-
taan. Painopisteenä on ympäristönsuojelu, viestintäyhteydet, meteorologia ja koulutus.
Tämä on suuri mahdollisuus Suomelle monessakin mielessä — ympäristömielessä, alku-
peräiskansamielessä — mutta myös sikäli, että me olemme sellaisessa pöydässä, jossa Yh-
dysvallat ja Venäjä ovat yhtä aikaa. Myöskin Euroopan korkea edustaja Mogherini tulee
tässä ominaisuudessa käymään Suomessa kesäkuussa, eli tämä on aika hyvällä mallilla.

Puhemies Maria Lohela: Vielä ehditään ottaa lisäkysymyksiä, mikäli siihen on halukkai-
ta.
 Tarkistettu
4.1



Pöytäkirjan asiakohta PTK 16/2017 vp
16.58 Johanna Ojala-Niemelä sd (vastauspuheenvuoro): Arvoisa puhemies! Arktinen
politiikka esiintyy usein ohjelmissa ja strategioissa epämääräisinä toiveina ja tavoitteina.
Harvemmin puhutaan konkreettisista toimista, joita alueilla voisi toteuttaa. Junarata Suo-
men läpi Jäämeren rantaan on yksi konkreettinen keino, jolla voidaan parantaa arktisen
alueen saavutettavuutta. Rata hyödyttäisi muun muassa Norjan kalateollisuutta, kotimaista
metsä- ja kaivannaisteollisuutta ja pienentäisi kuljetusten ympäristövaikutuksia sekä pa-
rantaisi tieliikenteen turvallisuutta maantieliikenteeseen verrattuna. Myös matkailulle reit-
ti Suomen läpi Jäämeren rannalle avaisi uusia mahdollisuuksia. Kysyisinkin, olisiko tässä
sellainen tavoite, jota nyt kannattaisi hallituksen ryhtyä voimallisesti viemään eteenpäin.

16.58 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Jäämeren rata on todellakin yksi hyvin konkreettinen hanke, josta olemme
käyneet keskustelua viimeksi Norjan liikenneministerin kanssa ja pohtineet sitä, millaisia
yhteistyömahdollisuuksia meillä on edistää tämmöistä yhteistä hanketta. Olemme käyneet
sitä läpi, millaiset voisivat olla siihen liittyvät rahoitusmallit, miten tämän vaikuttavuusar-
vioita voitaisiin tehdä alueille — niin kuin mainitsitte, sillä on useampia näkökulmia — ja
samalla myöskin pyritty arvioimaan, miten tämä liikennekokonaisuus [Hälinää — Puhe-
mies koputtaa] vaikuttaisi siihen, että meillä on toisaalta etelässä tämä Tallinnan tunnelin
hanke, ja sitten pohjoisessa voisi olla Jäämeren radasta luontaista yhtymää. Me käymme
läpi tätä oikeastaan jokaisessa tapaamisessa Pohjoismaiden ministereiden kanssa, kun
käymme tätä arktistakin aluetta läpi, ja siinä kohtaa pidämme tätä edelleen vireillä.

16.59 Ari Jalonen ps (vastauspuheenvuoro): Arvoisa puhemies! Juuri Tallinnan tunne-
liin liittyy tämä kysymykseni. Eli itse näen sen nimenomaan osana Jäämeren rataa, ja ky-
syisin sitä, missä vaiheessa ovat nämä selvitykset, mitkä siihen liittyvät, mitä niille tällä
hetkellä kuuluu. Ja sitten vielä: onko se nimenomaan toteutettavissa Rail Baltican jatkee-
na, jolloin siinä on eurooppalainen vahva näkökanta?

17.00 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Tallinnan tunnelista on menossa selvitys, jossa tällä hetkellä selvitetään me-
renpohjaa, ja siitä on saatu ensimmäisiä tietoja. Tämän lisäksi myöskin kaupungit ovat teh-
neet selvityksiä sekä Tallinnan että Helsingin päädyssä, ja lisäksi myöskin olemme käy-
neet keskusteluja Euroopan unionin kanssa siitä, millaisia rahoitusmalleja tässä voisi olla.
Jatkumo Rail Balticalle on yksi mahdollisuus, ja nyt pitäisi tietysti myöskin katsoa, että
Rail Baltica pääsee hyvin käynnistymään ja etenemään, jotta siihen voidaan sitten tehdä
jatkumoitakin. Mutta asia on vireillä ja etenee sitä kautta koko ajan.

Kysymyksen käsittely päättyi.

Kyselytunti päättyi.
2


