















































DEM6487.tmp.xml


Pöytäkirjan asiakohta PTK 79/2018 vp
Pöytäkirjan asiakohta 

PTK 79/2018 vp

Täysistunto

Torstai 6.9.2018 klo 16.02—18.18

2.4. Suullinen kysymys telakkateollisuuden säilyttämisestä Suomessa (Ville Tavio ps)
Suullinen kysymys SKT 120/2018 vp

Suullinen kyselytunti

Puhemies Paula Risikko: Perussuomalaisten eduskuntaryhmä, edustaja Tavio, olkaa hy-
vä.

Keskustelu

16.36 Ville Tavio ps: Arvoisa puhemies! Viking Line on Suomen suurimpia valtion yri-
tystukien saajia, ja silti se rakentaa uuden aluksensa, ainakin 200 miljoonan arvoisen ris-
teilijän, Kiinassa. Miksei hallitus puuttunut asiaan? Mielestäni tätä on yhä aiheellista ky-
syä, sillä perussuomalaisten mielestä valtion päätehtäviä on puolustaa suomalaisia työ-
paikkoja ja teollisuutta Suomessa. Risteilijä oltaisiin voitu rakentaa Raumalla, Rauman te-
lakalla. Se oltaisiin voitu varmaan rakentaa myös Turussa tai vähintään Turun sisartelakal-
la Saksassa suomalaisten alihankkijoiden kanssa. Muistakaa, että Turun telakka vasta hil-
jattain elvytettiin valtion rahalla. Eikö ole uskomatonta siis, että nyt suomalaiset rakentavat
kuitenkin omat laivansa Kiinassa? Kysynkin ministeriltä: miksei hallitus edistänyt neuvot-
teluja Viking Linen ja suomalaisten telakoiden välillä?

16.37 Elinkeinoministeri Mika Lintilä (vastauspuheenvuoro):  Arvoisa rouva puhe-
mies! Edustaja esittää kysymyksen Viking Linesta. Valtio ei omista ensimmäistäkään pro-
senttia Viking Linesta. He toimivat täysin vapaalla markkinalla. Valtiolla ei ollut mitään
tietoa tästä kokonaishankinnastakaan. Eli ei ollut mitään sellaista tekijää, että me olisimme
menneet siihen väliin. Pitäisin perin outona sitä menettelytapaa, että valtio rupeaisi puut-
tumaan yksittäisen yrityksen hankintoihin tällaisessa tilanteessa, ja en missään nimessä
pidä sitä tällaiseen talouteen, jota Suomi vapaana markkinataloutena edustaa, sopivana
menettelytapana.

16.38 Ville Tavio ps (vastauspuheenvuoro): Arvoisa puhemies! Suurin yritystukien saaja
— eikö markkinatalous ole niiden näkökulmasta aika suhteellinen asia?

Mutta vastauksenne oli aika suora, ja ymmärrän, että teillä ei ole tietoa, teillä ei ole ha-
lua, teillä ei ole ehkä kykyäkään puuttua tällaiseen asiaan. Sen sijaan perussuomalaisilla on
halua, [Välihuutoja] ja tämä on asia, johon tulee suhtautua vakavasti, sillä teollisuuden työ-
paikkojen pitäminen ja teollisuuden säilyttäminen Suomessa on ensiarvoisen tärkeää. Vi-
king Line on suurimpia yritystukien saajia, niin että minusta ei ole hyväksyttävää, että se
investoi Kiinaan. Suurimpien yritystukien saajilta tulee mielestäni edellyttää laajaa yhteis-
kuntavastuuta.
 Tarkistettu
4.1



Pöytäkirjan asiakohta PTK 79/2018 vp
Ja huomatkaa, että sen rakentaminen Kiinassa merkitsee sitä, että Kiina saa suomalaista
laivanrakentamisosaamista ja -teknologiaa. Kannatatteko te, arvoisa elinkeinoministeri,
siis sitä, että suomalainen laivanrakennusosaaminen annetaan Kiinan käyttöön?

16.39 Elinkeinoministeri Mika Lintilä (vastauspuheenvuoro):  Arvoisa rouva puhe-
mies! Suomalainen laivanrakentamisosaaminen on erittäin korkealla tasolla, ja käsittääk-
seni se ei ole tässä Kiinaan menossa. Kiinalaiset tekevät sen omalla osaamisellaan, jota
heillä on.

Kun edustaja viittasi, onko ministerillä kykyä siihen, niin minulla ei ole kykyä puuttua
yksittäisen yrityksen kauppaan [Oikealta: Ei pidäkään olla!] kiinalaisen telakan kanssa, ja
epäilen, että sitä ei löydy myöskään edustajalta itseltään. [Eduskunnasta: Kiinasta saattaa
löytyä!]

Kysymyksen käsittely päättyi.
2


	2.4
	16.36
	16.37
	16.38
	16.39


