















































DEMB6CF.tmpSave.xml


Pöytäkirjan asiakohta PTK 66/2016 vp
Pöytäkirjan asiakohta 

PTK 66/2016 vp

Täysistunto

Keskiviikko 8.6.2016 klo 14.07—15.50

10. Hallituksen esitys eduskunnalle laiksi kaivoslain muuttamisesta
Hallituksen esitys HE 57/2016 vp
Valiokunnan mietintö TaVM 13/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 10. asia. Käsittelyn pohjana on talousvaliokunnan mietintö TaVM
13/2016 vp. Nyt päätetään lakiehdotuksen sisällöstä.

Keskustelu

15.34 Kaj Turunen ps (esittelypuheenvuoro):  Arvoisa herra puhemies! Esittelen tässä
nyt talousvaliokunnan mietinnön liittyen hallituksen esitykseen 57/2016 kaivoslain muut-
tamisesta.

Tässä esityksessähän ehdotetaan muutettavaksi kaivoslakia. Muutoksia ehdotetaan kul-
lanhuuhdonta-alueen enimmäispinta-alaan ja kullanhuuhdontaluvan voimassaoloaikaan.
Maksimipinta-alaa esitetään muutettavaksi 5 hehtaarista 7 hehtaariin ja kullanhuuhdonta-
luvan voimassaoloaikaa nykyisestä 3 vuodesta 10 vuoteen. Tavoitteena on mahdollistaa
tehokas kullanhuuhdonta sekä kullanhuuhdontakohteen täysimääräinen hyödynnettävyys
sekä lisätä edellytyksiä luonnonvarojen kestävämpään hyödyntämiseen sekä luoda kullan-
huuhdonnalle tarvittavat ja asianmukaiset edellytykset toiminnan jatkumiselle pitkällä ai-
kavälillä.

Hallituksen esityksessä kaivosviranomaiselle annettaisiin nykyistä laajemmat valtuudet
määrätä kullanhuuhdonta-alueen pinta-alasta sekä luvan voimassaolosta, kun kyseessä on
kullanhuuhdontaluvan jatkamista koskeva päätös. Lisäksi esitetään muutettavaksi kullan-
huuhdonta-alueen enimmäispinta-ala, siis 5 hehtaarista 7 hehtaariin, mutta niin, että viran-
omaisella säilyy harkintavalta pinta-alan suhteen. Hallituksen ehdotuksessa myös jatkolu-
pien voimassaoloaikaa halutaan pidentää 3 vuodesta 10 vuoteen. Kullanhuuhdontaluvan
raukeamista, muuttamista tai peruuttamista koskevaan sääntelyyn ei ehdoteta muutoksia
kuten ei myöskään saamelaisten oikeuksiin liittyviin säännöksiin. Tämä laki on tarkoitettu
tulemaan voimaan 1. päivänä heinäkuuta tänä vuonna.

Talousvaliokunta puoltaa yksimielisesti lakiehdotuksen hyväksymistä muuttamattoma-
na seuraavin huomautuksin:

Talousvaliokunta toteaa, että ehdotetuilla muutoksilla pyritään parantamaan kullan-
huuhdontaluvan voimassaoloajan ja huuhdonta-alueen välistä suhdetta, jotta toiminnan
pitkäjänteisyys ja ennakoitavuus kohenisivat. Muutosten tavoitteena on myös osaltaan
edistää kullanhuuhdontakulttuurin säilymistä. Talousvaliokunta yhtyy myös ympäristöva-
liokunnan lausunnossaan esittämään toteamukseen siitä, että kaivannaistoiminnan luvituk-
 Tarkistettu
4.0



Pöytäkirjan asiakohta PTK 66/2016 vp
sen syklien eritahtisuuden poistuminen on omiaan parantamaan viranomaisyhteistyötä ja
valvontatyön yhteensovittamista. Valiokunta on myös kiinnittänyt huomiota ympäristöva-
liokunnan tavoin siihen, että koneellinen kullankaivuun loppuminen Lemmenjoelta vuon-
na 2020 voi lisätä paineita muilla alueilla. Tällöin ajantasainen ja tasapainoinen lainsää-
dännön merkitys korostuu. Talousvaliokunta arvioi ehdotettujen muutosten vähentävän
sekä viranomaisten että hakijoiden lupaprosessissa aiheutuvaa hallinnollista taakkaa il-
man, että lupaprosesseilla suojattavia etuja vaarannettaisiin. Talousvaliokunta on myös
kiinnittänyt huomiota kaivoslain 107 §:n mukaisen vakuuden suuruuteen. Viranomaisen
tulee vakuussumman suuruutta harkitessaan painottaa kullanhuuhdonta-alueen pinta-alan
merkitystä, eikä muutoksen tarkoituksena ole nostaa vaadittavan vakuuden kokonaissum-
maa.

Talousvaliokunta on myös katsonut, että ehdotetut muutokset ovat kokonaisuutena arvi-
oiden tasapainoinen ratkaisu kullanhuuhdonnan, alkuperäiskansojen ja alkutuotannon elin-
keinonharjoittajien intressien välillä. Enkä voi olla tässä yhteydessä painottamatta sitä, että
talousvaliokunta esittää yksimielisesti, että eduskunta hyväksyy hallituksen esitykseen
HE 57/2016 sisältyvän lakiehdotuksen.

15.38 Satu Hassi vihr: Arvoisa puhemies! Ympäristövaliokunta ei ollut tämän lakiesityk-
sen käsittelyssä yksimielinen, vaan vihreät, vasemmistoliitto ja RKP jättivät eriävän mie-
lipiteen. Yksityiskohtaisessa, pykäläkohtaisessa käsittelyssä teen tämän eriävän mielipi-
teen mukaiset muutosehdotukset 65 ja 169 §:iin, jotka tarkoittavat, että nämä pykälät säi-
lytetään ennallaan. Se, että kullanhuuhdonnan jatkolupa pitenee 3:sta 10 vuoteen, on var-
sin merkittävä muutos, samoin se, että toimintaa saa jatkaa, vaikka luvasta olisi valitettu. 

Esimerkiksi Metsähallitus lausunnossaan toivoi jatkoajan pidennyksen maltillistamista.
Myös Lapin ely-keskus toi lausunnossaan esiin sen, että tämän muutoksen vaikutuksia ym-
päristöön ei hallituksen esityksessä ole arvioitu riittävästi. Saamelaiskäräjien lausunnon
mukaan kullanhuuhdontaluvista tehdyt valitukset ja niiden käsittelystä johtuvat käsittely-
aikojen pitkittymiset ovat johtuneet siitä, että kaivostoiminnan vaikutukset ympäristöön on
arvioitu puutteellisesti. Nämä puutteet olisikin pitänyt ratkaista kehittämällä luvan myön-
tämisprosessia sen sijaan, että harvennetaan lupien käsittelyväliä. Kullanhuuhdontahan
muuttaa ympäristöä, ja jos luonto menee pilalle, sitä ei voi ennallistaa. Maisemoida kyllä
voi, mutta ei se ole sama asia kuin pilaantumattoman luonnon saaminen takaisin.

Tässä lyhyesti ne perustelut, joiden vuoksi pykäläkohtaisessa käsittelyssä esitän ympä-
ristövaliokunnan lausuntoon sisältyvän eriävän mielipiteen mukaiset esitykset. 

15.40 Emma Kari vihr:  Arvoisa herra puhemies! Ympäristövaliokunnan puheenjohtaja
tässä hirveän hyvin kuvasi sitä tilannetta, mikä tämän lakiesityksen taustalla on. Minä itse
ajattelen, että silloin kun puhutaan laista, joka vaikuttaa saamelaisalueilla nimenomaan
saamelaisten elinkeinoihin ja siihen luontoon ja ympäristöön, joka siellä on, niin silloin
meidän pitäisi kyllä tässä talossa erityisen herkällä korvalla kuunnella nimenomaan saame-
laiskäräjien ja kolttien kyläkokouksen mielipidettä. Kun he ovat suhtautuneet tähän äärim-
mäisen kriittisesti, niin silloin minä kyllä itse vähän ihmettelen sitä, minkä takia tätä kri-
tiikkiä ei ole tämän vahvemmin otettu huomioon, ja sen takia kyllä kannattaisin ympäris-
tövaliokunnan puheenjohtajan tekemiä esityksiä.
2



Pöytäkirjan asiakohta PTK 66/2016 vp
15.41 Katri Kulmuni kesk: Arvoisa herra puhemies! Tämä kaivoslain kullanhuuhdontaa
koskeva lakiesitys on käytännönläheinen, ja se on toivottu näillä Lapin kullanhuuhdonta-
alueilla. Se keventää siihen liittyvää lupabyrokratiaa ja mielestäni kuitenkin ottaa samalla
huomioon ympäristötekijät, alkuperäiskansan ja muut elinkeinot. 

Tässä lakiesityksessähän ehdotetaan siis kullanhuuhdonnan enimmäispinta-alan kasvat-
tamista kahdella hehtaarilla ja sitten kullanhuuhdonnan jatkolupien pidentämistä kymme-
neen vuoteen. Nämä muutokset eivät mielestäni heikennä muiden elinkeinojen toiminta-
edellytyksiä ja ovat perusteltuja. 

Kullanhuuhdonnan perinne ja traditiohan on varsin pitkä Lapissa, se ulottuu aina sinne
1860-luvulle asti, ja on hirvittävän tärkeää, että kullanhuuhdonnan ympärille syntyisi myös
jatkojalostusta ja sen jalostusarvo kasvaisi. Etenkin matkailun kanssa kullanhuuhdonta on
jo pitkään tehnyt yhteistyötä. Iso osa kullanhuuhdonnasta tapahtuu jo nykyisin lapiokai-
vuulla, ja se koneellinen kaivuu, joka päättyy sitten myös Lemmenjoella vuoteen 2020
mennessä, tulee johtamaan siihen, että jatkossakin suuri osa näistä kullanhuuhdontaluvista
on lapiolupia. Jokainen voi pohtia sitten, kuinka suurta jälkeä siihen maaperään tehdään,
kun lapiolla kaivetaan. Sen ennallistaminen ei mielestäni ole mitenkään kovin vaikeaa tai
monimutkaista lapiokaivuun osalta. 

Tämä muutosesitys, mitä hallitus esittää, on mielestäni perusteltu. Sitä on toivottu kul-
lanhuuhdontaelinkeinon alalta myös, ja sillä on erittäin suuret paikallistalouden merkityk-
set. Aluetaloudellisesti tämä on erittäin merkittävä asia, ja Lappi on sen verran iso maakun-
ta, että siellä kyllä pystyvät koskemattomat luonnot ja eri elinkeinot elämään rinnakkain.

15.43 Kaj Turunen ps: Arvoisa herra puhemies! Kyllähän tässä pitää muistaa, että kysy-
mys on lapiokaivuusta, lapiolla kaivuusta. On vaikea kuvitella sitä, että lapiolla ylipäänsä
saadaan aikaan sellaisia ympäristötuhoja, joita ei pystyttäisi sitten ennallistamaan. Pitää
muistaa se myös, että kaivuulupiin liittyy tämä vakuusmaksu. Kaivaja antaa tämän vakuus-
maksun sen vuoksi, että tarvittaessa tämä vakuusmaksu käytetään sitten alueen ennallista-
miseen.

Mutta sitten syy siihen, miksi tämmöinen hallituksen esitys oikeastaan piti tehdä, on yk-
sinkertaisesti se, että kun luvat ovat olleet voimassa kolme vuotta, niin käytännössä, kun tä-
män kolmen vuoden aikana on haettu jatkolupaa, tämän uuden jatkoluvan käsittelyä ei ole
ehditty tekemään sen vuoksi, että saamelaiskäräjät on poikkeuksetta valittanut jokaisesta
kaivuuluvasta lukuun ottamatta saamelaisten hakemia kaivuulupia. Tämä lupaprosessin
vaikeus on siinä, että kaivaja ei ehdi muuta kuin paneutumaan sitten tähän jatkoluvan ha-
kemiseen. Tämän vuoksi on haluttu nostaa tätä aikaa kolmesta vuodesta kymmeneen vuo-
teen.

Kullankaivuu on tämmöinen perinteellinen, pitkäaikainen, historiallinen kulttuuri La-
pissa, ja tämän toiminnan mahdollistaminen on kuitenkin niin lappilaisille kuin koko Suo-
mellekin tärkeää.

15.45 Satu Hassi vihr: Arvoisa puhemies! Kun olen keskustellut poronhoitoa elinkeino-
naan harjoittavien saamelaisten kanssa aika useinkin, niin on näissä keskusteluissa toistu-
vasti tullut esille se, että porolaitumiin suhtaudutaan ikään kuin käyttämättöminä maa-
alueina muiden elinkeinojen ja myös viranomaisten toimesta. Mielestäni tämä lakiesitys on
yksi esimerkki tällaisesta asenteesta. Kuitenkin myös porotalous on elinkeino, joka tuo tu-
loja ja työtä ja on myös matkailun kannalta keskeinen houkutin. Porohan on suunnilleen ai-
3



Pöytäkirjan asiakohta PTK 66/2016 vp
noa iso nisäkäs, jonka Euroopassa pystyy näkemään esimerkiksi autolla maantietä ajaes-
saan ja jonka pystyy näkemään siis muuten kuin aidatuilla laidunalueilla, pystyy näke-
mään metsissä ja tienvarsilla.

Muistutan myös siitä, että saamelaiskäräjien lisäksi tähän hallituksen esitykseen suhtau-
tui kriittisesti Metsähallitus, joka toivoi jatkoajan pidennyksen maltillistamista — kolmes-
ta kymmeneen vuoteenhan on iso hyppäys, se on yli kolminkertainen — ja myös Lapin ely-
keskus, kuten jo ensimmäisessä puheenvuorossani totesin, on lausunnossaan todennut, että
tämän muutoksen ympäristövaikutuksia ei ole riittävästi arvioitu.

15.46 Hanna Sarkkinen vas: Arvoisa puhemies! Kullanhuuhdonnalla on kulttuurisia ja
aluetaloudellisia merkityksiä paikallisesti Lapissa, ja on syytä pitää huolta, että sekin voi
siellä säilyä ja kehittyä. Mutta kuitenkin tällä toiminnalla on kieltämättä myös ympäristö-
vaikutuksia, pitkäikäisiäkin, vaikka toiminta sinällään ei olisikaan teollisessa mittakaavas-
sa, joten kysymys tässä lainsäädännössä on tasapainoiluista ja eri näkökulmien huomioon
ottamisesta ja yhteensovittamisesta.

Valiokunnan puheenjohtaja tuossa totesi, että tämä lakiesitys tuli talousvaliokunnasta
yksimielisenä, ja näin on, mutta valitettavasti itse en silloin talousvaliokunnan kokoukses-
sa päässyt olemaan paikalla. Jos olisin päässyt olemaan paikalla, niin silloin tämä ei yksi-
mielisenä olisi tullut, sillä katson itse, että tämä jatkoajan pidennys on liian pitkä, 3:sta 10
vuoteen. Tämä on tullut esille näissä lausunnoissa, muun muassa Metsähallituksen lausun-
nossa on tähän asiaan kiinnitetty huomiota. Mikäli tätä jatkoaikaa haluttaisiin pidentää,
niin maltillisempi pidennys, esimerkiksi 5 vuotta tai joku muu, olisi mielestäni ollut koh-
tuullisempi ja tasapainoisempi vaihtoehto.

15.48 Kaj Turunen ps:  Arvoisa rouva puhemies! Kun sanon, että tämä tuli talousvalio-
kunnasta yksimielisenä, niin tosiaankin näin on ollut. Edustaja Sarkkinen ei tietysti ollut
kyllä paikalla silloin, mutta vihreitten edustaja, edustaja Vartia, oli paikalla.

Mutta sanoisin näin, että tällä hallituksen esityksellä ei ole minkäänlaisia vaikutuksia
porotalouteen eikä tällä ole minkäänlaisia vaikutuksia myöskään ympäristöön. Kysymys
on tässä lupaprosessissa siitä, haetaanko jatkolupa kolmen vuoden välein vai kymmenen
vuoden välein. Nämä huuhdontapaikat ovat siellä. Huuhdontatapa on joka tapauksessa se
sama lapiokaivuu, eli minkäännäköistä vaikutusta ei ole porotalouteen. Eivät ne huuhdon-
tapaikat sieltä häviä pois. Siinä mielessä mitään muutosta porojen laiduntamiseen ei ole,
eikä myöskään ympäristöön ole minkäännäköistä vaikutusta. Riippumatta siitä, haetaanko
lupa kolmen vuoden välein, mikä on tosi vaikeaa näitten valituksien takia, vai kymmenen
vuoden välein, joka tapauksessa huuhdontapaikat ovat siellä. Niin kuin sanottu, näissä lu-
vanhaltija jättää myöskin vakuussumman, jolla taataan sitten se, että jos näitä paikkoja ei
ennallisteta, kun huuhdonta alueella loppuu, niin tämä vakuussumma sitten käytetään sii-
hen ennallistamiseen.

Yleiskeskustelu päättyi ja asian käsittely keskeytettiin.
4


