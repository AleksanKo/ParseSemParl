















































DEM3AFA.tmp.xml


Pöytäkirjan asiakohta PTK 86/2019 vp

 Tarkistettu
3.0

Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.2. Suullinen kysymys ylivelkaantuneiden tilanteen helpottamisesta (Ritva Elomaa ps)
Suullinen kysymys SKT 81/2019 vp

Suullinen kyselytunti

Toinen varapuhemies Juho Eerola: Edustaja Elomaa.

Keskustelu

16.03 Ritva Elomaa ps: Arvoisa puhemies! Ylivelkaantuminen on vakava yhteiskunnal-
linen ongelma. Velkavaikeudet heijastuvat monin tavoin ihmisten arkeen ja henkiseen hy-
vinvointiin, terveyteenkin. Taas tänä jouluna kotitalouksien tuloerot korostuvat. Toisten
joulupöydistä ei puutu mitään, monelta puuttuu. Toiset jonottavat Hakaniemessä ja monil-
la muillakin paikkakunnilla jouluateriaa eri tilaisuuksissa vähävaraisille. Ylivelkaantunei-
den tilanteen helpottamiseksi tarvitaan purevia poliittisia toimia, ja se keskustelualoitekin
odottaa siellä puhemiesneuvoston pöydällä. Ulosotossa olevien tilannetta voitaisiin helpot-
taa esimerkiksi nostamalla suojaosuuden määrää. Perinnän jatkuvaa lisäkulujen virtaa on
myös ehdottomasti saatava rajattua lainsäädännön keinoin. Kysyn asianomaiselta ministe-
riltä: kannattaako ylivelkaantuneiden suomalaisten odottaa tulevalta vuodelta mitään pa-
rannuksia tilanteeseensa?

Tässä samalla toivotan kuitenkin rauhallista joulua puhemiehelle, kaikille salissa olevil-
le ja myös tv-katsojille.

16.04 Oikeusministeri Anna-Maja Henriksson (vastauspuheenvuoro): Kiitos edustaja
Elomaalle tästä tärkeästä kysymyksestä. Sehän on niin, tämä hallitus haluaa auttaa niitä
suomalaisia, jotka ovat ylivelkaantuneet, ja sen takia me panostamme velkaneuvontaan —
velkaneuvonta tulee saamaan enemmän resursseja ensi vuonna — ja tehdään muita sellai-
sia toimenpiteitä, joilla itse ainakin uskon, että on positiivinen vaikutus tähän tilanteeseen.
Hallituksen ministerityöryhmä on linjannut, että tähän maahan tulee positiivinen luottotie-
torekisteri. Se työ alkaa nyt seuraavana vuonna, ja se tulee kestämään, mutta kun päästään
siihen, se myös auttaa ylivelkaantumista vastaan tulevaisuudessa. Me teemme nyt myös
tarkistuksen, mitä tulee ulosoton suojaosuuden alarajaan. On olemassa hanke, joka keskit-
tyy siihen, että yritetään löytää keinoja, joilla ylivelkaantuneitten tilannetta parannetaan.
[Puhemies koputtaa] Joten voidaan sanoa kyllä, että hallitus on tietoinen ja tekee myös toi-
menpiteitä.

Kysymyksen käsittely päättyi.


	3.2
	16.03
	16.04


