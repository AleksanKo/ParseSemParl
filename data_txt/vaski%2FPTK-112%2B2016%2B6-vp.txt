















































DEM6C72.tmpSave.xml


Pöytäkirjan asiakohta PTK 112/2016 vp

 Tarkistettu
4.0

Pöytäkirjan asiakohta 

PTK 112/2016 vp

Täysistunto

Torstai 10.11.2016 klo 16.00—21.26

6. Hallituksen esitys eduskunnalle laiksi eräiden tuotteiden markkinavalvonnasta
Hallituksen esitys HE 40/2016 vp
Valiokunnan mietintö TaVM 19/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 6. asia. Käsittelyn pohjana on talousvaliokunnan mietintö TaVM 19/2016 vp. Nyt
päätetään lakiehdotuksen sisällöstä.

Yleiskeskustelu alkaa. Valiokunnan puheenjohtaja Turunen.

Keskustelu

19.50 Kaj Turunen ps (esittelypuheenvuoro): Arvoisa puhemies! Tässä hallituksen esi-
tyksessä ehdotetaan säädettäväksi laki eräiden tuotteiden markkinavalvonnasta. Laki olisi
horisontaalinen, ja sen soveltamisala olisi rajattu tiettyihin erityissääntelyn kattamiin tuo-
teryhmiin. Lailla korvattaisiin nykyisen sektorikohtaisen tuotelainsäädännön säädökset
markkinavalvonnassa. Hallituksen esityksessä laki sisältää keskeiset säännökset toimival-
taisista viranomaisista lain soveltamisalaan kuuluvilla tuotesektoreilla. Turvallisuus- ja ke-
mikaalivirasto olisi laissa tarkoitettu markkinavalvontaviranomainen ja Tulli ulkorajaval-
vontaviranomainen.

Talousvaliokunta toteaa, että lakiehdotus sisältää säännökset toimivaltaisista viranomai-
sista ja näiden välisestä yhteistyömenettelystä sekä markkinavalvonnan riskiperusteisuu-
desta ja suunnitelmallisuudesta. Talousvaliokunta yhtyy hallituksen esityksen perusteluis-
sa esitettyyn arvioon siitä, että ehdotettu normisto tulee parantamaan viranomaisten resurs-
sien tarkoituksenmukaista käyttöä sekä valvonnan läpinäkyvyyttä. Lakiehdotus sisältää
säännökset toimivaltaisista viranomaisista ja näiden välisestä yhteistyömenettelystä sekä
markkinavalvonnan riskiperusteisuudesta ja suunnitelmallisuudesta. Talousvaliokunta pi-
tää ehdotettua systematiikkaa onnistuneena ja katsoo sen keventävän tuotekohtaista sään-
telyä sekä yhdenmukaistavan viranomaisten valvontamenettelyjä samalla varmistaen, että
EU:n tuotelainsäädännön täytäntöönpanoa valvotaan tehokkaasti ja johdonmukaisesti.

Talousvaliokunta esittää yksimielisesti, että eduskunta hyväksyy valiokunnan tekemin
muutoksin ja tarkennuksin hallituksen esitykseen 40/2016 vp sisältyvän lakiehdotuksen.

Yleiskeskustelu päättyi.

Eduskunta hyväksyi hallituksen esitykseen HE 40/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.


