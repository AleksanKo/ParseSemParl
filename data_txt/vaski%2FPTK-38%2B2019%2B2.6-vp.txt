















































DEMFB34.tmp.xml


Pöytäkirjan asiakohta PTK 38/2019 vp

 Tarkistettu
4.0

Pöytäkirjan asiakohta 

PTK 38/2019 vp

Täysistunto

Torstai 26.9.2019 klo 16.00—18.41

2.6. Suullinen kysymys ulosoton suojaosuuden korottamisesta (Hanna Huttunen kesk)
Suullinen kysymys SKT 21/2019 vp

Suullinen kyselytunti

Ensimmäinen varapuhemies Tuula Haatainen: Seuraava kysymys, keskustan eduskun-
taryhmä, edustaja Huttunen.

Keskustelu

16.55 Hanna Huttunen kesk: Arvoisa puhemies! Ulosotossa on yli puoli miljoonaa suo-
malaista. Syitä on monia, niin kuin on meitä ihmisiäkin. Kaikki ovat jonkun läheisiä: he
ovat perheenjäseniä, sukulaisia, ystäviä tai työkavereita. Myös taloudellisiin vaikeuksiin
joutuneet ihmiset tarvitsevat toivoa tulevaisuuteen, toivoa, että tästä selvitään. Yksi ratkai-
su on ulosoton suojaosan korotus. Keskusta on tätä esittänyt jo viime vaalikaudella. Se te-
kisi monelle ihmiselle työnteosta kannattavampaa ja vähentäisi tarvetta turvautua toimeen-
tulotukeen. [Sanna Antikainen: Keskusta oli viime vaalikaudella pääministeripuolue!]

Hallitusohjelmassa on sovittu, että ulosoton muutostarpeet selvitetään pikaisesti nyt
vaalikauden alussa. Oikeusministeri Henriksson, valmisteluja on tietenkin tehtävä huolel-
la, mutta milloin ulosotossa olevat ihmiset voivat odottaa suojaosan korotuksen toteutu-
van?

16.56 Oikeusministeri Anna-Maja Henriksson (vastauspuheenvuoro): Arvoisa puhe-
mies! Kiitos edustaja Huttuselle tästä tärkeästä kysymyksestä. Se on toki niin kuin esititte,
että liian moni suomalainen on ylivelkaantunut ja liian monessa taloudessa kärsitään siitä,
että raha ei kerta kaikkiaan riitä.

Tämä hallitus haluaa panostaa tähän ylivelkaantumisen ongelmaan. Sen takia me li-
säämme myös velkaneuvojia. Me haluamme, että tulevaisuudessa ihmiset, myös meidän
lapsemme ja nuoremme, ymmärtävät talouden päälle paremmin kuin tänä päivänä, ymmär-
tävät, mitä on korko ja mikä on pikavippi, mitä se tarkoittaa, jos lainaa ottaa — sitä, että se
laina on myös maksettava takaisin — ja mikä sen lainan hinta on.

Tässä hyvässä hallitusohjelmassa on myös, niin kuin edustaja tässä nosti esille, käsitelty
tätä ulosoton suojaosuutta, ja oikeusministeriö on nyt käynnistämässä tätä hanketta. Tar-
koitus on, että parannetaan tässä ylivelkaantuneitten asemaa. Kuitenkin [Puhemies koput-
taa] sanon myös sen, että se on monimutkainen lainsäädäntö, [Puhemies: Aika!] ja tähän
aikatauluun vielä palataan.

Kysymyksen käsittely päättyi.


	2.6
	16.55
	16.56


