















































DEMAC01.tmp.xml


Pöytäkirjan asiakohta PTK 99/2017 vp
Pöytäkirjan asiakohta 

PTK 99/2017 vp

Täysistunto

Torstai 5.10.2017 klo 16.00—22.01

2.3. Suullinen kysymys nuorten syrjäytymisen ehkäisemisestä (Touko Aalto vihr)
Suullinen kysymys SKT 132/2017 vp

Suullinen kyselytunti

Puhemies Maria Lohela: Seuraava kysymys, edustaja Aalto.

Keskustelu

16.32 Touko Aalto vihr: Arvoisa puhemies! "Suomalaiset jakautuvat menestyviin ja syr-
jäytyneisiin." Näin otsikoi Helsingin Sanomat tänään julkaistun hallituksen sisäisen turval-
lisuuden strategian. Syrjäytyminen on tämän maan suurin turvallisuusuhka. Huono-osai-
suus koskee yhä enemmän ja yhä vahvemmin tiettyjä ihmisiä. Tämä maa jakautuu kahtia.
Tämä on myös hallituksen tekojen seurausta. Tuloerojen kasvu ja huono-osaisuuden li-
sääntyminen ovat seurauksia leikkauksista koulutukseen, sosiaaliturvaan ja kansalaisten
hyvinvointiin. Kysynkin siis asianomaiselta ministeriltä, mitä konkreettisia ja pikaisia toi-
mia tämä hallitus esittää torjuakseen maamme jakautumista menestyviin ja syrjäytyneisiin.

16.33 Sisäministeri Paula Risikko (vastauspuheenvuoro): Arvoisa rouva puhemies! Tä-
nään todella julkistettiin sisäisen turvallisuuden strategia, ja olen oikein ylpeä siitä, koska
se on eräänlainen kivijalka sille työlle, mitä me tulevaisuudessa teemme turvallisuuden
eteen. Suomi on yksi maailman turvallisimmista maista, ja sellaisena me haluamme sen pi-
tääkin. Ja siitä syystä me haluamme, että kaikki pysyvät mukana. Yksi sisäisen turvallisuu-
den suurimmista haasteista on syrjäytyneisyys ja syrjäytyminen, ja se voi koskea ketä ta-
hansa ja minkä ikäistä tahansa milloin tahansa. Me teemme kaikkemme hallituksessa eri-
laisilla keinoilla, että me saisimme pysymään kaikki mukana. Ja tärkeää on myöskin se,
että me lähimmäisinä huomioimme sen huolenpidon ja lähimmäisen auttamisen. Sinä ja
minä, Touko Aalto, olemme molemmat vanhempina vahvoja ja luotettavia nuorille. Mutta
kaiken kaikkiaan olen sitä mieltä — ja tähän mennään kaikilla erilaisilla teoilla, kuten näil-
lä verotusratkaisuilla, kuten koulutuksen järjestämisellä, kuten kaikella sillä — että työ on
parasta sosiaaliturvaa. Koulupaikka nuorille, [Puhemies koputtaa] mutta myöskin sitä kun-
toutusta, ja myöskin sitä kiusaamisen [Puhemies: No niin, ministeri Risikko!] vähentämis-
tä.

Puhemies Maria Lohela: Nyt pyydän niitä edustajia, jotka haluavat esittää lisäkysymyk-
siä tästä, ilmoittautumaan.

16.34 Touko Aalto vihr (vastauspuheenvuoro): Arvoisa puhemies! Erityisesti nuorten ai-
kuisten osuus syrjäytymisuhan alla olevista ihmisistä on huolestuttava. Meillä ei ole varaa
 Tarkistettu
4.1



Pöytäkirjan asiakohta PTK 99/2017 vp
yhteenkään menetettyyn sukupolveen. OECD:n mukaan jopa yli viidennes 20—24-vuoti-
aista suomalaisista miehistä on työttömänä eikä osallistu koulutukseen — jopa yli viiden-
nes. Minäkin tunnen tällaisia ihmisiä; otaksun, että myös ministeri Risikko tuntee tällaisia
ihmisiä. Suomen on kyettävä ottamaan kiinni niistä, jotka ovat putoamassa. Ei heiltä puutu
tahtoa tai halua, he tarvitsevat kannustusta ja tukea, eivät keppiä. Siksi kysyn asianomai-
selta ministeriltä, aikooko hallitus tehdä korjausliikkeen budjettiesitykseensä puuttuak-
seen nuorten putoamiseen koulutuksesta ja työelämästä.

16.35 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Hallitus on erittäin huolissaan nuorten syrjäytymisestä ja koulutuksen ja työelämän
ulkopuolella olevien nuorten suuresta määrästä, ja se kävi esille myöskin tänään ministeri
Risikon esittelemässä sisäisen turvallisuuden strategiassa. Tämä on sellainen painopiste,
jonka hallitus on nostanut erittäin vahvasti pöydälle, ja meillä on ministeriryhmä, johon
kuuluu lukuisia hallituksen ministereitä, joiden yhteisin toimin eri ministeriöiden ponnis-
teluina pyrimme syrjäytymistä vähentämään.

Paras keino ehkäistä syrjäytymistä on auttaa ja puuttua ajoissa, ja siitä syystä meillä on
aivan ehdoton suunta varhaiseen puuttumiseen ja ennaltaehkäisyyn. Tarvitaan monipuoli-
set, moniammatilliset lasten ja perheiden palvelut, joita rakennetaan tällä hetkellä muun
muassa OKM:n ja STM:n yhteistyöllä. Sitten tarvitaan lukuisia keinoja koulutusjärjestel-
män puolella. Koulutustakuussa on päästy erittäin vahvoin askelin eteenpäin, eli nuoret
saavat koulutuspaikan toiselta asteelta. Ja seuraava vaihe on sitten ehkäistä keskeyttämistä
muun muassa ammatillisen koulutuksen reformin keinoin. Riittävä tuki, [Puhemies koput-
taa] vahva perusopetus, koulutustakuu, Ohjaamo-palvelut, psykososiaalinen tuki...

Puhemies Maria Lohela: Ja seuraavaan kysymykseen mennään.

... ja kuntoutus. Keinoja tarvitaan paljon. [Sari Sarkomaa: Ja varhaiskasvatus!]

16.37 Tiina Elovaara si (vastauspuheenvuoro): Arvoisa puhemies! On erinomainen asia,
että uusi sisäisen turvallisuuden strategia nostaa nuorten syrjäytymiskehityksen keskiöön
ja haluaa puuttua varhain tähän asiaan. Viime viikolla Tampereella tapahtui erittäin väki-
valtainen nuorten joukkotappelu, josta poliisi ei valitettavasti saanut tietoa muilta viran-
omaisilta tappelua edeltävistä tapahtumista. Jos poliisi olisi ollut tietoinen, olisi tämä mah-
dollinen väkivaltainen alaikäisten yhteenotto voitu estää. Kuinka hallitus aikoo tukea eri
viranomaisten välillä tapahtuvaa yhteydenpitoa sekä yhteistyötä?

16.37 Sisäministeri Paula Risikko (vastauspuheenvuoro):  Arvoisa rouva puhemies!
Tämä on erittäin hyvä kysymys, koska minultakin monta kertaa kysytään, kuinka paljon
niitä poliiseja pitäisi olla, ja kun aina sanon, että ei se määrä vaan myöskin se yhteistyö,
mitä tehdään muiden viranomaisten kanssa, ja se tiedonkulku. Jos me haluamme ehkäistä
väkivaltaa, terrorismia tai esimerkiksi tappeluja tai väkivaltaisia tekoja Suomessa, niin
mitä aikaisemmin me saamme niistä tiedon ja pystymme ennakoimaan, sitä paremmin me
pystymme todella puuttumaan niihin. Tietenkin tärkeää nyt tässä tilanteessa on sitten jäl-
kihoitaa tämä tilanne. Meillähän on jokaisessa poliisilaitoksessa Ankkuri-malli, jossa ni-
menomaan moniammatillinen tiimi ottaa tällaiset rikoksilla oireilevat nuoret, ottaa heistä
kopin ja lähtee hakemaan heille apua, että me pääsisimme hyvälle elämän polulle siitä.
2



Pöytäkirjan asiakohta PTK 99/2017 vp
16.38 Ozan Yanar vihr (vastauspuheenvuoro): Arvoisa rouva puhemies! Hallitus sanoo
tässä sisäisen turvallisuuden strategiassaan, että keskeisin sisäisen turvallisuuden haaste on
laajeneva ja monimuotoinen syrjäytyminen. Tämän tunnustaminen on todella tärkeä point-
ti, ja me tiedämme kaikki, että kaikki pitää pitää mukana. Mutta on toki pakko kysyä: min-
kä takia hallitus tekee päinvastaista politiikkaa? Te olette leikanneet etsivästä nuorisotyös-
tä valtavasti, te olette romuttaneet nuorisotakuun, te olette leikanneet kaikista koulutusas-
teista. Onko tämä teidän mielestänne johdonmukaista politiikkaa, mitä te teette, arvoisat
ministerit?

16.39 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Syrjäytyminen Suomessa kasvoi niinä vuosina, kun myöskin resurssit syrjäytymisen
ehkäisytyöhön lisääntyivät. Meillä on järjestelmässä monenlaisia puutteita ja vikoja, ja se
erityisesti keskittyy siihen, että meillä ei toimi riittävän varhainen tuki eli ennalta ehkäise-
vät perheiden palvelut, varhaiskasvatus, lasten ja perheiden monipuolinen, moniammatil-
linen auttaminen silloin, kun on hätätilanne perheessä, neuvoloiden ja varhaiskasvatuksen
tiiviimpi yhteistyö, perusopetus ja sinne kohdennettavat, myös muilta ammattisektoreilta
tulevat tukipalvelut tilanteissa, joissa lapsi ja nuori sitä tarvitsee. Meidän pitää pystyä kään-
tämään painopistettä varhaisempaan ja ennalta ehkäisevämpään puuttumiseen. Siihen
meillä on hallituksessa muun muassa lapsi- ja perhepolitiikan muutosohjelma, jota teh-
dään, joka on saanut kentällä kyllä erittäin tervetulleen vastaanoton. Lisätään yhteistyötä
koulujen ja sosiaali- ja terveyssektorin välillä. Tietenkin me myöskin lisäämme resursseja
heti, kun taloustilanne sen sallii, ja ensi vuoden budjetissa niitä tehtiin jo.

16.40 Pilvi Torsti sd (vastauspuheenvuoro): Arvoisa puhemies! Totta kai on tehtävä sekä
korjaavia että ennalta ehkäiseviä toimia, ja korjaavina toimina esimerkiksi olemme virittä-
neet jo monta vuotta nuorten aikuisten osaamisohjelmaa, jossa nimenomaisesti puututaan
juuri siihen joukkoon, joka ei meinaa työllistyä. Se on kuitenkin nyt budjetissa leikattu
pois, ja toivon, että sitä harkitaan uudelleen.

Mutta kysyisin kuitenkin opetusministeriltä: Te puhutte varhaisen tuen merkityksestä.
Kuitenkin meillä ovat kaikkein haavoittuvimmassa asemassa olevat lapset jääneet erilai-
seen asemaan viime vuosina, nimenomaan hallituksen aktiivisten päätösten vuoksi, ja
meillä on monta kaupunkia — myös kokoomusenemmistöinen Helsinki — jotka ovat toi-
saalta päättäneet olla panematta toimeen subjektiivisen päivähoidon leikkausta. Joten olet-
teko selvittänyt, mitä tämä kokoaikaisen tuen puute todella tarkoittaa, kun me puhumme
varhaisesta puuttumisesta haavoittuvimmassa asemassa olevien lasten keskuudessa?

16.41 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Korjaan heti alkuun: Edellisellä hallituskaudella luotiin nuorten aikuisten osaa-
misohjelma siihen puutteeseen, että ammatillisen koulutuksen järjestelmä ei kyennyt pal-
velemaan tätä kohderyhmää eli nuoria aikuisia, joilta puuttui toisen asteen tutkinto. [Li An-
dersson: Ja nytkö se pystyy?] Ensi vuoden alusta astuu voimaan uusi, yhtenäinen ammatil-
lisen koulutuksen järjestelmä ja lainsäädäntö, joka korjaa tämän puutteen ja pystyy palve-
lemaan myös tätä haastavaa kohderyhmää paremmin. Sen lisäksi hallitus lisäsi ensi vuo-
den budjettiin 1 000 opiskelijavuotta ammatilliseen koulutukseen, nimenomaan nuorten
syrjäytymisen ehkäisyyn. [Vasemmalta: Miten se varhaiskasvatukseen liittyy?]
3



Pöytäkirjan asiakohta PTK 99/2017 vp
Ja mitä tulee tähän varhaiskasvatukseen, niin olen eniten huolissani niistä lapsista, jotka
eivät saa varhaiskasvatusta lainkaan. Esimerkiksi 4-vuotiaiden osalta Suomessa osallistu-
misaste varhaiskasvatukseen on vain vähän päälle 70, kun se muissa Pohjoismaissa on lä-
hempänä 100:aa kuin 90:ää. Suomessa osallistutaan poikkeuksellisen vähän varhaiskasva-
tukseen, lapsen oikeus varhaiskasvatukseen ei toteudu, ja muun muassa siitä syystä halli-
tus alentaa ensi vuonna varhaiskasvatusmaksuja tuntuvasti, erityisesti pieni- ja keskituloi-
silta, 6 700 perhettä [Puhemies koputtaa] pääsee maksuttoman varhaiskasvatuksen piiriin
[Timo Heinonen: Tämä kuulostaa hyvältä!] ja lapset palvelun piiriin.

16.43 Tuomo Puumala kesk (vastauspuheenvuoro): Arvoisa puhemies! "Mikä pelastaisi
syrjäytymisvaarassa olevan nuoren?" Tämä oli se kysymys, jota sivistysvaliokunta vuosia
sitten kuuli. Kysyin sitä kymmeniltä maan parhailta asiantuntijoilta, ja vastaus oli aika yl-
lättävä ja konkreettinen: se, että jos olisi yksi kaveri. Mitä haluan tällä kertoa? Sen, että ky-
symys ei ole pelkästään siitä, mitä politiikalla voidaan tehdä, vaan paljon muusta, yhteis-
kunnan arvoista. Ollaan ehkä vähän väärää puuta haukkumassa, jos tässä huudetaan resurs-
seja — etenkin nyt, kun hallitus on korjannut etsivän nuorisotyön määrärahat, laittanut pal-
jon panoksia tähän suuntaan. Mutta mitä puuta pitäisi haukkua? Toimintatapojen uudistuk-
sia pitää vaatia: kolmannen sektorin vahvempaa osallistumista. Ja siitä minäkin kysyn:
Hallituksen kärkihanke on lapsi- ja perhepolitiikan muutosohjelma, jossa siis yhdistetään
palveluita kouluihin, esimerkiksi neuvolapalveluita, perheitten tukipalveluita. Missä men-
nään, ministeri Saarikko?

16.44 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Minusta kysyjä on aivan oikeassa siinä, että ehkä joudummekin katsomaan
tämän kysymyksen äärellä ei vain sitä, kuinka paljon käytämme rahaa, vaan sitä, miten on
mahdollista, että yksittäinen perhe voi saada useiden kymmenien eri ammattilaisten apua
mutta kukaan ei katso kokonaisuutta tai kukaan ei kysy perheeltä, mitä he varsinaisesti tar-
vitsisivat.

Ja tämän ongelman äärelle päätyi hallituksen lapsi- ja perhepolitiikan muutosohjelma,
jonka pääasiallinen tavoite ja ydin on nyt se, että jokaisessa 18 tulevassa maakunnassa val-
mistellaan nyt perhekeskusajattelua, jossa neuvolan ympärille muodostetaan moniamma-
tillinen osaaminen, niin erityistä tukea vaativien perheiden asioista kuin toisaalta kolman-
nen sektorin matalan kynnyksen palveluista. Kaikkein varmimmin tämä onnistuu silloin
kun hallinnon tasot — oli kysymyksessä kotikunta ja tuleva maakunta tai ministeriöt yh-
dessä — katsovat samaa lasta ja perhettä kokonaisuutena siten, että palvelut lähtevät kou-
lusta ja varhaiskasvatuksesta käsin — joka itse asiassa kohtaa jokaisen suomalaisen [Pu-
hemies koputtaa] lapsen paljon useammin kuin vaikkapa neuvola — ja sinne viedään.

16.45 Touko Aalto vihr (vastauspuheenvuoro): Arvoisa puhemies! Kun tiedetään, että
Suomi jakautuu kahtia, ja tiedetään, että tämä aiheuttaa suuren uhan sisäiselle turvallisuu-
delle, kansanterveydelle, kansantaloudelle, niin kysyn uudestaan ja nyt kohdistan kysy-
myksen suoraan valtiovarainministeri Petteri Orpolle: aikooko hallitus tehdä korjausliik-
keen budjettiesitykseensä puuttuakseen nuorten putoamiseen koulutuksesta ja työelämäs-
tä? Hallitus puhuu paljon kauniita asioita uudistuksista, joita toki tarvitaan, mutta hallitus
kieltäytyy puhumasta rahasta. Nyt on kysymys rahasta, siksi kohdistan kysymyksen valtio-
varainministerille suoraan.
4



Pöytäkirjan asiakohta PTK 99/2017 vp
16.45 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Ilmeisesti edustaja Aalto ei ole vielä ehtinyt tutustumaan budjettiesitykseen. Siellä
on lukuisia panostuksia nimenomaan syrjäytymisvaarassa olevien nuorten auttamiseen,
joita ministeri Grahn-Laasonen kävi täällä läpi, esimerkiksi tuhannen koulutuspaikan li-
sääminen ja Ohjaamo-toiminnan vakinaistaminen ja useita muita asioita. Mikä on kuiten-
kin oleellista ja mitä ei pidä vähätellä, ovat ne suuret uudistukset, joita tehdään koulutus-
järjestelmään: muun muassa toisen asteen reformi on erittäin iso asia, [Eduskunnasta:
Leikkaukset! — Isot leikkaukset!] jolla pyritään estämään, ettei meillä olisi tulevaisuudes-
sa uusia syrjäytyneitä nuoria, tai peruskoulu-uudistus, joka on viety läpi, tai varhaiskasva-
tuksen mahdollistaminen yhä useammalle. Hallitus tekee todella paljon koulutuksen rinta-
malla tällä hetkellä. [Ville Niinistö: Leikkauksia!] Olemme saaneet sen leikkaamisen ajan
jäämään taakse, ja nyt olemme pystyneet myöskin tekemään kohdennettuja panostuksia.
Varmaan se harmittaa teitä, mutta niin me nyt vain olemme tehneet.

Kysymyksen käsittely päättyi.
5


