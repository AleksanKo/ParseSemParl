















































DEMD7ED.tmp.xml


Pöytäkirjan asiakohta PTK 130/2018 vp
Pöytäkirjan asiakohta 

PTK 130/2018 vp

Täysistunto

Torstai 13.12.2018 klo 16.01—20.35

2.1. Suullinen kysymys Trafin ajokorttipalvelun tietosuojasta (Katja Taimela sd)
Suullinen kysymys SKT 198/2018 vp

Suullinen kyselytunti

Ensimmäinen varapuhemies Mauri Pekkarinen: Edustaja Taimela.

Keskustelu

16.02 Katja Taimela sd: Arvoisa puhemies! Kansalaiset ovat seuranneet tyrmistyneinä,
kun on paljastunut, että Trafin rekisteristä on voinut kalastella kansalaisten henkilötietoja
esteettä ja ilman valvontaa. Yksinkertaisilla hakuvaihtoehdoilla on ollut mahdollista saada
tietoonsa ihmisen koko nimi ja syntymäaika. Arvailemalla on saanut selville jopa henkilö-
tunnuksen loppuosan. Näin julkisesta ajokorttitiedosta on tullut työkalu henkilötietojen va-
rastamiseen. Trafin tilastojen mukaan voimassa oleva ajokortti on 3,7 miljoonalla kansa-
laisella, ja voidaan todeta, että ainakin heidän yksityisyydensuojansa on ollut loukattavis-
sa.

Liikenne- ja viestintäministeriö on painottanut viime vuosina voimakkaasti julkisten tie-
tovarantojen hyödyntämisen mahdollisuuksia. Tämän kehityksen osana Trafin liikenne-
asioiden rekisterikin on syntynyt. Kysyisinkin ministeriltä: miten arvioitte Trafin tapauk-
sen vaikuttavan kansalaisten luottamukseen viranomaisten kykyyn käsitellä tietorekisterei-
tä ja mitä aiotte tehdä [Puhemies koputtaa] luottamuksen palauttamiseksi?

16.04 Liikenne- ja viestintäministeri Anne Berner (vastauspuheenvuoro): Arvoisa her-
ra puhemies! Suomalaisten luottamus viranomaisiin on erityisen korkea, ja meidän tehtä-
vämme on tietystikin vaalia sitä, että tämä luottamus voidaan säilyttää. Tullessani ministe-
riksi liikenne- ja viestintäministeriöön sain paljon myönteistä palautetta siitä, että Trafin
palvelut ovat entistä enemmän sähköisessä muodossa ja helposti saatavissa ja että Trafissa
voidaan asioida mutkattomasti myös sähköisessä muodossa. Tämän takia on tietysti myös
erityisen tärkeätä, että juuri tätä luottamusta voidaan säilyttää ja parantaa. Liikenne- ja
viestintäministeriö on edellyttänyt, että Trafin järjestelmät auditoidaan. Näin on myöskin
tehty, ja Viestintäviraston pääjohtaja onkin tänään todennut, että Trafin järjestelmät ovat
tietoturvanäkökulmasta keskimääräistä parempia. Siitä huolimatta on myös tunnistettu
haasteita. Näihin haasteisiin nyt tartutaan: jokainen järjestelmä käydään yksitellen läpi, ja
sitä mukaa, kun niiden tietoturva voidaan varmistaa, ne palautetaan käyttöön.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta.
 Tarkistettu
3.0



Pöytäkirjan asiakohta PTK 130/2018 vp
16.05 Katja Taimela sd (vastauspuheenvuoro): Arvoisa herra puhemies! Ongelmaa ei
voi kaataa Trafin syliin, eikä Trafin pääjohtajan vaihtuminen korjaa tätä tilannetta.

Tietosuojavaltuutettu Aarnio varoitteli yksityisyydensuojasta liikennepalvelulain osalta
jo kesällä 2017. Nyt on paljastunut, että syksyn aikana varoittelijoita on ollut useita. Lii-
kennepalvelulain toisen vaiheen käsittelyssä huomautuksia tietosuojasta tuli niin meiltä lii-
kenne- ja viestintävaliokunnasta kuin perustuslakivaliokunnasta. Kyseessä on sama laki-
esitys, jota perustuslakivaliokunta moitti rakenteeltaan käsittämättömäksi. Hallitusta on
huomautettu kiirehditystä ja epätäsmällisestä lainvalmistelusta koko tämän vaalikauden
ajan. Ministeri Berner, lainvalmistelu ja viraston valvonta ovat teidän vastuullanne. Voiko
olla mahdollista, ettei ministeriönne oma virastokaan saanut enää selvää laista ja sen tar-
koituksesta? Ja miten on mahdollista, että tietosuojavaltuutettu on pyytänyt selvityksen
palvelusta elokuussa ja ministeriö herää virastonsa ongelmiin [Puhemies koputtaa] vasta
lehtijuttujen myötä joulukuussa?

16.06 Liikenne- ja viestintäministeri Anne Berner (vastauspuheenvuoro): Arvoisa her-
ra puhemies! Lainsäädäntönäkökulmasta: Silloin kun laki liikenteen palveluista on ollut
lausunnoilla, olemme saaneet siihen tietosuojavaltuutetun lausunnon. Tämä lausunto on
kokonaisuudessaan huomioitu siinä laissa, joka eduskunnalle on annettu. Tämän lisäksi
laki on käynyt perustuslaillisen arvion perustuslakivaliokunnassa, ja siitä on saatu myös-
kin liikenne- ja viestintävaliokunnan mietintö. Näissä ei kuitenkaan ollut erityisiä huomi-
oita nimenomaan tietoturvaan tai tietosuojaan liittyen. Kävin nämä itse asiassa juuri läpi ja
myöskin katsoin teidän omat näkökulmannekin siihen. Päinvastoin, itse asiassa laki on saa-
nut palautteen myöskin siitä, että se nimenomaan vastaa tietosuojalainsäädäntöä. Tämän li-
säksi, kun lakia toimeenpannaan viranomaisen toimesta, niin viranomaisen velvollisuus on
huolehtia paitsi laista liikenteen palveluista [Puhemies koputtaa] myöskin sen edellä käy-
västä EU:n tietosuojalainsäädännöstä sekä myöskin henkilötietolainsäädännöstä. Nämä
kaikki ovat osa kokonaisuutta. [Vasemmalta: Eli ei mitään ongelmaa!]

16.08 Suna Kymäläinen sd (vastauspuheenvuoro): Arvoisa herra puhemies! Tässä eivät
nyt oikein meidän näkökantamme tunnu kohtaavan, sillä olemme aivan koko vaalikauden
ajan systemaattisesti arvostelleet tätä huonoa lainsäädäntöä, niin liikenne- ja viestintäva-
liokunnassa kuin PeVin lausunnoissakin liikennepalvelulain kohdalla. 

Tässä on nyt vakavasta asiasta kysymys. On kysymys kansalaisten luottamuksesta. Yk-
silön tietosuojan kysymykset nousevat tässä digitalisoituvassa maailmassa ja kansainväli-
sessä alustatalouksien maailmassa ihan perusoikeudeksi. Miten me voimme varmistaa
sen?

Te sanotte, että tieto on julkista, mutta se mahdollistaa tämänkaltaisten massavuotojen-
kin mahdollisuuden. Tämä on oikeasti meille kaikille kansalaisille erittäin tärkeä kysy-
mys, ja te olette hallituksessa ajaneet meidät tähän tilanteeseen. Mitä te teette, ettei tällais-
ta enää tapahdu?

16.09 Liikenne- ja viestintäministeri Anne Berner (vastauspuheenvuoro): Arvoisa her-
ra puhemies! Ilman muuta ministeriö on suhtautunut tähän vakavasti, ja sen toivottavasti
myös näkee niissä mittavissa auditoinneissa, jotka tällä hetkellä ovat menossa. Nämäkään
auditoinnit eivät viittaa siihen, että kyse olisi lainsäädännön ongelmasta vaan enemmänkin
siitä, miten lakia on toimeenpantu.
2



Pöytäkirjan asiakohta PTK 130/2018 vp
Nyt kysymys on siitä, millä tavalla tätä kohtaa voidaan parantaa ja myöskin huolehtia
siitä, että osaaminen virastoissa on sillä tasolla, että toimeenpanoon voidaan luottaa. Ky-
symys ei ole ainoastaan Trafista vaan laajasti koko meidän hallinto on entistä enemmän
sähköisessä muodossa ja on ollut sitä jo aikaisemminkin.

Kaiken kaikkiaan kuitenkin kansalaiset ja yritykset tarvitsevat sähköisiä palveluita, ja
niiden osalta meidän tehtävämme on huolehtia siitä, että ne ovat saatavilla ja niitä voidaan
mahdollistaa, mutta myöskin siitä, että ne ovat tietoturvallisia. Tämän osalta me olemme
erittäin sitoutuneita tekemään myöskin siihen liittyvää työtä.

16.10 Jari Myllykoski vas (vastauspuheenvuoro): Arvoisa herra puhemies! Vahinko on
sattunut, ja sitä märehtimällä se asia ei muuksi muutu. Mutta ottaen huomioon sen, että
Trafi on ollut eräs tietolähteistä, joka paljastaa ihmisen kotipaikkakunnan... Esimerkiksi ri-
koksen uhria jos sitten rikollinen on halunnut selvittää, on riittänyt, että on laittanut Trafiin
tiedon rekisterinumeron perusteella, ja niin on saanut tämän rikoksen uhrin kotipaikkakun-
nan. Esimerkiksi kotipaikkani Nakkila ei nyt ole niin iso alue, etteikö siellä tämmöinen
mahdollinen rikollinen, joka haluaa uhata toisen henkeä tai terveyttä, saisi sitä kotipaikkaa
selville. Nyt kun tätä perkaamista teette pala palalta, ohjeistatteko Trafia niin, että näitä
henkilötietoja turvapyynnön jälkeen ei enää tulisi antaa kenellekään niin, että kotipaikka-
kaan selviää?

16.11 Liikenne- ja viestintäministeri Anne Berner (vastauspuheenvuoro): Arvoisa her-
ra puhemies! Kyllä käymme tällä hetkellä Trafin osalta niitä järjestelmiä läpi, jotka käsit-
televät henkilötietoja ja kotipaikkatietoja. Ajokorttilainsäädännön osalta ja ajokorttitieto-
jen osalta pyrimme katsomaan sitä, että näitä tietoja ei olisi ristiin käytettävissä ja että tie-
tojen määrää, joka siellä on saatavilla, myöskin voidaan vähentää. Siitä huolimatta liiken-
neturvallisuuden näkökulmasta kuuluu saada ja on aina ennenkin ollut mahdollista saada
tieto siitä, onko tielläkulkijalla ajo-oikeutta, ja tämä ajo-oikeudesta tiedon saaminen tulee
kansalaisilla jatkossakin olla. Nyt on oikeastaan kysymys siitä, miten tähän tietoon pääsee
kiinni ja millä tavalla on mahdollista nykyisessä järjestelmässä, että näitä tietoja väärin yh-
distetään. Tätä järjestelmää ilman muuta katsotaan läpi ja pyritään myöskin katsomaan,
että se saadaan sellaiselle tasolle, että se on luotettava.

16.12 Olli-Poika Parviainen vihr (vastauspuheenvuoro): Herra puhemies! Tämä tapaus
on valitettava esimerkki siitä, että kun me suunnittelemme sinänsä tarpeellisia hyviä digi-
talisaatiohankkeita, niihin saattaa liittyä sivuilmiöitä, joita emme tule ajatelleeksi ennen
kuin tapahtuu jotakin, joka kiinnittää huomiomme, ja toivon, että otamme kaikki tästä osal-
tamme opiksi. Tässä nimenomaisessa tapauksessa ongelmallista on ehkä ollut myös se, että
vaikka Trafi reagoi asiaan nopeasti, niin palvelun sulkeminen uutisten jälkeen vei kuiten-
kin varsin kauan ja siihen päästiin raportoidusti käsiksi jopa päiviä myöhemmin. Toivoi-
sin, että hallitus voisi selvittää, että tällaisia tapauksia ei jatkossa tapahdu muiden sähköis-
ten palvelujen osalta, ja ehkä osana auditointeja näin teettekin. Kysyisinkin hallitukselta,
antaako tämä aihetta tarkastella Suomen muita digitalisaatiohankkeita tietoturva- ja yksi-
lönsuojanäkökulmista.

16.13 Liikenne- ja viestintäministeri Anne Berner (vastauspuheenvuoro): Arvoisa her-
ra puhemies! Tässä samassa yhteydessä, kun nyt Trafin tietoturvanäkökulmasta järjestel-
3



Pöytäkirjan asiakohta PTK 130/2018 vp
miä auditoidaan, on myöskin tiedossa se, että Viestintävirasto on laajasti käynyt läpi ja
myöskin auditoi ylipäätään valtionhallinnon järjestelmiä. Tässä yhteydessä varmasti on
hyvä katsoa, että se, mitä Trafin osalta opitaan, voidaan myöskin hyödyntää jatkossa. Jär-
jestelmät ovat keskenään hyvin samankaltaisia, ja niiden osalta on myöskin hyvä arvioida,
millä tavalla tietoturvallisuus toteutuu laajemmassa mittakaavassa. 

Kaikesta huolimatta haluan edelleenkin todeta sen, että Viestintävirasto on todennut,
että Trafin järjestelmät ovat keskimääräistä tietoturvallisemmassa kunnossa, mutta siitä
huolimatta ne eivät ole täysin tyydyttäviä. Me näemme kuitenkin myöskin tästä Trafin ko-
kemuksesta, kuinka keskeistä kansalaisille ja yrityksille on pääsy sähköisiin järjestelmiin
ja palveluihin ja kuinka riippuvaisia yhteiskunta niistä on. Senkin takia on äärimmäisen
tärkeää, että me teemme nyt huolellista työtä näiden äärellä, jotta yksi palvelu toisensa jäl-
keen [Puhemies koputtaa] saamme niitä palautettua käyttöön.

16.14 Jani Mäkelä ps (vastauspuheenvuoro): Arvoisa puhemies! Nyt kun ministeri äs-
ken sanoi, että Trafin järjestelmät olivat paremmalla tasolla kuin muut valtion järjestelmät,
niin itseäni ainakin hämmästyttää, pitäisikö tämän herättää lisää luottamusta tällaisen ka-
tastrofin jälkeen vaiko vähentää luottamusta. On vakava asia, että järjestelmään jätetään al-
kuperäisessä auditoinnissa tuollaisia tietoturva-aukkoja, mutta on erityisen vakava asia se,
että ylläpidolla ei ole edes ammattitaitoa sulkea sieltä järjestelmästä osia, kun ongelmia ha-
vaitaan. Ensin kestää päiviä, että järjestelmiä ylipäänsä pystytään sulkemaan, sitten sulje-
taan yksi kieliversio, muut jätetään auki, ja sen jälkeen, kun ei muuta osata tehdä, pistetään
koko järjestelmä kiinni päiväkausiksi. Älkää nyt väittäkö — ei tämä ole mahdollista mis-
sään muualla kuin julkisen sektorin järjestelmissä. Oikeassa työelämässä tällainen järjes-
telmätoimittaja olisi entinen järjestelmätoimittaja. Voivatko muut valtion tietojärjestelmät
todella olla tällaisella tasolla ylläpitonsa suhteen? Mitä ministeri vastaa: Jos puutteita ha-
vaitaan, niin mitä tehdään? [Puhemies koputtaa] Tarkastellaanko näiden järjestelmien yl-
läpitosopimuksia jatkossa kriittisesti, ja mihin se johtaa?

16.15 Liikenne- ja viestintäministeri Anne Berner (vastauspuheenvuoro): Arvoisa her-
ra puhemies! Kyllä toivottavasti se johtaa siihen, että järjestelmiä ja järjestelmäsopimuk-
sia tarkastellaan kriittisesti, niihin liittyviä ylläpitosopimuksia ja palvelusopimuksia. On
ihan selvää, että yhteiskunta on erittäin riippuvainen siitä, että järjestelmät ovat paitsi toi-
mivia myöskin luotettavia, ja sitä kautta myöskin on tärkeää, että me pystymme huolehti-
maan siitä, että kansalaiset jatkossakin voivat hyvällä luottamuksella palveluita käyttää.
Tätä työtä nyt parhaillaan tehdään Trafin osalta, ja toivottavasti siitä syntyy myöskin sel-
laisia johtopäätöksiä ja oppeja, jotka ovat laajemminkin käytettävissä jatkossa valtionhal-
linnon puolella. Viestintävirasto tekee tässä työtä ja käyttää siihen myöskin ulkopuolisia
arvioitsijoita, jotta saadaan mahdollisimman kattava audiointi, siihen liittyvät raportti ja
siihen liittyvät opit myös käyttöön.

16.16 Kunta- ja uudistusministeri Anu Vehviläinen (vastauspuheenvuoro): Arvoisa
puhemies! Täydennän tässä vielä ministeri Bernerin vastausta ehkä siltä osin, että kun tämä
Trafin asia selvitetään kunnolla, niin se on ensinnäkin valtavan tärkeää, mutta sitten olen
aivan vakuuttunut siitä, että myös koko julkinen hallinto kyllä tämmöisen asian takia herä-
ytyy, jos ei ole aikaisemmin heräytynyt, ja tutkii omat tietonsa, mitä kansalaisista kaiken
kaikkiaan on. 
4



Pöytäkirjan asiakohta PTK 130/2018 vp
Minusta on tärkeää muistaa se, että vaikka välttämättä ei olisi lainvastaista — niin kuin
tässä ilmeisesti ei ole ollut lainvastaista, että on näitä tietoja laajasti — niin meidän pitää
käyttää tarkoituksenmukaisuusharkintaa siinä, mitä tietoja ihmisistä on siellä julkisissa re-
kistereissä. Otan esimerkiksi vaikka verottajan. Meidän verotietommehan, kaikkien suo-
malaisten verotiedot, ovat julkisia, mutta ei Verohallinto laita niitä kaikkien tietoja ulos,
vaan ne ovat saatavilla, kun niitä kysytään. Ja tämä, mitä nyt on tässä tapahtunut — olen
ihan varma, [Puhemies koputtaa] että tässä mennään eteenpäin ja käydään läpi [Puhemies
koputtaa] muutkin virastot.

16.17 Ari Torniainen kesk (vastauspuheenvuoro): Arvoisa herra puhemies! Kansalais-
ten ja yksilöiden tietoturva-asia, tietosuoja-asia on äärettömän tärkeä asia, ja sitä on vaalit-
tava kaikin keinoin. Avoimuutta ja tiedonsaantimahdollisuuksia on pyritty lisäämään, ja
niitä on lisätty jatkuvasti viime vuosina. Nyt Trafi on noussut tavallaan niin sanotusti ke-
pin nokkaan tässä asiassa. Arvoisa liikenneministeri, kiitos teille, että olette reagoinut no-
peasti ja paneutunut asiaan huolella. Meistä kaikista suomalaisista on saatavissa paljon tie-
toa erilaisista tietolähteistä, muistakin palveluista, ja sähköisiä palveluita on monilla aloil-
la. Oikeastaan kääntäisin tämän arvoisalle oikeusministerille: miten te olette reagoinut ja
reagoitte tähän tilanteeseen ja miten te näette yksilön ja kansalaisen tietoturva-asiat näissä
julkisissa palveluissa?

16.18 Oikeusministeri Antti Häkkänen (vastauspuheenvuoro): Arvoisa puhemies! Eu-
roopan tasolla on juuri tullut voimaan uusi tietosuoja-asetus, joka koskee kaikkia maita. Ei
tarvitse implementoida enää mitään kotimaista kansallista lainsäädäntöä, vaan tiukka tie-
tosuojasääntely koskee kaikkia maita. Jos katsotaan isoa kuvaa yksityisyydensuojassa ja
tietosuojassa: Aasiassa hyvin vapaat kädet, USA:ssa hyvin vapaat kädet, mutta Eurooppa
on lähtenyt tiukkaan tietosuojasääntelyyn. Ja myös Suomessa kaikki lait pitää peilata tie-
tosuojasääntelyn kautta. Jokainen ministeriö vastaa viime kädessä siitä, että omissa laki-
hankkeissa toteutuu tämä maailmanlaajuisesti yksi tiukimmista tietosuojasääntelyistä. Ja
itse asiassa Suomessa perustuslakivaliokunta on jopa ripauksen kiristänyt suomalaista tie-
tosuojasääntelyä verrattuna eurooppalaiseen tietosuojasääntelyyn. Eli jos vain kaikissa la-
kihankkeissa näitä noudatetaan, niin kyllä Suomessa on tiukka tietosuojasääntely.

16.19 Katja Taimela sd (vastauspuheenvuoro): Arvoisa herra puhemies! Liikenne- ja
viestintäministeriö on ilmoittanut selvittävänsä tätä Trafin sotkua, näitä Trafin palveluiden
ongelmia, yhteistyössä Viestintäviraston ja tietoturvavaltuutetun kanssa. Trafin sähköiset
palvelut pysyvät toistaiseksi kiinni, mikä on osaltaan jo vaikeuttanut autokauppaa. 

Sattumoisin ministeriön hallinnonalan virastouudistus toteutuu parin viikon päästä, vuo-
denvaihteessa, jolloin Trafi ja Viestintävirasto yhdistyvät uudeksi Liikenne- ja viestintävi-
rastoksi. Käykö tässä lopulta nyt niin, että uusi virasto päätyy tutkimaan omia toimiaan?
Kysyn ministeriltä: Näettekö tässä selvitystyössä mitään riippumattomuusongelmaa? Ja
miten aiotte varmistaa selvitystyön uskottavuuden, jotta kansalaisten luottamus pystytään
palauttamaan Trafin tarjoamiin sähköisiin palveluihin ja muutenkin meidän virkavaltaam-
me?

16.20 Liikenne- ja viestintäministeri Anne Berner (vastauspuheenvuoro): Arvoisa her-
ra puhemies! Kyllä me olemme pyrkineet pitämään huolta siitä, että saisimme mahdolli-
5



Pöytäkirjan asiakohta PTK 130/2018 vp
simman uskottavan, neutraalin analyysin ja auditoinnin näistä palveluista. Sen takia Vies-
tintävirastoa on valtuutettu käyttämään ulkopuolisia toimijoita tämän selvityksen apuna.
Näin on myöskin tehty, ja yhtiö nimeltä Nixu tekee tätä auditointia Viestintäviraston rin-
nalla, jotta saisimme nimenomaan uskottavaa ja myöskin mahdollisimman läpinäkyvää ra-
portointia ja auditointia, joka ei olisi pelkästään hallinnonalan sisäistä. 

Tämän lisäksi on myöskin äärimmäisen tärkeä muistaa, että nykyinen palvelu on aikai-
semminkin ollut saatavilla. Se on ollut saatavilla siten, että yksittäistietoluovutuksena sen
on voinut kysyä puhelimitse tai sähköpostitse. Nyt sitten sitä voidaan katsoa verkosta.
Tämä palvelu ei sinänsä ole lain edellyttämä vaan lain mahdollistama, jos viranomainen
näin haluaa toimia. Ja tästäkin näkökulmasta [Puhemies koputtaa] on tärkeää, että me
viemme palveluita [Puhemies koputtaa] eteenpäin ja kuitenkin pyrimme katsomaan, että
tähän tietoturvaan voidaan kaikilta [Puhemies koputtaa] puolilta luottaa.

Kysymyksen käsittely päättyi.
6


