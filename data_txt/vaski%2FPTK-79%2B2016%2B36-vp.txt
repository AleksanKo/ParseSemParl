















































DEMB4D1.tmp.xml


Pöytäkirjan asiakohta PTK 79/2016 vp
Pöytäkirjan asiakohta 

PTK 79/2016 vp

Täysistunto

Keskiviikko 7.9.2016 klo 14.08—16.54

36. Hallituksen esitys eduskunnalle laeiksi kuluttajansuojalain muuttamisesta, asunto-
omaisuuteen liittyvien kuluttajaluottojen välittäjistä ja eräiden luotonantajien ja luotonvä-
littäjien rekisteröinnistä sekä eräiksi niihin liittyviksi laeiksi

Hallituksen esitys HE 77/2016 vp
Valiokunnan mietintö TaVM 17/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 36. asia. Käsittelyn pohjana on talousvaliokunnan mietintö TaVM 17/
2016 vp. Nyt päätetään lakiehdotusten sisällöstä.

Keskustelu

16.49 Kaj Turunen ps (esittelypuheenvuoro): Arvoisa puhemies! Tässä on kysymykses-
sä siis hallituksen esitys eduskunnalle laeiksi kuluttajansuojalain muuttamisesta, asunto-
omaisuuteen liittyvien kuluttajaluottojen välittäjistä ja eräiden luotonantajien ja luotonvä-
littäjien rekisteröinnistä sekä eräiksi niihin liittyviksi laeiksi. Hallituksen esityksessä ehdo-
tetaan muutettavaksi kuluttajansuojalakia ja säädettäväksi uudet lait asunto-omaisuuteen
liittyvien kuluttajaluottojen välittäjistä ja eräistä luotonantajista ja luotonvälittäjistä. Lisäk-
si ehdotetaan eräitä muutoksia luottolaitostoiminnasta, Finanssivalvonnasta, Finanssival-
vonnan valvontamaksusta, rahanpesun ja terrorismin rahoittamisen estämisestä ja selvittä-
misestä sekä Harmaan talouden selvitysyksiköstä annettuihin lakeihin.

Talousvaliokunta puoltaa yksimielisesti hallituksen esitykseen sisältyvien lakiehdotus-
ten hyväksymistä vähäisin teknisin muutoksin ja huomautuksin. Talousvaliokunta toteaa,
että hallituksen esityksen ehdotukset ovat pääasiallisesti Euroopan parlamentin ja neuvos-
ton direktiivin kuluttajille tarkoitetuista kiinteää asunto-omaisuutta koskevista luottosopi-
muksista kansallista täytäntöönpanoa.

Korkolattia asuntoluotoissa sisältyy ensimmäisen lakiehdotuksen 7 a luvun 31 §:n toi-
seen momenttiin, eli hallituksen esityksen mukaan asuntoluotoissa luotonantaja saisi periä
luoton marginaalin myös silloin, kun viitekorko on negatiivinen edellyttäen, että tästä on
luottosopimuksessa sovittu. Talousvaliokunta pitää selvitettynä, että korkolattiasta sopimi-
sen kieltäminen voisi johtaa asuntoluottojen marginaalien kohoamiseen pankkien varau-
tuessa korkoriskiin ja toisaalta mahdollisesti pienten pankkien aseman heikentymiseen ja
sen myötä kilpailun vähentymiseen. Vaikka korkolattian sääntelystä voisi teoriassa koitua
etuja yksittäiselle kuluttajalle, on arvioitu, että tosiasiassa lainanottajan kulut lisääntyisi-
vät ja haitalliset vaikutukset asuntoluottomarkkinoiden toiminnalle olisivat hyötyjä suu-
remmat. Talousvaliokunta korostaa myös kuluttajan tosiasiallisen valinnanmahdollisuu-
den tärkeyttä luottosopimusta tehtäessä. Luotonottajalle on selkeästi ja helposti vertailta-
 Tarkistettu
4.0



Pöytäkirjan asiakohta PTK 79/2016 vp
vasti esitettävä luoton ehdot yhtäältä silloin, kun kuluttaja valitsee korkolattiaehdon, ja toi-
saalta mikäli kuluttaja ei halua sopimukseensa tätä ehtoa sovellettavan. 

Etelä-Suomen aluehallintovirasto toimii nykyisin eräiden luotonantajien rekisteröinnis-
tä annetun lain 747/2010 mukaisena rekisteri- ja valvontaviranomaisena. Talousvaliokun-
ta katsoo, että rekisteri- ja valvontaviranomaistehtävien siirtäminen Finanssivalvonnalle ei
olisi tarkoituksenmukaista tässä vaiheessa, kun joukkorahoitus- ja vertaislainamarkkinat
ovat vasta kehittymässä. Talousvaliokunta pitää tärkeänä, että asiaan palataan tarvittaessa
myöhemmin. 

Sääntelyn voimaantulosta sen verran, että talousvaliokunta katsoo, että ottaen huo-
mioon hallituksen esityksen antamisen viivästymisen on perusteltua, että uuden sääntelyn
voimaantuloa myöhennetään aiemmin suunnitellusta. Toisaalta on huomattava, että direk-
tiivin täytäntöönpanon määräaika on umpeutunut jo kuukausia sitten. Esityksen mukaan
ennen lain voimaantuloa tehtyihin sopimuksiin sovelletaan lain voimaan tullessa voimassa
olleita säännöksiä. Talousvaliokunta pitää tätä selkeänä ratkaisuna lain soveltamisen kan-
nalta eikä katso käsillä olevan sellaisia painavia perusteita, joiden johdosta tästä tulisi poi-
keta. 

Talousvaliokunta esittää yksimielisesti, että eduskunta hyväksyy muuttamattomana hal-
lituksen esitykseen 77 sisältyvät 1.—3. ja 8. lakiehdotuksen sekä että eduskunta hyväksyy
valiokunnan tekemien muutosehdotusten pohjalta muutettuna hallituksen esitykseen sisäl-
tyvät 4.—7. lakiehdotuksen.

Yleiskeskustelu päättyi.

Eduskunta hyväksyi hallituksen esitykseen HE 77/2016 vp sisältyvien 1.—8. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


