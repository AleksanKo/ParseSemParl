















































DEMDA03.tmp.xml


Pöytäkirjan asiakohta PTK 97/2018 vp
Pöytäkirjan asiakohta 

PTK 97/2018 vp

Täysistunto

Tiistai 9.10.2018 klo 14.00—17.39

17. Hallituksen esitys eduskunnalle laiksi ulkomaalaislain muuttamisesta
Hallituksen esitys HE 24/2018 vp
Valiokunnan mietintö HaVM 10/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 17. asia. Käsittelyn pohjana on hallintovaliokunnan mietintö HaVM 10/
2018 vp. Nyt päätetään lakiehdotuksen sisällöstä.

Keskustelu

16.56 Veera Ruoho kok: Arvoisa puhemies! Joo tosiaan, nytten on tämä hallituksen esi-
tys laiksi ulkomaalaislain muuttamisesta, ja siinä ehdotetaan, että maasta karkottamista
koskevien päätösten täytäntöönpanokelpoisuutta koskevia säännöksiä muutettaisiin siten,
että yleiseen järjestykseen ja turvallisuuteen liittyvät karkottamista koskevat päätökset voi-
taisiin panna täytäntöön nopeammin. 

Itse tein, tai poliisissa tein, näitä maastakarkotusesityksiä ja käytännössä näin, kuinka
pitkäksi — useamman vuoden pitkäksi — prosessiksi karkottaminen muodostui. Olinkin
hyvin tyytyväinen silloin, kun saatiin jo hallitusohjelmaan hallitusneuvottelijoidemme
avulla kirjaus siitä, että tätä prosessia, karkottamisprosessia, nopeutetaan, ja näin on nytten
sitten tapahtumassa. Nykytilannehan on se, että ei voida karkotuspäätöstä laittaa täytän-
töön ennen sen lainvoimaa. 

Arvoisa puhemies! Esityksen mukaan tietyt rikoksiin tai yleisen järjestyksen ja turvalli-
suuden vaarantamiseen perustuvat karkottamispäätökset voitaisiin panna täytäntöön aikai-
sintaan 30 päivän kuluttua tiedoksi antamisesta, jollei sitten hallinto-oikeus asiaa toisin
määrää. 

Arvoisa puhemies! Ihan lyhyesti totean ja korostan sitä, että tämä hallituksen esitys on
kannatettava ja vastaa myös poliisien resurssipulaan, voi sanoa näin ja myöskin, että se ei
ole pelkästään sitä, kun poliiseilla muutenkin on paljon toimintaa, että sitten joudutaan vie-
lä seuraamaan näitä henkilöitä, ja kun he täällä oleskelevat aina pitempään, niin sitä
kauemmin kestää se. Koska tosiasiallisesti me tiedämme, että perusteet ovat vahvat sille,
minkä takia henkilö pitää karkottaa maasta, niin sehän on käytännössä sitten vain sitä, että
katsotaan ja odotetaan. Toki heillä on kaikki oikeutensa siihen, että se selvitetään, onko sii-
nä olemassa mitään syitä, minkä takia karkotusta ei sitten laitettaisi täytäntöön. 

Arvoisa puhemies! Kiitän tästä hallituksen esityksestä.

Yleiskeskustelu päättyi.
 Hyväksytty
1.0



Pöytäkirjan asiakohta PTK 97/2018 vp
Eduskunta hyväksyi hallituksen esitykseen HE 24/2018 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


