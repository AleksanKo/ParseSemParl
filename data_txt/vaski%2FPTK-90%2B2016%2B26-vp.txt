















































DEMEF83.tmp.xml


Pöytäkirjan asiakohta PTK 90/2016 vp
Pöytäkirjan asiakohta 

PTK 90/2016 vp

Täysistunto

Tiistai 27.9.2016 klo 14.03—21.47

26. Hallituksen esitys eduskunnalle laeiksi aikuiskoulutustuesta annetun lain, Koulutusra-
hastosta annetun lain ja työttömyysetuuksien rahoituksesta annetun lain 1 §:n muuttami-
sesta

Hallituksen esitys HE 153/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 26. asia.
Puhemiesneuvosto ehdottaa, että asia lähetetään työelämä- ja tasa-arvovaliokuntaan.

Keskustelu

21.36 Ilmari Nurminen sd: Arvoisa rouva puhemies! Pohdin tätä leikkausta, onko tämän
aikuiskoulutustuen enimmäiskeston lyhennys ja perusosan pienentäminen tämän hetken
työllisyyskehitys huomioiden järkevää. Vaikka ymmärränkin, että tämä on osa kiky-sopi-
musta, niin mielestäni meidän olisi hyvä keskustella kuitenkin tämän heikennyksen vaiku-
tuksista.

Kiinnittäisin aluksi huomiota etenkin tämän tuen lisääntyneeseen käyttöön. Vuonna
2009 näitä edunsaajia oli noin 4 000 mutta vuonna 2015 peräti 19 000 edunsaajaa. Toisaal-
ta on todettu, että tätä tukea käyttävät etenkin naisvaltaiset alat, etenkin hoiva- ja hoitoala ja
sitten opetuspuolen henkilöstö. Tämä tuki on ennen kaikkea tärkeä, koska sillä vastataan
näihin jo olemassa oleviin ja tuleviin työelämän muutoksiin ja koulutus myös ehkäisee
työttömyyttä hyvin merkittävässä määrin.

Eli mielestäni, vaikka tämä on osa kiky-sopimusta, pitäisi kriittisesti tätä leikkausta tar-
kastella, mahdollisesti se perua, ja ennen kaikkea pitäisi arvioida tämän heikennyksen työl-
lisyys- ja myös sukupuolivaikutukset.

21.38 Anna Kontula vas: Arvoisa puhemies! Tässähän on kysymys leikkauksesta, ja ei
varmaan tule yllätyksenä, että vasemmistoliitto vastustaa tätäkin leikkausta. Tässä puutu-
taan sekä koulutustuen määrään että pituuteen, joista minä erityisesti olen huolissani tästä
pituudesta. Tämä nykyinenkään pituus ei riitä kokonaisen uuden ammattitutkinnon suorit-
tamiseen, eikä sitä ole voinut siihen käyttää. Ne tilanteet, joissa tätä täysimääräistä tukea on
käytetty, ovat olleet sellaisia, jolloinka henkilö on halunnut parantaa osaamistaan jollakin
erityisellä osaamisalueella, esimerkiksi kehittää it-taitojaan tai suorittaa jonkun 20 opinto-
viikon johtamiskoulutuksen, tai sitten tilanteita, joissa henkilö on opiskellut pitkään työn
ohessa ja ikään kuin haluaa sitten viedä ne opintonsa loppuun tämän tuen turvin siinä koh-
taa, kun haluaa keskittyä niihin enemmän.

Tämä on ollut erityisesti naisten käyttämä tapa parantaa omaa työmarkkina-asemaansa
tilanteessa, jossa me tiedämme, että naisille koulutus on huomattavasti tärkeämpää kuin
 Tarkistettu
4.0



Pöytäkirjan asiakohta PTK 90/2016 vp
miehille uralla etenemisen kannalta johtuen meidän epätasa-arvoisista työmarkkinoista.
Niinpä myös siinä tehdyt heikennykset kohdistuvat väistämättä erityisesti naisiin.

Jos minä saisin yksin päättää, minä rakentaisin semmoisen Suomen, jossa yksikään kou-
lutus ei olisi turha ja yksikään leikkaus ei kohdistuisi koulutukseen. Kun me olemme maas-
sa, joka ei ole hirveän resurssirikas, joka on pääomaköyhä, jonka ainoa suuri aarre on sen
omat ihmiset, niin totta kai meidän pitäisi pyrkiä sellaiseen politiikkaan, jossa kaikki kou-
lutus ei ole vain sen yksilön etu vaan meidän ihan kaikkien etu.

21.40 Merja Mäkisalo-Ropponen sd: Arvoisa puhemies! Tässä lakiesityksessä ehdote-
taan aikuiskoulutustukeen heikennyksiä, eli tukikauden enimmäiskeston lyheneminen 19
kuukaudesta 15 kuukauteen ja tuen perusosan pienentäminen 15 prosentilla. Aikuiskoulu-
tustuen rahoituspohjaa muutetaan siten, ettei valtio rahoittaisi enää palkansaajan aikuis-
koulutustukea vaan tuki rahoitettaisiin kokonaisuudessaan työttömyysvakuutusrahaston
toimesta. Valtio rahoittaisi kuitenkin edelleen yrittäjän aikuiskoulutustuen.

Tämä lakiesitys on sovittu kiky-neuvotteluissa, ja työmarkkinajärjestöt halusivat tämän
sopimukseen mukaan, sillä hallituksen alkuperäinen esitys olisi heikentänyt aikuiskoulu-
tustukea tätä esitystä huomattavasti enemmän.

Haluan kuitenkin puheenvuorossani tuoda esille, miten tärkeästä asiasta aikuiskoulutus-
tuessa on kysymys. Tuen käyttöhän on kasvanut merkittävästi viime vuosien aikana.
Vuonna 2009 sitä käytti 4 000 henkilöä mutta vuonna 2015 jo 19 000, eli tuki on työttö-
myyden ennaltaehkäisyä ja se on hyvä vastaus myös työelämän muutoksiin.

Aikuiskoulutusrahasto teki aikuiskoulutustuen vaikuttavuustutkimuksen vuonna 2014.
Muutama asia tästä vaikuttavuustutkimuksesta.

Aikuiskoulutustukea käyttäneistä 96 prosenttia sanoi, että tuen merkitys oli melko tai
erittäin merkittävä tekijä, mikä mahdollisti koulutukseen hakeutumisen. Samaa mieltä oli
93 prosenttia tukea käyttäneiden työnantajista.

Noin kaksi kolmasosaa aikuiskoulutustuen saajista käytti etuutta osaamisen uudelleen
suuntaamiseen tai kokonaan uuden ammatin hankkimiseen. Etuus oli auttanut sen käyttä-
jiä työllistymisessä uusiin tehtäviin tai kokonaan uuteen ammattiin.

Noin yksi kolmasosa oli edennyt nykyisissä tehtävissään aikuiskoulutustuella koulut-
tautumisen ansiosta. Aikuiskoulutustuen vaikuttavuustutkimus osoitti, että taloudelliset
syyt ovat merkittävin este kouluttautumiselle ja aikuiskoulutustuki mahdollisti taloudelli-
sesti opiskelun monelle sellaiselle henkilölle, jotka muuten eivät olisi voineet lähteä opis-
kelemaan.

Ammatillisen kehittymisen ja ammatinvaihdon mahdollistamisen lisäksi aikuiskoulu-
tustuki paransi työkykyä ja työssäjaksamista. Näin sanoivat siis tähän kyselyyn osallistu-
neet aikuiskoulutustukea saaneet henkilöt. Siten aikuiskoulutustuki on myös hyvä keino
pidentää työuria. Toivon todella, etteivät aikuiskoulutustuen hyödyt katoa tuen heikkene-
misen myötä.

Lopuksi, arvoisa puhemies: hallituksen esityksessä ei ole lainkaan sukupuolivaikutus-
ten arviointia, ja se on minusta kyllä suuri puute, sillä vaikutukset kohdistuvat enemmän
naisiin ja erityisesti sosiaali- ja terveysalan ja opetussektorin henkilöt ovat käyttäneet tätä
tukea. Kyllä tässä olisi todellakin paikallaan ollut tehdä myös sukupuolivaikutusten arvi-
ointi.

Keskustelu päättyi.
2



Pöytäkirjan asiakohta PTK 90/2016 vp
Asia lähetettiin työelämä- ja tasa-arvovaliokuntaan.
3


