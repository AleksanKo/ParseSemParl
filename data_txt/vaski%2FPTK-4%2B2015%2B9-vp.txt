















































DEM3AA5.tmpSave.xml


Pöytäkirjan asiakohta PTK 4/2015 vp
Pöytäkirjan asiakohta 

PTK 4/2015 vp

Täysistunto

Tiistai 12.5.2015 klo 14.00—15.07

9. Suomen itsenäisyyden juhlarahasto Sitran toimintakertomus vuodelta 2014
Kertomus K 1/2015 vp

Lähetekeskustelu

Toinen varapuhemies Ben Zyskowicz: Lähetekeskustelua varten esitellään päiväjärjes-
tyksen 9. asia. Puhemiesneuvosto ehdottaa, että asia lähetetään talousvaliokuntaan.

Keskustelu

14.55 Kari Kulmala ps: Arvoisa puhemies! Kertomuksesta luemme Sitran tehtäväksi
edistää Suomen vakaata ja tasapainoista kehitystä, talouden määrällistä ja laadullista kas-
vua sekä kansainvälistä kilpailukykyä ja yhteistyötä. Näitä kaikkia tarvitaan tänään kipeäs-
ti kansantaloudessamme, jokaisessa Suomen maakunnassa. Tulevaisuus ei ole pelkästään
Sitran tehtävä tulevaisuusorganisaationa vaan koko eduskunnan ja suomalaisen yhteiskun-
nan tehtävä.

Tämän vuoden toimintakertomuksen ja Sitran kolmesta teemasta keskityn nyt lähinnä
yhteen, nimittäin Resurssiviisas ja hiilineutraali yhteiskunta -osioon.

Koska tulen itse Suomen itäisimmästä biomaakunnasta, haluan korostaa erityisesti sitä,
että biotalouden koti on maakunnissa. Hiilineutraali yhteiskunta on resurssiviisas, ja siinä
tarvitaan sitä paljon puhuttua biotaloutta. Tämä jäi tänä vuonna vähemmälle huomiolle, ja
kertomus keskittyy ilmastonmuutoksen aiheuttamiin muutostarpeisiin yhteiskunnassa
mutta toisaalta myös mahdollisuuksiin, joita se tuo tullessaan. Vaikka ilmastonmuutoksen
syistä kiistelläänkin, vaikutuksetkaan eivät ole välttämättä positiivisia. Voidaan kai silti
ääneen sanoa, että tässä on myös mahdollisuus, kuten kertomuksessa todetaan liiketoimin-
nan edistämisen mahdollisuuksista.

Kertomuksessa on tuotu esiin kiertotalous kasvualana. Biomassoihin perustuva biota-
lous on myös kiertotaloutta. Metsät ovat luontainen aurinkopaneeli ja hiilinielu, se on myös
hiilen varastoija. Metsä ja biomassat ovat luonnonvara, joka ei suomalaisen, perinteik-
kään, kestävän metsätalouden ansiosta hupene vaan kasvaa uudelleen. Tälläkin hetkellä
meillä on metsien rästihakkuita arviolta 50 miljoonan kuution edestä. Tarvitsemme hoito-
hakkuita, joilla turvataan metsien tuotto ja samalla turvataan puuraaka-aine niin kemialli-
selle kuin mekaaniselle puunjalostukselle.

Arvoisa puhemies! Tässä pitää nostaa esiin jälleen kerran maakunnat mahdollisuuksi-
neen. Kotimaakunnassani Pohjois-Karjalassa tehdään jo reilun askeleen verran edellä met-
säperusteista biotaloutta, ja toivon, että sen toimintaedellytykset turvataan myös tulevai-
suudessa. Tarvitsemme työtä ja työpaikkoja, jotka eivät karkaa halvempien tuotantokus-
tannusten maihin ja jotka ovat kasvavia vientialoja. Tässä markkinoinnilla ja koulutuksel-
 Tarkistettu
3.1



Pöytäkirjan asiakohta PTK 4/2015 vp
la on olennainen osuus. Tarvitsemme koulutuspaikkoja maakuntiin, joissa biotalous kas-
vaa ja kehittyy.

Sitra nostaa esiin myös lähiruuan osana menestyvää kiertotaloutta. Se on erinomainen
asia. Tarvitsemme lisää hankintaosaamista hyödyntääksemme lähiruokaa julkisella sekto-
rilla. Ja kuten kertomuksessa todetaan kiertotalouden olevan tahdon asia, niin myös lähi-
ruuan ja mielestäni erityisesti luomuruuan käyttö on tahdon asia. Kunnissa tulisi tehdä roh-
keammin lähiruokastrategioita, joissa painotettaisiin ruuan merkitystä, tuottamista ja ku-
luttamista sekä korostettaisiin luomuruuan merkitystä. Ruokahävikistä tulisi päästä eroon.
Ruuan kuljettaminen aiheuttaa myös päästöjä. Kuljetetun ruuan päätyessä roskiin ovat
päästöt siis olleet käytännössä aivan turhia.

Arvoisa puhemies! Lopuksi innokkaana erä- ja kalamiehenä nostaisin tähän keskuste-
luun erästelyn kansantaloudellisen merkityksen. Viime vuonna valtion mailla metsästä-
neet ja kalastaneet toivat eräretken kohteina olleisiin maakuntiin 28 miljoonaa euroa hyö-
tyä ja työtä 238 henkilötyövuoden edestä. Eniten rahaa kuluu polttoaineisiin, vähittäis-
kauppoihin, majoitukseen ja ravintoloihin. Mielestäni tämä on erätaloutta ja näin myös osa
kiertotaloutta. Luontomatkailun osana metsästys ja kalastus ovat monissa maissa kas-
vuala, ja myös meillä Suomessa on tähän hyvät edellytykset olemassa. Maakuntamme tar-
joavat ekosysteemipalveluita, mahdollisuutta virkistyä puhtaassa luonnossa mutta myös
mahdollisuuden metsästää ja kalastaa.

Toinen varapuhemies Ben Zyskowicz: Tämä oli edustaja Kulmalan ensimmäinen pu-
heenvuoro tässä salissa. Onnittelut siitä.

15.01 Lea Mäkipää ps: Arvoisa puhemies! Muutamia otsikoita Sitran toiminnasta.
Sitran toimintaa on ollut 47 vuoden ajan. Vuoden 2014 Sitran peruspääoman markkina-

arvo oli 739 miljoonaa euroa ja ylijäämä siirrettiin edellisten tilikausien ylijäämätilille. Sit-
ra onnistui vuonna 2014 epävakaassa markkinatilanteessa sijoitustoiminnassaan melko hy-
vin, koska sijoitusomaisuus tuotti runsaat 9 prosenttia. Mutta pääomasijoittamisessa Sitran
tulee myös tarkastella sijoitustoimintaa lukumääräisesti sekä ottaa etukäteen huomioon
mahdolliset tappiot, vaikka sanotaanhan niin, ettei se pelaa, joka pelkää.

Toimintaympäristö-kohdassa mainitaan muun muassa, että viime vuonna suurin yksit-
täinen muutos tapahtui turvallisuusympäristössä, kuten tiedämme. Ukrainan kriisi nosti pe-
rinteiseen maanpuolustukseen varautumisen ja valtiollisten turvallisuusviranomaisten va-
raan laskevan turvallisuuden pitkästä aikaa lähelle jokaista suomalaista ihmistä.

Sitralla on ollut kolme painopistealuetta eli teemaa: elinvoimainen ihminen ja kannus-
tavat rakenteet, resurssiviisas ja hiilineutraali yhteiskunta sekä kestävän hyvinvoinnin ja
työn toimintamallit.

Parin viimeisen vuoden aikana eri puolilla Suomea on testattu ihmisen palveluissa etä-
lääkärin vastaanottoa, tietokoneavusteista omien oireiden arviointia sekä niin sanottua
omahoitoa. Tavoitteena on siirtyä oireiden varhaiseen puuttumiseen ja elämäntapavalintoi-
hin.

Tietojärjestelmän saralla on puhuttu Viron-mallista, joka kokoaisi eri tietolähteissä ole-
vat henkilö-, terveys- ja rekisteritiedot yhdestä paikasta saataviksi. Myös geenitiedon hyö-
dyntäminen terveydenhuollossa avaa mahdollisuuksia. Suomessa esimerkiksi kartoitetaan
koehenkilöiden perinnöllinen riski sairastua sydän- ja verisuonitauteihin. Genomitiedon
tutkimus on maassamme maailman kärkitasoa. Toisaalta genomitiedon hyödyntämisessä
2



Pöytäkirjan asiakohta PTK 4/2015 vp
on selvitettävää eettisissä kysymyksissä ja vaikkapa genomitiedon yhdistämisessä kliini-
seen terveydenhuoltoon.

Täällä puhuttiinkin jo resurssiviisaasta ja hiilineutraalista yhteiskunnasta, ja tavoitteena-
han on vastata ilmastonmuutoksen ja luonnonvarojen kestävän kehityksen tuomiin ratkai-
suihin.

Sitran selvityksen mukaan resurssien kierron tehostaminen on Suomelle jopa 2,5 miljar-
din euron mahdollisuus vuoteen 2030 mennessä. Kiertotaloudessa materiaalien ja jätteen
syntyminen minimoidaan, sillä jonkun jäte voi olla toisen raaka-aine. Idea on, että materi-
aalit ja niiden arvo säilyvät kierrossa. Meilläkin on voimavarat kiertotalouden tuomilla bis-
nesmahdollisuuksilla nousta kilpailukykyisimpien maiden joukkoon, mutta tämä on aina
kaikkien tahdon asia. Tiedämme, että maailman väestö kasvaa ja luonnonvarojen niukke-
neminen nostaa raaka-aineiden hintoja ja tietysti heikentää niiden saatavuutta.

Täällä edustaja Kulmala puhui ansiokkaasti lähiruuasta. Sitran mukaan pienenä yksi-
tyiskohtana esimerkiksi roskakalana pidetty särki on kilpailukykyinen ja maukas vaihtoeh-
to tuontikalalle, tonnikalalle tai lohelle. Keski-Suomessa Jyväskylässä hanke osoitti, että
särjen käyttö julkisten keittiöiden ruokailussa on mahdollista ja myös kannattavaa. Eli pi-
tää suosia entistä enemmän lähiruokaa. Varmaan sekin sananlasku pitää paikkansa: "Syö
särkeä, se kasvattaa järkeä." Otetaan se opiksi.

Ja vielä muutama luku Sitran toiminnasta.
Viime vuonna Sitrassa työskenteli noin 136 henkilöä, ja Sitra on ahkerasti järjestänyt eri

tilaisuuksia viime vuonna, ennen kaikkea teknologiapainotteisia tapahtumia, vajaat 130.
Osallistujat olivat pääosin nuoria yrittäjiä tai sijoittajia. Muistamme, että Sitra on järjestä-
nyt myös talouspoliittisia johtamiskursseja. Nehän olivat lähes kymmenen vuotta poissa,
mutta nyt parin viime vuoden aikana taas on järjestetty näitä, ja varmaan jokainen kansan-
edustaja saa kutsun tähän talousalan osaamis- eli talouspolitiikan johtamiskurssille, jonka
tarkoituksena on tietysti perehdyttää eri talousalan osa-alueisiin meitä kansanedustajia.

Tässä muutama pointti Sitran hallintoneuvoston viime vuoden kertomuksesta.

Keskustelu päättyi.

Asia lähetettiin talousvaliokuntaan.
3


