















































DEMFF8C.tmp.xml


Pöytäkirjan asiakohta PTK 176/2018 vp
Pöytäkirjan asiakohta 

PTK 176/2018 vp

Täysistunto

Keskiviikko 13.3.2019 klo 11.59—13.53

13. Hallituksen esitys eduskunnalle laeiksi ampuma-aselain, vapaaehtoisesta maanpuolus-
tuksesta annetun lain sekä asevelvollisuuslain 97 a §:n muuttamisesta

Hallituksen esitys HE 179/2018 vp
Valiokunnan mietintö HaVM 37/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 13. asia.
Käsittelyn pohjana on hallintovaliokunnan mietintö HaVM 37/2018 vp. Nyt päätetään la-
kiehdotusten sisällöstä.

Keskustelu

13.00 Tom Packalén ps: Arvoisa puhemies! Ampuma-aselakiuudistus on huonosti val-
misteltu eikä aja suomalaisen ampumaurheiluharrastajan eikä maanpuolustuksen asiaa.
Lakiuudistus lähti liikkeelle EU:n täysin järjettömästä direktiivistä, joka annettiin Pariisin
terrori-iskun jälkeen. Kyseisessä iskussa Isis murhasi toistasataa ihmistä Balkanilta sala-
kuljetetuilla Kalašnikov-rynnäkkökivääreillä, siis Balkanilta tuoduilla salakuljetetuilla
rynnäkkökivääreillä.

Mitä tällä direktiivillä nyt säädettävällä lailla on merkitystä laittomien aseiden salakul-
jetukselle? Ei mitään. Nyt tarkoitushakuisesti on hyökätty normaaleja ammuntaa harrasta-
via Suomen kansalaisia vastaan kiusaamalla heitä valtavalla määrällä byrokratiaa ja mieli-
valtaa. Erityisen mielenkiintoiseksi asian tekee se, että kyseisen lain on valmistellut kokoo-
mus, joka keskustan ja muiden puolueiden tuella kaatoi perussuomalaisten korjausesityk-
set eduskunnassa. Ovatko kokoomus ja keskustapuoluekin ammunnan harrastajia vastaan,
joita on kuitenkin merkittävä osa kansastamme?

Arvoisa puhemies! Haluan sanoa vielä muutaman sanan maanpuolustuksesta ja ampu-
mataidon merkityksestä. Nykyaikaisessa sodassa eivät enää liiku toisen maailmansodan ai-
kaiset armeijakunnat massa-armeijoineen. Nyt vastassa ovat merkittävästi vähälukuisem-
mat mutta huomattavasti paremmin varustetut ja koulutetut joukot. Suomen puolustus pe-
rustuu reserviin. Toisin sanoen näitä hyvin koulutettuja ja varustettuja joukkoja vastassa
ovat pääosin reserviläiset.

Otan tässä esimerkin golfista. Jos joku on käynyt golfkurssin vaikkapa viisi vuotta sitten
ja joutuu pelaamaan ammattilaista tai edes aktiiviharrastajaa vastaan, niin tulos on selvä.
Sama on ampumataidon kanssa. Aktiiviharrastaja ampuu tuhansia laukauksia vuodessa, ja
kilpa-ampuja ampuu vähintään 10 000—20 000 laukausta. Ainoa ero reserviläisen ja am-
mattisotilaan lopputuloksessa on se, että kun golfissa tulee ehkä paha mieli, niin reserviläi-
nen menettää henkensä. 5 000:n omilla rahoillaan ammuntaa harrastavan reserviläisen
 Tarkistettu
4.0



Pöytäkirjan asiakohta PTK 176/2018 vp
merkitys on siis maanpuolustuksellisesti erittäin merkittävä, sillä vain osutut laukaukset
merkitsevät, ja tätä harrastusta tulisi ennemminkin tukea kuin vaikeuttaa.

Arvoisa puhemies! Lopuksi vielä asekeräilijöiden kiusaamisesta: En kerta kaikkiaan
ymmärrä, miksi asekeräilijöitä kiusataan keräilyaseiden ampumakiellolla. Haluaisin kuul-
la, onko hallituksella asian suhteen joku muu logiikka kuin keräilijöiden kiusaaminen, kos-
ka minä en ainakaan pysty sitä näkemään.

Arvoisa puhemies! Toivon, että seuraava hallitus tulee korjaamaan tässä laissa olevat
epäkohdat, mutta se, mikä joukko sitä lakia on korjaamassa ja mihin suuntaan, tulee sel-
viämään vaalien jälkeen. — Kiitos. [Timo Heinonen: Voi olla karu korjaus!]

13.03 Olli Immonen ps: Arvoisa puhemies! Perussuomalaiset ovat alusta alkaen vastus-
taneet asedirektiivin voimaantuloa. Se vaikeuttaa metsästäjien, aseharrastajien sekä urhei-
luampujien toimintaa kategorisesti, samoin asekeräilijöiden. Samoin lakiehdotukset vai-
keuttavat myös reserviläistoimintaa. Lakiehdotukset tekevät sääntelystä myös vaikeasel-
koisen. Samat asiat ovat tulleet esiin niin lain valmistelussa lausuntopalautteessa kuin va-
liokunnassa saaduissa asiantuntijalausunnoissa. Tähän kokonaisuuteen liittyen perussuo-
malaiset tulevatkin toisen käsittelyn yhteydessä esittämään pykälämuutoksia mietintöön
sekä hyväksyttäväksi viisi lausumaa.

Arvoisa puhemies! Pykälämuutosten osalta voisin nostaa esiin seuraavaa:
19 a §, kielto valmistaa ampuma-ase, aseen osa tai patruuna tietyissä tilanteissa, on on-

gelmallinen. 1 momentissa kielletään tekemästä ilman lupaa asioita, jotka on toisaalla sää-
detty luvanvaraisiksi. Pykälän tarpeellisuus on kyseenalainen. Joka tapauksessa 2 momen-
tista pitäisi rajata osa pois. Siinä todetaan: ”Patruunaa ei saa valmistaa ilman lupaa muu-
toin kuin omaan henkilökohtaiseen käyttöön sellaiseen ampuma-aseeseen, jonka hallussa-
pitoon valmistajalla on lupa.” Kielto tässä laajuudessa on paitsi tarpeeton myös mahdoton
valvoa, koska latauksessa tarvittavat työkalut — puristimet ja holkit — ja oleelliset kom-
ponentit — hylsyt ja luodit — eivät ole säänneltyjä vaan vapaasti hankittavissa. Säännellyt
komponentit, kuten ruuti ja nalli, taas eivät ole patruunakohtaisia. 2 momentti myös kiel-
täisi ammunnanharrastajaa lataamasta patruunoita sellaiseen aseeseen, esimerkiksi tasku-
aseeseen, jonka hallussapitoon tai lainaamiseen hänellä ei ole lupaa mutta jota hänellä on
mahdollisuus käyttää niin sanotusti valvottuna käyttönä esimerkiksi ampumaradalla.

Sitten 42 b §, päätös, luvan voimassaolo ja lupaehdot. Pykälän 2 momentissa todetaan:
”Jos aselupa on myönnetty asekeräilijän hyväksynnän perusteella, lupaviranomainen voi
sisällyttää lupaan ehdon, jonka mukaan ampuma-aseella ei saa ampua.”

Arvoisa puhemies! On oleellista, että kokoelmiin kuuluvien aseiden ominaisuuksia ja
toimivuutta voidaan testata. Ampumakiellolle ei ole perusteita. Kyseinen virke tulisi pois-
taa, tai vähintään sitä tulisi muuttaa siten, että viranomaisella on velvollisuus esittää ampu-
makiellolle erityiset tapauskohtaiset perustelut. 

8 § ja 44 a §, taskuase. Tässä taskuaseen määritelmää on yksinkertaistettu, mikä on pe-
rusteltua. Koko taskuaseen käsite on kuitenkin tarpeeton, koska niin sanottu normaaliko-
koinen pistooli on käytännössä aivan yhtä helposti kätkettävissä. Taskuaseiden kieltämi-
nen ei lisää turvallisuutta. Toisaalta kansalaisten hallussa on runsaasti kauan sitten hankit-
tuja luvattomia pikkupistooleja, jotka olisi mahdollista saada valvonnan piiriin, jos omis-
tajilla olisi mahdollisuus hakea hallussapitolupia. Taskuasekielto kannustaa laittoman hal-
lussapidon jatkamiseen.
2



Pöytäkirjan asiakohta PTK 176/2018 vp
Arvoisa puhemies! 45 §, aseluvansaajaa koskevat edellytykset luonnolliselle henkilöl-
le. A7-kiväärien osalta luvansaannin ehtona on 12 kuukautta jatkunut harrastus, kuten di-
rektiivi edellyttää. Käsiaseiden osalta vaatimus on kuitenkin 24 kuukautta. Erilaisille har-
rastusaikavaatimuksille ei ole objektiivisia perusteita, vaan ne tulisi yhtenäistää 12 kuu-
kaudeksi.

Vielä viimeisenä 67 §, lupien peruuttaminen. Aseluvan peruuttamisen edellytyksiä on
täsmennetty direktiivin mukaisesti. 1 momentin 5 kohdasta olisi kuitenkin syytä poistaa sa-
nat ”tai käyttäytymisensä”. Nykyinen muotoilu jättää liikaa tilaa mielivaltaisille tulkinnoil-
le ja ylilyönneille, mikä ei ole oikeusturvan kannalta hyvä asia.

Arvoisa puhemies! Kuten edellä totesin, näiden pykälämuutosten lisäksi perussuomalai-
set tulevat esittämään vielä hyväksyttäväksi viisi lausumaa. En niitä ennätä tässä yhteydes-
sä tuoda esiin, mutta asiaan palataan toisessa käsittelyssä.

13.08 Mikko Savola kesk: Arvoisa rouva puhemies! Ampuma-aselain käsittely on nyt
tässä suuressa salissa — pitkä prosessi, joka lähti liikkeelle oikeastaan vuonna 2015, kun
Pariisin terrori-iskut tapahtuivat ja Euroopan unionissa lähdettiin aika paniikinomaisesti-
kin aselainsäädännön kiristämistä miettimään. EU-komissio teki aika nopealla aikataulul-
la esityksen, missä se lähti kieltämään sotilasasetta muistuttavien, itselataavien kertatulia-
seiden käyttöä tai ainakin voimakkaasti rajoittamaan sitä. Olen saanut olla tässä prosessis-
sa vähän niin kuin aitiopaikalla katsomassa, silloisena Reserviläisliiton puheenjohtajana ja
tietysti kansanedustajana koko ajan niin ikään.

Tämän asedirektiivin saamiseksi sellaiseen muotoon, että se ei kohtuuttomasti haittaa
suomalaisia ampumaharrastajia, suomalaisia reserviläisiä, suomalaisen reserviläisen am-
pumataidon ylläpitoa, kenttäkelpoisuuden ylläpitämistä, on tehty kova työ. Sitä Brysselin
päässä lobbasivat ministerit, niin silloinen sisäministeri Petteri Orpo kuin puolustusminis-
teri Jussi Niinistö. Europarlamentaarikot olivat hyvin informoituja, ja he tekivät työtä sen
eteen, että Suomen kanta meidän järjestelmästämme tulisi kuuluviin. Niin ikään meitä kan-
sanedustajiakin siellä eri kokoonpanoilla kävi, ja muun muassa Reserviläisliitto silloin lä-
hestyi kaikkia europarlamentaarikkoja, silloista europarlamentaarikko Vicky Fordia, joka
oli mietinnön tekijä tässä kyseisessä laissa. Eli Suomi on ollut vahvasti lobbaamassa sitä,
että tästä direktiivistä ei tullut sellainen, että se tulisi estämään meillä ampumatoimintaa.

Kun näitä neuvotteluita lähdettiin käymään niin komission kanssa kuin europarlamentin
kanssa, Suomi oli niin sisäasiainministeriön kuin puolustusministeriön toimesta hyvin vah-
vasti tuomassa omaa asiantuntemustaan siihen, kuinka direktiivistä saadaan sellainen, että
se myöskin voidaan meille Suomen kansalliseen lainsäädäntöön viedä, ja kuinka sen reu-
naehdot täyttävät nämä meidän reserviläisvaatimuksemme.

No, tämä lyhkäisesti tästä historiasta. Nyt ollaan siinä vaiheessa, kun tätä implementoi-
daan meidän kansalliseen lainsäädäntöömme. Tämä prosessi kansalliseen lainsäädäntöön
viemisestä on oikeastaan viime keväästä viime syksyyn saakka mennyt, ennen kuin se tuli
sitten tänne eduskuntaan viralliseen käsittelyyn, ja siitä ehkä muutama pointti, jotka ha-
luan sanoa.

Tämä mahdollistaa sen, että reserviläisten osalta koko meidän reservimme, 900 000 re-
serviläistä, on sitä joukkoa, jonka joukosta voidaan saada lupa reserviläiskivääriin. Eli toi-
sin sanoen meidän reservimme on tässä huomioitu. Se ei tarkoita sitä, että jokainen heistä
saisi aseluvan jatkossakaan, siinä käydään tiukat prosessit läpi, kuten tähänkin asti on ol-
3



Pöytäkirjan asiakohta PTK 176/2018 vp
lut, mutta tämä on se potentiaalinen joukko. Sitä ei ole haluttu rajata, ja tämä on äärimmäi-
sen tärkeä asia.

Toinen asia, mistä haluan muistuttaa: kun puhutaan aktiivireserviläisistä, esimerkiksi
Reserviläisliiton jäsenistä tai Reserviupseeriliiton jäsenistä, jotka harrastavat SRA:ta eli
sovellettua reserviläisammuntaa, he menevät tämän ampumaurheilupoikkeuksen alle, min-
kä ansiosta he käytännössä saavat jatkaa sitä toimintaansa kuten tähänkin asti.

Eli nämä kaksi merkittävää tekijää on pystytty saamaan meidän kansalliseen lainsäädän-
töömme sisälle niin reserviläisten osalta kuin tämän urheiluampumispoikkeuksen osalta.

Kaiken kaikkiaan ainakin itselläni on ollut se lähtökohta, että tässä pitää mennä pienim-
män riesan tiellä niin, että me täytämme ne direktiivin reunaehdot, jotka siellä ovat, mutta
me viemme sen omaan kansalliseen lainsäädäntöömme niin, että toimintaan kohdistuva
haitta on mahdollisimman vähäinen. Näin on haluttu tehdä. En kiistä, etteikö näitä ongel-
mia siinä olisi, jotka tulevat nyt esimerkiksi lippaitten koon suhteen. Se varmasti vaatii toi-
menpiteitä, se hankaloittaa jonkun verran, mutta tästäkin kyllä pystytään eteenpäin mene-
mään.

Muistutan vain siitä, että kun tämä on kuitenkin niitä direktiivin reunaehtoja, niin ei
meillä, edustaja Packalén, valitettavasti kovin paljon vaihtoehtoja tässä ole. Jos me nyt jät-
täisimme implementoimatta tämän, jos me nyt hylkäisimme tämän, tämä menisi seuraaval-
le hallitukselle, enkä usko, että olisi tätä parempaa pohjaa hallitukselle, joka ymmärtää re-
serviläisten, ampumaurheilijoitten ja yleensä ampumisen päälle, kuin mitä nyt on. Eli en
sitä riskiä kyllä lähtisi missään tapauksessa ottamaan.

Sen haluan vielä sanoa tähän loppuun, että kun puhutaan aselainsäädännöstä, niin mei-
dän pitäisi aina muistaa se, että meidän reserviläisemme, metsästäjämme ovat kuuliaista
porukkaa. Tämä kuuliainen porukka haluaa käsitellä turvallisesti aseita ampumaradalla. Se
on yhteisö, joka valvoo toinen toistaan, ja tämän yhteisön toimintaa ei pitäisi hankaloittaa.
Sen vuoksi me, ketkä yhtään tämän kanssa tekemisissä olemme olleet, olemme kyllä ha-
lunneet tämän viedä niin, että mahdollisimman vähän sitä haittaa olisi.

Haluan vielä sen mainita, että tässähän oli uhkana myös se, että reserviläisyhdistykset
eivät enää niin sanottuja yhteisölupia olisi saaneet, mutta sekin on jatkossa mahdollista, eli
monta ongelmakohtaa on saatu korjattua. Sen lisäksi siihenkin on klausuulit, että vanhoja
keräilyaseita voidaan jatkossakin kerätä.

Tämä ongelma, minkä myönnän, kuvastuu näihin lippaisiin, lippaitten kokoon ja luvan-
varaisuuteen, mutta siitä huolimatta tällä lainsäädännöllä meidän on syytä nyt mennä
eteenpäin. — Kiitos.

13.15 Timo Heinonen kok: Arvoisa rouva puhemies! Hyvät edustajakollegat ja muut pai-
kalla olijat! Edellä edustaja Savola kävi varsin perusteellisesti tätä asiaa läpi ja tämän
problematiikkaa ja toisaalta sitä, millä tavalla tämä on eduskunnan käsittelyssä ollut näi-
den vuosien aikana. Tämän taustallahan ovat Euroopassa tapahtuneet terrori-iskut ja Eu-
roopan unionin päätökset ryhtyä sitten toimiin niiden ehkäisemiseksi tai estämiseksi, ja itse
kyllä lähestyn tämäntyyppistä EU-sääntelyä aika lailla kriittisesti. Sellainen ylhäältäpäin
annettu sääntely, mitä tässäkin on, on ollut meille kovin haastavaa sen takia, että tällainen
järjestely ei ota huomioon esimerkiksi Euroopan unionin maiden erilaisia tilanteita. Esi-
merkiksi me olemme hyvin erilaisessa tilanteessa monen Euroopan maan suhteen, esimer-
kiksi meidän peruspuolustusratkaisunkin näkökulmasta, ja sen takia tämäntyyppistä sään-
4



Pöytäkirjan asiakohta PTK 176/2018 vp
telyä on ollut kovin vaikea ja hankala saada sovitettua jokaisen EU-maan omaan lainsää-
däntöön järkevästi.

Me teimme hyvää ja perusteellista työtä puolustusvaliokunnassa, ja itse asiassa meidän
lausunto puolustusvaliokunnasta oli yksimielinen, eli siihen yhtyi myös oppositio perus-
suomalaisia myöten. Eli valiokunnassamme totesimme perusteellisen työskentelyn kautta
ne asiat, jotka hallintovaliokunnalle eteenpäin lähetimme yksimielisesti niin, että hallitus-
ja oppositiopuolueet olivat tässä lausunnossa mukana.

Suomen puolustusjärjestelmän erityispiirteet tässä huomioidaan, niin kuin edustaja Sa-
vola tuossa edellä läpi kävi: reserviläispoikkeus, puolustuspoikkeama ja myös metsästys-
ja ampumaurheilu, jotka eivät olleet puolustusvaliokunnassa meidän erityisessä käsittelys-
sä, vaan ne kuuluivat hallintovaliokunnan rooteliin, mutta pidimme myös siitä osittain
huolta. Ne menevät jossain määrin itse asiassa lomittain tai ainakin koskevat usein samoja
henkilöitä, ja sen takia tässä tietysti huolta kannoimme niistäkin.

Me täytämme tässä direktiivin ehdot niin sanotusti minimitasolla, ja se on ollut se, mitä
on tavoiteltu ja minkä takia tätä on niin pitkään väännetty ja etsitty ratkaisua. Tässä on ol-
lut hyvää yhteistyötä yli hallitus—oppositio-rajojen näiden kysymysten löytämiseksi. Puo-
lustusvaliokunta piti siis lopulta asedirektiiviä kannatettavana tällä tavalla Suomeen tuota-
vana kuin EU sitä meiltä edellyttää. Puolustusvaliokunnan toimialan näkökulmasta esityk-
sessä keskeistä on niin sanottu reserviläispoikkeus eli aktiivisen reserviläisen mahdolli-
suus saada lupa A-luokan ampuma-aseeseen reservin ampumaharjoittelun perusteella.
Puolustusvaliokunta korosti, että hallituksen esityksessä ei ehdoteta A-luokan ampuma-
aseiden massaluvittamista, mutta niin kuin Savola edellä toi esille, tässä kokonaisuudessa
on mukana meidän koko 900 000 reserviläisen joukko, jolla on mahdollisuus saada tämä
kansallisen puolustuksen tarkoituksista. Tämä oli yksi hyvin oleellinen asia tämän koko-
naisuuden eteenpäinsaamiseksi. Esityksessä ehdotetulla lausuntomenettelyllä täytettäisiin
siis asedirektiivin velvoite myöntää lupia yksittäistapauksessa ja poikkeuksellisesti, ja
tämä on sitä meidän erityistä puolustus- ja reserviläispoikkeamaa.

Puolustusvaliokunta totesi lisäksi, että reservin ampumataitojen ylläpito on Suomessa
pitkälti omaehtoisen ampumaharjoittelun varassa sekä sijoitettujen että sijoittamattomien
reserviläisten osalta ja erilainen ampumatoiminta ja -harjoittelu on laajamittaista Maan-
puolustuskoulutusyhdistyksessä sekä eri maanpuolustusjärjestöissä, ja korostimme, että
vapaaehtoisessa maanpuolustustoiminnassa ei ole kyse mistään tavanomaisesta yhteiskun-
nallisesta vapaaehtoistoiminnasta vaan lakiin perustuvasta toiminnasta.

Puolustusvaliokunta piti hyvänä, että esitys mahdollistaa osaltaan Maanpuolustuskoulu-
tusyhdistyksen sotilaallisia valmiuksia palvelevan koulutuksen kehittämisen nousujohtei-
semmaksi ja reserviläisten aktiivisen ampumaharjoittelun jatkamisen myös tulevaisuudes-
sa. Pidimme jatkotyötä tärkeänä, että lain soveltamista koskevat asetukset ja muu normitus
takaavat reserviläisammunnan jatkamisen vähintään nykyisessä laajuudessaan, ja esitim-
me myös hallintovaliokunnalle, että tätä seurataan eli kokonaisarvio uuden lain toimivuu-
desta tehtäisiin kahden vuoden kuluessa ampuma-aselain muutosten voimaantulosta.

Tämä lipaskysymys on se ainoa isompi ongelma tällä hetkellä, ja sitä täytyy tietysti seu-
rata loppuun asti, mitä esimerkiksi muut EU-maat ovat sen suhteen tekemässä. Olen anta-
nut itselleni ymmärtää, että jotkut EU-maat ovat tätä lipaskysymystä riitauttaneet ja irrot-
tautuneet tästä ja meillä täytyy olla myös siihen valmiutta. Mutta olen ehdottomasti sitä
mieltä, että jos tämä valmistelu on nyt tehty keskustan, kokoomuksen, alkuun perussuoma-
laisten kanssa pitkään ja sitten lopulta sinisten kanssa loppuun saattaen ja, niin kuin kuva-
5



Pöytäkirjan asiakohta PTK 176/2018 vp
sin, puolustusvaliokunnassa yli hallitus—oppositio-rajojen, niin en kyllä itse lähtisi siihen,
että jättäisimme, ainakaan tämän gallup-tilanteen mukaisessa tilanteessa, tätä direktiiviä
voimaansaattamatta ja jättäisimme sen mahdollisesti tulevan hallituksen pohdittavaksi.
Meillä ovat olleet hyvät maanpuolustushenkiset, maanpuolustustahtoiset puolueet halli-
tuksessa, ja olemme tehneet niin hyvää työtä kuin nämä EU:n asettamat reunaehdot ovat
sallineet. [Mikko Savola: Allekirjoitan tämän!]

13.21 Laura Huhtasaari ps: Arvoisa puhemies! Komissio antoi esityksensä Pariisin ter-
rori-iskujen jälkitunnelmissa syksyllä 2015. Komissio perusteli esitystään yleisellä järjes-
tyksellä ja viittasi tuoreisiin terrori-iskuihin. Terrori-iskuissa on kuitenkin käytetty EU-
alueelle salakuljetettuja, laittomia sotilasaseita, joihin lainsäädäntö ei vaikuta.

Perussuomalaisten mielestä tämä esitys tulisi valmistella uudestaan. Edustaja Packalén
ja edustaja Immonen pitivät täällä erittäin hyvät puheenvuorot meidän vastalauseemme pe-
rusteluista, mutta tietenkin ajan sallimissa rajoissa edustaja Immonen vain mainitsi mei-
dän viisi lausumaehdotustamme, mutta ei ehtinyt lukea niitä ääneen, joten minä nyt luen,
niin että tulee nekin sitten täällä luettua erikseen vielä ääneen:

1) ”Eduskunta edellyttää, että hallitus ryhtyy välittömästi toimenpiteisiin ampuma-ase-
lain tarkistamiseksi ja uudelleen valmistelemiseksi niin, että direktiivin kansallinen liikku-
mavara käytetään mahdollisimman laajasti siinä, että itselataavan aseen ja suurikapasiteet-
tisen lippaan yhdistelmää ei siirretä erityisen vaarallisten aseiden luokkaan.”

2) ”Eduskunta edellyttää, että hallitus ryhtyy välittömästi toimenpiteisiin, että asekoh-
taisesta lupamenettelystä luovutaan asedirektiivin C-kategoriaan kuuluvista aseista ja ne
siirretään ilmoitusmenettelyn piiriin.”

3) ”Eduskunta edellyttää, että hallitus ryhtyy toimenpiteisiin sen varmistamiseksi, ettei
ennen hallituksen esitys 179/2018 vp:stä johtuvia ampuma-aselain muutosten voimaantu-
loa hankittujen lippaiden hallussapito ole rangaistavaa.”

4) ”Eduskunta edellyttää, että hallitus ryhtyy toimiin ampuma-aselain muuttamiseksi si-
ten, että ampuma-aselain taskuasetta koskeva 8 § kumotaan.”

5) ”Eduskunta edellyttää, että hallitus ryhtyy toimenpiteisiin sen varmistamiseksi, että
jatkossa ampuma-ase on mahdollista vaihtaa uuteen ja vastaavaan siten, että vanhan aselu-
van ehdot siirtyvät sellaisenaan uuteen, jos vanhasta aseesta luovutaan uutta hankittaessa.”

Tämä vastalause on luettavissa kokonaan mietinnön päätteenä, ja toivon, että eduskunta
yhtyy tähän, koska tämä on äärimmäisen tärkeä asia meille ja kyllä me suomalaiset tiedäm-
me itse parhaiten, mikä täällä meillä toimii.

13.24 Mikko Savola kesk (vastauspuheenvuoro): Arvoisa rouva puhemies! Edustaja
Huhtasaari esitti, aivan kuten perussuomalaiset täällä, että tämä pitäisi valmistella uudel-
leen. Haluaisinkin nyt kuulla, oletteko te sitä mieltä, että tämä lakiesitys nyt pitää hylätä.
Jos me sen nyt hylkäämme, se menisi seuraavalle hallitukselle, joka mahdollisesti hallitus-
ohjelmaneuvotteluissa jotain asiasta päättäisi ja sitten säätäisi tämän lainsäädännön uudel-
leen. Mielestäni tässä on erittäin vakava riski, jos tällä tavalla toimitaan, koska tällä poh-
jalla me olemme kuitenkin samanmielisesti halunneet tehdä tämän lainsäädännön mahdol-
lisimman pienellä haittavaikutuksella suomalaisille ampumaharrastajille, mutta mitä minä
yhtään tunnen tätä keskustelua tässä talossa ja tässä salissa, niin erityisesti vasemmalla lai-
dalla on hyvin suuria ambitioita siihen, että tätä aselainsäädäntöä pitäisi kiristää huomatta-
vasti tästä enemmän, mikä tarkoittaisi sitä, että sen jälkeen meillä ei juuri kyllä ammuttaisi
6



Pöytäkirjan asiakohta PTK 176/2018 vp
tuolla minkäänlaisilla, tai ei voi sanoa ”minkäänlaisilla”, mutta varsinkaan näillä aseilla,
joista tässä direktiivissä puhutaan.

13.25 Laura Huhtasaari ps (vastauspuheenvuoro): Arvoisa puhemies! Edustaja Savolal-
la on ihan pointtia siinä mielessä, että kyllä pääosin tässä on ihan hyvin valmisteltuja asioi-
ta. Mutta perussuomalaiset ovat sitä mieltä, että direktiivin vaatimukset voidaan täyttää
kirjaamalla nykyiset lupakäytännöt lakiin ja tekemällä suurikapasiteettisista lippaista lu-
vanvaraisia tai aselupaan sidottuja. Eli perussuomalaiset näkevät, että tästä voitaisiin tehdä
parempi.

Mitä seuraavat hallitukset sitten tekevät — tietenkin hehän voivat vaikka muutenkin
muuttaa, hallitushan aina voi tuoda uuden esityksen ja vaikka purkaa tämän. Mutta perus-
suomalaiset haluavat, että tämä esitys valmisteltaisiin paremmin.

Puhemies Paula Risikko: Sitten mennään puhujalistalle.

13.26 Jani Mäkelä ps: Arvoisa puhemies! Tuohon äskeiseen keskusteluun kommentoi-
sin sen verran, että perussuomalaisillahan on tähän muutosehdotuksia ja lausumia, eli niil-
lä voitaisiin parantaa tätä lakia, jos ne tulevat eduskunnassa hyväksytyiksi.

Tähän alkuun voitaneen hieman keventää tunnelmaa ja todeta, että ei laki kuitenkaan, tai
tämä mietintö, sellaisenaan liene aivan susi, kun jopa Sadankomitea ja Rauhanliitto ovat
vaivautuneet lähettämään kaikille kansanedustajille asiaa koskevan paimenkirjeen, jossa
tämä mietintö haukutaan. Kyllä siinä jotain järkeä täytyy silloin olla. Mutta jos se ei ole ai-
van susi, niin lieneekö se sitten kultasakaali? Se on mahdollista.

Edustajat Packalén, Immonen ja Huhtasaari toivat jo puheenvuoroissaan esille hyvin tä-
hän mietintöön jääneet epäkohdat, joiden korjaamista perussuomalaisten muutosesityksil-
lä ja lausumilla kannatan lämpimästi. 

Hyvää mietinnössä on tietenkin se, että reserviläistoimintaan liittyvistä asioista suuri osa
on huomioitu. Kuitenkin se kysymys jää tässä auki, olemmeko EU:n suuntaan taas vaih-
teeksi paavillisempia kuin paavi itse. Eli oletammeko, että EU vaatii jotakin toteutettavak-
si, ja toteutamme sen ilman, että EU on tosiasiallisesti sellaista edes vaatinut? Tai olemme-
ko koeponnistaneet tämän asian esimerkiksi EU-tuomioistuinta vasten, puhuttaessa juuri-
kin näistä lipasasioista, joista aiemmissa puheenvuoroissa ilmeni, että muutkin maat ovat
niistä hieman näreissään?

Kaiken kaikkiaan tämä prosessi on mielestäni hyvin surkea esimerkki siitä, mitä EU-jä-
senyys meille suomalaisille pahimmillaan merkitsee. Meille sanellaan asioita tehtäväksi, ja
paras, mihin voimme niiden suhteen pystyä, on jonkinlainen torjuntavoitto ja tappioiden
minimointi, kuten täällä monet ovat ansionamme hehkuttaneet. Ei tämä voi näin olla.
Olemmeko itsenäinen maa? Millä tavoin se kuuluu EU:n kaltaiselle yhteismarkkina-alueel-
le, että meille käydään sanelemaan ampuma-aseisiimme, metsästykseemme ja jopa puolus-
tukseemme liittyviä asioita? EU ei meitä tule puolustamaan, niinpä sen on minun mieles-
täni aivan turha tulla puolustukseemme puuttumaan.

Oma linjani ja perussuomalaisten linja on selvä: Aselait ovat nyt Suomessa jo liiankin
tiukkoja. Lisää tiukennuksia niihin ei tule tehdä, ei sen enempää EU:sta, EU:n oletettuina
Suomi-lisinä, kuin kansallisellakaan tasolla. Kysymys ei koske pelkästään reserviläisiä,
kysymys koskee myös ampumaharrastajia ja metsästäjiä. On jo nyt suuri ongelma, miten
saadaan uusia metsästäjiä ikääntyvien tilalle riistanhoitoon ja hirvi- ja suurpetokannan
7



Pöytäkirjan asiakohta PTK 176/2018 vp
sääntelyyn. [Mikko Savolan välihuuto] Tässä ei tarvita minkäänlaisia tiukennuksia asela-
kiin.

13.29 Jukka Kopra kok: Arvoisa rouva puhemies! Tämän lakiesityksen synty juontaa
juurensa Euroopan unioniin. Aikanaan Pariisin terrori-iskujen seurauksena EU alkoi laatia
uutta asedirektiiviä kuvitellen, että tiukempi hallussapitopolitiikka ja käytännössä laillis-
ten aseiden takavarikointi edistäisi jotenkin turvallisuutta. Näin ammunnan harrastajalle
tämä näkökulma on ihmeellinen, sillä erityisesti Suomessa ammunnan ja maanpuolustus-
ammuntojen harrastajat ovat tilastollisesti muita suomalaisia lainkuuliaisempaa ja nuhteet-
tomampaa väkeä. Siksi direktiiviesityksen ensimmäiset versiot ja jopa ensimmäinen ver-
sio tästä laista Suomessa tuntuivat kohtuuttomilta suomalaisia kohtaan.

Oli selvää, ettei suomalaisessa aselupajärjestelmässä ja ammunnan harrastajissa ole sel-
laisia ongelmia, joita EU kuvitteli niissä olevan. Siksi lakiesitystä on myös sisäministeri
Mykkäsen ja hallituspuolueiden eräiden kansanedustajien toimesta tässä matkan varrella
muokattu hyvinkin rajusti valmistelun aikana sellaiseen suuntaan, että sen vaikutukset am-
munnan harrastamiseen ja metsästykseen sekä maanpuolustustoimintaan olisivat mahdol-
lisimman vähäiset. Meillä on nyt takana täällä eduskunnassa itse asiassa poikkeuksellinen
prosessi, jossa hallituspuolueiden kansanedustajien muodostama iskuryhmä, jos tällainen
ilmaisu sallitaan, on rukannut ja muokannut tätä esitystä uuteen uskoon erinäisissä vaiheis-
sa. Versioita on ollut monia.

Tätä hallituspuolueiden ohjauksessa tapahtunutta muokkaustyötä täällä eduskunnassa
on tehty yhteistyössä reserviläis- ja muiden järjestöjen kanssa. Tämän iskuryhmän täällä
eduskunnassa muodostivat edustaja Reijo Hongisto, edustaja Mikko Savola — ja itselläni
oli kunnia myös kuulua tähän porukkaan. Tärkeää oli, ettei EU:n määräily vaikuta metsäs-
tykseen, ammunnan harrastamiseen tai vapaaehtoiseen maanpuolustukseen, tai jos vaikut-
taa, niin vaikutuksen on oltava niin pieni kuin suinkin mahdollista. Tällä ohjenuoralla tämä
iskuryhmä toimi, ja yhteistyössä sisäministeri Mykkäsen kanssa on saatu nyt tämä käsillä
oleva lakiesitys tänne päätettäväksi.

EU:n direktiivin pyrkimys oli muun muassa saada pois siviilikäytöstä kaikki niin sano-
tut vaaralliset aseet. Tällainen ase on esimerkiksi perinteinen itselataava, kertatulta ampu-
va reserviläiskivääri, jossa on iso lipas. Muun muassa tällainen vaatimus saatiin täysin tor-
juttua. Käytännössä jokaisella vakavasti ammuntaa harrastavalla tai vakavasti maanpuo-
lustuskoulutukseen osallistuvalla on mahdollisuus jatkaa harrastustaan kuten ennenkin.

Tämä reserviläispoikkeama on erittäin mielenkiintoinen ja arvokas asia. Koko sijoitta-
miskelpoinen reservi on reserviläispoikkeaman piirissä. Kaikilla siihen kuuluvilla — noin
900 000 henkilöllä tällä hetkellä — on mahdollisuus hyödyntää sitä. Automaattisesti lupia
ei tietenkään saa, vaan osallistumalla vapaaehtoiseen maanpuolustuskoulutukseen voi pä-
tevöityä myös isolla lippaalla varustetun reserviläisaseen haltijaksi.

Arvoisa puhemies! Tässä lakiesityksessä on nyt mukana eräs historiallinen muutos. La-
kiesitys nimittäin tunnustaa suomalaisten maanpuolustusoikeuden. Meillä puhutaan maan-
puolustusvelvollisuudesta, mutta nyt voimme puhua myös maanpuolustusoikeudesta. La-
kiin on kirjattu oikeus tietyn pätevöitymispolun läpäisevälle henkilölle omistaa ja käyttää
isolla lippaalla varustettua reserviläisasetta. Pyydän huomioimaan, että tällaista oikeutta
lainsäädännössä ei maanpuolustusperusteella ole ennen ollut. Ja toistan tämän nyt vielä: tä-
män lain myötä ensimmäistä kertaa suomalaisella, sijoituskelpoisella reserviin kuuluvalla
on lähtökohtaisesti oikeus maanpuolustusperusteella saada lupa aseiden hankkimiseen,
8



Pöytäkirjan asiakohta PTK 176/2018 vp
omistamiseen ja niillä ampumiseen. Pidän tätä kirjausta erittäin merkittävänä maanpuolus-
tuskyvyn harjoittelun ja maanpuolustustaidon kehittämisen kannalta.

Jos henkilö ei kuulu sijoituskelpoiseen reserviin eli esimerkiksi ei ole käynyt armeijaa,
voi jatkossa ampua pitkällä isolla lippaalla varustetulla aseella harrastusperusteella, ampu-
maurheiluperusteella, ja osallistua myös maanpuolustuskoulutuksen harjoituksiin sillä ta-
voin.

Täällä esitettiin jo pohdintoja, että vaikkei tämä esitys välttämättä täydellinen olekaan,
niin tulisiko se nyt sitten hylätä vai ei. Minusta tämä tulee nyt ilman muuta hyväksyä. Aika
valuu tiimalasissa. EU-sanktiot alkavat paukkua, Suomelle määrätään tästä sakkoja, ja en
haluaisi jättää tätä nyt tulevan eduskunnan varaan, vaan tämän pääsääntöisesti hyvän laki-
esityksen hyväksymisen aika on nyt.

13.34 Matti Semi vas: Arvoisa rouva puhemies! Tulen itse esittämään tähän liittyvää py-
kälämuutosta, mutta kiinnittäisin tähän tarpeeseen huomiota. Kun me kuulimme Poliisihal-
litusta ja oikeusasiamiehiä, niin niiden yhteinen huoli oli se, että mitä enemmän aseita on
varastoissa ja säilytetään asekaapeissa ja muissa, sitä suurempi mahdollisuus on siihen, että
aseet joutuvat vääriin kynsiin, kun kuitenkin meillä näitä rikollisiakin on täällä olemassa.
Siksi me ajattelimme, että olisi hyvä, että tätä määrää vähän rajoitettaisiin, että se määrä,
mitä reserviläisillä olisi näitä aseita mahdollista olla, olisi tämän sodanajan sijoitusmäärän
mukainen, ja se vähentäisi sitten tuntuvasti vaarallisten aseitten määrää kokonaisuudes-
saan. Eli näillä eväillä minä olen tätä lähestynyt.

Itse harrastan ampumista ja metsästystä ja tiedän, että kun puhutaan aseista, niin kaikki
aseethan ovat vaarallisia, mutta sitten pitkillä lippailla olevat konetuliaseet ovat erittäin
vaarallisia, ja niitten joutuminen vääriin käsiin — siinä pitää olla todella huolellinen ja va-
rovainen, että saa pidettyä ne poissa kaikkien rikollisten käsistä. Sen tähden näimme, että
tämmöinen muutos olisi tässä tarpeen.

13.36 Mikko Savola kesk (vastauspuheenvuoro): Arvoisa rouva puhemies! Haluan nyt
vain muistuttaa kenttäkelpoisuuden ylläpitämisestä, joka kuuluu oikeutetusti koko meidän
reservillemme, mikä on meidän vahvuutemme. Meidän reservimme koko on yhteensä
900 000. Tämä on se potentiaalinen joukko, josta voidaan sitten hakea näitä lupia, saada se
poikkeuslupa niin sanotusti, saada se lupa, että voi saada tämän reserviläiskiväärin. Se ei
ole mikään automaatio. Tässä tulisi erittäin suuri ongelma, jos tämä olisi pelkälle sijoite-
tulle reserville eli 280 000 miehelle ja naiselle. Se olisi vain se potentiaalinen joukko, joka
voisi hakea näitä lupia.

Haluan myös muistuttaa siitä, että rikoksista suuri osa — meillä on täällä poliisitaustai-
sia kansanedustajia mukana myöskin — tehdään laittomilla aseilla, aivan kuten nämä ter-
rori-iskutkin, jotka Pariisissa tehtiin. Ne tehtiin laittomilla aseilla. Ja nyt tässä koko ajatuk-
sessa ollaan kiinni siinä, että tässä rajoitetaan kuuliaisten, laillisin perustein toimivien ase-
harrastajien toimintaa, ja tämän pitää olla mahdollisimman pientä, mihinkä tällä lainsää-
dännöllä pyritään.

Puhemies Paula Risikko: Otetaan tähän edustajat Semi, Kopra, Hongisto.

13.37 Matti Semi vas (vastauspuheenvuoro): Arvoisa rouva puhemies! Aivan oikein, ne
rikolliset toimet tehdään laittomilla aseilla, mutta ne on yleensä varastettu jostakin, ja mitä
9



Pöytäkirjan asiakohta PTK 176/2018 vp
enemmän meillä on asekaappeja ja aseita asekaapeissa, niin Poliisihallituksen näkemyk-
sen mukaan sen todennäköisempää on, että sieltä saattaa joutua aseita rikollisiin käsiin, ja
se on todella hankala tilanne. Ainakin heidän lausunnossaan oli tämmöinen merkintä siellä
mukana.

13.37 Jukka Kopra kok (vastauspuheenvuoro): Arvoisa puhemies! Edustaja Semi kiin-
nittää, tietyllä tavalla tietysti oikein, huomiota siihen, että aseita varastetaan ja niillä teh-
dään rikoksia. Silloin niistä tulee laittomia, kun ase on lailliselta haltijalta varastettu. Mutta
onko sitten oikea ratkaisu se, että kategorisesti aletaan kieltää aseiden hallussapito? Meillä
lainsäädäntö velvoittaa aseluvan haltijan säilyttämään asetta huolellisesti siten, ettei sitä
voida varastaa, ja käytännössä tämä tarkoittaa sitä, että jos kotona on ase, niin pitää olla
asekaappi, joka on lukittava ja sellainen, ettei sieltä ihan noin vain sitä asetta voisi viedä.
Tietojeni mukaan poliisi ei kuitenkaan millään tavoin valvo harrastajien aseiden säilytystä
— vain ja ainoastaan siinä tapauksessa, jos lupia on merkittävän suuri määrä tai harraste-
taan laajempaa toimintaa. Ja tässä ehkä voisimme terävöityä siten, että poliisikin kiinnit-
täisi enemmän huomiota siihen, miten aseita säilytetään.

Mutta lähtökohtaisesti ei tulisi kieltää vaan sallia kuitenkin tämä tervehenkinen harras-
tus siten, että mahdollisimman moni sitä voisi harrastaa, ja katsotaan sitten sen perään, että
aseet on huolella pidetty lukkojen takana.

13.39 Reijo Hongisto sin (vastauspuheenvuoro): Arvoisa puhemies! Aivan kuten edusta-
ja Semi tuossa totesi, kaikki aseet ovat vaarallisia. Silloin kun ase on väärissä käsissä ja te-
kijän tahto suhtautuu sillä tavalla, että halutaan sillä jotakin pahaa saada aikaan, niin kaikki
aseet ovat vaarallisia. Niin kuin edustaja Savola tuossa totesi, että meillä on reserviläistoi-
mintaan tarkoitettuja kerta-automaattiaseita, on juuri näin, että jos on mahdollisuus henki-
löllä saada hallussapitolupa tämmöiseen aseeseen, niin poliisi suorittaa sen lupahallinnan
aina. Se ei tarkoita nimenomaan sitä, että se olisi automaatio ja että jos henkilöllä on sod-
anajan sijoitus, niin hän saisi sen luvan. Poliisi suorittaa erittäin tarkan lupaharkinnan, ja
silloin, kun puhutaan näistä sotilaskäyttöön soveltuvista aseista, se lupaharkinta on todella
tarkkaa.

Edustaja Kopra tuossa totesi, että poliisin pitäisi valvoa näitä asesäilytyksiä enempi. To-
tean vain näin, että kun poliisi käy kodeissa kotihälytyksillä ja muilla, niin silloin totta kai
poliisi kiinnittää huomiota näihin. Mutta siihen, että poliisi alkaisi erikseen tekemään ko-
tikäyntejä ja valvomaan asesäilytyksiä, poliisin resurssit eivät valitettavasti kyllä riitä.

Puhemies Paula Risikko: Mennäänkö sitten puhujalistalle.

13.40 Mari-Leena Talvitie kok: Arvoisa puhemies! Kyseessä on tosiaan hallituksen esi-
tys, jossa ehdotetaan muutettavaksi ampuma-aselakia, vapaaehtoisesta maanpuolustukses-
ta annettua lakia ja asevelvollisuuslakia, ja taustalla on se, että muutoksella laitetaan käy-
täntöön asedirektiiviin tehdyt muutokset. Kuten tässä keskustelussa on usea edustajakolle-
ga todennut, taustalla on EU-direktiivi, joka lähti Pariisin terrori-iskujen jälkeen, kun EU
lähti vaatimaan jäsenmailtaan tiukempaa aselainsäädäntöä.

Tässä ampuma-aselaissa säädettäisiin ampuma-aseluvan haltijoiden seurannasta ja ase-
luvan säännöllisestä tarkastelusta ja lakiin myöskin lisättäisiin säännös aseen ostajan hen-
kilöllisyyden ja aseluvan tarkistamisesta etäkaupan yhteydessä. Ampuma-aselain merkin-
10



Pöytäkirjan asiakohta PTK 176/2018 vp
tää koskevia säännöksiä muutettaisiin niin, että merkintää koskevia säännöksiä täsmenne-
tään ja merkinnän tekemiselle asetetaan aikarajoitus. Aseenvälittäjiä koskeva määritelmä
lisättäisiin lakiin.

Tätä lainsäädäntöä on pari vuotta valmisteltu, ja nyt kun viime talvena hallintovaliokun-
nassa aloitettiin sen käsittely, niin se tietenkin herätti keskustelua, tunteita ja faktoja puolin
sun toisin. Tässä esityksessä on nyt kuitenkin hyvää se, että tässä tunnistetaan asiat maan-
puolustuksen osalta, Suomen erityisasema, reserviläiset sekä niin ampumaurheilijat kuin
metsästäjät, ja tässä direktiivin vaatimukset tulee täytettyä mutta ei kuitenkaan lähdetä
liian tiukkaan... Täällä on muun muassa tämä reserviläispoikkeus, vapaaehtoinen maan-
puolustus ja sitten vielä nämä vapaaehtoisen maanpuolustuksen ja sijoittamiskelpoisen
henkilön valmiudet sekä valvonta. Nämä ovat isoja asioita, kun mietitään, että meillä sijoi-
tuskelpoisia on noin 900 000, eli isoista määristä puhutaan. Ja niin kuin tässä edustaja Kop-
ra aikaisemmissa puheissa toi ilmi, tässä nimenomaan myöskin mahdollistetaan, tietyllä ta-
valla tunnistetaan ja tunnustetaan se, että ihmisellä on siihen maanpuolustusoikeuteen ve-
doten mahdollisuus myöskin sitten harjoittaa ja harrastaa ampumatoimintaa.

Kiitän tässä yhteydessä vielä kaikista palautteista, lukuisista erilaisista sparrauksista ja
posteista, joita olen asiasta saanut tämän reilun vuoden aikana hallintovaliokunnan jäsene-
nä ja kokoomuksen ryhmänjohtajana siellä. Ihan kaikkiin en ole pystynyt vastaamaan,
mutta se palautteen määrä, mikä on tullut, osoittaa, että tämä asia on hyvin monipuolinen ja
herättää myöskin erilaisia tunteita.

Itse henkilökohtaisesti ajattelen, että ase ei ole se, joka tappaa, vaan sen aseen takana
oleva ihminen ja se, miten hän käyttäytyy. On tietenkin tärkeätä, että luvituksella huoleh-
ditaan siitä, että aseet ovat siellä, missä niitten kuuluu olla, ja että valvonta on sentyyppis-
tä. Meillähän on aikaisemmin tällä kaudella säädetty myöskin sähköinen lupajärjestelmä
aseluvitukseen. Sitä ei valitettavasti pystytty viime vuoden lopussa ottamaan käyttöön,
koska meidän järjestelmät eivät ole vielä sillä tasolla, mutta se on nyt sitten säädetty niin,
että se tulisi voimaan ensi vuoden alusta elikkä vuoden 2020 alusta.

Mutta myöskin, kun näistä asioista on paljon hallintovaliokunnassa tämän kauden aika-
na kuultu — meillä oli itse asiassa tänään hallintovaliokunnan viimeinen kokous, ja valio-
kuntaneuvos sanoi, että meillä on ollut, oliko nyt, 450 kokousta tämän kauden aikana, elik-
kä on monella tasolla sisäistä turvallisuutta käsitelty — huolestuneena kuitenkin sanon sen,
että tulevaisuudessa, 2020-luvulla, Suomen eduskunnaltakin tullaan todennäköisesti vaati-
maan toimia sen suhteen, miten me saamme myöskin erilaiset tämmöiset miehittämättö-
mät, liikkuvat härpäkkeet, jotka voi kohta myöskin aseiksi luokitella, lainsäädännön ja lu-
vituksen piiriin. Eli niitä tehdään jo tuolla maailmalla, ne pystyvät miehittämättömänä ja
etäohjauksella liikkumaan, ja ne voidaan myöskin aseiksi luokitella, ja on tärkeää, että
myöskin tulevaisuudessa osataan tähän varautua. Tällä hetkellä kuitenkin teknologia kehit-
tyy niin nopeasti, että useimmiten lainsäädäntö laahaa myöhässä.

Lopuksi totean, että itse olen ollut ensimmäisen kerran ampumahiihtourheiluleirillä sii-
nä ehkä jossain vähän alle 10-vuotiaana. Isäni oli aikanaan Etelä-Pohjanmaan ampuma-
hiihtäjien piirivalmentaja varmaan parikymmentä vuotta, ja jos ensimmäisen kerran on
pienoiskiväärillä ampunut siinä 10-vuotiaana, niin on jotenkin saanut semmoisen realisti-
sen käsityksen siitä, mitä se ampumaurheilu on ja miten siihen aseeseen tulee suhtautua.

Mutta kaiken kaikkiaan tuen vielä niitten kollegoiden puheita, jotka tässä aikaisemmin
olivat: on tärkeää, että saamme tämän tulevan viikon aikana tämän eduskunnan toimesta
eteenpäin. Kokoomuksen, sinisten ja keskustan, ja alkuosaltaan myöskin perussuomalais-
11



Pöytäkirjan asiakohta PTK 176/2018 vp
ten, hallituspohja on ollut hyvä ja realistinen hallituspohja saamaan tämän direktiivin käy-
täntöön ja uudet ampuma-aselait eteenpäin.

13.46 Reijo Hongisto sin: Arvoisa rouva puhemies! Edustaja Kopra ja edustaja Savola
ovat käyttäneet hyviä puheenvuoroja tässä. Kuten todettiin, kun tämä lakiluonnos aikoi-
naan ensimmäistä kertaa tuli meidän luettavaksemme, se oli kyllä todella paljon erilainen
kuin mitä se on tällä hetkellä. Tässä kolmen henkilön ryhmässä on asiaa soviteltu ja neu-
voteltu, ja ministeri Mykkänen oli myöskin siinä mukana. Totean omalta puoleltani myös-
kin, että me saimme tätä jalostettua huomattavasti parempaan muotoon kuin mitä se alkaa
päältä oli.

Mutta, arvoisa puhemies, tässä on vieläkin joitakin sellaisia kohtia, ja haluan nyt nostaa
esille valiokunnan mietinnössä todetun seurantajärjestelmän. Mietinnössä todetaan: ”Ase-
direktiivi velvoittaa jäsenvaltiot perustamaan aseluvan haltijoita koskevan seurantajärjes-
telmän sen varmistamiseksi, että ampuma-aselupien myöntämisen edellytykset täyttyvät
luvan voimassaolon ajan. Seurantajärjestelmän toiminta voi olla jatkuvaa tai ajoittaista.” Ja
näinhän se on, direktiivi tähän velvoittaa. Totean, että Suomessa on erittäin hyvin jo järjes-
tetty tämä ampuma-aselupakäytäntö ja monissa muissa maissa aselupasäädäntö on huo-
mattavasti Suomen käytäntöjä hatarampaa ja lepsumpaa. Meillä Suomessa on pitkät perin-
teet aselainsäädännöllä, ja tämän takia tuntuu perin oudolta, että kun EU-tasolla lakeja ka-
tegorisesti kiristetään, niin samalla myös Suomi kiristää jo muutenkin tiukkaa aselainsää-
däntöään.

Tässä kun mietitään, että poliisi seuraa jo tällä hetkellä reaaliajassa sellaisen henkilön
edesottamuksia, jolla on ampuma-aseen hallussapitolupa, niin jos hän syyllistyy vaikkapa
törkeään rattijuopumukseen tai pahoinpitelyyn ja siitä poliisi kirjoittaa tutkintailmoituk-
sen, niin se on seuraavana päivänä lupahallinnon tiedossa. Ja tiedetään, että jos näin on me-
netelty, niin henkilö pyydetään sitten poliisilaitokselle kuultavaksi ja keskustellaan myös-
kin näistä ampuma-aseluvista. Tämän takia, kun tiedän poliisilaitosten niukat henkilöstö-
resurssit lähinnä lupahallinnossa, hämmästelen, että me olemme tekemässä ikään kuin tå-
rta på tårta, toista lainsäädäntöä tämän jo olemassa olevan lainsäädännön päälle.

Kuten tässä on monissa puheenvuoroissa todettu, tässä on nyt yritetty mennä niin lähel-
le näitä direktiivin vaatimuksia kuin vain olla ja voi. Ja niin kuin näissä puheenvuoroissaan
edustaja Savolakin totesi, jos tämä hallitus ei tällä koalitiolla nyt tätä lakiesitystä hyväksy,
niin ainakin minä näen henkilökohtaisesti kyllä melkoisena uhkana sen, että jos tämä jäte-
tään pöydälle ja vesitetään ja seuraava hallitus alkaa tätä puuhastelemaan uudestaan, niin
lakiesitys saattaa olla ammunnan harrastajille ja reserviläisille vielä karumpaa luettavaa.

Eli pitkin hampain ja jyrkin reunaehdoin: parempikin tästä olisi voinut tulla, mutta ehkä
tämän kanssa jollakin lailla vielä kyetään elämään. — Kiitoksia.

13.49 Mikko Savola kesk: Arvoisa rouva puhemies! Muistutan vielä tästä koko proses-
sista, että kun me lähdimme neuvottelemaan poikkeusratkaisusta, niin meille poikkeusrat-
kaisu oli nimenomaan tämä meidän ainutlaatuinen maanpuolustusjärjestelmämme, mitä ei
tuolla Keski-Euroopassa ymmärretä, kun heillä ei enää yleistä asevelvollisuutta ja reservi-
läisiin pohjautuvia joukkoja ole, jotka omaehtoisesti myöskin harjoittelevat. Joten tämä oli
meidän pääviestimme siitä, ja tähän vedoten me saimme tämän poikkeusratkaisun aikaan
ja tämän ratkaisun, että vaikutukset kansalliseen lainsäädäntöön ovat meille mahdollisim-
man pieniä.
12



Pöytäkirjan asiakohta PTK 176/2018 vp
Pitää yli puoluerajojen antaa kiitosta siitä, että kun tämä prosessi lähti liikkeelle ja muun
muassa suuressa valiokunnassa evästimme silloista sisäministeri Petteri Orpoa, niin ne oli-
vat yksimieliset evästykset, että tätä ei voida hyväksyä komission alkuperäisenä esitykse-
nä ja meidän pitää pystyä neuvottelemaan parempi ratkaisu, ja se pystyttiin tekemään.

Tässä koko pitkän matkan aikavälillä on ollut useita henkilöitä ja tahoja mukana. He an-
saitsevat kiitokset. Erityisesti kiitoksen ansaitsevat reserviläisjärjestöt, Reserviläisliitto,
Reserviupseeriliitto, Maanpuolustuskiltojen liitto, joiden asiantuntemus tässä matkan var-
rella oli kiistatonta, ja sen lisäksi ministerit — Jussi Niinistö ja sisäministerit Orpo, Risik-
ko ja Mykkänen — ja heidän esikuntansa, erityisesti erityisavustaja Juha Martelius puolus-
tusministeriöstä, joka on ollut tämän asian päällä ja tuonut asiantuntemusta ja ollut linkki-
nä myöskin sinne Brysselin päähän, sekä tietysti tämä iskuryhmä, josta edustaja Kopra
mainitsi.

Sanonpa vain, että ilman sitä työtä, mitä viime vuoden keväästä syksyyn tehtiin, tämä
esitys olisi varsin toisen näköinen myös ampumaharrastajien kannalta, joten tällä esityk-
sellä nyt eteenpäin. Parempaa tästä ei tämän eduskunnan aikana saada, ja tämä on kuiten-
kin sellainen, että ampumatoiminta meillä jatkuu koko maassa reserviläisten, urheiluam-
pujien, metsästäjien ynnä muiden toimesta, ja se on minusta se pääasia. — Kiitos.

13.51 Jani Mäkelä ps: Arvoisa puhemies! Kun asiasta oli aiemmissa puheenvuoroissa
hieman epäselvyyttä, niin täsmennän nyt vielä pöytäkirjaan sen, etteivät perussuomalaiset
esitä vastalauseessaan tämän lain hylkäämistä tai siirtämistä seuraavalle eduskunnalle. Jos
tämä eduskunta ei olekaan aseharrastajalle tai metsästäjälle suurin hyvä, niin on se var-
maan kuitenkin pienin paha, tässä nyt vaikka viitaten tuohon vasemmistoliiton vastalau-
seeseen, jossa lähdettäisiin rajoittamaan lainkuuliaisten kansalaisten oikeuksia käyttäen
keppihevosena Poliisihallituksen ja sisäministeriön kohtuullisen kroonisesti asevihaavien
virkamiesten antamia lausuntoja. Epäilemättä kyyti tulisi tällaista tulevalla hallituskaudel-
la olemaan, jos gallupeihin yhtään on uskomista. 

Meidän vastalauseessamme on esitettynä pykälämuutosehdotuksilla niitä kohtia, jotka
nyt voitaisiin korjata, ja lausumilla velvoitettaisiin tulevia hallituksia eduskunnan toimesta
— mitä se nyt sitten painaakaan — korjaamaan nämä muut seikat, jotka ovat nyt jäämässä
auki ja voivat olla muutettavissa direktiivin puitteissa.

Yleiskeskustelu päättyi ja asian käsittely keskeytettiin.
13


