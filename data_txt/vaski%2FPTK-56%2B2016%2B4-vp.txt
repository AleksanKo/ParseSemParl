















































DEM6C3E.tmpSave.xml


Pöytäkirjan asiakohta PTK 56/2016 vp
Pöytäkirjan asiakohta 

PTK 56/2016 vp

Täysistunto

Perjantai 20.5.2016 klo 12.59—13.32

4. Euroopan neuvoston Suomen valtuuskunnan kertomus Euroopan neuvoston parlamen-
taarisen yleiskokouksen toiminnasta vuonna 2015

Kertomus K 3/2016 vp
Valiokunnan mietintö UaVM 4/2016 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 4. asia. Käsit-
telyn pohjana on ulkoasiainvaliokunnan mietintö UaVM 4/2016 vp.

Keskustelun aloittaa ulkoasiainvaliokunnan puheenjohtaja edustaja Kaikkonen.

Keskustelu

13.05 Antti Kaikkonen kesk (esittelypuheenvuoro): Arvoisa puhemies! Euroopan neu-
voston perustehtävänä on ihmisoikeuksien, demokratian ja oikeusvaltioperiaatteen turvaa-
minen ja kehittäminen. Ulkoasiainvaliokunta korostaa mietinnössään Euroopan neuvoston
perustehtävän merkitystä tässä nykyisessä tilanteessa, jossa yhteiskunnallinen kehitys ja
ongelmat haastavat oikeusvaltioperiaatetta, sanavapautta ja muita perusarvoja myös va-
kiintuneissa demokratioissa.

Kansainvälinen oikeus- ja sääntöperustainen kansainvälinen järjestelmä ovat hyvin-
voinnin, turvallisuuden ja vakaan kehityksen edellytyksiä. Niiden puolustaminen on ulko-
asiainvaliokunnan näkemyksen mukaan entistä ajankohtaisempaa. Euroopan neuvoston
Suomen valtuuskunnan vuoden 2015 vuosikertomus kertoo osaltaan siitä, miten keskeises-
ti terrorismin uhka, pakolaiskriisi ja Venäjän toimet Ukrainassa ovat hallinneet kansainvä-
listä agendaa. Huolestuttavaa on myös se, miten Euroopan neuvoston yleiskokoukselle an-
netuissa raporteissa on jouduttu kiinnittämään huomiota useiden jäsenvaltioiden toistuviin
ihmisoikeusloukkauksiin.

Arvoisa puhemies! Ulkoasiainvaliokunta kiinnittää mietinnössään huomiota siihen, että
Euroopan neuvoston naisiin kohdistuvan väkivallan ja perheväkivallan ehkäisemistä ja
poistamista koskeva niin sanottu Istanbulin sopimus tuli Suomessa voimaan viime vuoden
elokuun alussa. Sopimus sisältää määräykset naisiin kohdistuvan väkivallan sekä perhevä-
kivallan ehkäisemisestä ja poistamisesta, väkivallan uhrien suojelemisesta sekä väkivallan
tekijöiden saattamisesta edesvastuuseen teoistaan. Ulkoasiainvaliokunta pitää tärkeänä tä-
män sopimuksen täytäntöönpanoa ja kiinnittää huomiota siihen, että yleiskokouksen tasa-
arvokomiteassa on valmisteilla raportti sisältäen suosituksia, jotka voivat edesauttaa sopi-
muksen toimeenpanoa Suomessa. Valiokunta toteaa, että sopimuksen täytäntöönpano
edellyttää myös voimavarojen kohdentamista tähän tarkoitukseen.

Arvoisa puhemies! Ulkoasiainvaliokunta esittää, että eduskunta hyväksyy kertomuksen
johdosta kannanoton, että eduskunnalla ei ole huomautettavaa kertomuksen johdosta.
 Tarkistettu
4.0



Pöytäkirjan asiakohta PTK 56/2016 vp
13.08 Ben Zyskowicz kok (vastauspuheenvuoro): Arvoisa rouva puhemies! Aivan kuten
valiokunnan puheenjohtaja Kaikkonen hyvässä esittelypuheenvuorossaan toi esiin, valio-
kunta mietinnössään korostaa Euroopan neuvoston perustehtävää ja perusperiaatteita myös
sellaisissa tilanteissa, joissa yhteiskunnan kehitys haastaa oikeusvaltioperiaatetta, sananva-
pautta ja niin edelleen myös tällaisissa vakiintuneissa Euroopan neuvoston jäsenmaissa.

Haluan kuitenkin sanoa, että pahin ihmisoikeusrikos tänä päivänä Euroopassa on sota, ja
se on sota, jota käydään Itä-Ukrainassa ja joka on ollut seurausta Venäjän aggressiivisesta,
kaikkia kansainvälisiä sopimuksia rikkovasta toiminnasta Krimin ja Itä-Ukrainan osalta.
Me emme saa tätä unohtaa. Meidän on avoimesti puhuttava julki, että Venäjän toiminta ei
missään nimessä ole hyväksyttävää, ja vaadittava Venäjää toteuttamaan tekemiään kan-
sainvälisiä sopimuksia.

Puhemies Maria Lohela: Käydään tuosta listalta muutama puheenvuoro, ja sitten siirry-
tään debattiin. Täällä on monta debattipuheenvuoron käyttäjääkin ilmoittautunut.

13.09 Maria Guzenina sd: Arvoisa puhemies! En halua viedä paljon aikaa, mutta haluan
kiinnittää ulkoasiainvaliokunnan mietinnön erääseen kohtaan erityistä huomiota, ja tämä
liittyy tähän Euroopan neuvoston naisiin kohdistuvan väkivallan ja perheväkivallan eh-
käisemistä ja poistamista koskevaan Istanbulin sopimukseen, joka on nyt Suomessa siis
voimassa, astui voimaan 1.8.2015. Tämä velvoittaa meitä, Suomea, aika moneenkin toi-
menpiteeseen alkaen näiden turvakotipaikkojen lisäämisestä ja auttavasta puhelimesta.

Olen ollut yhteydessä ulkoministeri Soiniin, joka on antanut ihan perustellun vastauk-
sen kirjalliseen kysymykseeni, mutta yksi asia jäi häneltä uupumaan, ja tämä liittyy pak-
koavioliittoihin. Tämä Istanbulin sopimus velvoittaa nimittäin sopimusosapuolten valtioe-
limet pidättäytymään kaikesta sellaisesta toiminnasta, joka on katettu tässä Istanbulin so-
pimuksessa. Istanbulin sopimus muun muassa edellyttää pakkoavioliittojen kriminalisoin-
tia sekä mahdollisuutta mitätöidä solmittuja pakkoavioliittoja.

Pakkoavioliitto määritellään liitoksi, jota toinen tai molemmat osapuolet vastustavat.
Tyttöjen pakkoavioliitot ovat ongelma myös Suomessa, sillä myös täältä lähetetään jopa
yläasteikäisiä tyttöjä ulkomaille pakkoavioliittoon. Yleensä järjestelyjen takana ovat van-
hemmat, oma tai tulevan puolison suku tai muu lähipiiri. Ja Monika-Naiset Liitto ry:n mu-
kaan pakkoavioliittojen määrä on tällä hetkellä Suomessa kasvussa, ja tämän vuoksi toi-
von, että eduskunta kiinnittää tähän asiaan huomiota. Viime vuonna liiton tietoon tuli 25
pakkoavioliittotapausta, siis vuoden aikana, ja tämän vuoden ensimmäisen neljän kuukau-
den aikana tapauksia on ollut jo vastaava määrä.

Suomessa pakkoavioliitot eivät siis ole kriminalisoituja, vaan niihin sovelletaan ihmis-
kauppaa ja pakottamista koskevaa lakia. Nykylainsäädännön mukaan uhrin pitää itse tehdä
rikosilmoitus ja toimia aktiivisena osallisena tapauksen käsittelyssä. Uhreille rikosilmoi-
tuksen tekeminen tarkoittaa kuitenkin usein välien katkaisemista omaan sukuun ja perhee-
seen, joten tilanne on erittäin hankala. Sen takia pakkoavioliitto tulisi olla yleisen syytteen
alainen rikos, jolloin uhrin ei itse tarvitse tehdä tätä rikosilmoitusta. Pakkoavioliitot on kri-
minalisoitu esimerkiksi Britanniassa, Norjassa, Ruotsissa, Saksassa ja Tanskassa. Ja todel-
lakin Istanbulin sopimus velvoittaa nyt Suomeakin toimimaan samoin. — Kiitos, arvoisa
puhemies.
2



Pöytäkirjan asiakohta PTK 56/2016 vp
13.12 Timo Heinonen kok: Arvoisa rouva puhemies! Hyvät edustajakollegat! Valiokun-
nan puheenjohtaja edustaja Kaikkonen piti hyvän esittelypuheenvuoron. On helppo yhtyä
siihen, että pitää korostaa Euroopan neuvoston perustehtävän merkitystä tällaisessa tilan-
teessa, missä myös Euroopassa on kyseenalaistettu oikeusvaltioperiaatteita, sananvapautta
ja muita perusarvoja. Tämä on erittäin huolestuttava tilanne.

Erityisasemallaan vastauspuheenvuoron saanut edustaja Zyskowicz aivan oikein nosti
esille, että kuitenkin tässä tilanteessa pahin uhka ihmisoikeuksille on se, mitä tapahtuu täl-
lä hetkellä Ukrainassa. Eli Itä-Ukrainan monessa tilanteessa voisi sanoa, että lähes avoin
sota on se, mihin meidän pitää kaikkien puuttua vahvalla otteella. Onneksi yleiskokous on
yksiselitteisesti tuominnut Venäjän toimet Ukrainan alueelliseen koskemattomuuteen liit-
tyen, Krimin liittämisen Venäjään sekä sotatoimet Itä-Ukrainassa. Yleiskokous on jatka-
nut päätöstä Venäjän valtuuskunnan äänestysoikeuden jäädyttämisestä, eikä Venäjän val-
tuuskunta osallistunut yleiskokouksen toimintaan tuona kertomusvuonna. Valiokunta tote-
aa omassa mietinnössään, että poliittisen ratkaisun puuttuminen ja Ukrainan kriisi on este
Euroopan neuvoston ja Venäjän suhteiden normalisoinnille.

Me hyvin ymmärrämme ja tiedämme Suomessa, että Venäjän pakotteet ovat iskeneet
kovalla kädellä ennen muuta meihin suomalaisiin ja Suomeen, esimerkiksi meidän ruuan
tuotantomme on kärsinyt merkittävällä tavalla. Ymmärrän sen tuskan, mikä meidän maa-
taloudellamme on. Sen takia on hyvä, että hallitus on syksyllä palaamassa myös suomalai-
sen maatalouden poikkeuksellisen vaikeaan tilanteeseen, vaikka itse näkisin kyllä tarpeel-
liseksi sen, että tätä taakkaa jaettaisiin Euroopan tasolla yhdessä niin, että kun pakotteet
ovat yhteisiä, niin myös ne haitat voitaisiin jakaa tasaisemmin eri EU-maiden kesken.

Paine kuitenkin on kasvanut pakotteiden keventämiseksi monessa maassa. Kysyisinkin
valiokunnan puheenjohtajalta, edustaja Kaikkoselta, etteihän Suomessa ole tällaista kes-
kustelua herännyt, että katsoisimme läpi sormien Venäjän toimia Ukrainassa, Krimin pak-
koliittämistä ja Itä-Ukrainan sotaa, ja olisimme purkamassa näitä pakotteita, vaikka ne ko-
valla kädellä meidän maatamme koskettavatkin, koska ei tällaista toimintaa missään ta-
pauksessa saa hyväksyä.

Puhemies Maria Lohela: Voidaan käydä hieman debattia tästä aiheesta.

13.15 Antti Kaikkonen kesk (vastauspuheenvuoro): Arvoisa puhemies! Tässä tuli suora
kysymys edustaja Heinoselta. Se nyt ei ihan täsmälleen tähän käsittelyssä olevaan asiaan
ehkä kuulu, mutta sillan kautta kuitenkin. Sikäli kuin minä tiedän, niin Suomessa ollaan
kyllä sitouduttu EU:n yhteiseen pakotelinjaan. En ole siitä mitään ainakaan merkittäväm-
pää rakoilua nähnyt, mutta varmasti moni toivoo, että näistä pakotteista jossain vaiheessa
päästään eroon tai niitä voidaan purkaa, (Timo Heinonen: Kaikki toivovat!) mutta ehtona
siinä on se, että pitää päästä aivan oleellisesti eteenpäin Minskin sopimuksessa. Valitetta-
vasti sitä näkymää meillä ei ainakaan vielä ole, mutta omasta mielestäni Suomen kyllä kan-
nattaisi ponnistella, että siinä todella edistyttäisiin. Siinä pienellä Suomellakin voi joku
merkitys olla, koska näistähän on iso haitta Suomellekin, ja varsinkin Suomelle. Pakotteet
ja vastapakotteet ovat hankala asia. Olisi erittäin tärkeää, että Itä-Ukrainan tilanne saatai-
siin rauhoitettua, Minskin sopimusta noudatettaisiin ja päästäisiin parempaan suuntaan täs-
sä kehityksessä.
3



Pöytäkirjan asiakohta PTK 56/2016 vp
13.16 Eero Heinäluoma sd (vastauspuheenvuoro): Arvoisa puhemies! Edustaja Zysko-
wicz käytti erittäin väkevän puheenvuoron Ukrainan ja Krimin tilanteesta, ja siihen on syy-
tä yhtyä. Sen takia olenkin todella hämmästynyt siitä, että niinkin arvovaltaiselta taholta
kuin Suomen hallituksesta valtiovarainministeri Stubb käytti julkisen puheenvuoron, jossa
hän hyväksyi de facto Krimin liittämisen Venäjään. (Timo Heinonen: Ei pidä paikkaansa!)
— Hän sanoi ulkolaisessa lehdessä, että tämä on tapahtunut tosiasia, mikä piti sisällään sen
ajatuksen, että näin se nyt kävi ja tälle ei enää voi mitään.

Minun mielestäni olisi suotavaa, että silloin, kun ministerit menevät oman tonttinsa ohit-
se ja ryhtyvät ottamaan toisen ministerin hoitamiin asioihin kantaa, niin he olisivat noin
suurin piirtein samoilla linjoilla kuin mikä on hallituksen yhteinen linja, koska muuten tu-
lee hämmennystä siitä, mikä Suomen linja on. En ole kuullut tälle puheenvuorolle min-
käänlaista selitystä, ja kun se täällä edellisen kerran nostettiin esille, niin huomasin, että
edustaja Zyskowicz ei oikein halunnut kommentoida sitä, (Puhemies koputtaa) mitä miel-
tä hän tästä asiasta on, joten toivon, että hän voisi selkiinnyttää tätä kokoomuksen linjaa.

13.18 Ben Zyskowicz kok (vastauspuheenvuoro): Arvoisa rouva puhemies! Suomen lin-
ja suhteessa Venäjän toimintaan Krimillä ja Itä-Ukrainassa on täysin selvä: emme hyväksy
Venäjän toimintaa. Se rikkoo kansainvälistä oikeutta, se rikkoo Venäjän solmimia kan-
sainvälisiä sopimuksia. Samalla Suomessa on laaja yhteisymmärrys, voisi sanoa yksimie-
lisyys, siitä, että tasavallan presidentti ja muu valtionjohto tekevät tärkeää työtä, kun kai-
ken keskellä pyrkivät ylläpitämään ja vahvistamaan dialogia myös Venäjän johdon kans-
sa, koska tätä dialogia tarvitaan, jotta aikanaan ratkaisuun päästään.

Mitä tulee ministeri Stubbin lausuntoon, josta Heinäluoman kanssa olemme täällä aikai-
semminkin perjantai-iltapäivällä sanailleet, niin minun käsittääkseni ministeri Stubb lau-
sui, että näköpiirissä olevassa tulevaisuudessa Krim on menetetty. Ja tämä on arvio, jonka
hän on rehellisesti ja vilpittömässä mielessä esittänyt.

13.19 Krista Kiuru sd (vastauspuheenvuoro): Arvoisa puhemies! Kyllä minua nyt hiu-
kan hämmentää kuitenkin näiden julkisten arviointien tekeminen yli hallituslinjan. Ei ole
hyväksi tälle maalle se, että vastuuministerit toisten tonteilla ottavat kantoja, jotka antavat
viitteitä siitä, että Krim on lähitulevaisuudessa ainakin menetetty. Se on minusta aika iso
kanta eikä vastaa, toivottavasti, tämän hallituksen linjaa. Me ainakin olemme tulkinneet ai-
kaisemmin, että olette olleet siinä yhteisessä veneessä, jossa me olemme erittäin huolis-
samme siitä, mitä tapahtuu ylipäänsä tämän Ukrainan kriisin ratkaisemiseksi. Tällaisten
linjojen esittäminen näinkin merkittävässä tehtävässä ei ole kyllä Suomen etujen mukais-
ta, ja sen takia olisi tärkeää, että tällaiset vedot korjataan, jottei jää epäselvää.

No, toki täytyy sanoa, että epäselvää on ollut myös tämän hallituksen toimintalinja kai-
kin paikoinkin siinä, miten Euroopan neuvoston ja Etyjin toimintaa tuetaan. Ja tässä mi-
nusta edustaja Heinonen otti ihan aidosti esiin sen oikean pointin, että (Puhemies koputtaa)
Euroopan neuvosto tarvitsee myös Venäjää mukaan, niin kuin Etyj. Mutta ministeri... [Pu-
hemies keskeytti puheenvuoron puheajan ylityttyä.]

13.20 Timo Heinonen kok (vastauspuheenvuoro): Arvoisa rouva puhemies! Tämä kes-
kustelu on hyvä ja tarpeellinen, ja ennen muuta syyttelemättä meidän pitää etsiä niitä kei-
noja, että rauha Ukrainaan saataisiin. Minun mielestäni on ollut myönteistä se, että Suomi
on pitkän perinteen mukaisesti ollut tässä sellaisena sillanrakentajana, edustaja Kanerva
4



Pöytäkirjan asiakohta PTK 56/2016 vp
erittäin merkittävässä roolissa mutta myös tasavallan presidentti Sauli Niinistö, joka on
käynyt neuvonpitoa ja keskustelua ja avannut ennen muuta sitä keskusteluyhteyttä. 

Pakotteet ovat oma osansa, ja niihin ei pidä koskea ennen kuin pääsemme rauhaan Itä-
Ukrainassa ja Krimin tilanne tulee ratkaistua, mutta samaan aikaan pitää jatkaa avointa
keskustelua, keskustelua Venäjän kanssa, ja myös niin, että toimimme yhtenäisenä EU:na,
mutta jokainen maa, jolla on poikkeuksellisen hyvät mahdollisuudet olla tällainen sillanra-
kentaja, käyttää myös niitä. Tästä erityinen kiitos edustaja Kanervalle ja presidentti Niinis-
tölle.

13.21 Susanna Huovinen sd (vastauspuheenvuoro): Arvoisa rouva puhemies! On ihan
selvää, että tämä Ukrainan sota on vaikuttanut oikeastaan Euroopan neuvoston keskuste-
luissa kaikkeen siihen, mistä siellä areenalla puhumme. Olisi tietenkin suotavaa, että täl-
laisissa aika herkissä kysymyksissä myös kansalliset linjat olisivat tarkoin harkittuja, ja
mielestäni on aivan selvää, että Suomi ei voi irrottautua kansainvälisestä rintamasta, jossa
tuomitaan nämä toimet, joita Venäjä on Ukrainassa harjoittanut. Kyllä yleiskokouksen
viestit tässä asiassa ovat olleet aivan selkeitä. Totta kai jaamme sen huolen, että dialogia
täytyy pystyä käymään, jotta löytyisi jokin ratkaisu. Toisaalta kyllä ajattelen niin, että täs-
sä erityisesti on merkitystä sillä, mitä tapahtuu tulevina kuukausina suurvaltojen välillä täs-
sä keskustelussa, ja en nyt olisi aivan toivoton tämän ratkaisun löytymisen suhteen. Posi-
tiivisiakin merkkejä on, mutta (Puhemies koputtaa) valitettavasti myös takapakkia on otet-
tu.

13.22 Aila Paloniemi kesk (vastauspuheenvuoro): Arvoisa puhemies! Naisiin kohdistu-
va väkivalta, perheväkivalta ja tämän ehkäiseminen on erittäin tärkeä toiminnan kohde
kaikkialla ja myös Suomessa. Meiltä puuttuu paitsi turvakotipaikkoja, kuten täällä tuli esil-
le, myös raiskauskriisikeskuksia, joita eräiden asiantuntijoiden mukaan meillä tarvittaisiin
toistakymmentä. Lainsäädäntömuutoksiin on ryhdyttävä, jotta voimme tehostaa väkival-
lan ehkäisytyötä. Myös uhrien auttaminen, tuki ja jälkihoito on järjestettävä. 

Täällä edustaja Zyskowicz sanoi, että sota on pahin ongelma ja uhka kaikille tällä het-
kellä. Se on aivan totta, mutta täytyy tietysti muistaa sitten vielä, että sotiin ja kriiseihin liit-
tyy aina naisiin ja lapsiin kohdistuva väkivalta ja brutaali väkivalta. Raiskaukset ovat tänä
päivänä sodissa ja kriiseissä arkea, ne ovat ikään kuin sodankäynnin väline, niin että sen-
kin vuoksi tämä kokonaisuus on äärettömän tärkeä yrittää hoitaa muualla mutta myös meil-
lä Suomessa.

13.23 Maria Guzenina sd (vastauspuheenvuoro): Arvoisa puhemies! Suomen linja tuol-
la Euroopan neuvostossa liittyen Krimin miehitykseen, Ukrainaan ja Venäjään on ollut hy-
vin selkeä. Se on ollut jo viime hallituskaudesta tällainen niinistöläis-tuomiojalainen: mal-
tillinen, rakentava ja dialogia korostava linja.

Euroopan neuvoston Suomen valtuuskunta on nyt kesäkuussa lähdössä Moskovaan vie-
railulle. Kysyisinkin nyt täällä paikan päällä olevilta edustajilta, millä tavalla, minkälaista
viestiä toivotte meidän vievän täältä Suomen parlamentista. Tämä keskustelu siitä, onko
Krim menetetty vai ei, on minusta todella mielenkiintoinen. Tähänkin toivoisin selventä-
viä vastauksia, onko meillä täällä parlamentissa sellaisia puolueita, jotka aidosti näin ajat-
televat, vai onko tämä ollut yksittäisen ministerin yksityisajattelua.
5



Pöytäkirjan asiakohta PTK 56/2016 vp
13.24 Antti Lindtman sd (vastauspuheenvuoro): Arvoisa rouva puhemies! Dialogia pi-
tää käydä, ei siitä kukaan ole ollut eri mieltä.

Mutta mitä tulee näihin valtiovarainministeri Stubbin lausuntoihin, edustaja Zysko-
wicz, te sanoitte viimeksi, että näköpiirissä olevassa tulevaisuudessa, mutta ei tässä lausun-
nossa ministeri Stubb puhu mistään näköpiirissä olevasta tulevaisuudesta. Hän hyvin yksi-
selitteisesti sanoi: "Luulen, että Krim on menetetty tapaus, vaikka haluaisimme uskoa toi-
sin." Ja hän vielä jatkaa, että jos Venäjä osoittaa, että se rauhoittuu Kiovaa, Itä-Ukrainaa
kohtaan, niin silloin voi sanktioissa tapahtua liikettä. Edustaja Zyskowicz, sanokaa yksi-
kin ministeri yhdestäkin EU-maasta, joka on matkustanut Yhdysvaltoihin ja sieltä käsin
antaa lausunnon ja sanoo, että Krim on menetetty tapaus. Ja miten tätä kommentoi edustaja
Heinonen? Tässä linjassa, jonka Stubb sanoo, todetaan, että vain jos Venäjä osoittaa rau-
hoittuvansa, niin silloin voisi sanktioissa tapahtua liikettä. Käsittääkseni olitte tästä eri
mieltä.

13.25 Ben Zyskowicz kok (vastauspuheenvuoro): Arvoisa rouva puhemies! Olen useam-
man kerran täällä vastannut tätä ministeri Stubbin lausuntoa koskevaan pohdiskeluun (Ee-
ro Heinäluoma: Ei ole tullut selväksi!) enkä osaltani sitä jatka.

Edustaja Guzenina, on hyvä, että dialogia ylläpidetään. On hyvä, että meidän valtuus-
kuntamme menee Moskovaan. Kysyitte, mikä on se viesti. Minun mielestäni se viesti, mitä
tulee Ukrainan tilanteeseen, on yksiselitteisen selvä: Suomessa me, sen enempää kansalai-
set kuin hallituskaan, emme hyväksy sitä, että Venäjä on rikkonut kaikkia perustavaa laa-
tua olevimpiakin kansainvälisiä sopimuksia ja muuttanut väkisin tai väkivallalla uhkaa-
malla Euroopan rajoja ja liittänyt Krimin itseensä. Me emme hyväksy Venäjän toimintaa
Itä-Ukrainassa. Me olemme Suomessa sitä mieltä, että myös Ukrainan suvereniteettia tu-
lee kunnioittaa.

13.26 Veera Ruoho ps (vastauspuheenvuoro): Arvoisa puhemies! YK:n päätöslausel-
masta 1325 alkaen, "Naiset, rauha ja turvallisuus", minulle tulee mieleen näistä tässä kes-
kusteluakin kuunnellessa, että me unohdamme, että perusongelmana on se, että gender-
tasa-arvotyön merkitys niin kriisien ennaltaehkäisyssä kuin niissä ratkaisuissa on jäänyt
valitettavan vähälle huomiolle. Me todella tarvitsemme naisia enemmän näissä rauhanpro-
sesseissa. Minä näkisin, että sitten päästäisiin niistä konfliktitilanteista helpommin pois,
kun naiset osaavat kuitenkin olla diplomaattisempia ja neuvotella myös erittäin vaikeitten-
kin kumppaneiden kanssa. Minä toivoisin, että edustaja Guzenina näitä terveisiä myös vei-
si eteenpäin. Me  tänään tosiaan tapasimme UN Womenin johtajan Phumzile Mlambo-
Ngcukan, ja hän myös toivoi, että lobattaisiin (Puhemies koputtaa) enemmän tätä meidän
gender-vahvuutta, mitä Suomessa on.

13.27 Olli-Poika Parviainen vihr (vastauspuheenvuoro): Arvoisa rouva puhemies! Kes-
kustelua seuratessani vakuutuin siitä, että ainakin tässä salissa istuvien käsitys Krimin ti-
lanteesta on yhtenevä ja me emme hyväksy miehitystä, joka tällä tavalla on tehty. Tätä me
tuomme myös Euroopan neuvostossa esiin, ja se on tärkeää, että EN-delegaatio myös mat-
kustaa Moskovaan ja jatkaa Suomen ulkopolitiikan toivottavasti yhtenäisen ja ison kuvan
edistämistä siellä sitten omalta osaltaan.

Toisin teidän keskusteluunne sellaisen kysymyksen vielä, että Euroopan neuvoston toi-
minnassahan on tapahtunut sellainen muutos viime aikoina, että Turkki on tullut mukaan
6



Pöytäkirjan asiakohta PTK 56/2016 vp
toimintaan, ja he ovat tehneet sen hyvinkin näyttävästi ja suurella huomiolla. Ja kun me
kaikki tiedämme, mitä Välimerellä tapahtuu, ja me tiedämme toisaalta Turkin sisäpolitii-
kan haasteet, niin oikeastaan pyytäisin teiltä näkemyksiä siitä, millaisena te näette jatkossa
tämän mahdollisuuden, jonka Turkin saapuminen Euroopan neuvostoon meille mahdollis-
taa.

13.28 Arja Juvonen ps (vastauspuheenvuoro): Arvoisa rouva puhemies! Tämä valtuus-
kunnan toimintakertomus on hyvä läpileikkaus ihmisoikeuksista, demokratiasta ja oikeus-
valtioperiaatteista, ja neuvottelutoimikunta on tehnyt hyvää työtä asioiden parissa.

Täällä kertomuksessa mainitaan myös se, kuinka vaikeaa on sosiaalisten oikeuksien to-
teutuminen, ja kerrotaan Euroopan sosiaalisesta peruskirjasta. Peruskirjan tarkoitushan on
korostaa oikeutta sosiaalisten oikeuksien toteutumiseen, muun muassa asumiseen, köy-
hyyteen ja yhteiskunnalliseen syrjäytymiseen. Torinossa maaliskuussa osallistuin sosiaali-
ja terveysvaliokunnan edustajana tähän sosiaalinen peruskirja -konferenssiin, ja oli hyvin
mielenkiintoista käydä keskustelua eri jäsenmaiden edustajien kanssa siellä. Ja kun luen
tätä kertomusta, niin huomaan, että kertomus on ihan samoihin asioihin kiinnittänyt huo-
miota ja niistä käynyt keskustelua.

Ja Guzeninan esiin nostama pakkoavioliittoasia (Puhemies koputtaa) on erittäin tärkeä.

13.30 Pia Viitanen sd (vastauspuheenvuoro): Arvoisa rouva puhemies! Kyllä minustakin
on hyvin tärkeää, että Suomen kansallinen linja on hyvin selkeä, ja siksi se toden totta on
kyllä hämmentävää, että täällä valtiovarainministeri Stubbin tietyistä lausunnoista jää epä-
selväksi, mitä niillä on tarkoitettu. Kyllä se aika kovaa tekstiä on, jos sanotaan, että käy-
tännössä menetetty tapaus. Ja vaikka edustaja Zyskowicz ei halunnutkaan enää palata tä-
hän, niin kyllä tähän linjaan täytyisi nyt saada selkeys ja myös sille tosiasialle jotakin pa-
lautetta, että täällä eduskunta ihan aidosti nyt kyselee sen perään, mikä on ollut tämä mi-
nisteri Stubbin puheenvuoron tarkoitus. Siksi minä toivon, että jatkossa muutkin kuin
edustaja Zyskowicz, esimerkiksi ministeri Stubb itse, voisi sitten selkeyttää tätä linjaansa,
koska tällä hetkellä ei ole kyllä tullut valitettavasti linja selväksi, vaikka edustaja Zysko-
wicz niin sanoikin.

Puhemies! Kun tässä edustaja Guzenina haluaa terveisiä, mitä kannattaa sinne kertoa
(Puhemies koputtaa) tästä eteenpäin, niin suosittelisin, että ainakaan tätä Stubbin (Puhe-
mies: Aika on täynnä!) puheenvuoroa ei siellä eteenpäin kerrota. (Ben Zyskowicz: Tätä
kannatan! — Naurua — Eero Heinäluoman välihuuto)

13.31 Timo Heinonen kok (vastauspuheenvuoro): Arvoisa rouva puhemies! Minun mie-
lestäni — tämä on vakava asia, eikä kannata naureskella — Venäjä on toiminut kansainvä-
listen oikeuksien vastaisesti, ja on hyvä, että EU ja Suomi ovat Venäjän toimet tuomin-
neet. Ne on tuomittava, tästä ei ole kahta sanaa tietenkään, ja turha siitä vääntää. 

Suomi on mukana EU:ssa, ja me olemme mukana EU:n päätöksissä, mutta on erittäin
tärkeää, että me pidämme yllä keskusteluyhteyttä myös Venäjään tässä tilanteessa, vaikka
emme vähääkään hyväksy emmekä ymmärrä heidän toimintaansa Itä-Ukrainassa, saatikka
Krimin miehitystä ja valloittamista. Minun mielestäni tästä on turha nyt yrittää tehdä kei-
notekoisesti jotain ihmeellistä jännitteistä tilannetta Suomen sisällä. Me olemme tässä hy-
vässä eurooppalaisessa linjassa ja keskusteluyhteyksien pitäjänä niin ulkoministeri Soinin,
(Puhemies koputtaa) pääministerin kuin presidentinkin johdolla.
7



Pöytäkirjan asiakohta PTK 56/2016 vp
Keskustelu ja asian käsittely keskeytettiin.
8


