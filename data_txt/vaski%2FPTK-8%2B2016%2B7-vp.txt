















































DEM4E47.tmpSave.xml


Pöytäkirjan asiakohta PTK 8/2016 vp
Pöytäkirjan asiakohta 

PTK 8/2016 vp

Täysistunto

Tiistai 16.2.2016 klo 14.02—17.51

7. Hallituksen esitys eduskunnalle laeiksi rikoslain 10 luvun sekä pakkokeinolain 6 ja 7 lu-
vun  muuttamisesta

Hallituksen esitys HE 4/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään lakivaliokuntaan, jolle perustuslakivalio-
kunnan on annettava lausunto.

Keskustelu

15.37 Kari Kulmala ps: Arvoisa rouva puhemies! Tässä esityksessä ehdotetaan muutok-
sia rikoslain menettämisseuraamuksia koskevaan lukuun. Ehdotetuilla muutoksilla laitet-
taisiin täytäntöön Euroopan parlamentin ja neuvoston direktiivi rikoksentekovälineiden ja
rikoshyödyn jäädyttämisestä ja menetetyksi tuomitsemisesta Euroopan unionissa. Esityk-
sessä ehdotetut muutokset parantaisivat osaltaan mahdollisuutta tuomita rikoksesta peräi-
sin oleva omaisuus valtiolle menetetyksi. Selvennyksenä tähän: tämä on ollut mahdollista
jo aikaisemminkin, mutta nyt ehdotetut muutokset parantaisivat konfiskaatiota huomatta-
vasti.

Tulevaan lakiin ehdotetaan sisällytettäväksi rikoksen tuottamaa taloudellista hyötyä
koskeva määritelmäsäännös. Lisäksi lakiin lisättäisiin säännökset kolmannelle osapuolelle
siirretyn hyödyn tuomitsemisesta menetetyksi. Pidän näitä esityksen kohtia erittäin tärkei-
nä, ja esityksessä muutokset on hyvin perusteltu. Nykyistä lakia muutettaisiin myös siten,
että niin sanotun laajennetun hyötykonfiskaation edellytyksenä olevien rikosten luetteloa
täydennettäisiin neuvoston direktiivissä edellytetyn mukaisesti. Mielestäni rikosten luette-
lon täydentäminen on perusteltua, koska tämä helpottaa myös esitutkintaviranomaisen toi-
mintaa. Tässä esityksessä ehdotetaan myös, että tulevaan lakiin lisättäisiin säännös siitä,
mitä rikoshyödyllä tarkoitetaan. On aika erikoista, ettei tätä ole jo voimassa olevassa rikos-
laissa mainittu. Tulevalla määritelmällä voidaan vähentää hyödyn käsitteeseen liittyviä tul-
kintaongelmia. Rikoshyödyn määritelmä asettaa myös nykyistä selkeämmät ja laissa mää-
ritellyt rajat sille, millainen rikoshyöty olisi konfiskoitavissa.

Yleensä ajatellaan, että menettämisseuraamus on rangaistus tai ainakin lisärangaistus,
mutta sitä se ei ole. Menettämisseuraamuksella tarkoitetaan yleensä rikoksen johdosta ta-
pahtuvaa omaisuuden korvauksetonta menettämistä valtiolle. Esimerkiksi rattijuopolta tai
ajo-oikeudettomalta henkilöltä tutkinnanjohtaja ja syyttäjä voivat ottaa tekovälineen taka-
varikkoon ja vaatia sitä oikeudessa konfiskoitavaksi eli valtiolle menetettäväksi. Tällainen
menettämisseuraamus eli konfiskaatio on siten rikoksen julkisoikeudellinen seuraamus. Se
ei ole rangaistus vaan turvaamistoimi, jonka tarkoituksena on rikosten tekemisen ehkäise-
 Tarkistettu
4.0



Pöytäkirjan asiakohta PTK 8/2016 vp
minen tai rikoksesta hyötymisen estäminen. Esimerkkinä mainittakoon, että rattijuopoilta
ajoneuvoja otetaan takavarikkoon keskimäärin 30 kappaletta vuodessa, kun samaan ai-
kaan rattijuoppoja tavataan liikenteessä vuosittain vähän alle 20 000. Mielestäni tämä on
aivan liian vähän.

Rikoshyöty voidaan tuomita menetetyksi joko esineellisenä tai arvona. Rikoksentekovä-
lineen osalta esinekonfiskaatio on ensisijainen, mutta rikoslain 10 luvun 8 §:ssä mahdollis-
tetaan myös arvon tuomitseminen menetetyksi. Tällöin puhutaan arvokonfiskaatiosta. Esi-
merkiksi rattijuopon 15 000 euron arvoisesta ajoneuvosta voitaisiin tuomita myös osa,
vaikkapa 5 000 euroa valtiolle, jos koko ajoneuvon menettämistä valtiolle pidetään koh-
tuuttomana. Tätä ei ole kuitenkaan saamieni tietojen mukaan usein, jos koskaan, tehty.
Aina on tuomittu valtiolle joko koko ajoneuvo tai ei mitään. Pidän tätäkin aikamoisena
puutteena suomalaisessa oikeusjärjestelmässä: vähävaraisen ajoneuvo tuomitaan helposti
valtiolle, mutta ei varakkaan ajoneuvoa, vaikka oikeuden pitäisi kohdella kaikkia tasapuo-
lisesti.

Arvoisa rouva puhemies! Esityksen lakeihin ei ehdoteta otettavaksi siirtymäsäännöksiä,
koska uusia säännöksiä sovellettaessa on otettava huomioon kielto soveltaa taannehtivasti
rikoslakia. Mielestäni näin on edettävä, mutta uuden lain lisäksi ainakin esitutkintaviran-
omainen tarvitsee myös soveltamisohjeet. Laki on määräys, mutta soveltamisohjeet autta-
vat osaltaan viranomaisen työn tekemistä. Ellei soveltamisohjeita ole, voi käytäntö olla
erittäin kirjavaa, kuten on ollut esimerkiksi edellä mainittujen rattijuoppojen ajoneuvojen
takavarikoimisessa. Jossain päin Suomea ajoneuvoja otetaan rattijuopoilta takavarikkoon
säännöllisesti, mutta jossain päin ei ollenkaan. Tämä on sitä tasapuolista kansalaisten koh-
telua esitutkinnassa sekä oikeudessa.

15.42 Kimmo Kivelä ps: Arvoisa rouva puhemies! Tämä niin sanottu konfiskaatiolaki to-
dellakin, niin kuin edellinen puhuja totesi, perustuu EU-direktiiviin ja on monessa mieles-
sä hyvin toivottu ja odotettu. Se on todellakin turvaamistoimenpide: rikolliset ovat kekse-
liäitä, usein askeleen edellä. Tällä lainsäädännön kehittämisellä on ylevät tavoitteet, että
saataisiin rikoksesta hyötymistä ja hyödyn käyttämistä uusien rikosten rahoittamiseen vä-
hennettyä ja suorastaan estettyä. Meillä on kuitenkin lainsäädäntö ollut varsin hyvä, niin
että monet direktiivin asioista on meillä jo otettu huomioon kansallisessa lainsäädännös-
sämme.

Yksi porsaanreikä, mihin toistaiseksi ei olla oikein hyvin onnistuttu puuttumaan, ovat
erilaiset rikosten ketjuttamisten, rahoitusketjujen, hyödyt. Toivottavasti tämä laki toteutuk-
sessaan ja toimeenpanossaan voisi tätä asiaa olla edistämässä. Olen myös samaa mieltä,
että me tarvitsisimme maassamme laajempaa keskustelua konfiskaatiosta, mitä tulee ratti-
juoppojen rikoksentekovälineisiin eli käytännössä autoihin.

Keskustelu päättyi.

Asia lähetettiin lakivaliokuntaan, jolle perustuslakivaliokunnan on annettava lausunto.
2


