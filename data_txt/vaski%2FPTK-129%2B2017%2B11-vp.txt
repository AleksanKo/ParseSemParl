















































DEMD1C7.tmp.xml


Pöytäkirjan asiakohta PTK 129/2017 vp
Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

11. Hallituksen esitys eduskunnalle  eräiden ympäristöä  koskevien hallintoasioiden muu-
toksenhakusäännösten tarkistamiseksi

Hallituksen esitys HE 43/2017 vp
Valiokunnan mietintö YmVM 14/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 11. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

20.14 Satu Hassi vihr:  Arvoisa puhemies! Esitän hallituksen esitykseen sisältyvien la-
kiehdotusten hylkäämistä valiokunnan mietintöön sisältyvän vastalauseen mukaisesti.

Kyseessä on huononnus kansalaisten oikeusturvaan ja huononnus meidän ympäristö-
lainsäädäntöömme, kun entistä laajemmin ympäristöasioita koskevissa valituksissa ote-
taan käyttöön valituslupa. Tämä hallitushan on usealla erillisellä askeleella sysännyt vas-
tuuta ympäristölainsäädännön toimeenpanon valvonnasta kansalaisille, kun ympäristömi-
nisteriöltä poistettiin maakuntakaavojen vahvistaminen ja alueellisten ely-keskusten vali-
tusoikeutta on rajattu. Tämä tarkoittaa sitä, että entistä enemmän on kansalaisten varassa
valvoa sitä, että ympäristölainsäädäntö toteutuu myöskin käytännössä. Nyt kansalaisilta
viedään keinoja toteuttaa tämä, kun asioita viedään valituslupajärjestelmään.

Tämä on käytännössä myöskin epäsymmetrinen muutos, sillä kun aikaisemmin valituk-
sissa täytyi perustella, miksi se asia on virheellinen, niin nyt, jos yrittää saada asian ratkais-
tuksi kohossa, täytyy perustella myöskin, miksi tämä asia täyttää valitusluvan myöntämi-
sen perusteet, jotka ovat hyvin tiukkaan rajattuja. Silloin kun tällaisen valituksen tekee esi-
merkiksi yritys, joka ei ole saanut haluamaansa ympäristölupaa, on paljon todennäköisem-
pää, että sen yrityksen käytössä on se juridinen asiantuntemus, [Puhemies koputtaa] jolla
tämä valitusluvan tarpeellisuus voidaan perustella. Sen sijaan kansalaisilla ja kansalaisjär-
jestöillä tällaista asiantuntemusta on harvoin käytettävissään.

20.17 Silvia Modig vas: Arvoisa herra puhemies! Kannatan edustaja Hassin tekemää esi-
tystä.

Tässähän tavoitellaan yhdenmukaisuutta, mikä sinänsä on kannatettavaa, mutta valittu
keino ei ole paras mahdollinen. Valituslupa on ylimitoitettu, ja se heikentää kansalaisten ja
järjestöjen tosiasiallisia vaikutusmahdollisuuksia, kun huoltaan ei saa oikeuden käsiteltä-
väksi. Ympäristöasiat ovat alueellisesti hyvin erilaisia ja monimutkaisia ja valituslupa so-
 Tarkistettu
4.1



Pöytäkirjan asiakohta PTK 129/2017 vp
veltuu niihin huonosti, virheelliseen päätökseen perustuvaa ympäristötuhoa kun ei voi pe-
rua. Siksi edustaja Hassin hylkäysehdotus saa kannatukseni.

20.17 Satu Hassi vihr: Arvoisa puhemies! Äsken sanomaani haluan lisätä vielä sen, että
hallituksen esitys ei sisällä todellista ympäristövaikutusten arviointia. Hallituksen esityk-
sessä todetaan, että sinänsä se ympäristölainsäädäntö, jonka toteutumiseen kohdistuvista
valituksista tässä on kyse, ei muutu, mutta on hyvin epätodennäköistä, että tämän esityk-
sen läpivienti jäisi vaille ympäristövaikutuksia. Tähän asti ympäristöasioissa valituslupa-
järjestelmää on vältetty, koska asiat ovat monimutkaisia ja oikeudellisesti tulkinnanvarai-
sia, monet hankkeet ovat ainutkertaisia ja silloin, kun ympäristövahinkoja tapahtuu, ne
ovat monesti peruuttamattomia.

Keskustelu päättyi ja asian käsittely keskeytettiin.
2


