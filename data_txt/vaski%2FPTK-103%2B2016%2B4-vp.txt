















































DEM1866.tmpSave.xml


Pöytäkirjan asiakohta PTK 103/2016 vp
Pöytäkirjan asiakohta 

PTK 103/2016 vp

Täysistunto

Keskiviikko 19.10.2016 klo 13.59—16.37

4. Hallituksen esitys eduskunnalle laiksi Suomen Pankin virkamiehistä annetun lain muut-
tamisesta

Hallituksen esitys HE 190/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään hallintovaliokuntaan.

Keskustelu

15.26 Antti Kurvinen kesk: Arvoisa rouva puhemies! Tällä melkoisen lyhyellä hallituk-
sen esityksellä ja lakiesityksellä toimeenpannaan Suomen Pankin virkamiesten osalta tätä
suurta eläkeuudistusta, mitä Suomessa on toteutettu muittenkin toimihenkilöiden ja työn-
tekijöitten osalta. Pidän erittäin hyvänä sitä, että siinä missä eläkeikää joudutaan ja saa-
daan korottaa, kun ihmiset elävät pidempään ja ovat terveempiä, on tärkeää, että ne, jotka
toimivat hyväpalkkaisissa ammateissa ja ovat niin sanotusti yhteiskunnan hyväosaisia,
näyttävät esimerkkiä.

Tässä lakiesityksessä todetaan myös, että eroamisikää tullaan asteittain korottamaan 70
vuoteen näiden Suomen Pankin virkamiesten osalta, ja siinä itselleni heräsi sellainen aja-
tus, ja se ajatus on herännyt aiemminkin, minkä takia minä haluaisin vähän herättää kes-
kustelua, että onko meillä tarpeen yhteiskunnassa, jossa puhutaan elinikäisestä oppimises-
ta, yhteiskunnassa, missä vielä pyritään pitämään ihmisten fyysinen ja henkinen toiminta-
kyky mahdollisimman hyvänä mahdollisimman pitkälle, edelleenkin säätää sellaisia
yläeläkeikärajoja, eroamisikiä, että täytyy 68-vuotiaana tai 70-vuotiaana lähteä jostakin
tehtävästä. Voisiko meillä eläkejärjestelmä pikkuhiljaa muuttua sellaiseen suuntaan, että
siellä olisi jokin minimieläkeikä, jolloin voi jäädä eläkkeelle, jos ei enää kunto salli sitä
työtä, mutta sitten kun on niitä pirteitä, reippaita seitsemänkymppisiä, niin he voisivat olla
töissä, jos siltä tuntuu, varsinkin kun kysymys on asiantuntijatyöstä ja henkisestä työstä?

15.28 Leena Meri ps: Arvoisa rouva puhemies! Ei ollut tarkoitus käyttää puheenvuoroa,
mutta tästä edustaja Kurvisen puheenvuorosta innoittuneena: Tämä on hyvä asia, koska
tämä tuli esimerkiksi tuossa virkatyössäni esille. Meillä oli maistraatissa eläkkeelle jäänyt
herra, joka halusi tehdä nimenomaan asiantuntijatyötä holhoustoimen edunvalvonnan tilin-
tarkastuksessa, ja hän eläkkeensä jälkeen oli sitten ihan vapaaehtoisesti vielä töissä, mutta
kun hän täytti 68, niin me emme voineet enää palkata häntä. Hän olisi halunnut jatkaa, me
olisimme halunneet hänet pitää, mutta kun se työ tehdään virkavastuulla, niin tilanne oli se,
että hänen oli pakko lopettaa työnteko. Eli tervehdin ilolla tätä ajatusta, edustaja Kurvinen.
 Tarkistettu
4.0



Pöytäkirjan asiakohta PTK 103/2016 vp
15.29 Mikko Kärnä kesk: Arvoisa rouva puhemies! Tässä lähti mielestäni varsin hyvä
keskustelu liikkeelle, ja olen aivan samaa mieltä, että tarkasti on nyt pohdittava sitä, onko
meillä todella tarpeen säätää näistä yläikärajoista ja minkä ihmeen takia emme yhteiskun-
nassa tue sellaista kehitystä, jossa työkykyinen ja työhaluinen ihminen voisi jatkaa työs-
kentelyä siinä tehtävässä. Tietysti tässä nyt käsillä olevassa hallituksen esityksessä on pal-
jon hyvää myös alkiolaisen inhimillisyyden ja oikeudenmukaisuuden kannalta siten, että
meillä ei ole kaksia sääntöjä yhteiskunnassa, vaan hyväpalkkaiset ja viroissa toimivat ih-
miset pelaavat samoilla säännöillä kuin muutkin, ja se on ainakin minulle henkilökohtai-
sesti erittäin tärkeää.

15.29 Antti Kurvinen kesk: Rouva puhemies! Edustaja Leena Meri otti oikein hyvän esi-
merkin esille näistä ongelmista. Tämähän on aivan järjen köyhyyttä tässä tilanteessa, kun
me tiedämme, että syntyvyys on aika matala ja Suomen ikärakenne muuttuu, mikä ei aina
ole pelkästään huono asia, mutta se muuttuu, se on aivan realiteetti. Kyllä meidän kaikki
inhimilliset resurssit pitää saada käyttöön myös työelämässä. Jos meillä on 71-vuotias tai
72-vuotias, joka voi tehdä asiantuntijatyötä, henkistä työtä, niin kyllä sen pitää olla mah-
dollista myös julkisella sektorilla.

Lisäksi tässä salissa on nyt syksyn mittaan paljon puhuttu eläkeläisten verotuksesta ja
siitä, kun nyt ensi vuodelle myös eläkeläiset saavat oikeudenmukaisen veronkevennyksen.
Haluan ottaa tässä kohtaa esille sen asian, että moni, joka on eläkkeellä, tekee sivutoimisia
töitä ja on jotenkin mukana työelämässä. Heidän verotuksensa on tällä hetkellä aika anka-
raa, ja minusta myös verotuksella pitäisi tukea sitä, että jos ihminen on jäänyt vaikka 65- tai
66-vuotiaana eläkkeelle, niin jos hänellä on energiaa tehdä sitten vähän vaikka osa-aikais-
ta työtä, keikkatyötä, niin verotuksella kannustettaisiin siihen, kun meillä kuitenkin on va-
litettavasti myös kaksi- ja kolmekymppisiä, jotka eivät vaikkapa sairauden takia pysty ole-
maan työelämässä ja kartuttamaan verotuloja ja kartuttamaan niitä eläkekassoja.

15.31 Kimmo Kivelä ps: Puhemies! Nyt tämä keskustelu kyllä rönsyilee Suomen Pankis-
ta varsin kauaksi, mutta kun Suomi tuntuu monella elämänalueella Yhdysvaltoja lähesty-
vän, niin onko tämäkin sellainen alue? Kaikki muistamme, että siellä keskuspankin pää-
johtaja työskenteli huomattavan iäkkääksi. Todellakin, ihminen jonkun määrätyn ikäpor-
taan ylitettyään ei tule työkyvyttömäksi, ja monet sitten vapaammalta pohjalta yksityisyrit-
täjänä ja niin edelleen jatkavatkin, mutta todellakin tarvittaisiin yhteisiä pelisääntöjä. Ei
voi olla niin, että joissakin asiantuntijatehtävissä eroamisikää myöhennetään mutta sitten
joissakin toisentyyppisissä tehtävissä yritetään painostaa työnantajan puolelta, että ei saisi
olla päivääkään yli sen päivän, kun on mahdollista ensimmäisen kerran jäädä eläkkeelle.
Kaikkinensa meidän yhteiskunnassa, vaikka eläkelakipäätökset on tehty, tämä keskustelu
työurien jatkamisesta ja pidentämisestä tulee jatkumaan, ja se onkin monessa mielessä
välttämätöntä. Joskus leikillisesti olen sanonut, että kun ihmisiä pyritään saamaan ole-
maan töissä 68:aan ja ties minne, niin joskus tuntuu, kun tuota iltapäiväruuhkaa katsoo ja jo
kello 14 lähdetään töistä, että kunpa ihmiset malttaisivat olla edes kello 16:een töissä.
(Naurua)

Keskustelu päättyi.

Asia lähetettiin hallintovaliokuntaan.
2


