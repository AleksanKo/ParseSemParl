















































DEMCBC.tmp.xml


Pöytäkirjan asiakohta PTK 11/2018 vp
Pöytäkirjan asiakohta 

PTK 11/2018 vp

Täysistunto

Torstai 22.2.2018 klo 16.00—17.23

2.2. Suullinen kysymys lapsen seksuaalisen hyväksikäytön rangaistusasteikon tarkistami-
sesta (Leena Meri ps)

Suullinen kysymys SKT 10/2018 vp

Suullinen kyselytunti

Puhemies Paula Risikko: Seuraava kysymys: perussuomalaisten eduskuntaryhmä, edus-
taja Meri. — Pyrimme kaikille ryhmille tänään antamaan kysymyksen.

Keskustelu

16.22 Leena Meri ps: Rouva puhemies! Lähes viikoittain, viimeksi eilen, luemme lehdes-
tä epäilyä lasten seksuaalisesta hyväksikäytöstä. On tilanteita, joissa törkeitäkään teko-
muotoja ei ole tulkittu raiskauksiksi ja tekijä on selvinnyt ehdollisella. Tätä keskustelua on
käyty vuosia. Tästä johtuen perussuomalaiset vaativat hallitusohjelmaan muun muassa,
että rikoslain ensikertalaisuussäännöksiä ja lapsiin kohdistuvien törkeiden seksuaalirikos-
ten rangaistustasoa tarkistetaan. Nyt elämme vuotta 2018, pian on kolme vuotta mennyt
tuosta hallitusohjelman kirjauksesta.

Kysyn nyt, ministeri Häkkänen, teiltä: Koska näitä esityksiä alkaa tulla? Todellakin toi-
von, että älkää vastatko, että selvitykset ovat kesken, koska nyt hallituksella on ollut hyvin
pitkään aikaa valmistautua tähän. Milloin saamme esityksiä siitä, että lapsiin kohdistuvien
seksuaalirikosten rangaistukset nousevat ja sieltä poistuu näitä epäkohtia, joista me saam-
me lukea muun muassa hyvin pienten lasten osalta, että vaaditaan jopa suostumusta kym-
menenvuotiaalta lapselta seksiin? Olkaa hyvä ja kertokaa aikatauluja.

16.23 Oikeusministeri Antti Häkkänen (vastauspuheenvuoro): Arvoisa puhemies! Täs-
sä salissa on varmasti aika laaja yhteinen ymmärrys ja käsitys, että lapsiin kohdistuvat sek-
suaalirikokset ovat äärimmäisen tuomittavia. Ei siitä ole epäilystäkään. Myös sen tarkaste-
lun, joka on käynnistetty oikeusministeriössä, perusajatus on se, että se johtaa tiettyihin ki-
ristyksiin. Tämä on myös ministerinä minun linjani. Mutta kuten hyvin edustaja Meri ju-
ristina tietää, asiat täytyy selvittää perin pohjin ennen kuin linjataan. Minkään mediaotsi-
kon tai iltapäivälehden uutisoiman tuomioistuintapauksen perusteella en aio rikoslakia
muuttaa, vaan teemme sen perusteellisen, huolellisen analyysin kautta ja arvioimme myös
viime vuosina tehdyt merkittävät muut lainsäädäntöuudistukset, joiden vaikutuksia on vas-
ta viime aikoina arvioitu. Perusteellinen pohdinta on loppusuoralla ministeriössä, ja aivan
lähiaikoina tullaan ilmoittamaan johtopäätökset siitä.

Puhemies Paula Risikko: Sitten pyydän niitä edustajia, jotka haluavat esittää lisäkysy-
myksiä, ilmoittautumaan painamalla V-painiketta ja nousemalla seisomaan.
 Tarkistettu
4.1



Pöytäkirjan asiakohta PTK 11/2018 vp
16.24 Leena Meri ps (vastauspuheenvuoro): Arvoisa puhemies! No, sain vastauksen sii-
tä, että asia on selvityksessä. Johan se on siellä ollut tosiaan kohta kolmisen vuotta. Meidät
on valittu, jokainen, tänne eduskuntaan niin, että meiltä kysyttiin kentillä, mitä mieltä te
olette näistä asioista, ja aika moni kertoi kokevansa, että erityisesti lapsiin kohdistuvat sek-
suaalirikokset ovat sellaisia, että rangaistusasteikkoja tulee nostaa. Toivoisin, että ministe-
reillä olisi omiakin mielipiteitä, ja toivoisin, ettei aina sanottaisi, että joku selvitys on kes-
ken. Katsotaan nyt, ehtiikö vaalikausi loppua, kun tätä vain siirretään ja siirretään. Tästä on
ollut myös kansalaisaloite.

Samaten tämä ensikertalaisuuteen liittyvä ongelma, että se kolmen vuoden välein nol-
lautuu ja oletkin rikoksentekijänä ensikertalainen, on hallitusohjelmassa, ja siihenkään ei
ole mitään muutoksia eikä vastauksia tullut. Sisältääkö tämä teidän tulossa oleva uudistuk-
senne myös muutoksia ensikertalaisuuteen ja myös rangaistuksen mittaamiseen ja näihin
niin sanottuihin paljousalennuksiin [Puhemies koputtaa] eli siihen, että rikoksia kannattaa
tehdä enemmän, niin että saa alennusta?

16.25 Oikeusministeri Antti Häkkänen (vastauspuheenvuoro):  Arvoisa puhemies!
Meillä on rikosoikeuden hoidon järjestelmää kehitetty Suomessa vuosikymmeniä tiettyyn
suuntaan, jossa on minunkin mielestäni tiettyjä asioita korjattavana. Muun muassa tiettyi-
hin ensikertalaisuuskysymyksiin ja muihin liittyy problematiikkaa, ja ehdonalaiseen va-
pautumiseen liittyy tiettyjä asioita, joita esimerkiksi muualla Euroopassa ei ole käytössä.
Eli olen hyvin perillä tästä järjestelmästä. Ja nyt kun saamme tämän virkamiesasiantuntija-
arvion valmiiksi ihan näinä päivinä, niin sen jälkeen teemme johtopäätöksen siitä, minkä-
laisia hankkeita tällä vaalikaudella viedään eteenpäin. Erityinen painopiste on ollut näiden
lapsiin kohdistuvien seksuaalirikosten tarkastelun osalta, ja voin sen sanoa, että sinne tulee
muutoksia. [Leena Meri: Toivottavasti kiristyksiä!]

16.26 Satu Hassi vihr (vastauspuheenvuoro): Arvoisa puhemies! Edustaja Meri mainitsi
tapauksen, jonka itsekin otin muutama kuukausi sitten esille eduskunnan kyselytunnilla ja
joka liittyy myöskin lakialoitteeseen, jonka eduskunnan naisverkosto on valmistellut ja
joka muuttaisi, mikäli se hyväksyttäisiin, rikoslakia siten, että raiskauksen kriteeriksi tulisi
se, että uhri ei ole suostunut. Nythän teko todetaan raiskaukseksi vain, jos on näytetty to-
teen väkivalta tai sillä uhkaaminen. Tässä paljon huomiota herättäneessä 10-vuotiaan ta-
pauksessa, jossa tekijät olivat kaksi aikuista miestä, tekoa ei tuomittu raiskauksena nimen-
omaan siksi, että oikeus katsoi, että pitäisi näyttää toteen, että käytettiin selvää väkivaltaa
tai selkeästi uhattiin väkivallalla, eli suostumuksen puute ei riittänyt tekemään kahden ai-
kuisen miehen tekemästä väkivallanteosta raiskausta. Ja nyt uudestaan kysyisin teiltä: olet-
teko valmis hyväksymään tämän eduskunnan naisverkoston esittämän muutoksen, että
suostumuksen puute olisi raiskauksen kriteeri rikoslaissa?

16.28 Oikeusministeri Antti Häkkänen (vastauspuheenvuoro): Arvoisa puhemies! En
ota pitkällä tikullakaan kantaa tähän tuomioistuimen ratkaisuun tästä yhdestä raiskaustapa-
uksesta. En mitenkään lähde nyt sitä tässä asiassa sen enempää kommentoimaan.

Mitä tulee tähän raiskausten tunnusmerkistön muutokseen, tätä kirjoitustapaa ja tunnus-
merkistöä on vuonna 2014 viimeksi arvioitu perusteellisesti eduskunnan lakivaliokunnas-
sa ja viime vaalikaudella istuneen oikeusministerin johdolla. Ja silloin on päädytty siihen,
että jos nimenomaisen suostumuksen puute — nythän pitää muistaa se, että kyllä se on täl-
2



Pöytäkirjan asiakohta PTK 11/2018 vp
läkin hetkellä niin, että pakottaminen seksuaaliseen tekoon on raiskauksen perustunnus-
merkistöä — jälkikäteen lisättäisiin sinne, niin siihen liittyy, sen on eduskuntakin toden-
nut, rikosoikeudellisen laillisuusperiaatteen kannalta keskeisiä isoja ongelmia. Se ei ole
yksinkertainen asia. Mutta tahtotila meillä kaikilla on, että raiskauksista pitää saada [Puhe-
mies koputtaa] rikosvastuuseen ihmiset. Olen käynnistänyt ministeriössä [Puhemies ko-
puttaa] selvityksen tästä asiasta, seuraamme Ruotsin tilannetta, käymme tutkijoiden kans-
sa läpi tätä, miten saadaan ne ongelmat poistumaan. [Puhemies: Minuutti on minuutti! —
Naurua]

Puhemies Paula Risikko:  Seuraava ja vielä yksi kysymys tähän teemaan. — Edustaja
Henriksson.

16.29 Anna-Maja Henriksson r (vastauspuheenvuoro): Värderade fru talman, arvoisa
puhemies! Det är alltid otroligt jobbigt när ett barn blir utsatt för ett sexualbrott. Därför är
det otroligt viktigt att förundersökningen, hela processen, är så snabb som möjligt och hål-
ler en så hög klass som möjligt.

Arvoisa puhemies! Aina kun lapsi joutuu rikoksen uhriksi, niin ollaan erittäin, erittäin haa-
voittuvan tilanteen kanssa tekemisissä. Viime hallituskaudella laitettiin käyntiin sellainen
projekti, jossa koottiin muun muassa Turkuun osaamista, niin poliisin, sosiaalityöntekijöit-
ten kuin tuomioistuinten osaaminen yhteen paikkaan, puhuttiin niin kutsutusta lapsiasiain
talosta. Siinä tavoite oli se, että laitetaan sen lapsen tilanne keskiöön, viranomaiset tekevät
yhteistyötä keskenään, ja saadaan se prosessi niin nopeaksi kuin mahdollista. Arvoisa mi-
nisteri, oletteko tutustunut tähän hankkeeseen ja aiotteko viedä sitä eteenpäin tässä maas-
sa?

Puhemies Paula Risikko:  Ministeri Häkkänen, minuutti.

16.30 Oikeusministeri Antti Häkkänen (vastauspuheenvuoro): Arvoisa puhemies! Yri-
tän minuutissa tässä asiassa mennä eteenpäin.

Olen perusteellisesti tietoinen tästä problematiikasta. Meillä on monia prosesseja käyn-
nissä rikosoikeudellisesti, joissa lapsi ei pääse siihen asemaan, mikä hänellä pitäisi olla,
mutta ei myöskään päärooliin, mikä ei välillä aina pidäkään olla. Eli jos perheessä vanhem-
pien välillä tapahtuu väkivaltaa, rikoksia, niin tämä on aina herkkä kysymys, lapsen ase-
man järjestäminen niin, että hänestä ei tehdä liian päähenkilöäkään tietyissä asioissa, kuu-
lusteluissa tai muissa, mutta toisaalta mennään myös lapsen etu edellä. Käymme jatkuvasti
tätä vuoropuhelua, ja nyt tärkeää on, kun hallitus vie eteenpäin lasten ja perheiden palve-
lujen uudistamishanketta, että myös nämä palvelut huomioidaan ennalta ehkäisevissä pal-
veluissa.

Kysymyksen käsittely päättyi.
3


	2.2
	16.22
	16.23
	16.24
	16.25
	16.26
	16.28
	16.29
	16.30


