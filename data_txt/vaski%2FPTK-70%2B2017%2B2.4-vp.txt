















































DEM7096.tmp.xml


Pöytäkirjan asiakohta PTK 70/2017 vp
Pöytäkirjan asiakohta 

PTK 70/2017 vp

Täysistunto

Torstai 15.6.2017 klo 16.02—20.37

2.4. Suullinen kysymys maakuntavaalien aikataulusta (Anders Adlercreutz r)
Suullinen kysymys SKT 98/2017 vp

Suullinen kyselytunti

Puhemies Maria Lohela: Seuraava kysymys, edustaja Adlercreutz.

Keskustelu

16.31 Anders Adlercreutz r: Arvoisa puhemies, ärade talman! Sote- och landskapsrefor-
mens tidtabell verkar bli allt mer oklar. Det här påverkar direkt också det eventuella land-
skapsvalets tidtabell.

Sote- ja maakuntauudistuksen aikataulu on entistä epävarmempi. Ensin hallitus totesi, että
laki astuu voimaan 1. päivä heinäkuuta, sitten ehdoton takaraja oli syyskuu, sitten lokakuu
ja nyt puhutaan jo marraskuusta. Tällä on suorat vaikutukset myös mahdollisille maakun-
tavaaleille, jotka hallitus haluaa järjestää 28. päivä tammikuuta. Jos laki astuu voimaan
vasta marraskuussa, valmistautumisaikaa jää äärimmäisen vähän. Tämä ei ole kohtuullista
puolueiden, kuntien, viranomaisten tai mahdollisten ehdokkaiden kannalta, etenkään kun
kyse on täysin uusista vaaleista.

Oikeusministeri Häkkänen, miten te vaaleista vastaavana ministerinä katsotte tätä maa-
kuntavaalien järjestämisaikataulua: Mikä on se kipuraja, jonka alle ette suostu menemään
demokratian toteutumisen ja ihan käytännön valmistelujen kannalta? Olemme jo nyt hyvin
kaukana Euroopan neuvoston ja Etyjin suosituksista. Eikö aikataulu ole kohtuuton, jos laki
astuu voimaan vasta syyskuussa? Pidättekö kiinni tästä aikataulusta?

16.33 Oikeusministeri  Antti  Häkkänen (vastauspuheenvuoro):  Arvoisa puhemies!
Tämä uudistus tulee etenemään aikataulussa, ja tarvittavat muutokset tehdään, jos edus-
kunnassa näin päätetään. Oikeusministeriö on lähtenyt siitä lähtökohdasta, että marras-
kuun alussa täytyisi olla lakien voimassa, jotta erilaiset tekniset ja muutkin valmistautu-
mistoimenpiteet ehditään tekemään, jotta vaalit pystytään kunnialla suorittamaan läpi niin,
että varmuus tähän vaalijärjestelmään säilyy. Nythän kaikkialla tiedetään jo se, että vaalit
ovat tulossa, ja näihin on pystytty varustautumaan ja valmistautumaan. Samoin myös puo-
lueet tietävät, mitkä vaalit ovat tulossa. Mutta se täytyy sanoa, ettei tilanne varmastikaan
ihanteellinen ole. Sen varmasti kaikki tässä tietävät.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.
 Tarkistettu
4.4



Pöytäkirjan asiakohta PTK 70/2017 vp
16.33 Anders Adlercreutz r (vastauspuheenvuoro): Ärade talman! Eli Etyjin ja Euroo-
pan neuvoston suosituksilla ei ilmeisesti ole hallitukselle väliä.

Näihin maakuntavaaleihin liittyen en voi olla puhumatta tästä valtavasta demokratiava-
jeesta, joka on syntymässä. Maakunnathan eivät ylipäätänsä ole saamassa aitoa itsehallin-
toa, vaan valta keskittyy ministeriöille. Mutta sitten on vielä vaikka Uudenmaan maakun-
ta, jossa on 1,6 miljoonaa asukasta — valtava maakunta, jos vertaa vaikka Keski-Pohjan-
maan noin 77 000 asukkaaseen. Etenkin Uudellamaalla päätökset sote-palveluista siirty-
vät erittäin kauas yksittäisestä kansalaisesta. Oikeusministeri Häkkänen, eikö tämä ole täy-
sin väärä demokratiakehitys? Eikö tavoitteen pitäisi olla lähidemokratian vahvistaminen
eikä sen poistaminen? Mitä hallitus aikoo tehdä tämän Uudenmaan maakuntaan syntyvän
jättimäisen demokratiavajeen osalta? Voisiko esimerkiksi harkita vaalipiirejä?

16.34 Oikeusministeri  Antti  Häkkänen (vastauspuheenvuoro):  Arvoisa puhemies!
Tämä uudistus tehdään pääosin sen takia, että tietyt palveluerät ovat niin raskaat, että tar-
vitaan laajemmat hartiat. Tämän takia nämä palveluerät täytyy järjestää demokraattiseen
kontrolliin, eli maakuntavaltuusto on tässä mielessä järkevin toimielin. [Mikaela Nylan-
der: Eikö kunta ole demokraattinen?] Valtion ohjausvaltahan tapahtuu myös eduskunnan
tahdon mukaisesti eli kansanedustajien valinnan mukaan. Meillä on tässä maassa jatkossa
paikallista, maakunnallista ja kansallista demokratiaa, joka kokonaisuutena ohjaa hyvin
toimivasti myös näitä sote-palveluja. [Eva Biaudet: Se olis 1,7 miljoonan vaalipiiri!] Eli
siinä mielessä, ollos huoleton, kyllä demokraattinen ohjaus säilyy.

16.35 Tuula Haatainen sd (vastauspuheenvuoro): Arvoisa rouva puhemies! Tänään tuli
tietoomme kuuden suurimman kaupunginjohtajan kanta sote-uudistuksesta, ja siinä jou-
kossa on myös iso joukko kokoomustaustaisia kaupunginjohtajia. Kritiikki kohdistuu ni-
menomaan tähän sote-uudistukseen ja sen kustannuksia kasvattavaan vaikutukseen ja
myös siihen, että itse asiassa sosiaali- ja terveyspalveluiden järjestäminen ja tuottaminen
vaikeutuvat entisestäänkin. Nyt kysyisin ministeri Vehviläiseltä: Mitä vastaatte näille
suurten kaupunkien johtajille, jotka kantavat suurta huolta kansalaistensa sosiaalisesta hy-
vinvoinnista ja siitä, että se palvelu- ja turvaverkko toimii saumattomasti tämän uudistuk-
sen jälkeenkin? Mitä vastaatte heille, kuinka he pystyvät kuntien johtajina vastaamaan sii-
tä, että heidän kaupungeissaan heidän asukkaidensa sosiaalinen hyvinvointi ja turvallisuus
ja kriisivalmiuskyky säilyvät, jos tämä uudistus, niin kuin nyt pelätään, tuottaa sen loppu-
tuloksen, että tämä pohja tältä järjestelmältä putoaa pois?

16.37 Kunta- ja uudistusministeri  Anu  Vehviläinen (vastauspuheenvuoro):  Arvoisa
puhemies! Minulla on tässä edessäni kuuden suurimman kaupungin kannanotto, ja olen tu-
tustunut siihen huolella. Sen otsikko kuuluu: "Sote- ja maakuntauudistus vielä uudelleen-
valmisteluun ja uuteen harkintaan."

Kuten täällä jo aiemmin kyselytunnilla on sanottu, tämä hallitus noudattaa omaa halli-
tusohjelmaansa, ja kaikki tietävät, että sote-maakuntauudistus on tämän hallituksen tär-
kein ja laajin uudistus, ehkä koko itsenäisen historiamme laajin uudistus, ja siitä aiotaan pi-
tää kiinni.

Tämä ei ole uusi kannanotto. Nämä kaupunginjohtajat ovat ottaneet aiemminkin kantaa,
ja minä pidän sitä vähän valitettavana, kun olen julkisten palveluitten kehittämisestä vas-
taava ministeri, että meillä tulee vastakkainasettelua suuret kaupungit vastaan maakunnat.
2



Pöytäkirjan asiakohta PTK 70/2017 vp
Minä ajattelen sillä tavalla, että tämä uudistus parhaiten tulee voimaan ja käytäntöön niin,
että niin pienet kuin suuret kaupungit, maakunnat ja myös valtionhallinto sitoutuvat yhdes-
sä viemään tämän uudistuksen hyvällä tavalla ja tässä aikataulussa läpi. [Eva Biaudet:
Miksi suuria kaupunkeja ei kuunnella? Eikö heillä ole asiantuntemusta?]

16.38 Touko Aalto vihr (vastauspuheenvuoro): Arvoisa rouva puhemies! Olen ministeri
Vehviläisen kanssa täysin samaa mieltä siitä, että uudistus on täysin välttämätöntä saada
eteenpäin ja tarvitaan ratkaisuja. Kysynkin yhtä ratkaisuvaihtoehtoa pääministerin sijaisel-
ta, ministeri Risikolta: voisiko olla kenties niin, että sote-uudistuksen järjestämis- ja maa-
kuntalakipaketti käsitellään eduskunnassa ilman valinnanvapauslainsäädäntöä? Mennään
maakuntavaaleihin ensin ja katsotaan tämä laaja valinnanvapaus vasta myöhemmin —
näin tämä itse lakipaketti kokonaisuudessaan voisi mennä eteenpäin ja maakuntavaaliky-
symyskin saataisiin ratkaistua ja maakuntavaalit voitaisiin pitää ajallaan.

16.38 Kunta- ja uudistusministeri  Anu  Vehviläinen (vastauspuheenvuoro):  Arvoisa
puhemies! Kuten monta kertaa täällä salissa on todettu, tämä on kokonaisuus ja kokonai-
suutena hallitus tätä haluaa viedä eteenpäin. Täällä on paljon edustajia valiokunnista, jois-
sa tätä käsitellään, ja he tuntevat itse asiassa tämän valmistelutilanteen paremmin kuin me
täältä ministeriaition puolelta.

Minä haluan korostaa edelleenkin sitä, että tämä on niin valtavan laaja uudistus, että täs-
sä on tärkeää... Kuulin täältä välihuudon myös siitä, että emmekö arvosta suurten kaupun-
kien näkemystä. Arvostamme oikein kovasti, ja suurten kaupunkien näkemykset ja se, että
ne tulevat valmisteluun mukaan myös täällä Uudellamaalla koko tämän sote-maakuntauu-
distuksen osalta, ovat äärimmäisen tärkeitä asioita. Olen seurannut viime päivinä julkisuu-
desta myös, että näin on tapahtumassakin. Sen takia minä ajattelen, että nyt pitää laittaa
kaikki voimat siihen, että sekä esivalmistelu että — sitten kun lait on hyväksytty — tämä
väliaikaishallinto pääsevät kunnolla käyntiin ja uudistus voidaan viedä tässä haastavassa
aikataulussa läpi.

16.40 Tuomo Puumala kesk (vastauspuheenvuoro): Arvoisa puhemies! Kun siirrytään
maakuntahallintoon, kansanvaltaiseen sellaiseen, Suomi siirtyy yhdeltä osin myös osaksi
läntistä Eurooppaa. Kuten tiedämme, erittäin monessa läntisen Euroopan maassa on käy-
tössä maakunnallinen itsehallinto, Suomessa sellaista ei ole ollut. Pidän tätä merkittävänä
Suomen historian kannalta: sata vuottahan sitä on suunniteltu, ja nyt siihen kansanvaltai-
sesti päästään — valtavan kokoluokan askel. Kysymykseni on pääministerin sijaiselle: Pal-
jon malleja läntisessä Euroopassa todella on olemassa, ja siellä on pystytty niin pienem-
pien kuin isompien tarpeet hyvin huomioimaan. Onko noista malleista otettavissa myös-
kin meille Suomeen jotakin oppia, jolla kaikki nämä aivan aiheelliset tarpeet huomioidaan
— se, että kaikki tulevat huomioiduiksi ja kansan ääni varmasti kuuluu tuossa maakunta-
hallinnossa — ja kuinka tarkasti olette käyneet noita lävitse?

16.41 Kunta- ja uudistusministeri  Anu  Vehviläinen (vastauspuheenvuoro):  Arvoisa
puhemies! Itse asiassa on juuri niin, kuten tässä edustaja Puumala sanoi, että olemme siir-
tymässä tietyllä tavalla länsimaiseen asentoon aluehallinnon, kansanvaltaisen aluehallin-
non osalta. Kun katsomme sitä, minkälaista aluehallintoa, kansanvaltaista aluehallintoa,
itse kussakin maassa on — Pohjoismaissa tai sitten muissa Länsi-Euroopan maissa — niin
3



Pöytäkirjan asiakohta PTK 70/2017 vp
siinä tulee paljonkin aste-eroja, mutta yksi asia on yhteinen kaikissa, ja se on se, että vali-
taan suorilla vaaleilla päättäjät. Joissakin on sitten verotusoikeutta, kuten Ruotsissa on ihan
aito verotusoikeus, Norjassa on verotusoikeus, mutta valtio määrittelee, mikä se verotuk-
sen taso on. Eli tässä voimme katsoa, että se itsehallinnollisuus toteutuu aika monella ta-
valla.

Sitten minä haluan muistuttaa siitä sote-uudistuksesta, joka viime vaalikauden loppu-
puolella täällä eduskunnassa kaatui. Perustuslakivaliokunnan lausunnossa korostettiin sil-
loin vahvasti tätä kansanvaltaisuutta — että pitäisi olla suorilla vaaleilla mahdollisesti va-
litut edustajat — ja myös sitä, että rahoituksen ja päätöksenteon [Puhemies koputtaa] pitäi-
si olla samoissa käsissä.

16.42 Anna-Maja Henriksson r (vastauspuheenvuoro): Arvoisa puhemies! On tärkeätä
se, että kun saadaan — ja jos saadaan — uusi hallinnon taso, se kansanvalta myös siinä ke-
hittyisi. Nyt on valitettavasti ehkä käymässä niin, että näille maakunnille ei aiota antaa oi-
keata itsehallintoa, ei aiota antaa myöskään verotusoikeutta.

Mutta oikeastaan kysymykseni nyt kuuluu: Nyt meillä on kunnat, joissa on kuntapäättä-
jät, sitten tulevat maakunnat, joilla ei ole paljon sanottavaa rahoituksesta, ja sitten meillä on
eduskunta, jossa on kansanedustajat. Oletteko, ministeri Häkkänen, miettinyt sitä, onko
viisasta, että kansanedustajat ovat edustettuina sekä kuntatasolla, maakuntatasolla että tääl-
lä eduskunnassa, vai pitäisikö miettiä — jotta saadaan oikeata kansanvaltaa aikaiseksi —
olisiko syytä vähän rajoittaa sitä, ketkä voivat olla maakuntavaaleissa ehdokkaina?

16.43 Oikeusministeri Antti Häkkänen (vastauspuheenvuoro): Arvoisa puhemies! Kyl-
lä tätä on syytä miettiä. Toki on myös näin, että pieni maa, vähän päättäjiä, keskeisiä toi-
mijoita eri alueilla, eli tässä on tietysti monta näkökulmaa. Tämä täytyy tietysti tarkkaan
arvioida, minkälaisia tilanteita syntyy päätöksenteossa. Meillähän on aikaisemminkin ol-
lut sellaisia tilanteita, [Ilkka Kanervan välihuuto] joissa esimerkiksi maakuntavaltuustot
lähettävät ministeriöihin vahvistettavaksi vaikkapa maakuntakaavoja — aikanaan, kun
tämä vahvistamismenettely vielä oli käytössä — ja näissä saattoi syntyä esteellisyyskysy-
myksiä, ihan juridisestikin jo. Ja tällaiset tilanteet tietysti ovat aika selviäkin.

Tämä täytyy tarkkaan pohtia jatkossa, onko järkevää, että on mahdollisuus ylipäätään
toimia. Minä luulen, että tämä on enemmän tarkoituksenmukaisuuskysymys. Jokainen jou-
tuu ainakin itse pohtimaan sen, toimiiko ihan kaikilla tasoilla vaikkapa Euroopasta tuonne
paikkakunnalle asti. [Ilkka Kanerva: Äänestäjät ratkaisee!]

Kysymyksen käsittely päättyi.
4


