















































DEM660F.tmpSave.xml


Pöytäkirjan asiakohta PTK 114/2016 vp
Pöytäkirjan asiakohta 

PTK 114/2016 vp

Täysistunto

Tiistai 15.11.2016 klo 13.59—20.15

6. Hallituksen esitys eduskunnalle laiksi talous- ja rahaliiton vakaudesta, yhteensovittami-
sesta sekä ohjauksesta ja hallinnasta  tehdyn  sopimuksen  lainsäädännön alaan kuuluvien 
määräysten voimaansaattamisesta ja sopimuksen soveltamisesta  sekä  julkisen  talouden 
monivuotisia kehyksiä koskevista vaatimuksista annetun lain 3 ja 7 §:n muuttamisesta

Hallituksen esitys HE 236/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 6. asia. Puhemiesneuvosto ehdottaa, että asia lähetetään valtiovarainvaliokuntaan.

Keskustelu

17.13 Markus Mustajärvi vas: Arvoisa puhemies! Tämä hallituksen esitys liittyy siihen,
kuinka Suomessa toimitaan silloin, kun talouden niin sanottu rakenteellinen alijäämä ylit-
tää vakaus- ja kasvusopimuksessa määritellyn keskipitkän aikavälin tavoitteen, 0,5 pro-
senttia, ja pakollisen korjausmekanismin tulee astua voimaan. Juuri tähän asiaan ja Suo-
men tekemiin korjauksiin liittyi komission taannoin ministeri Orpolle lähettämä paimen-
kirje. Eli käytännössä komissaari Katainen laittoi jokin aika sitten viestin Suomeen, että
laittakaahan Suomen talousasiat kuntoon, kun ne jäivät niin huonolle tolalle pääministeri
Kataisen jälkeen.

Esityksen keskeisin tavoite on muuttaa finanssipoliittista lakia niin, että valtioneuvos-
ton harkintavaltaa kavennetaan sen suhteen, milloin sen on annettava eduskunnalle selon-
teko kasvu- ja vakaussopimuksen mukaisista keskipitkän aikavälin rakenteellisen rahoitus-
aseman tavoitteista poikkeamisesta ja onko sen pakko antaa julkinen kannanotto silloin,
kun Valtiontalouden tarkastusvirasto ilmoittaa, ettei finanssipoliittisen lain mukaisia sään-
nöksiä ole noudatettu. Käytännössä siis tällä uudistuksella lisätään vakaus- ja kasvusopi-
muksen mukaisten sääntöjen noudattamisen automatiikkaa ja kavennetaan valtioneuvos-
ton harkintavaltaa. Hallituksen esityksen mukaan ehdotetut muutokset tukisivat sääntöpe-
rusteisen finanssipolitiikan hoitamista.

Arvoisa puhemies! Jos lähtökohtana on — niin kuin minullakin on, ja viime kaudella oli
vielä perussuomalaisilla — että kyseiset talouskuriehdot eivät ole perusteltuja, niin niiden
toimeenpanoautomaatikan lisääminen ei ole hyvä asia. Se kaventaa eduskunnan valtaa, se
kaventaa hallituksen valtaa, myös perussuomalaisten ministereitten valtaa. Komissio tosin
sallii vuoden 2015 ohjeistuksensa mukaan vakaus- ja kasvusopimuksen rajoihin joustoja,
mutta ainoastaan tietyin edellytyksin. Ja Suomi on pyytänyt näitä joustoja viitaten raken-
neuudistuksiin ja investointeihin, eikä alijäämä todennäköisesti ole kasvamassa yli tuon 3
prosentin rajan, ainakaan oleellisesti. Mielenkiintoista olisi ollut nähdä, että jos ministeri
Soini olisi ottanut sen ministerin paikan, mikä hänelle oli tarjolla, valtiovarainministerin
 Tarkistettu
4.0



Pöytäkirjan asiakohta PTK 114/2016 vp
paikan, nyt Soini valtiovarainministerinä rukoilisi komissiolta liikkumavaraa, ja kun muis-
taa perussuomalaisten viime kauden puheet, niin onhan tämä muutos ollut aivan järkyttävä.

Arvoisa puhemies! Kasvu- ja vakaussopimuksen rajat ovat EU:ssa ylittyneet toistuvasti
ja useimpien maiden toimesta vähintäänkin jossain vaiheessa. Suomi on vieläkin poikke-
us, ja edelleen velan bkt-osuus, vähän yli 60 prosenttia, on huomattavasti euroalueen kes-
kiarvon, yli 90 prosenttia, alapuolella. Tapauksissa, joissa rangaistustoimiin on ryhdytty,
kyse on kuitenkin ollut huomattavasti suuremmista alijäämistä. Kyse ei siis todellakaan ole
ehdottomista rajoista, mutta näyttää siltä, että vaikka kyse ei ole ehdottomista rajoista, pe-
russuomalaiset ovat näihin rajoihin tyytymässä ja luovuttamassa pois ison osan kansallista
harkintavaltaa.

Se, että Suomen talous on tässä tilanteessa, osoittaa, ettei hallituksen leikkaus- ja kurjis-
tamispolitiikka ole toiminut. Talous ei ole kasvanut, työttömyys on korkealla, eriarvoisuus
on lisääntynyt, ja pidemmän aikavälin kannalta keskeisiä koulutus-, tutkimus- ja kehitys-
panoksia on supistettu, ja mikä pahinta: vaikka nämä kaikki on tehty, valtionvelka ei kuin
kasvaa. Silti hallitus haluaa sopeuttaa lisää. Vasemmistoliiton vaihtoehto on se, että ottai-
simme kyllä sen 600 miljoonaa euroa lisää velkaa mutta panostaisimme sen kasvua ja työl-
lisyyttä tukeviin kertaluonteisiin toimiin, jotka saisivat uutta kasvua liikkeelle.

Täytyy muistaa, että kasvu- ja vakaussopimuksen rajat ovat a) täysin keinotekoiset ja b)
aivan järjettömät järkevän finanssipolitiikan harjoittamisen näkökulmasta. Jopa oikeisto-
laisina pidetyissä talouslehdissä puhutaan jo yleisesti siitä, että nyt pitäisi harjoittaa eks-
pansiivista finanssipolitiikkaa niissä maissa, joissa se on mahdollista, ja Suomessa se olisi
mahdollista. Rakenteellinen alijäämä on käsitteenä hyvin keinotekoinen, ja monen talous-
tieteilijän mielestä sellaista ei voi mitenkään määrittää, sillä kaikki riippuu aina kulloinkin
tehdyistä päätöksistä. Rakenteellinen alijäämä on taaksepäin katsova. Jos nyt tehdään pää-
töksiä, jotka nostavat talouden aiempaa suuremmalle kasvu-uralle, kaikki taannehtivat ar-
viot menettävät merkityksensä.

Arvoisa puhemies! Muistutan vielä: Viime kaudella vastustimme yhdessä perussuoma-
laisten kanssa, ja yötä myöten, EU:n talouskurisopimusta. Ja mitä on nyt tapahtunut, kun
perussuomalaiset haluavat tällä kaudella hyväksyä yhden sellaisen ratkaisevan liikun, joka
kaventaa entisestään Suomen kansallista liikkumatilaa? Onko niin, niin kuin ovat ruotside-
mokraatit tehneet naapurimassa, että heille ei ole jäänyt mitään muuta kuin pakolaispoli-
tiikka ja sillä ratsastaminen, mutta kaikki muu on kaupan?

17.19 Teuvo Hakkarainen ps: Arvoisa puhemies! Oli tarkoitus lähteä pois täältä. — Ei-
vät perussuomalaiset ole lähteneet siihen, että ollaan kovin Eurooppa-myönteisiä ja näitä
sopimuksia allekirjoittamassa. Silloin kun Suomi liittyi EU:hun, tulivat nämä ongelmat. Ja
kun Mustajärvi nyt syyttää meitä niin sanotusti takinkäännöstä: Me emme ole kääntäneet
takkia missään, ainoastaan edustaja Tolppanen on kääntänyt takkinsa. Me olemme sen ta-
kuupaperin vastaajia, jonka te olette kirjoittaneet viime kaudella. Sitä paperia ei olisi alle-
kirjoitettu silloin, jos perussuomalaiset olisivat olleet hallituksessa, ei varmasti. Nyt me
vain joudumme noudattamaan niitä niin kauan kuin se lasku on maksettu, ja todennäköi-
sesti sitä maksuaikaa riittää 30 vuotta vielä. Että kiitos edelliselle hallitukselle ja vasem-
mistolle siitä.

17.20 Markus Mustajärvi vas: Arvoisa puhemies! Edustaja Hakkarainen kyllä puhui
aika lahjakkaasti ohi itse asiasta. (Teuvo Hakkarainen: Ei puhunut!) Ei tätä hallituksen esi-
2



Pöytäkirjan asiakohta PTK 114/2016 vp
tystä ole mikään pakko hyväksyä, mutta on niin, että perussuomalaisillakaan ei ole mitään
muuta, niin kuin äskeinen keskustelu osoitti, kuin pakolaispolitiikalla, maahanmuuttajilla
ratsastaminen: toivotaan, että se asia nousee päällimmäiseksi, haetaan vauhtia jostain bre-
xitistä, haetaan vauhtia Yhdysvaltain presidentinvaaleista, jotta niistä asioista, joissa kai-
kissa te olette kääntäneet kelkkanne, ei puhuttaisi Suomessa millään lailla.

Se vain nyt ei pidä paikkaansa. Vaikka viime kaudella ja sitä edelliselläkin kaudella kä-
siteltiin ja hyväksyttiin yksittäisten maiden tukipaketteja, hyväksyttiin Euroopan vakaus-
mekanismi, joka on Luxemburgin suurherttuakunnassa perustettu pankki, jossa johtajilla
on syytesuoja ja päätökset salaisia, niin jokainen osa, mitä sen jälkeen on irrotettu Euroo-
pan vakausmekanismin näistä tukipakettivarauksista, on vaatinut eduskunnan käsittelyn.
Eduskunta on päättänyt joka kerta erikseen sen, että se raha lähtee liikkeelle, ja kertaakaan
tämän kauden aikana perussuomalaiset eivät ole päätöksentekohetkellä asettuneet vasta-
hankaan. Te olette jälkikäteen hyväksyneet kaikki ne rahat, mitä Euroopan vakausmeka-
nismin kautta on irrotettu maiden tukemiseen.

17.22 Teuvo Hakkarainen ps: Arvoisa puhemies! On ollut vähän pakko hyväksyä. Mut-
ta minkähänlainen se maailma olisi, mitä tuo Mustajärvi edustaa tai hänen edustamansa
puolue? Varmaan tuolla Pohjois-Koreassa, entisessä Neuvostoliitossa, Itä-Euroopassa oli
semmoinen yhteisö, jota hän edustaa, ja varmasti talous toimii, ja nuo periaatteet näkyvät
tuolla pinnan alla olevan aivan samanlaisia kuin siellä oli aikanaan. Se on sitä toveripopu-
lismia, (Susanna Huovinen: Melkoinen väite!) mitä te käytätte täällä. Ei teillä ole halua-
kaan siihen, että talous lähtee nousemaan. (Susanna Huovinen: Ohi menee asiasta!) — Vä-
lillä menee, näkyy menevän edelliselläkin. — Että tämmöiseen Mustajärven tyyliin hau-
kutaan meitä. Me yritämme nyt kuitenkin saada talouden kuntoon tässä maassa, se on mei-
dän ensimmäinen asiamme. Nämä pikkupossut, mille perustuslaki ja tämmöiset antavat
periksi, tulevat sitten perässä. Suurin ongelma on siinä, että saadaan talous kuntoon, ja sii-
hen on nyt ruvettu tekemään hommia.

Toinen varapuhemies Arto Satonen: No niin, aika kaukana ollaan jo itse teemasta, mut-
ta vielä edustaja Mustajärvi.

17.23 Markus Mustajärvi vas: Arvoisa puhemies! En loputtomiin aio jatkaa tätä keskus-
telua, varsinkin kun keskustelu seilaa ainakin edustaja Hakkaraisen toimesta milloin mis-
säkin päin maailmaa. Se, mitä sanoin tästä talouskurisopimuksen jatkosta, jota siis perus-
suomalaiset yhtenä miehenä ja naisena viime kaudella vastustivat, niin kuin tein minäkin:
nyt ero vain on se, että perussuomalaiset eivät vastusta, minä vastustan edelleenkin, ja jos
sanotaan, että kumpi on ollut johdonmukaisempi, niin minä olen ollut johdonmukainen sii-
nä.

Kiistatta tämä hallituksen esitys, kun puhutaan asiasta, sitoo Suomen kansallista liikku-
mavaraa, sitoo valtioneuvoston liikkumavaraa. Tästä ohjeitten noudattamisesta tulee pak-
ko ja ohje, ja silloin se tarkoittaa sitä, että entistä suurempi osa talouspoliittisesta harkinta-
vallasta on annettu Euroopan unionille eikä suinkaan käytetä sitä kansallista liikkumatilaa,
mitä pitäisi käyttää, ottaen huomioon, että Suomi on maana, kansantaloutena aivan oman-
laisensa Euroopan unionissa. Meillä olisi liikkumavaraa, ja sen takia meidän pitäisi ter-
veellä tavalla katsoa kansallinen liikkumavara, miten me teemme järkevää talous- ja työl-
lisyyspolitiikkaa, mutta näyttää olevan niin, että perussuomalaistenkin mielestä se talous-
3



Pöytäkirjan asiakohta PTK 114/2016 vp
ja työllisyyspoliittinen viisaus asuu Euroopan unionissa eikä suinkaan kansallisissa päättä-
jissä.

Keskustelu päättyi.

Asia lähetettiin valtiovarainvaliokuntaan.
4


