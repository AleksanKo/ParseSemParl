















































DEME582.tmp.xml


Pöytäkirjan asiakohta PTK 21/2018 vp
Pöytäkirjan asiakohta 

PTK 21/2018 vp

Täysistunto

Tiistai 13.3.2018 klo 14.01—17.32

7. Hallituksen esitys laiksi  liikenteen palveluista annetun lain muuttamiseksi ja eräiksi sii-
hen liittyviksi laeiksi

Hallituksen esitys HE 145/2017 vp
Lakialoite LA 59/2016 vp
Valiokunnan mietintö LiVM 3/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 7. asia.
Käsittelyn pohjana on liikenne- ja viestintävaliokunnan mietintö LiVM 3/2018 vp. Nyt
päätetään lakiehdotusten sisällöstä.

Keskustelu

15.43 Ari Jalonen sin (esittelypuheenvuoro):  Arvoisa puhemies! Kyseessä on lakipaket-
ti, jonka kakkososa on nyt käsittelyssä. Tämä on kolmiosainen, elikkä ykkösosa on tullut
aikaisemmin, kakkososa nyt ja kolmososa on tulossa. Tämä on tämän kakkososan mietin-
tö.

Käyn jonkin verran läpi näitä tiivistetysti, mitä tässä on käsitelty. Luonnollisestikaan
näin paksua mietintöä en esittele kokonaisuudessaan, ja niinpä päädyttiin hyvinkin sup-
peaan esittelymalliin. 

Tässä on monelta osin oikeastaan byrokratian purkua harrastettu, ja se on ehkä se punai-
nen lanka, mikä tässä on mukana. Tässä on ollut asioita eri osista, muun muassa koulutuk-
sesta, ammattipätevyyksistä, niin tieliikenteen kuin rautatieliikenteenkin osalta käsiteltyi-
nä. Tätä on zoomattu sitten tulevaisuuteen, mikä on se suurin tarve ja näkymä, mitä mei-
dän tulee katsoa. Tässä on katsottu erinäköisiä yksityiskohtia, muun muassa esteettömyyk-
siä, viranomaisnäkökantoja näihin asioihin, mutta myös sitä ollaan koko ajan korostettu,
että koska on iso paketti kyseessä, niin seurantaa on harrastettava hyvinkin tarkkaan. 

Se, mikä nousee kuitenkin esille koko valiokunnan tasolla ja varmasti tässä salikeskus-
telussakin, on lain, sanotaanko, poikkeuksellinen rakenne muihin lakiesityksiin, hallituk-
sen esityksiin nähden. Tähän perustuslakivaliokunta on antanut oman lausuntonsa, ja ku-
ten luonnollista ja normaalia, niin perustuslakia kunnioitetaan ja ne havainnot, mitä siellä
on, sitten korjataan.

Tässä on kaksi näkökantaa valiokunnan pöydän ympärillä, miten se korjaus tehdään.
Tässä vaiheessa sanonkin, että tämä ei ole yksimielinen elikkä tässä on hylkäysesitys, jota
laajasti oppositio esittää. Valiokunnan enemmistö taasen on sillä kantilla, että pitää antaa
ministeriöön kunnon ohjeistus ja mahdollisuus korjata ja vaatimus korjata kolmanteen
osaan tätä lakipakettia nämä havaitut virheet. Tämän johdosta me olemme tehneet tähän
varsin vahvan lausuman. 
 Tarkistettu
4.1



Pöytäkirjan asiakohta PTK 21/2018 vp
Oikeastaan tässä on kaksi lausumaa. Tämä toinen, pienempi merkitykseltään, joskin iso
sekin, koskee Puolustusvoimien liikennekoulutusta ja ammattipätevyysasiaa siihen näh-
den, ja se kuuluu: ”Eduskunta edellyttää, että valtioneuvosto pyrkii kehittämään järjestel-
män, joka helpottaa toimimista raskaan liikenteen tehtävissä Puolustusvoimien nopeute-
tun ammattipätevyyskoulutuksen pohjalta.” Tämä on sitä koulutuspuolta ja ammattipäte-
vyyspuolta, mitä käsiteltiin. 

Mutta sitten tähän lain rakenteeseen tuli tämä todella vahva lausuma, joka kuuluu —
taas lausumasta — että hankkeen kolmannen vaiheen hallituksen esityksessä varmiste-
taan, että laista tulee juoksevaan numeropykälöintiin perustuva, selkeä ja järkevästi jäsen-
nelty kokonaisuus. Tämmöistä lausumaa valiokunta siis esittää, tarkemmin tästä mietin-
nöstä nämä pohjat löytyvät. 

Tässä on todella iso paketti kyseessä, jossa on monta yksityiskohtaa, joita on pohdittu
asiantuntijoita kuullen. Tässä on muun muassa Ahvenanmaan asioihin tehty korjauksia ja
myös näihin moneen pieneen yksityiskohtaan, mutta tämän käsittelyn, tämän salikeskuste-
lun tärkein kulma lienee tuossa perustuslakivaliokunnan lausunnossa. Siihen on kaksi rat-
kaisuvaihtoehtoa valiokunnan pöydän ympärillä. Toinen on, että hylätään, ja valiokunnan
enemmistö on tehnyt nämä vahvat velvoittavat lausumat. 

15.49 Katja Taimela sd: Arvoisa herra puhemies! Laki liikenteen palveluista on kolme-
vaiheinen paketti, ja nyt meillä on ensimmäisessä käsittelyssä lakipaketin kakkosvaihe.

Lain liikenteen palveluista ykköspakettiin me sosiaalidemokraatit teimme viime vuon-
na eduskuntakäsittelyssä 28 pykälämuutosesitystä, koska me tahdoimme, ettei maailman
parasta taksijärjestelmää romutettaisi. Enemmistön tahdon mukaisesti uusi lainsäädäntö
astuu kuitenkin voimaan 1. heinäkuuta kuluvaa vuotta. Tämän kakkososan tavoite — laki-
tekstiä lukiessa — on toteuttaa hallitusohjelman kärkihankkeita digitaalisen kasvuympä-
ristön rakentamiseksi sekä sujuvoittaa säädöksiä. Käsittelyssä oleva paketti on varsin mit-
tava, 878 sivua, ja se koskettaa 59:ää eri lakia.

Perustuslakivaliokunta on antanut poikkeuksellisen kovan lausunnon liittyen sääntelyn
selkeyteen koskien kyseisen lain sisältöä. Perustuslakivaliokunnan mielestä hallituksen
esitys on ”hyvin vaikeaselkoinen eikä tämän vuoksi edusta sen tavoitteeksi asetettua suju-
vaa sääntelyä. Tämä seikka vaarantaa olennaisesti lainsäädännön selkeyttä”, jatkaa perus-
tuslakivaliokunta. Perustuslakivaliokunnan lausunnosta voi lukea myös, että tavalliselle
kansalaiselle sääntelyn ymmärtäminen ja hahmottaminen saattaa olla ”miltei mahdoton-
ta”. ”Myös kieliasultaan hallituksen esityksen sisältämät lakiehdotukset ovat paikoin taval-
liselle kansalaiselle lähes käsittämättömät. Kun kyse on yleislaista, jota sovelletaan liiken-
teen palveluihin, tulisi lain olla sekä muodoltaan että sisällöltään ymmärrettävä.” Tämä
kaikki siis perustuslakivaliokunnan lausunnosta.

Perustuslakivaliokunta ottaa myös kantaa liikenne- ja viestintävaliokunnan käsittelyn
aikana esiin tulleeseen seikkaan, että mittavien säännösteknisten muutosten tekeminen va-
liokuntakäsittelyssä sisältää riskejä ja tämänkaltainen muutos kuuluu muutoinkin tehtä-
väksi osana perusvalmistelua ministeriössä. Arvoisat kollegat, kuten kuulitte, varsin rank-
kaa tekstiä, joka tuotti sitten liikenne- ja viestintävaliokunnassa 194-sivuisen mietinnön. 

Arvoisa puhemies! Oppositiosta käsin me sosiaalidemokraatit, perussuomalaiset, va-
semmistoliitto ja vihreät jätimme vastalauseen, joka pitää sisällään hylyn ja lausumaehdo-
tuksen. Se on rakennettu pitkälti perustuslakivaliokunnan huomioiden pohjalta. Lain tavoi-
te tietorajapintojen avaamisesta on sinällään kannatettava, mutta lain sisällä olevat puoles-
2



Pöytäkirjan asiakohta PTK 21/2018 vp
ta-asiointi ja matkustajan suoja matkaketjussa vaatisivat vielä hurjasti lisätyötä ja selven-
nystä. Rajapintojen avautuessa koordinoinnin ja vastuukysymysten on oltava selkeät, kaik-
kien tiedossa ja helposti hahmotettavissa. 

Erilaiset turvallisuuskysymykset aiheuttivat myös laajaa huolta valiokunnan kuulemi-
sissa. Samaten oli aiheellinen huoli siitä, että samaan toimintaympäristöön syntyy eri toi-
mijoille hyvin erilaiset säännöt ja velvoitteet tämän lainsäädännön astuessa voimaan. Kun
lainsäädäntöä uudistetaan tai karsitaan, minä ajattelen niin, että ehdoton edellytys on, ettei
päädytä tilanteeseen, jossa turvallisuus kärsii tai liikenteen toimijoiden asema vaikeutuu.
Muun muassa näistä syistä jouduimme valmistelemaan lakiin hylyn sisältävän vastalau-
seen. 

Ja, arvoisa herra puhemies, aivan lopuksi: Tästä 194-sivuisesta mietinnöstä, joka valio-
kunnassa valmistui, täytyy kyllä sanoa, kun itse olen lainsäädäntötyötä saanut nöyrästi teh-
dä noin 11 vuoden ajan, että tuntuu pahalta sanoa, että tällaisessa lainsäädäntöhankkeessa
valiokunnassa joudutaan tekemään lausumaehdotus, jonka itse asiassa valiokunnan pu-
heenjohtaja Jalonenkin täällä nosti esiin. Jos mietitte tarkkaan tämän lausuman sisältöä —
”Eduskunta edellyttää, että valtioneuvosto valmistelee hankkeen kolmannen vaiheen hal-
lituksen esityksessä laista juoksevaan pykälänumerointiin perustuvan, kieliasultaan sel-
keän ja järkevästi jäsennellyn kokonaisuuden” — niin eiköhän tässä talossa pitäisi tehdä
lainsäädäntöä niin, että ei jouduttaisi tämmöisiin vastaavanlaisiin lausumaehdotuksiin, joi-
hin nyt on jouduttu.

15.55 Jari Myllykoski vas: Arvoisa herra puhemies! Erittäin isosta kokonaisuudesta on
kysymys. Itselleni, kun hyppäsin niin sanotusti liikkuvaan junaan, on ollut vieläkin haas-
tavampaa omaksua kaikkea sitä, mikä on ollut vaikeasti omaksuttavissa ja mikä näkyy sit-
ten mietinnön tekemisessä ja tänne tulleessa hallituksen esityksessä. On ollut hirmuisen
vaikea saada tästä selkoa, ja kun tässä edellä oli edustaja Taimelan esittämä puheenvuoro,
niin en pitkitä tätä omaani mutta haluan kyllä korostaa perustuslakivaliokunnan lausuntoa
tästä hallituksen esityksestä. Perustuslakivaliokunta toteaa: ”Sääntelytekniikka voi johtaa
siihen, että jopa asiantuntijoiden on vaikea hahmottaa sääntelyä.” Ja kun itsellä tuo laki-
puolen koulutus on jäänyt hieman kesken, niin täytyy sanoa, että voitte olla varmoja, että se
myös kansanedustajalle valiokunnassa on melko vaikeasti aukeavaa. ”Tavalliselle kansa-
laiselle sääntelyn ymmärtäminen ja hahmottaminen saattaa valiokunnan mielestä olla mil-
tei mahdotonta.” Siinä vaiheessa ajattelee, että toivottavasti kansalainen ei tule kysymään
lainsäätäjä Myllykoskelta, että mitä oikein olette tarkoittaneet. Senpä takia valiokunnan
lausumaehdotus, minkä valiokunnan puheenjohtaja, kansanedustaja Jalonenkin kertoi
tuossa, on ehdottomasti tehtävä. Se olisi ollut hyvä saada jo kesään mennessä kuntoon,
mutta nyt näyttää siltä, että tavaamme ja tapaamme sen asian kanssa syksyllä. 

Tämä on iso kokonaisuus, ja on oikein, että liikennekaarta viedään eteenpäin. Palvelu-
tuottajien tasavertaisuus ei saa olla missään vaiheessa uhattuna, vaan nimenomaan lain pi-
tää turvata yrittäjille mutta myös asiakkaille oikeusturva niin, että kukaan ei tule syrjityksi
ja laki ei vääristä kilpailua. 

Arvoisa herra puhemies! Toivotaan tälle parempaa jatkoa, mutta — näillä omilla tunte-
muksillani — vaikka se olisi ollut teknisesti melko vaikeasti toteutettavissa, että tätä olisi
vielä kerran koetettu ruuvata ennen ykkösen voimaantuloa, niin on tärkeää, että jatkossa
tämä tehdään. Mutta ymmärtänette, miksi valiokunnan jäsen, vasemmistoliiton Jari Myl-
lykoski on tämän hylkäyksen takana.
3



Pöytäkirjan asiakohta PTK 21/2018 vp
15.58 Mirja Vehkaperä kesk: Arvoisa puhemies! Laki liikenteen palveluista osa 2 on nyt
meillä käsittelyssä, ja valiokunnan työskentelystä sen verran, että teimme mittavan kuule-
miskierroksen ja perehdyimme asiaan huolella. Ensinnäkin ensimmäisessä vaiheessa oli
kyse tieliikennelain ja siihen kuuluvien palveluiden ja liikennejärjestelmien uudistamises-
ta, mutta nyt asiat sitten laajenivat koskemaan raideliikennettä, lentoliikennettä ja merilii-
kennettä.

Jos katsomme isossa kuvassa liikenteen murrosta ja muuttumista, olemme ison asian
edessä. Liikenne tulee sähköistymään, digitalisaatio on osa liikennettä, ja liikennepalvelut
tulevat olemaan kaikkien edessä ja ulottuvilla. Liikkumisen tarpeet muuttuvat, ja siksi
myöskin lainsäädännön on muututtava. Sen on myöskin mahdollistettava uutta liiketoi-
mintaa ja palveluiden järjestäjiä, asiakas ja asiakkaan liikkumistarpeet keskiössä. Siksi to-
tean, että laki liikenteen palveluista, liikennekaari, on tarpeellinen kaikissa vaiheissa. En-
simmäinen kaaren valmistelun tulos, se lakipaketti tieliikenteen osalta, on siis läpäissyt
eduskunnan käsittelyn, mutta tämä on sitä jatkumoa, ja katson, että jos emme tavallansa
etene tälläkään polulla, jossa on kyse ammattipätevyyksistä, kyse datan ja tiedon hyödyn-
tämisestä ja rajapinnoista, niin me emme saavuta sitä isoa kuvaa, jolla tässä asiassa on läh-
detty etenemään. 

Liikennepalvelulaki kokoaa yhteen liikennemarkkinoiden lainsäädännön ja luo edelly-
tykset liikenteen digitalisaatiolle ja uusille liiketoimintamahdollisuuksille. Ensimmäisessä
vaiheessa siis liikennepalvelulakiin koottiin tieliikennettä koskevat säädökset. Nyt tässä
toisessa vaiheessa mukaan liitettiin lento-, meri- ja raideliikenteen markkinoita ja kuljetus-
henkilöstön pätevyyksiä koskevat säädökset. Ensimmäisestä vaiheesta seuraa toinen vai-
he, ja tiedämme, että kolmas vaihekin on vielä tulossa, jotta aivan aidosti ja oikeasti laki lii-
kenteen palveluista voidaan hyödyntää kaikilla liikenteen sektoreilla.

Liikennepalvelulain keskeisenä tarkoituksena on edistää liikenteen palvelujen digitali-
sointia ja tiedon tehokkaampaa hyödyntämistä. Tiedon avaamista jatketaan liikennepalve-
lulain tässä vaiheessa, ja se tulee tarpeeseen, mietimmepä vaikka esimerkiksi niitä matka-
ketjuja. Me tuomme siis mukaan tähän nyt sen puolesta-asioinnin, niin että eri matkaket-
jujen aidosti yhteen liputtaminen yhdellä maksuvälineellä, yhdellä lippujärjestelmällä oli-
si mahdollista. Kun pihtiputaan mummo haluaa lähteä Tallinnaan, niin hän pystyisi yhdel-
lä lippujärjestelmällä ostamaan vaikka nyt ensin taksikuljetuksen sinne rautatien tai bussin
lähettyville ja sen jälkeen laivalipun ja mahdollisesti myöskin majoitukset ja kaikki muut
palvelut, joita hän haluaa siihen mukaan. Tämä on tätä digiaikaa, tätä aikaa, jota me eläm-
me, ja mitä myöskin ihmiset kaipaavat ja haluavat. Eli tärkeää on, että tiedot avataan ja nii-
tä pystytään hyödyntämään uusien liiketoimintamahdollisuuksien puitteissa.

Arvoisa puhemies! Mitä tulee ammattipätevyyksiin, niin totean, että säädöksiä ja lain-
säädäntöä kevennetään niin paljon kuin se Euroopan unionin lainsäädännön muodossa ja
soveltamismahdollisuuksissa on mahdollista, nyt siis raideliikenteessä esimerkiksi vetu-
rinkuljettajien ammattipätevyyksien osalta, meriliikenteessä ja lentoliikenteessä. Nämä
kaksi viimeistä ovat hyvin EU-säänneltyjä, joten joudumme hyvin paljon soveltamaan sitä
lainsäädäntöä, joka meille on annettu.

Arvoisa puhemies! Mitä tulee sitten valiokunnan lausumaan, niin totean, että kun yhdis-
tetään hyvin paljon erilaisia lakeja yhteen ja luodaan uutta palvelujärjestelmää liikenteen
palveluihin, on tarpeen tehdä seurantajärjestelmä siitä, miten tämä muutos aidosti ja oi-
keasti sitten täytäntöön viedään ja mitä tapahtuu. Yhdyn siis siihen, että seurantaa tehdään.
Myöskin kun perustuslakivaliokunta on antanut meidän liikenne- ja viestintävaliokunnalle
4



Pöytäkirjan asiakohta PTK 21/2018 vp
lausunnon nimenomaan siitä, että säännöksiä tulee sujuvoittaa ja pykälänumerointia ja kie-
liasua on täsmennettävä ja selvennettävä, niin se tehdään. Me lausuimme ja haluamme täs-
sä mietinnössä todeta, että se tehdään sitten lain liikenteen palveluista kolmannessa vai-
heessa, ja tämän totean, että näin tehdään.

16.04 Jukka Kopra kok: Arvoisa herra puhemies! Tosiaan käsittelemme nyt lakia liiken-
teen palveluista ja tämän kolmiosaisen lakikokonaisuuden kakkospakettia. Tässä kakkos-
vaiheessa on siis otettu kantaa koulutukseen, ammattipätevyyksiin, rekistereiden avaami-
seen, rajapintoihin ja niiden avoimuuteen, datan ja tiedon käytettävyyteen ja vapauttami-
seen. Kokonaisuudessaan kysymys on hallitusohjelman ja hallituksen tavoitteiden mukai-
sesta digitalisaatiosta ja säädösten sujuvoittamisesta. Valiokunta on huolella paneutunut
tähän asiaan ja käynyt laajat kuulemiset.

Näkemykseni mukaan tämä paketti on hyvin onnistunut kokonaisuus ja vaikutuksiltaan
merkittävä. Se osaltaan modernisoi meidän matkustusjärjestelmäämme ja vie sitä vastaa-
maan tämän päivän ja tulevaisuuden vaatimuksiin. Laki edistää sellaisen liiketoimintaym-
päristön syntymistä, jossa on mahdollisuuksia aivan uudentyyppisille liiketoiminnoille ja
palveluille, jopa myös sellaisille, joita emme osaa vielä tässä hetkessä kuvitella. Kokonai-
suudessaan siis hyvä paketti, ja kuten tiedämme, kolmaskin osa on vielä tulossa.

Täällä on puhuttu nyt näistä lausumista, ja selvitysten perusteella perustuslakivaliokun-
nan huomautus tämän lakipaketin ulkoasusta on tietenkin otettava vakavasti. Uskon, että
ministeriö myös tämän jatkossa huomioi, ja perustuslakivaliokunnan ohjeiden mukaisesti
tätä pannaan uuteen kuosiin. Täytyy nyt kuitenkin muistaa, että kysymys on käytännössä
lakipykälien numeroinnista, ei sen dramaattisemmasta asiasta. Kun näitä puheenvuoroja
kuuntelee, niin tulee käsitys, että ikään kuin tämä olisi nyt ihan siansaksaa koko esitys,
mutta tästä ei ole kysymys, vaan kysymys on vain siitä, ovatko pykälät numerojärjestyk-
sessä vai eivät, käytetäänkö juoksevaa numerointia vai ei. Saamamme selvityksen mukaan
jatkossa tämä korjataan ja myöskin tulevissa esityksissä tämä huomautus on huomioitu.

16.07 Hannu Hoskonen kesk: Arvoisa herra puhemies! Ensinnäkin tästä perustuslakiva-
liokunnan antamasta lausunnosta on syytä muistaa kuitenkin se, että tietysti lakiesitystä
voidaan aina arvostella mutta siellä todella oli vain yksi asia, joka meni ponteen, elikkä sii-
nä erään lakiosion yhden pykälän korjaaminen, jotta se täyttää tämän perustuslaille asetet-
tavan vaatimuksen. Se on aina syytä muistaa, että helposti vedotaan perustuslakivaliokun-
nan lausuntoihin sillä, että tässä on jumalansanaa. Eihän se niin mene, vaan siellä on tar-
kasti katsottu se, mikä menee niin sanotusti ponteen ja mikä ei mene ponteen. Kritiikkiä-
hän voi aina toki esittää, ei ole täydellistä pykälää tässä maassa tiettävästi vielä tehty. Pe-
rustuslaki, jonka aikoinaan Ståhlberg apujoukkoineen kirjoitti, lienee aika lähelle täydelli-
syyttä päässyt, mutta sielläkin, huomatkaa, kun aikaa on mennyt jo sata vuotta, olemme
havainneet puutteita, ja se johtuu ihan siitä, että aika muuttuu.

Tässä on syytä muistaa kaikkien meidän eduskuntaryhmien edustajien, että tätä lakipa-
kettia on valmisteltu pitkään. Liikennevaliokunta on käynyt mittavan kuulemiskierroksen
asiasta, eli asiaan ei ole suhtauduttu välinpitämättömästi tai huolimattomasti, päinvastoin.
Kiitokset valiokunnalle vahvasta työstä.

Liikennepalvelut ovat muuttuneet viime vuosina, sille me emme mahda mitään. Aivan
kuten esimerkiksi edustaja Vehkaperä puheenvuorossaan mainitsi ja kuvasi, todellakin
maailma on muuttunut hurjaa vauhtia, ja monesti puhutaan tuosta eteläisestä veljeskansas-
5



Pöytäkirjan asiakohta PTK 21/2018 vp
ta Virosta, miksi siellä jotkut asiat tapahtuvat nopeammin. No, he ovat ymmärtäneet tämän
digitaalisen kehityskaaren, miten se homma menee siellä, kun käytetään näitä nykyajan vä-
lineitä tehokkaasti hyväksi.

Totta kai tämäkään laki ei ole sataprosenttisen onnistunut vielä, mutta sitähän pikkuhil-
jaa viilataan parempaan kuntoon vuosien saatossa. Tieliikenneosio on siis jo hyväksytty, ja
nyt on sitten lento-, meri- ja raideliikenne menossa. Tärkeää on tässä nyt saada ymmärtää
tämä asia, että nyt on kysymys matkaketjuista. Ketju on yhtä vahva kuin sen heikoin lenk-
ki on. Esitetty kritiikki on ymmärrettävää, mutta kun katsoo tässä opposition väkeä, miten
paljon täällä on paikalla, niin ei tämä nyt ole mitään kansainvaellusta [Puhemies koputtaa]
aiheuttanut, paremminkin lievää kritiikkiä.

16.09 Toimi Kankaanniemi ps: Arvoisa herra puhemies! Kun luin — tai en lukenut vaan
silmäilin — tätä mietintöä, tuli kyllä, ennen kuin tuohon perustuslakivaliokunnan lausun-
toon asti pääsi, mieleen, että kyllä tämä aika vaikeaselkoinen on, mutta toisaalta ei tätä la-
kikokonaisuutta liene tällaiselle tavalliselle kadun kulkijalle tarkoitettukaan. Mutta se,
mitä edustaja Myllykoski totesi, pitää paikkansa, että meiltä kysytään kyllä aika usein, mitä
tarkoittaa tämä ja tämä, ja on tietysti hankala, jos ei pysty mitään sanomaan. Arvoisa pu-
hemies on kanssani usein kesällä Mikko Flyktmanin järjestämässä iltatilaisuudessa, jossa
ovat keskisuomalaiset ammattiautoilijat, ja varmasti, kun seuraavan kerran kokoonnutaan
niissä merkeissä, tällainen kysymys tulee. Luotan, että puhemies on paneutunut asiaan pa-
remmin kuin minä, mutta onhan tässä aikaa vielä.

Arvoisa puhemies! Täällä on todella kiinnitetty tähän perustuslakivaliokunnan lausun-
toon huomiota, ja se on voimakas. Tässä näyttää olevan kuusi lukua ja jokaisessa luvussa
lukuisa määrä pykäliä, eli kyllä tästä tietysti iso numero tulee, jos ne juoksevasti numeroi-
taisiin. Nyt en tiedä, mikä on tällä hetkellä lainsäädäntöohje hallituksen sisällä, milloin pi-
tää juoksevasti numeroida, milloin voidaan jakaa lukuihin ja näin jakaa tavallaan kokonai-
suutta. Mutta hyvä on tietysti, jos selkeyttä saadaan lisää niin, että ne, joita asia koskee,
voivat mahdollisimman hyvin sen ymmärtää. Minä en tästä sisällöstä osaa sanoa, mutta
luotan valiokunnassa tehtyyn työhön ja myös tuohon vastalauseeseen, joka perustuu perus-
tuslakivaliokunnan lausuntoon.

16.11 Ari Jalonen sin: Arvoisa puhemies! Kuten on kuultu monen sanomana, tämä on
tosi monimuotoinen, iso paketti. Mutta yksi asia, joka on tämän koko lakikokonaisuuden
ihan ytimessä, on rajapintojen aukaisu ja puolesta-asiointi. Siitä on ollut hieman epäsel-
vyyksiä, kuinka paljon se velvoittaa ja mitä tarvitsee tehdä ja mitä ei. Tässä on nyt oikeas-
taan toistettu ja alleviivattu sitä, että kun ollaan ensimmäisessä vaiheessa jo tätä säädetty,
niin se rajapinta, pääsy niihin tarvittaviin toimiin, on annettava. Eli tämä on nyt koetettu
tässä avata niin, että nyt ei pitäisi olla enää kenellekään epäselvää. Se pääsy sisään omaan
toimintaan on annettava myös puolesta-asioinnin kohdalla, ja tämä mahdollistaa nämä lii-
kenteen uudet palvelut, toiminnat ja kehitykset, mitkä ovat itse asiassa syntyneet täällä
Suomessa — kotitekoinen tuote, mikä leviää maailmalle — ja nyt tämän lakikokonaisuu-
den ansiosta me olemme maailman kärkeä.

16.13 Katja Taimela sd: Arvoisa herra puhemies! Edustaja Vehkaperä mainitsi omassa
puheenvuorossaan, että nyt kyse on muun muassa ammattipätevyydestä, tiedon paremmas-
ta hyödyntämisestä, puolesta-asioinnista ja digiajasta. Koska täällä on useammassa pu-
6



Pöytäkirjan asiakohta PTK 21/2018 vp
heenvuorossa nyt viitattu tähän perustuslakivaliokunnan yksimieliseen lausuntoon, viit-
taan myös talousvaliokunnan lausuntoon, jonka me olemme saaneet valiokunnassa käsitel-
täväksemme.

Mitä tulee muun muassa tähän puolesta-asiointiin, niin talousvaliokunta peräänkuulut-
taa, että puolesta-asioinnin järjestämiseen liittyy kysymyksiä, joista useat vaatisivat käy-
tännön ratkaisuja ennen velvoittavan sääntelyn voimaantuloa muun muassa tietosuojan ja
yksityisyydensuojan nimissä. Ei mikään pieni huomio tämäkään. Lisäksi talousvaliokunta
kiinnittää liikenne- ja viestintävaliokunnan huomiota säännösten epäselvyyden luomaan
oikeudelliseen epävarmuuteen liittyen tietokantoihin pääsyyn ja tiedon käyttöön. Talous-
valiokunta jatkaa, että tasapuolisiin kilpailun lähtökohtiin päästään vain, jos sallimisen ja
kieltämisen kriteeristö on avoin ja selkeä.

Aivan lopuksi haluan myös nyt edustajakollega Kopralle kaikella ystävyydellä mainita
sen, että omasta puheenvuorostanne sai sen käsityksen, että tämä perustuslakivaliokunnan
voimakas, erittäin voimakas, kritiikki kohdistuisi nyt vain ja ainoastaan tähän lain nume-
rointiin. Näinhän se ei ole. Me tiedämme tämän valiokunnan käsittelyssä molemmat mu-
kana olleina.

Ensimmäinen varapuhemies Mauri Pekkarinen: Ministeri, 3 minuuttia. — No, 5 mi-
nuuttia. Ministerin katseen perusteella tuli heti 2 minuuttia lisää. Siis 5 minuuttia ministe-
rille. [Naurua]

16.14 Liikenne- ja viestintäministeri Anne Berner:  Kiitoksia, arvoisa herra puhemies!
Haluaisin todeta tähän alkuun, että lainvalmistelu on tehty avoimessa ja vuorovaikutteises-
sa yhteistoiminnassa toimialan kanssa. Meillä on ollut kaiken kaikkiaan noin 20 sidosryh-
mäkuulemista, ja olemme jatkaneet sidosryhmien kanssa yhteistyötä myöskin sääntelyn
valmistumisen jälkeen ja huolehtineet siitä, että meillä olisi mahdollisimman hyvä panos-
tus tähän toimeenpanoon. Samanaikaisesti haluan nostaa esille, että olemme saaneet kai-
ken kaikkiaan 120 lausuntoa, joissa pääasiallisesti hanketta on kannatettu, ja puolesta-
asioinnin merkitys tässä kokonaisuudessa on huomattava.

Liikenne- ja viestintäministeriö suhtautuu vakavasti kaikkeen saamaansa palautteeseen.
Haluan kuitenkin nostaa muutaman asian esille.

Laki käsittää kaiken kaikkiaan seitsemän osaa, jotka jakautuvat lukuihin. Lukunume-
rointi alkaa alusta jokaisen osan kohdalta, ja vastaavasti pykälänumerointi alkaa alusta jo-
kaisessa luvussa. Tähän valittuun lakitekniseen ratkaisuun on päädytty, koska lainsäädän-
töhanke on jouduttu sen mittakaavan vuoksi toteuttamaan kolmessa osassa. Jos säädös oli-
si ensimmäisessä vaiheessa numeroitu juoksevasti, uusien pykälien lisääminen keskelle la-
kia olisi ollut haasteellista. Lisäämistä tehdään lisäämällä latinalainen aakkonen numeron
perään, ja tässä kohtaa aakkoset olisivat loppuneet kesken. Lainvalmistelijan oppaassa sal-
litaan sekä juokseva numerointi että lukukohtainen numerointi. Myöskin lainsäädäntöko-
konaisuus on tarkastettu oikeusministeriössä.

Meillä on kyseessä erittäin laaja kokonaisuus. Se kattaa asioita henkilöluvuista tekni-
seen sääntelyyn. Se on myöskin ennen kaikkea suunnattu liikenteen ammattilaisille ja
myöskin tuo tullessaan mahdollisuuden luoda meille kokonaan uutta teknologian käyttöä.
Mutta samalla meillä on tarve tasapainoilla teknisten yksityiskohtien kanssa riittävän tark-
kuuden osalta ja samalla huolehtia siitä, että meillä säilyy teknologian neutraliteetti osana
lainsäädäntöä.
7



Pöytäkirjan asiakohta PTK 21/2018 vp
Tässä ollaan tekemässä ensimmäistä tämäntyyppistä lainsäädäntöä Euroopassa, toden-
näköisesti myöskin ihan kansainvälisesti. Tämän lainsäädännön uudistamisesta ja siitä, mi-
ten me mahdollistamme liikennettä palveluna, on myöskin ministeriö saanut kansainväli-
sesti huomiota ja myöskin palkintoa siitä, että lainsäädäntöä on kuitenkin määrätietoisesti
pystytty viemään eteenpäin.

Tärkeätä on se, että me katsomme, mitä me olemme tällä lailla mahdollistamassa. Me
ymmärrämme erittäin hyvin ne haasteet, joita tässä on nostettu esille, ja olemmekin valmii-
ta niihin tarttumaan lainsäädännön kolmannessa vaiheessa.

Uuden luomisessa me tarvitsemmekin rohkeutta luoda sellaisia ratkaisuja, joihin kaik-
kiin ei ole valmiita vastauksia. Kun liikennepalvelulaissa on luotu kehys, joka palvelee no-
peasti kehittyvää liiketoiminta-alaa, niin meidän keskeinen päämäärämme on huolehtia sii-
tä, että kuluttajan on entistä helpompi liikkua ja saada laajempia palveluita ja kuitenkin
myös huomioidaan, että meillä on paljon yleislainsäädäntöä, joka tässä kohtaa on myöskin
sovellettavissa, kuten kuluttajansuojassa ja henkilötietosuojassa.

Kokonaisuutena meille on myöskin tärkeää se, että me pyrimme arvioimaan, että laajas-
sa kokonaisuudessa meillä on myöskin sellaisia teknisiä kokonaisuuksia, joita on kirjatta-
va monisanaisina ilmaisuina, ja tässä on edessä varmasti se haaste, että löydetään lakien
laadinnassa tasapaino täsmällisyyden ja ytimekkyyden välillä.

Puolesta-asiointi on yksi osa tätä kokonaisuutta, joka on nostettukin tähän lainsäädän-
töön nimenomaan finanssisektorilta eikä näin ollen ole kokonaan uutta lainsäädäntöä, uut-
ta pohdintaa tai uutta käytäntöä, mutta sen hyvin keskeinen tekijä on se, että se mahdollis-
taa tässä kohtaa lain liikenteen palveluista soveltamisen sellaisiin kokonaisuuksiin, missä
henkilötietoja on mukana, ja se mahdollistaa myöskin sen, että voidaan huomioida esimer-
kiksi eläkeläisten tai opiskelijoiden omat henkilökohtaiset lippualennukset. Puolesta-
asiointi tapahtuu myös aina henkilön omasta tahdosta ja on sikäli myös aina ihmisen oman
päätösvallan kohteena.

Tästä me jatkamme yhteistyössä, ja kiitän valiokuntaa sen huolellisesta työstä, yhteis-
toiminnasta, laajoista kuulemisista ja kaikesta siitä evästyksestä, mitä ministeriö on saa-
nut. — Kiitos.

Ensimmäinen varapuhemies Mauri Pekkarinen: Äskeiseen meni aikaa 5 minuuttia ja 1
sekunti.

16.20 Olavi Ala-Nissilä kesk: Arvoisa puhemies! Minulle riittää hieman vähemmän. —
Onnittelen sekä ministeriä että valiokuntaa tästä tehdystä työstä. Tuossa edellä puhuttiin il-
mastopäästöistä, niiden haasteista. Itse vähän myöhästyin keskustelusta, mutta itse asiassa
tämäkin laki liittyy ilmaston päästöjen hillintään monella tavalla. 

Hallituksella on yhtenä strategisena toiminta-alueena uudet toimintatavat, joissa digita-
lisaatio on hyvin keskeinen, ja on ollut hyvä todeta, että Sipilän hallitus, erityisesti liiken-
neministeriö on ollut tässä edelläkävijä monella tavalla, luomassa uusia liikenneketjuja,
helpottamassa asiakkaiden palveluiden saantia ja niin edelleen, ja siinä mielessä kannustan
tätä työtä edelleen jatkamaan.

16.21 Suna Kymäläinen sd: Arvoisa herra puhemies! Tässä kuulimme juuri äsken kiitok-
sia valiokunnan työstä ja työskentelystä, ja erityisesti kiitosta tästä valiokunnan työstä kuu-
luu antaa valiokuntaneuvoksille, jotka kyllä joutuivat tässä tekemään sellaista työtä, joka
8



Pöytäkirjan asiakohta PTK 21/2018 vp
olisi pitänyt tehdä ministeriön puolella huolellisemmin. Ja tosiaan, jos mietintö on 194-si-
vuinen, voimme pitää sitä varsin poikkeuksellisena eduskuntaan tai tähän saliin saapuvana
mietintönä. 

Siitä huolimatta tuohon lakiesitykseen jäi vielä kovin paljon puutteita, jotka olivat niin
mittavia, että sitä eivät yksinkertaisesti edes valiokuntaneuvokset tai valiokunta pystyneet
tässä käsittelyssä korjaamaan. Tästä hyvin selkeää kieltä kertoo valiokunnan lausumaeh-
dotus 2, jossa valiokunta edellyttää, että valtioneuvosto valmistelee hankkeen kolmannen
vaiheen hallituksen esityksessä laista juoksevaan pykälänumerointiin perustuvan, kielia-
sultaan selkeän ja järkevästi jäsennellyn kokonaisuuden.

Tässä on erityisen huolestuttavaa, että jälleen kerran hallitukselta tulee esitys, jossa ei
huomioida perustuslakivaliokunnan huomioita niin, että kieliasu olisi valmistelussa muo-
kattu siihen malliin, että tavalliset ihmiset olisivat siitä voineet ottaa selvän mutta ennen
kaikkea edes ne ammattilaiset. Perustuslakivaliokunnan lausunnossahan todettiin, että jopa
ammattilaisten on vaikea tätä lainsäädäntöä tulkita. Sen vuoksi on toki tärkeää, että kol-
mannessa vaiheessa nuo numerot ja pykälätekstit ja muut muutetaan siihen muotoon, että
se on helpommin tulkittavissa, mutta kyllä tämä antaa erikoisen kuvan eduskunnasta, että
ensin valmistellaan kiireellä, lyödään ykkösosa valmiiksi ja siihen liittyvä aikataulu [Pu-
hemies koputtaa] ja sen vuoksi joudutaan kiireellä sitten tekemään kakkosvaihe ja kakkos-
vaihe on pakko hyväksyä, jotta saamme sitten uuden. — Puheenvuoro loppuu, pyydänkö
uuden puheenvuoron vai saanko jatkaa, puhemies?

Ensimmäinen varapuhemies Mauri Pekkarinen:  Jospa edustaja nyt hetken vielä jatkai-
si, tai tuo puhujapönttö on ihan vapaana, voitte siirtyä siihen, jos sopii.

No, jatkan vain hetken, jos sopii, vie varmasti vähemmän aikaa. 

Ensimmäinen varapuhemies Mauri Pekkarinen: Olkaa hyvä.

Eli kyllä meidän täytyy myös kantaa huolta tulevan osalta siitä, miten eduskunnassa laki
valmistellaan. Meidän täytyy voida luottaa siihen, että ministeriössä tehdään työ niin tar-
koin, ettei valiokuntaan jää tätä valmistelutyötä. Meillä tätä vastuuta on monen muunkin
lakipykälän osalta kyllä riittänyt.

Yleiskeskustelu päättyi.

Eduskunta hyväksyi hallituksen esitykseen HE 145/2017 vp sisältyvien 1.—59. lakiehdo-
tuksen sisällön mietinnön mukaisena. Eduskunta yhtyi valiokunnan ehdotukseen lakialoit-
teeseen LA 59/2016 vp sisältyvän lakiehdotuksen hylkäämisestä. Lakiehdotusten ensim-
mäinen käsittely päättyi.
9


	7
	15.43
	15.49
	15.55
	15.58
	16.04
	16.07
	16.09
	16.11
	16.13
	16.14
	16.20
	16.21


