















































DEM3AC1.tmp.xml


Pöytäkirjan asiakohta PTK 38/2019 vp

 Tarkistettu
4.1

Pöytäkirjan asiakohta 

PTK 38/2019 vp

Täysistunto

Torstai 26.9.2019 klo 16.00—18.41

2.7. Suullinen kysymys perhekeskuksista (Mirka Soinikoski  vihr)
Suullinen kysymys SKT 22/2019 vp

Suullinen kyselytunti

Ensimmäinen varapuhemies Tuula Haatainen: Seuraava kysymys, vihreiden eduskun-
taryhmä, edustaja Soinikoski.

Keskustelu

16.57 Mirka Soinikoski vihr: Arvoisa rouva puhemies! Lasten ja nuorten syrjäytymi-
seen puuttumisesta käytiin tässä salissa aiemmin tällä viikolla arvokas ja tärkeä keskuste-
lu. Valmiutta hyvään parlamentaariseen lapsistrategiatyöhön löytyy yli puoluerajojen, ja
syrjäytymisen ehkäisy on yhteinen tavoite meille kaikille. 

Ylisukupolvinen lastensuojelun asiakkuus ja huono-osaisuus periytyy. Kodin ulkopuo-
lelle sijoitettuja lapsia on yli 18 000, ja heistä useimpien vanhemmat olivat saaneet toi-
meentulotukea. Työttömyys, pikäaikaissairaudet ja riittämättömät mielenterveys- ja päih-
depalvelut korostuvat huostaanottojen taustasyissä. Kysynkin ministeri Kiurulta: miten
perhekeskukset liitetään osaksi tulevien sote-keskusten toimintaa?

16.58 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Kyllä ne liitetään, sillä hallitus näin päättää. Ja me tänään juuri käsittelimme
[Sari Sarkomaa: Tämähän tulee niin kuin hoitajamitoitus! — Ben Zyskowicz: Muutaman
tunnin työ!] sosiaali- ja terveyspoliittisessa ministeriryhmässä sitä, millä tavalla tulevai-
suuden sote-keskukset tulevat tässä maassa toimimaan. Tulemme sitä tukemaan merkittä-
vällä rahapanoksella, ja tulemme varmistamaan myöskin tämän yhteydessä, että perhekes-
kukset tulevat osaksi tätä pitkää linjaa. 

Esititte kysymyksessänne myös huolia tulevaisuuden lastensuojelusta. On aivan selvää,
että lastensuojelun resurssit kaiken sen jälkeen, mitä olemme todeksi nähneet, ovat liian
aliresursoituja. Hallitusohjelmassa päätettiin, että lastensuojeluresursseja lisätään, mutta
ne lisäykset toteutetaan niin, että ne todella näkyvät myös lastensuojelussa. Niitä rahoja ei
tulla käyttämään mihin tahansa. Täten lastensuojelun henkilöstömitoitusta selkeästi paran-
netaan, [Puhemies koputtaa] ja tämä osaltaan voi [Puhemies koputtaa] vaikuttaa siihen,
että moni [Puhemies koputtaa] voi saada paremman alun elämälleen. 

Kysymyksen käsittely päättyi.


	2.7
	16.57
	16.58


