















































DEMA58C.tmp.xml


Pöytäkirjan asiakohta PTK 48/2016 vp
Pöytäkirjan asiakohta 

PTK 48/2016 vp

Täysistunto

Keskiviikko 4.5.2016 klo 14.00—16.20

6. Hallituksen esitys eduskunnalle laiksi kirkkolain 6 luvun muuttamisesta
Hallituksen esitys HE 47/2016 vp
Valiokunnan mietintö HaVM 6/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 6. asia. Käsittelyn pohjana on hallintovaliokunnan mietintö HaVM 6/
2016 vp. Nyt päätetään lakiehdotuksen sisällöstä.

Keskustelu

15.51 Kari Kulmala ps: Arvoisa puhemies! Esityksessä ehdotetaan muutettavaksi kirk-
kolakia siten, että nimikirjan pitäminen tulisi työnantajalle vapaaehtoiseksi. Esitys on kai-
kin puolin onnistunut ja kannatettava tältä osin.

Kirkkolain 6 lukuun ehdotetaan tehtäväksi yksittäisiä muutoksia kirkon henkilöstöä
koskeviin säännöksiin. Esimerkiksi säännöstä viranhaltijan oikeudesta saada vapaata kun-
nallisen luottamustehtävän hoitamista varten muutetaan siten, että säännös koskee viran-
haltijan ohella myös työsopimussuhteista työntekijää. Samalla viittaukset kuntalakiin päi-
vitetään uuden kuntalain mukaisiksi. Tämä on mielestäni tärkeä muutos, koska seurakun-
nat ovat itsenäisiä, erillisiä oikeushenkilöitä, kuten kunnat. Jos kunnallisen luottamusteh-
tävän hoitamiseen saa nykyisin vapaata, tulee se sallia myös kirkon henkilöstölle.

Tämän lisäksi kirkkolain 6 lukuun ehdotetaan lisättäväksi uusi säännös työllistymisva-
paasta ja työnantajan ilmoitusvelvollisuudesta. Ehdotuksen mukaan viranhaltijalla on
sama oikeus työllistymisvapaaseen kuin työntekijällä työsopimuslain mukaan. Nykyisin
työllistymisvapaasta on sovittu virka- ja työehtosopimusvaikutteisella pöytäkirjalla. Kirk-
kolain 6 luvun 1 §:ssä tarkoitettujen työnantajien palveluksessa työskentelee sekä viran-
haltijoita että työntekijöitä, joten tämäkin esityksen kohta on täysin perusteltavissa oleva,
tarpeellinen ja tarkoituksenmukainen. Uudistus edistää eri palvelussuhdelajeissa olevan
kirkon henkilöstön yhdenvertaisuutta ja selkeyttää henkilöstön asemaa.

Esityksessä ehdotetaan muutettavaksi lakia myös siten, että nimikirjan pitäminen muut-
tuu kirkolliselle työnantajalle vapaaehtoiseksi. Näinhän se on ollut kunnissa jo pitkään. Jat-
kossa viranhaltijaa ja työntekijää koskevien tietojen luovuttamiseen sovellettaisiin nimi-
kirjalain säännöksiä. Nimikirjan merkitys kirkollisille työnantajille ei ole enää samanlai-
nen kuin aikaisemmin, koska työnantajat ovat saaneet käyttöönsä muita järjestelmiä, jotka
korvaavat nimikirjaan merkittävät tiedot. Näitä ovat etenkin palkanlaskentaa ja muuta hen-
kilöstöhallintoa varten luodut järjestelmät. Ei ole mielekästä, että samoja tietoja kerätään
moninkertaisesti. Erityisesti nimikirjaa koskevia uudistuksia pidetään tarpeellisina ja tar-
koituksenmukaisina myös kirkon piirissä.
 Tarkistettu
4.0



Pöytäkirjan asiakohta PTK 48/2016 vp
Mielestäni hallituksen esitys on kaikin puolin onnistunut ja siten kannatettava.
Kun hallitus on nyt säästölinjalla, niin eikö yhtenä hallituksen esityksenä myös voisi olla

tulevaisuudessa, että kirkkoon kuulumattomilla ihmisillä kirkolliset arkipyhät olisivat pal-
kattomia vapaita, vai onko tämä liian arka aihe? Ainakin saataisiin säästöjä aikaan.

15.54 Päivi Räsänen kd: Arvoisa herra puhemies! Tämä lakiesitys ei varmasti mitään
suuria poliittisia intohimoja herätä. Sen myönteinen vaikutus on lähinnä se, että eri palve-
lussuhteissa olevien henkilöstöryhmien asema kirkon tehtävissä ja viroissa muuttuu yh-
denvertaisemmaksi ja samalla myös sitten niiden henkilöiden asema, jotka ovat kunnalli-
sissa luottamustoimissa, tulee kuntalain säännöksiä vastaavaksi.

Kaiken kaikkiaan kirkollisen lainsäädännön käsittely täällä eduskunnassa: näihin pykä-
liinhän ei eduskunta enää voi tehdä muutoksia, eli ne lähinnä voidaan vain hyväksyä tai hy-
lätä, mutta silti on hyvä, että tämä kytkös ja kontakti edelleen kirkon ja valtiovallan välillä
meillä on, jolloin voidaan ikään kuin synkronoida kirkollista lainsäädäntöä ja sitten valtion
säädöksiä.

Tuo edustajan puheenvuorossa esitetty heitto siitä, että kirkkoon kuulumattomien osalta
kirkolliset juhlapyhät olisivat palkattomia, on aika erikoinen, koska eiväthän nämä juhla-
pyhät tietenkään ja vapaat koske pelkästään kirkon jäseniä vaan aivan samalla tavalla kaik-
kia ihmisiä.

Yleiskeskustelu päättyi.

Eduskunta hyväksyi hallituksen esitykseen HE 47/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


