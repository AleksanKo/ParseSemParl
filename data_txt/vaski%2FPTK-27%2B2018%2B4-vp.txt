















































DEM5ACF.tmp.xml


Pöytäkirjan asiakohta PTK 27/2018 vp
Pöytäkirjan asiakohta 

PTK 27/2018 vp

Täysistunto

Torstai 22.3.2018 klo 16.00—18.12

4. Hallituksen esitys eduskunnalle laiksi maataloudessa käytettyjen eräiden energiatuottei-
den valmisteveron palautuksesta annetun lain 4 §:n väliaikaisesta muuttamisesta

Hallituksen esitys HE 7/2018 vp
Valiokunnan mietintö VaVM 2/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on valtiovarainvaliokunnan mietintö VaVM
2/2018 vp. Nyt päätetään lakiehdotuksen sisällöstä.

Keskustelu

17.03 Timo Kalli kesk (esittelypuheenvuoro): Arvoisa puhemies! Käsittelyn pohjana on
valtiovarainvaliokunnan mietintöluonnos eräiden energiatuotteiden valmisteveron palau-
tuksesta annetun lain 4 §:n väliaikaisesta muuttamisesta, joka johtuu siitä, että viime syk-
sy, vuosi 2017, oli satovahinkojen osalta poikkeuksellinen, ja kun hallitus päätti osoittaa 25
miljoonaa satovahinkojen hoitamiseen, ei oikeastaan löytynyt muuta toimivaa järjestel-
mää kuin kyseinen järjestelmä, joka mahdollistaa sen, että hakijalle voidaan palauttaa 8,46
senttiä tätä maksettua valmisteveroa. Tämä valittu verojärjestelmä tässä vaiheessa on oike-
astaan ainut toimiva keino, jolla tämä maksatus voidaan hoitaa.

Lähetekeskustelun aikana täällä nousi esiin myös, voitaisiinko hallituksen ehdotuksesta
poiketen tätä palautuksen aikataulua aikaistaa ja muuttaa niin, että jo keväällä tai alkuke-
sällä tämä palautus olisi saatavissa. Tähän ei kuitenkaan löytynyt keinoa. Perusteena oli se,
että hakijoista edelleen puolet täyttää paperisena tämän veroilmoituksen ja myöskin tämän
palautusanomuksen, ja tältä osin tässä yhteydessä tähän ei löytynyt toimivaa keinoa. Näi-
den satovahinkojen arvio kaikkiaan oli noin 100—150 miljoonaa, ja hallitus tosiaan päätti
osoittaa tähän 25 miljoonan euron suuruisen summan.

Tulevien satovahinkojen varalle pitäisi löytää toimivampi ja parempi järjestelmä, ja ai-
kanaan, viime syksynä, valtiovarainvaliokunta on tästä esittänyt oman kannanottonsa ku-
ten myös maatalousvaliokunta. Ja toivoa sopii, kun odotettavissa saattaa olla, että tulevai-
suudessa samankaltaisia sääolosuhteita edelleen voi olla odotettavissa, että meillä olisi
myös jonkinlainen toimiva järjestelmä, jolla voitaisiin ottaa vastaan tämänkaltaisia haas-
teita, mitä nyt tällä hetkellä on.

Eli käsittelyn pohjana oleva esitys tässä vaiheessa mahdollistaa sen, että se 25 miljoo-
nan euron korvaus voidaan hoitaa mahdollisimman toimivasti, niin että tämä viimeistään
syksyllä on viljelijöiden käytössä.
 Tarkistettu
4.1



Pöytäkirjan asiakohta PTK 27/2018 vp
Ensimmäinen varapuhemies Mauri Pekkarinen: Arvoisat edustajat, edustaja Kallin jäl-
keen siirrytään siihen puheenvuorojen pyyntöjärjestykseen, missä puheenvuorot olivat
alun perin pyydetyt, eli nyt edustaja Heinonen, ja edustaja Kiviranta — minulle kerrotusti
— on edustaja Viitasen puheenvuoron jälkeen, pyyntöjärjestyksen mukaisesti.

17.06 Timo Heinonen kok: Arvoisa herra puhemies! Hyvät edustajakollegat ja muut pai-
kalla olijat! Oma ruuantuotanto on jokaiselle maalle, mutta erityisesti meidän kaltaiselle
maalle, erittäin tärkeä arvo. Se on myös huoltovarmuuskysymys.

Viime syksy oli poikkeuksellinen suomalaiselle ruuantuotannolle ja suomalaisille
maanviljelijöille. Syksyisten satovahinkojen määräksi on arvioitu kaiken kaikkiaan jopa
150 miljoonaa euroa, ja tätä esitetään nyt pieneltä osin korvattavaksi suomalaisille ruuan-
tuottajille. Kyseessä on 25 miljoonan kohdennettu lisäavustus, joka on 690 euroa palautus-
ta yhtä maanviljelijäyrittäjää kohden. Eli hyvin kohtuullisesta, jopa voisi sanoa pienestä
korvauksesta on kyse, mutta se on tässä tilanteessa oikeus ja kohtuus. 

Tässä esityksessä on siis kysymys kertaluontoisesta satovahinkokorvauksesta, ja tuen
perusteena ovat siis syksyn poikkeuksellisen vaikeat sadonkorjuuolosuhteet ja niistä aiheu-
tuneet lisääntyneet kustannukset.

Miksi tällainen korvaustapa sitten on valittu? Valiokunnan mietinnössä todetaan, että
tämä on ratkaistu yhdessä maa- ja metsätalousministeriön, valtiovarainministeriön ja työ-
ja elinkeinoministeriön pöydässä ja että tämä on malli, joka täyttää myös EU:n vaatimuk-
set ja on mahdollisimman joustava ja kustannustehokas.

Korvausperuste jättää kuitenkin katveeseen ne viljelijät, jotka käyttävät kuivaukseen
esimerkiksi haketta elikkä ovat olleet jo edelläkävijöitä ja vaihtaneet polttoöljyn hakkee-
seen, uusiutuviin energioihin. Toisaalta tässä meidän valiokunnan mietinnössä todetaan,
että tämä lisätuki voi ohjautua sellaisillekin viljelijöille, joille ei ole aiheutunut tosiasiallis-
ta vahinkoa. Sen takia on tarpeen etsiä keinoja tulevaisuudessa satovahinkojen korvaami-
seksi tehokkaasti ja oikeudenmukaisesti. Tämä perinteinen vanha satovahinkojärjestelmä-
hän päättyi muutamia vuosia sitten.

Tässä meidän valiokunnan mietinnössä todetaankin, että on tärkeää, että tämä ratkaisu
on nyt kertaluonteinen, mutta sen jälkeen on tarpeen etsiä ja luoda malli, joka on toimiva ja
yleisesti hyväksyttävä ja myös EU:n hyväksymä, niin että sitä voidaan käyttää tulevaisuu-
dessakin sillä tavalla, että tällaisissa kohtuuttomissa tilanteissa pystytään tukemaan niitä
suomalaisen ruuantuotannon ammattilaisia, joiden elantoon tulee lovi heistä itsestään riip-
pumattomista syistä eli poikkeuksellisten sääolosuhteiden vuoksi.

Arvoisa puhemies! Pidän tätä erittäin tervetulleena ja tärkeänä ratkaisuna tässä tilantees-
sa. Vaikka tuki on pieni, niin se tulee erittäin suureen tarpeeseen.

17.10 Ozan Yanar vihr: Arvoisa puhemies! Hallituksen esityksen tarkoitus on kompen-
soida maatalouden harjoittajille runsaista sateista aiheutuneita satovahinkoja. Tästä me
olemme käyneet pitkiä keskusteluja verojaostossa ja käsitelleet asiaa. Me vihreät olemme
sitä mieltä, että totta kai maatalouden harjoittajien oloja voi ja pitääkin helpottaa, mutta me
emme ole samaa mieltä tästä tavasta. Tämä on väärä tapa kompensoida, ja syitä on muuta-
mia. Esittelen näitä syitä:

1) Fossiilisten energialähteiden käyttö lisää ilmaston lämpenemistä. Ilmaston lämpene-
minen näkyy sitten voimakkaina sääilmiöinä, joita esimerkiksi hallituksen esityksessä ku-
vatut rankkasateet ovat. On meistä kestämätöntä, jos ilmaston lämpenemisestä aiheutuvia
2



Pöytäkirjan asiakohta PTK 27/2018 vp
satovahinkoja kompensoidaan keinolla, joka lisää entisestään fossiilisten energialähteiden
käyttöä ja siten ilmaston lämpenemistä. Hallituksen esitys on siis ristiriidassa hallituksen
omien ilmastotavoitteiden kanssa.

2) Toinen syy: Energiaveron palautus ei myöskään kohdennu tarkoituksenmukaisesti.
Hallituksen esityksessäkin todetaan — ihan hallituksen omassa esityksessä todetaan —
että tämä veronpalautus kohdentuu myös sellaisille maatalouden harjoittajille, joilla sato-
vahinkoja on ollut vähän tai ei ollenkaan. Eli tämä rahanpalautus kohdentuu niille, joilla on
ollut näitä vahinkoja vähän tai ei ollenkaan. Onko tämä hyvää julkisen rahan käyttöä, ky-
syn vaan.

3) Kolmas syy: Vastaavasti ne maatalouden harjoittajat, jotka käyttävät ympäristöystä-
vällisempiä energianlähteitä ja jotka ovat kärsineet samoista satovahingoista, eivät saa tu-
kea. Eli toistan: ne maatalouden harjoittajat, jotka käyttävät ympäristöystävällisempää kei-
noa, eivät saa tukea. Millaista energiapolitiikkaa tämä on, kysyn vaan.

4) Neljäs syy: Esityksen vaikutusarvioinneissakin todetaan, että kompensoimalla sato-
vahinkoja tällä tavalla voidaan tulla luoneeksi ennakkotapaus mahdollisia tulevia kertoja
varten. Hallitus puhuu paljon siitä, että tämä on ainutkertainen tapa puuttua, mutta me
luomme tässä samalla ennakkotapauksen. Eli kun tällaista vastaavaa kompensaatiota ei ole
tehty aiemmin, niin tämä luo nimenomaan esimerkin, jota on helppo soveltaa myös tulevi-
na vuosina. Nämä sääilmiöt eivät ole katoamassa vaan pikemminkin yleistymässä ilmas-
tonmuutoksen vuoksi.

Siksi me tulemme ehdottamaan, että tämä lakiehdotus hylätään, ja ehdottamaan, että hy-
väksytään seuraava lausuma — tämä tulee olemaan meidän lausumaehdotuksemme edus-
kunnalle, ja se menee seuraavasti: ”Eduskunta edellyttää, että hallitus antaa uuden esityk-
sen satovahinkojen kompensoimisesta maatalouden harjoittajille.” Eli me haluamme uu-
den esityksen. ”Kompensaation tulee kohdentua oikein sekä kannustaa ympäristöystäväl-
listen energianlähteiden käyttöön.” Tämä tulee olemaan meidän ehdotuksemme, ja syitä
luettelin aiemmin. Pitäisi olla parempia tapoja käsitellä tätä asiaa. Olemme verojaostossa-
kin käyneet pitkiä keskusteluja aiheesta. Tässä tavassa kompensoida on ihan liian paljon
puutteita.

17.15 Esko Kiviranta kesk (vastauspuheenvuoro): Arvoisa puhemies! On mielenkiin-
toista, että täällä tätä esitystä arvostelevat ilmeisesti monetkin niiden puolueitten edustajat,
jotka aikanaan viime eduskuntakaudella olivat kumoamassa tilakohtaista satovahinkojen
korvausjärjestelmää. Sehän kumottiin pääministeri Jyrki Kataisen hallituskaudella ja vii-
meiset satovahinkokorvaukset maksettiin vuonna 2015. Nyt se järjestelmä ilmeisesti olisi
hyvä. Tosin edustaja Yanaria ei voi syyttää, hän ei ollut silloin vielä eduskunnan jäsen.

Satovahinkovakuutus on toinen vaihtoehto. Näitä vakuutusmaksuja voitaisiin tukiva-
roista tukea 65 prosentilla peräti, mutta se olisi poissa maatalouden muista tuista. Myös-
kään tuottajajärjestöt eivät ole pitäneet tarkoituksenmukaisena tukivarojen käyttöä tällai-
seen tarkoitukseen, kun nuo satovahinkovakuutusehdot kuitenkin ovat sellaisia, että vilje-
lijät eivät niiden perusteella juuri mitään korvauksia saisi.

17.16 Antti Kurvinen kesk (vastauspuheenvuoro): Arvoisa puhemies! Edustaja Yanar
käytti oikein pontevan puheenvuoron. Uskon, että me edustaja Yanarin kanssa ajattelem-
me monesta asiasta samalla tavalla ja meidän puolueemme myös, keskusta ja vihreät, ajat-
televat samalla tavalla, mutta ihmettelen vain vähän sitä, kun me molemmat haluamme,
3



Pöytäkirjan asiakohta PTK 27/2018 vp
että Suomessa syödään puhdasta, eettisesti tuotettua ruokaa, miten, edustaja Yanar, te ja
vihreät ajattelette, että me voimme Suomessa syödä puhdasta, eettisesti tuotettua ruokaa,
mutta ette millään lailla halua tukea suomalaista maataloutta. Oletteko ymmärtänyt sen,
että kun te vastustatte kaikkia näitä maatalouden kriisitoimia, lopputulos on se, että me
syömme Suomessa sellaista ruokaa, joka on tuotettu Suomen eläinsuojelulainsäädännön
vastaisesti: me syömme sellaista ruokaa, jonka tuottamisessa on käytetty enemmän niitä
fossiilisia polttoaineita, käytetty paljon enemmän torjunta-aineita ja muita myrkkyjä? Ym-
märrättekö te vihreät ollenkaan tätä kuviota, vai haluatteko te niin, että maatalous lopete-
taan Suomesta näillä teidän vaatimuksillanne ja sitten ostetaan ulkomailta ruokaa, joka ei
täytä meidän lainsäädäntömme ehtoja? [Jari Myllykoski: Puhutaanko nyt samasta asiasta?]

Ensimmäinen varapuhemies Mauri Pekkarinen: Vielä vastauspuheenvuoro, edustaja
Suutari.

17.17 Eero Suutari kok (vastauspuheenvuoro): Arvoisa puhemies! Edustaja Yanarin aja-
tuksen siitä, että tässä oltaisiin kovin ilmastovastaista päätöstä tekemässä, voisi asettaa tiet-
tyihin kehyksiin, että nyt nämä satovahingot ovat 40 000:ta viljelijää kohti noin 3 000 eu-
roa ja siitä saadaan korvauksia noin 600 euroa. Jos sitä verrataan vaikka tämmöiseen lato-
kuivuriin, joka käy vaikka hakkeella, 100 000 euron investointiin, niin ei siinä ole mitään
perustetta tällä kierrättää tätä asiaa näin, että tämä olisi ilmastovastaista. Tämä on kerta-
luontoinen, ja sille pitää hallituksen tehdä jotain jatkossa, että sitä ei tätä kautta enää sitten
pysty maksamaan.

Ensimmäinen varapuhemies Mauri Pekkarinen: Myönnän vastauspuheenvuoron edus-
taja Elomaalle ja edustaja Viitaselle ja sitten vasta edustaja Yanarille. Koska hänen pu-
heenvuoronsa käynnisti tämän keskustelun, hän saa finaalipuheenvuoron.

17.18 Ritva Elomaa ps (vastauspuheenvuoro): Puhemies! Tämä esitys satovahinkokor-
vauksista on erittäin kannatettava. Kyllä minä ihmettelen edustaja Yanarin ja vihreitten
kantaa näihin satovahinkokorvauksiin. Jos te saisitte päättää, niin täällä Suomessa ei olisi
ruuantuotantoa ilmeisesti ollenkaan tulevaisuudessa. [Antti Kurvinen: Siltä kuulostaa!]
Minä olen kyllä ihan ymmälläni, että vihreät ovat maanviljelystä vastaan.

17.19 Pia Viitanen sd (vastauspuheenvuoro): Arvoisa herra puhemies! SDP kyllä hyväk-
syy tämän esityksen, ja ymmärrämme sen, että vaikka sitä tilannetta täytyy auttaa, myö-
hemmin tulee sitten perusteluja, lisänäkemyksiä tähän meidän omaan tulokulmaamme,
koska asia kuitenkaan ei ole ongelmaton.

Mutta, puhemies, pyysin tämän vastauspuheenvuoron siksi, kun tässä edellä todettiin,
että tämänkaltaisen järjestelyn tulee voida olla kertaluonteinen, tulee olla parempia tapoja,
ja tämän koko valiokunta ja verojaostokin yksimielisesti toteavat. Minusta se kertaluontei-
suus on tärkeää, myös se, että se tässä salissa tulee nyt sitten puhujilta laidasta laitaan esiin.
Mielestäni on tarve korostaa, ettei tämä sitten osaltaan johda johonkin etukäteisajatteluun
tai anna syytä sille, etteikö nopeammin sitten investoitaisi näihin ympäristöystävällisem-
piin kuivureihin.
4



Pöytäkirjan asiakohta PTK 27/2018 vp
Ensimmäinen varapuhemies Mauri Pekkarinen: Ja viimeinen vastauspuheenvuoro,
edustaja Yanar.

17.20 Ozan Yanar vihr (vastauspuheenvuoro): Arvoisa puhemies! Varsinkin edustajat
Kurvinen ja Elomaa, maalailitte kauhukuvia vihreiden visioista. [Antti Kurvinen: Siltä se
kuulosti! — Ritva Elomaa: Siltä se kuulosti!] — Minä sanoisin näin, että kun teidän argu-
menttinne ovat ilmeisesti loppu, niin alatte pelaamaan joillain mielikuvilla, että vihreät oli-
si maaseutua vastaan. Eihän se pidä millään tavalla paikkaansa.

Minä toistan omat argumenttini: Kyse on siis siitä, että tämä on fossiilisten energianläh-
teiden käyttöä lisäävä tuki. Lisäksi tämä ei kohdennu tarkoituksenmukaisesti, lisäksi tämä
ei auta niitä, jotka käyttävät ympäristölle ystävällisiä tapoja, ja lisäksi tämä voi muodostaa
ennakkotapauksen. Kun minulla on neljä tällaista todella vahvaa argumenttia, minusta on
outoa, että niihin ei vastata vaan aletaan puhumaan [Puhemies koputtaa] joistain ihmeelli-
sistä käsityksistä vihreiden maatalouspolitiikasta. [Puhemies koputtaa] Vastatkaa minun
argumentteihini.

Ensimmäinen varapuhemies Mauri Pekkarinen: Edustaja Modig ja puhujalista.

17.21 Silvia Modig vas: Arvoisa herra puhemies! Siis kotimainen ruuantuotanto on tär-
keää, ja on oltava olemassa joku keino tarjota jonkunlaista kompensaatiota, kun maatalou-
den harjoittajaa kohtaa yllättävän iso satovahinko. Mutta tämä valittu keino on aivan pää-
tön, koska rankkasateet ja äärimmäiset sääilmiöt johtuvat ilmaston lämpenemisestä, ja il-
maston lämpeneminen johtuu siitä, että me käytämme fossiilisia polttoaineita liikaa. Nyt il-
maston lämpenemisestä johtuvia satovahinkoja kompensoidaan ilmastonmuutosta pahen-
tavan fossiilisen energianlähteen käytön lisäämisellä. Tämä on se, mikä tässä on täysin
päätöntä.

Tässä on myös muita ongelmia, kuten edustaja Yanar hyvin nosti esille. Tämä kohden-
tuu väärin. Hallituksen omassa esityksessä sanotaan, että tämä kohdentuu osittain niille,
joilla oli vähäisiä vahinkoja tai ei vahinkoja lainkaan. Kun kaikki lähtee kuitenkin siitä,
mitä valintoja ihmiset tekevät, mitä valintoja maatalousyrittäjät tekevät, mitä valintoja yrit-
täjät tekevät, niin tällä me rankaisemme niitä, jotka ovat jo siirtyneet ympäristöystävälli-
siin keinoihin, jotka ovat jo tehneet valintoja, jotka ovat meidän kaikkien edun mukaisia, il-
mastonmuutoksen torjunnan mukaisia. He jäävät kokonaan kompensaation ulkopuolelle,
koska he eivät käytä fossiilisia energiamuotoja.

Pidän hyvin tärkeänä tätä vastalauseen 2 lausumaehdotusta, jossa sanotaan, että on löy-
dettävä uusi tapa, uusi keino satovahinkojen kompensoimiseksi maatalouden harjoittajille.
Tämän keinon tulee kohdentua oikein, oikeudenmukaisesti, ja kannustaa ympäristöystä-
vällisten energialähteiden käyttöön.

17.22 Mats Nylund r (vastauspuheenvuoro): Arvoisa puhemies! Täytyy sanoa, että vih-
reitten ja vasemmistoliiton argumentit ontuvat vakavasti. Te ette ole tehneet kotiläksyjän-
ne. Te väitätte, että tämä aiheuttaa enemmän fossiilisten polttoaineiden käyttöä. Ei pidä
paikkaansa. Ettekö ole huomanneet, että tämä koskee viime vuoden käyttöä? Kukaan ei voi
enää käyttää enemmän polttoöljyä vuonna 2017, koska näinhän se on. Pitäisi lukea ensin
hallituksen esitys.
5



Pöytäkirjan asiakohta PTK 27/2018 vp
Ja toiseksi: Tietenkin se tuki jonkin verran menee, voimme sanoa, väärille tiloille, mutta
tämä on paras tapa hoitaa nimenomaan aktiiviviljelijät, ne, jotka tuottavat ruokaa suoma-
laisille. Nimenomaan ne viljelijät käyttävät polttoöljyä traktoreissa, puimureissa ja kuivu-
reissa.

Ensimmäinen varapuhemies Mauri Pekkarinen: Myönnän nyt tässä debatissa vielä pu-
heenvuoron tämän aloittaneelle edustaja Modigille, ja sitten mennään puhujalistaan.

17.24 Silvia Modig vas (vastauspuheenvuoro): Arvoisa puhemies! Edustaja Nylundille
haluan todeta: Tässä hallituksen esityksessä tuetaan niitä, jotka eivät ole tehneet ympäris-
töystävällisiä valintoja. Onko se se viesti, minkä hallitus haluaa antaa? Tällä on myös riski
syntyä ennakkopäätökseksi. Me näytämme tällä hetkellä yrittäjille, että kyllä, fossiilisten
energialähteiden avulla me saatamme teitä tukea, kun vahinko sattuu. Tämä on aivan väärä
tapa. Me olemme yhtä mieltä siitä, että pitää olla joku keino, jolla voidaan auttaa yllättä-
vien isojen satovahinkojen kohdalla, koska kotimainen ruuantuotanto on meille kaikille
tärkeää, mutta tämä on aivan päätöntä, tämä on siis paradoksaalinen päättelyketju.

Ensimmäinen varapuhemies Mauri Pekkarinen: Puhujalistaan: edustaja Harakka.
[Vastauspuheenvuoropyyntöjä]

Arvoisat edustajat, täällä on muutama edustaja paikalla — hienoa — ja samat edustajat,
joilla on kohta puheenvuoro tässä, ovat pyytäneet vastauspuheenvuoroa, ja tästä syystä
mennään vähän aikaa listaa läpi ja sitten palataan debattiin.

17.24 Timo Harakka sd: Kiitos, herra puhemies! Aivan erinomaista. — Sanon tähän heti
kärkeen sen, että sosiaalidemokraatit eivät vastusta tätä satovahinkokorvausta.

Viime viikolla esitin täällä eduskunnan ilmastokeskustelussa huolen siitä, että nämä sa-
tovahinkokorvaukset olisi pitänyt ulottaa ympäristöystävällisiin hakekuivureihin eikä vain
tuontiöljyn käytön tukeen. Kestävän kehityksen maatilojahan tässä tultiin rangaisseeksi sa-
malla, kun viljelijöitä kannustettiin pysymään fossiilisissa polttoaineissa. Tällä kertaa tämä
hätäratkaisu oli perusteltu ja käytännössä ainoa mahdollinen mutta vastoin yleistä ilmasto-
ja energiapolitiikan linjaa. Siksi on syytä toivoa oikeudenmukaisempaa ja kestävämpää
linjausta, koska yhteinen tavoitteemme lienee, että uusiutuvat energialähteet yleistyisivät
maataloudessa, jotta Suomen ilmastotavoitteet voitaisiin täyttää. Kun samalla äärisäät ovat
yleistymässä, on todennäköistä, että satovahinkoja joudutaan jatkossakin korvaamaan.
Hallituksen valitsema malli on silloin kahdella tapaa ongelmallinen.

Ensiksi ei pidä pönkittää sitä odotusta, että vain öljyn kulutusta tuetaan. Parhaillaan is-
tuva yritystukityöryhmähän suhtautuu kriittisesti kaikkeen fossiilisen energian tukeen,
mitä vastaan sotii sitten tämä kevyen polttoöljyn valmisteveron palautuksen kaksinkertais-
taminen, seuraavalla kerralla kenties kolminkertaistaminen. Kannustin on tässä täysin vää-
rä.

Toiseksi olisi syytä luoda pysyvä menettely satovahinkojen korvaamiseen, kun tämä ai-
empi järjestelmä, aivan kuten edustaja Kiviranta sanoi, tässä jokunen vuosi sitten lopetet-
tiin. Tämänkertaista hätäratkaisua ei ole tarkoitus käyttää enää koskaan, mutta yleinen elä-
mänkokemus kuitenkin kertoo muuta. On varmaa, että jos tai kun viime syksyn kaltainen
katastrofi toistuu, vaaditaan jälleen lisääntyneiden polttoainekulujen korvaamista.
6



Pöytäkirjan asiakohta PTK 27/2018 vp
Ilmastonmuutos tuottaa entistä enemmän haasteita suomalaiselle kasvinviljelylle, ja nii-
hin on etsittävä vastauksia nyt, sananmukaisesti hyvän sään aikana. Kun EU:n yhteistä
maatalouspolitiikkaa uudistetaan, se on osoittautunut aika kiviseksi tieksi, mutta siinä yh-
teydessä on luotava kestävämpiä riskinhallinnan menetelmiä koko unionin tasolle, kenties
uudenlainen vakuutus äärisäiden varalle. Pitkällä tähtäimellä paras ilmastovakuutus on tie-
tenkin se, että ilmastonmuutosta torjutaan uskottavasti ja johdonmukaisesti niin isoissa
kuin näissä pienemmissäkin asioissa.

Siksi esitämme tähän sinänsä erinomaiseen ja tasapainoiseen valiokunnan mietintöön li-
säksi vahvistavaa lausumaa. Luen sen nyt tässä ikään kuin valmisteluksi tulevaan.

”Eduskunta edellyttää, että valtioneuvosto ryhtyy välittömästi valmistelemaan satova-
hinkojen korvaamisen mallia, joka korvaa kertaluontoiseksi tarkoitetun menettelyn valtio-
varainvaliokunnan mietinnön 22/2017 ja maa- ja metsätalousvaliokunnan lausunnon 22/
2017 viittaamalla tavalla ja joka ei ole ristiriidassa kansallisen ilmasto- ja energiastrategi-
an tavoitteiden kanssa.”

17.28 Pia Viitanen sd: Arvoisa puhemies! Niin kuin tuossa edellä edustaja Harakka tote-
si, tätä on kyllä syytä ymmärtää, tätä hyvin hankalaa tilannetta siellä maaseudulla. Kun täl-
laisia ikäviä aikoja on ja satovahinkoja tulee, niin kyllä ymmärrämme hyvin sen, että sil-
loin joitain korvaavia muotoja on löydettävä, jotta tilanne helpottuu, ja sen takia olemme
tietenkin tätä esitystä hyväksymässä.

Mutta samaan hengenvetoon täytyy todeta juuri se ongelmallisuus, että kun joudumme
nopeasti paikkaamaan näitä tilanteita, niin on ollut äärimmäisen ikävää, että se ainoa ikään
kuin toimiva muoto, joka on voitu löytää, onkin sitten toisaalla iskunkestäviä ilmasto- ja
ympäristötavoitteita vastaan, eli tämä apu tulee sitten fossiilisen kevyen polttoöljyn vero-
helpotuksina, ja se ei ole tietenkään pitkällä aikajänteellä viisasta ja sotii tietenkin näitä
Suomen omia ilmastotavoitteita vastaan, niin kuin täällä on todettu jo moneen kertaan. Ja
koska tämä nyt osoittautui ainoaksi toimivaksi keinoksi tällä hetkellä, kun hyväksymme
tätä lakia, niin siksi minusta samaan aikaan olisi syytä teroittaa sitä viestiä eduskunnan ta-
holta, että me edellytämme, että näihin vaikeisiin tilanteisiin, jos sellaisia tulee tulevaisuu-
dessa, täytyy voida silloinkin reagoida mutta ei tämän keinon kautta. Siksi mielestäni on
tärkeää, että tämän tuen kertaluonteisuutta alleviivataan. Mutta aivan kuten, puhemies,
edustaja Harakka tuossa edellä totesi, emmehän me voi olla siitä varmoja, ja siksi on tär-
keää, että korvaava muoto kehitetään, ja siksi olemme esittämässä tätä edustaja Harakan
pontta — sitä muuten kannatan sitten varsinaisestikin toisessa käsittelyssä ensi viikkoa
seuraavalla viikolla. Mutta haluan korostaa, että tämän [Puhemies koputtaa] ponnen myö-
tä ikään kuin vahvistaisimme tätä sanomaa, että meidän on kehitettävä parempia muotoja.

Ensimmäinen varapuhemies Mauri Pekkarinen: Ja puhujalistassa jatketaan.

17.31 Esko Kiviranta kesk: Arvoisa puhemies! Vuoden 2017 sadonkorjuuolosuhteet oli-
vat koko Suomessa varsin vaikeat ja satovahingot olivat laajat. Taloudellisten menetysten
arvioidaan nousseen kaiken kaikkiaan 100—150 miljoonaan euroon. Tämä on tosin hyvin
arvioluku, koska tilakohtaista satovahinkojen korvausmenettelyä ei enää ole olemassa.

Hallitus päätti jo syksyllä ohjata vahinkojen korvaamiseen 25 miljoonaa euroa. Se on
hyvinkin osakorvaus tästä, mutta näin päätettiin kuitenkin tehdä. Korvaustavaksi valittiin
kevyen polttoöljyn valmisteveron lisäpalautus. Myös valiokunta piti tätä korvaustapaa pe-
7



Pöytäkirjan asiakohta PTK 27/2018 vp
rusteltuna, joustavana ja kustannustehokkaana, koska lisäpalautus voidaan hoitaa samassa
menettelyssä kuin jokavuotinen säännönmukainen valmisteveron palautus. Lisäpalautuk-
sen määrähän kasvoi tässä eduskuntakäsittelyssä hiukan, 7,70 sentistä litralta 8,46 senttiin
litralta noitten kevyen polttoöljyn käytettyjen määrien tarkennuttua hakemusten perusteel-
la.

Valiokunta piti erittäin tärkeänä, että kertaluonteisen korvauksen asemesta satovahinko-
jen korvaamiseen luotaisiin toimivampi järjestelmä. Näin asian käsittelyssä käväistiin
myös maatalousjaoston tontilla, ja näyttää siltä, että täällä salissakin siellä on jo käyty. Mi-
tään vaihtoehtoahan ei ole esitetty. Olisi mielenkiintoista vähän edes kuulla valotusta siitä,
mikä olisi tuo oppositiopuolueiden vaihtoehto asian paremmaksi hoitamiseksi. [Pia Viita-
nen: Hallitus valmistelee tietenkin!]

Meillähän nyt jo tuetaan esimerkiksi hakelämpökeskusten rakentamista Maatilatalou-
den Kehittämisrahastosta — jota muuten edustaja Harakka suorastaan rakastaa — 40 pro-
sentilla. Kuitenkaan näitä ei juuri rakenneta, vain suurimmat kartanot ovat ainakin minun
kotiseudullani niitä rakentaneet. Se on hyvin kallista. Täytyy tehdä myös hakevarasto, ja
siinä on muitakin kustannuksia, joita aiheutuu.

Asiaa käsiteltäessä keskusteltiin myös palautuksen aikaistamismahdollisuudesta. Perin-
teisesti tämä palautus on maksettu kohdevuotta seuraavan vuoden syyskuun loppupuolel-
la, ja ajatuksena oli, että palautus voitaisiin aikaistaa esimerkiksi toukokuun lopulla tapah-
tuvaksi. Tämä kaatui kuitenkin Verohallinnon käsittelyprosessiin, joka vaatii lähes puoli
vuotta. Myös EU-kortti nousi esille, koska ei ollut täyttä varmuutta siitä, voitaisiinko pa-
lautuksen aikaistamista tehdä edes niin, että toukokuun lopulla olisi maksettu sekä sään-
nönmukainen palautus että lisäpalautus. Vaikka palautuksen aikaistaminen olisi ollut tär-
keää monen viljelijän kireän talouden vuoksi, palautuksen aikaistamisesta luovuttiin, kos-
ka tilakohtainen taloudellinen intressi on kuitenkin varsin pieni keskimäärin ja EU-valvon-
ta voi aina muodollisessa kireydessään yllättää.

Kerrattakoon tässä se, että tämä lisäpalautus kevyen polttoöljyn valmisteverosta on kes-
kimäärin siis 690 euroa per tila. Muistaakseni — huono vertailukohde — esimerkiksi ta-
kuueläke on kuukaudessa 770 euroa per takuueläkkeen saaja. Että tämän suuruusluokan
asioista tässä puhutaan. [Vastauspuheenvuoropyyntöjä]

Ensimmäinen varapuhemies Mauri Pekkarinen: Sopinee, että otetaan muutama pu-
heenvuoro ja sen jälkeen käydään pieni debatti. 

17.35 Mats Nylund r: Arvoisa puhemies! Maatalous on syvässä taloudellisessa kriisissä,
ja erittäin paha satovahinkotilanne teki tilanteesta vielä pahemman. Kaikista vaihtoehdois-
ta, kun meillä ei enää ole satovahinkolakia, tämä olisi pragmaattisin, nopein ja käytännös-
sä ainoa toimiva ratkaisu. Rahat, vaikka se on aika pieni määrä, tulevat suhteellisesti no-
peasti viljelijöille syyskuun aikana. Hallintokustannukset ovat todella alhaiset, koska jär-
jestelmä on jo olemassa. Se täytyy myöntää, että se ei osu aivan oikein — se on kuvattu
erittäin tarkasti valiokunnan mietinnössä — mutta se menee nimenomaan aktiiviviljelijöil-
le. Ne, jotka tuottavat ruokaa, samat henkilöt, samat viljelijät, käyttävät polttoöljyä.

Minä ymmärrän sosiaalidemokraattien lausumaa jonkin verran. En yhdy siihen, että
tämä olisi ilmastostrategian vastainen, koska kuten sanoin, tämä on jo poltettu, jo käytetty
polttoöljy. Kukaan ei voi enää käyttää enempää polttoöljyä vuonna 2017. Minä en ymmär-
rä ollenkaan vasemmistoliiton ja vihreitten, nimenomaan vihreitten, yritystä kaataa tätä
8



Pöytäkirjan asiakohta PTK 27/2018 vp
esitystä. Se on minusta erittäin ontuvaa, jos sanotaan näin, että pitäisi korvata tämä parem-
malla järjestelmällä. Minä toistan: joko te ette ole lukeneet hallituksen esitystä tarkasti, teh-
neet läksyjänne, tai sitten te yritätte sanoa jotain muuta kuin te haluatte. Te haluatte korva-
ta tämän jollain toisella järjestelmällä, mutta teidän pitäisi olla tietoisia, että meillä ei enää
ole satovahinkolakia, ja se tarkoittaa, että kukaan ei ole ilmoittanut satovahinkoja, kukaan
ei ole ilmoittanut, millä tavalla sitten jaetaan satovahinkokorvauksia. Te tiedätte myös, tai
teidän pitäisi tietää, että se kestää vähintään pari vuotta, ennen kuin me saamme uuden sa-
tovahinkolain, jos me haluamme sen. Ei ole mahdollista korvata näitä sen lain perusteella.

Valtiovarainvaliokunta ja viime vuonna maa- ja metsätalousvaliokunta ovat linjanneet,
että valtioneuvoston pitäisi hakea joku toinen mahdollinen ratkaisu tähän ongelmaan. Yksi
sauma voisi olla uusi CAP-uudistus. Siellä puhutaan nimenomaan riskienhallintajärjestel-
mästä, ja siellä tulee se sauma, mutta nyt tämä keino, että nostetaan polttoaineveron palau-
tusta, on se ainoa nopea ja ainoa mahdollinen, niin minä näen sen. — Kiitos.

Ensimmäinen varapuhemies Mauri Pekkarinen: Myönnän vielä tässä listapuheenvuo-
ron edustaja Suutarille. Näin siksi, että kaikki eduskuntaryhmät, joiden edustajat ovat pai-
kalla, ovat voineet käyttää ainakin yhden varsinaisen puheenvuoron, ja sen jälkeen voi-
daan jatkaa debatilla.

17.39 Eero Suutari kok: Arvoisa puhemies! Energiatuotteiden valmisteveron lisäpalau-
tus viime kesänä satovahingoista kärsineille maanviljelijöille on mielestäni oikeus ja koh-
tuus. Vahingot ovat asiantuntijoiden mukaan arviolta 100—150 miljoonaa euroa, joista nyt
korvataan noin 25 miljoonaa euroa, eli kuten täällä tuli esille, keskimäärin reilut 600 euroa
per viljelijä. Ministeriöiden eri asiantuntijat valtiovarainvaliokunnan verojaostossa kertoi-
vat tämän olevan edullisin, nopein ja vähiten byrokratiaa vaativa ratkaisu sekä sen lisäksi
EU:n mahdollisesti hyväksymä.

Asia ei tietysti ole ongelmaton, niin kuin täällä sanottiin, esimerkiksi hakekuivureita
käyttäville, biokaasua traktoriin laittaville, rahtipalveluja kuivaukseen ostaville ja sellaisil-
le viljelijöille, jotka olivat tietysti kaikkein suurimpia häviäjiä, jotka eivät päässeet ollen-
kaan siihen kuivausvaiheeseen elikkä joilla se jäi muualle. Mutta lohdutuksena tietysti voi
sanoa, että nämä korvaukset osuvat just kuitenkin kaikkein pienimmille viljelijöille sillä ta-
valla, että todennäköistä on, että ne, jotka ovat investoineet suuriin kuivureihin, ovat myös
kaikista vahvimpia viljelijöitä, jotka jollakin tavalla voivat jäädä — vaikka ihan oikeudetta
— kuitenkin tämän ulkopuolelle. Elikkä heitä tietysti tässä rangaistaan, mutta se kohdistuu
suurempiin todennäköisesti.

Minun mielestäni tämä ei ole millään tavalla ilmastovastainen päätös. Tässä tietysti on
vahinko tapahtunut jo aikaisemmin, ja on käytetty ne samat koneet siellä — sekä kuivurit
että traktorit ovat siellä pelloilla kiertäneet — eikä tähän tulla palaamaan. Tietysti voi aja-
tella niin, että tässä vedotaan myöhemmin tähän ja sitten sillä perustella ikään kuin jäte-
tään investoimatta kuivureihin ynnä muihin. Mutta totuus on se, että ne, jotka eivät ole pys-
tyneet investoimaan vielä tähän mennessä — tai siellä liiketoiminnassa on laskettu, että
tässä vaiheessa ei vielä pysty investoimaan uusiin, suurempiin kuivureihin — eivät olisi
sitä tehneet muutenkaan, pääsääntöisesti. Tietysti on poikkeuksia olemassa.

Tämä on kertaluontoinen, ja tosiaan valtiovarainvaliokunnan kehotus valtioneuvostolle
on, että tämä asia pitää jatkossa hoitaa toisella tavalla. — Kiitoksia.
9



Pöytäkirjan asiakohta PTK 27/2018 vp
Ensimmäinen varapuhemies Mauri Pekkarinen: Ja pieni debatti.

17.42 Timo Harakka sd (vastauspuheenvuoro): Arvoisa puhemies! Olin vähän hämmäs-
tynyt siitä, että edustaja Kiviranta, jonka johdolla hyvin yksituumaisesti tätä mietintöä teh-
tiin, tekikin yhtäkkiä hallitus—oppositio-kysymyksen tästä pysyvästä, kestävästä satova-
hinkojärjestelmästä. Korjatkaa nyt, olenko väärässä, että eikö hallitus sitten haluakaan, että
tämä tulisi ratkaistua jotenkin kestävällä ja pysyvällä tavalla noin periaatteessa. Onko tämä
järjestely, joka on tällainen hätäjärjestely ja jonka piti olla kertaluontoinen, sillä tavalla pa-
rempi, että meidän pitäisi jatkossakin joka kerta hädän tullen improvisoida jokin ratkaisu,
kuin se, että päästäisiin johonkin pysyvään ratkaisuun? En tiedä, onko se hyvää maata-
louspolitiikkaa, mutta ainakaan se ei ole hyvää veropolitiikkaa, enkä yhtään ymmärrä sitä,
miksi meidän todella pitäisi astua maatalousasiantuntijoiden tontille. Me voimme sanoa ai-
van hyvin, että tällaista järjestelmää tarvitaan. Ratkaiskoot asiantuntijat sen, miten se teh-
dään.

17.43 Esko Kiviranta kesk (vastauspuheenvuoro): Arvoisa puhemies! Minä olen aina
lähtenyt siitä, että jos moitin jotain järjestelmää, niin esitän sitten toisen, paremman vaih-
toehdon. Meillä on erilaisia tapoja käsitellä asioita. 

Mutta sen voisin ottaa tässä vielä esille, että tästä kevyestä polttoöljystähän käytetään
noin 70 prosenttia traktoreissa ja leikkuupuimureissa. Ainakaan minä en silmissäni näe
semmoista voimakasta kehitystä, että niissä nyt kovin nopeasti alettaisiin käyttää runsaasti
esimerkiksi puuhaketta. [Ozan Yanar: Biopolttoainetta, biodieseliä!] 

Ja toinen asia on sitten se, että nämä hakelämmitysinvestoinnit ovat hyvin kalliita. Meil-
lä ovat ihmiset rakentaneet näitä polttoöljyyn perustuvia kuivureita, enkä näe sielläkään
kovin suurta mahdollisuutta nopeaan muutokseen.

17.44 Pia Viitanen sd (vastauspuheenvuoro): Arvoisa herra puhemies! Olisin myös to-
dennut sen, että kyseessähän on nimenomaan se, että koko valiokunta edellyttää sitä, että
hallitus valmistelee, ja mielestäni olisi syytä ikään kuin hyvässä hengessä todeta, että SDP
on kannattamassa tätä asiaa. Hyvä henki meillä ainakin tässä suhteessa verojaostossa oli,
enkä siksi ymmärrä närkästystä, mikä nyt sitten meidän puheenvuoroihimme ainakin osit-
tain liittyy.

Mutta se on hyvä, puhemies, että ainakin edustaja Suutari täällä selkeästi jo pariin ker-
taan sanoi, että ”kertaluonteinen”. Se on mielestäni tärkeää, että se on koko eduskunnan
viesti, niin kuin valiokuntakin on kirjannut.

Puhemies! Minun mielestäni koko maatalouden etu on se, että maatalous toimii eettises-
ti ja edistää omin valinnoin ympäristönsuojelua ja ilmastonsuojelua. Siitä hyötyvät kaikki,
tulee hyvä maine, lähiruokaa halutaan entistä enemmän, ja siksi on syytä kannustaa siihen,
että ennen pitkää kuitenkin valittaisiin näitä biopolttoaineita, haketta, kaikkea tätä ympä-
ristöystävällisempää, ja siksi uskoisin, että myös maatalouden etu, [Puhemies koputtaa]
puhemies, on toimia näin.

17.45 Ozan Yanar vihr (vastauspuheenvuoro): Arvoisa puhemies! Edustaja Nylund esit-
ti pari kritiikkiä minun suuntaani, voisin vastata niihin.

Edustaja Nylund, teillä on kaksi argumenttia. Yksi on se, että en olisi tutustunut tähän la-
kiesitykseen. Tämä on käsittämätöntä. Me olemme samassa jaostossa, me olemme vääntä-
10



Pöytäkirjan asiakohta PTK 27/2018 vp
neet ja puhuneet näistä pitkään. Te tiedätte, että minä tiedän tästä todella yksityiskohtaisia
asioita, ja ne minun argumenttini tässä ovat sellaisia, että minä siteeraan suoraan lakiesi-
tystä. Kun teillä on argumentit ilmeisesti loppu, niin puhutte siitä, että en olisi tähän pereh-
tynyt. Olen perehtynyt ja väitän, että todella hyvin.

Toinen juttu on se, että puhutte siitä, että kyse olisi viime vuoden palautuksesta. Kyllä,
mutta se, että tämä ei vaikuttaisi tulevaisuuteen, ei myöskään pidä paikkaansa. Hallituksen
esityksessä sanotaan, että tämä voi olla ennakkotapaus, joka vaikuttaa tulevaisuuteen —
hallituksen esitys sanoo näin. Eli oletteko te tutustunut [Puhemies koputtaa] tähän hallituk-
sen esitykseen kunnolla? Tai ette välttämättä kestä hyvää [Puhemies koputtaa] kritiikkiä.

Ensimmäinen varapuhemies Mauri Pekkarinen: Nyt minä olen erittäin tarkka sen mi-
nuutin kanssa, aivan erittäin tarkka.

17.47 Pertti Hakanen kesk (vastauspuheenvuoro): Arvoisa herra puhemies! Tämä kes-
kustelu on tärkeää, ja on hyvää argumentointia siitä, mistä tämä kaikki on johtunut — huo-
nosta satovuodesta — ja siitä, että hallitus antoi 25 miljoonaa tämän satokorvauksen jär-
jestelyn hoitamiseen. Siihen löytyi ratkaisu, joka toimii tämän energiaveron palautuksen
kautta. Toki varmasti oli muitakin vaihtoehtoja. Nyt tässä on tämä malli, mikä nyt on käy-
tössä, ja tämä on nyt täällä keskustelussa.

Nyt on erityisen tärkeää se — mistä käytiin keskustelua myöskin täällä salissa, kun tätä
käsiteltiin edellisen kerran — että tähän voitaisiin löytää se aikaisempi maksatus, jotta saa-
taisiin tiloille sitä rahaa nyt jo kevääksi. Siltä osin voidaan puhua edelleen siitä, että tämä
maatalouden kriisi — viime vuoden heikko sadon laatu ja ennen kaikkea huonojen sääolo-
suhteiden vallitsema sadonkorjuuaika, joka venyi ja vei tuotantopanoksia ja -kustannuksia
korkealle — jatkuu edelleen. Tämän kevään tuotantopanoksien hankinnassa monella tilal-
la ollaan hätää kärsimässä, että mistä tehdään ne eurot.

17.48 Mats Nylund r (vastauspuheenvuoro): Arvoisa puhemies! Suoraan vihreitten vas-
talauseesta: ”Ne maatalouden harjoittajat, jotka käyttävät ympäristöystävällisempiä ener-
gianlähteitä ja jotka ovat kärsineet satovahingoista, eivät saa tukea.” Verohallinnosta tulee
selkeä selvitys: polttoaineen energiaveron palautuksesta 70 prosenttia käytettiin moottorei-
hin ja 20 prosenttia kuivureihin. Minä veikkaan, että te viittaatte niihin viljelijöihin, jotka
ovat rakentaneet uusia hyviä kuivureita, joissa käytetään haketta, mutta hekin käyttävät
puimureita ja traktoreita. Ainoat, jotka täällä kelpaavat, ovat ne, jotka käyttävät ainoastaan
hevosvoimaa pellolla, ja he varmasti eivät rakentaneet hakekuivureita.

17.49 Hannu Hoskonen kesk (vastauspuheenvuoro): Arvoisa puhemies! Tämä tapaus,
tämä hallituksen esitys osoittaa karulla tavalla sen, mikä on opposition suhtautuminen
maatalouden vaikeaan tilanteeseen tänä päivänä. [Jari Myllykoski: Höpö höpö!] Lähde-
tään esittämään tämmöisiä teoreettisia viisasteluja tilanteessa, jossa tiloilla todella on hätä.
Kun on hätä, silloin — niin kuin talon palossakaan — ei perusteta työryhmää miettimään,
miten tuo sammutettaisiin, vaan sitä sammutetaan heti ja välittömästi.

Siksi toivonkin, arvoisa puhemies, että kun tällaisissa asioissa mennään... Aivan kuten
edustaja Nylund aivan oikein äsken omassa puheenvuorossaan kuvasi tätä tilannetta, edus-
taja Yanar täällä on erittäin viisaasti kyllä esittänyt vahvoja puheenvuoroja ympäristöystä-
vällisistä syistä sitä sun tätä, mutta kannattaisi hänen Helsingin päättäjänä vaikka sen kivi-
11



Pöytäkirjan asiakohta PTK 27/2018 vp
hiilen puoleen kiinnittää suurempi huomio. Ehkä sillä ilmastotekona olisi paljon merkittä-
vämpi osuus kuin millä muulla tahansa. [Ozan Yanarin välihuuto] Päätöksiä toki tehdään,
ja puhetta syntyy, mutta mikä on lopputulos? Minä olen oppinut elämässäni sen, että jos
meinaa parannuksen tekoon ruveta, niin kannattaa aloittaa siitä omasta piiristä ensin.

17.50 Arto Satonen kok (vastauspuheenvuoro): Arvoisa puhemies! Muistan myös täällä
asiasta käydyn lähetekeskustelun, ja silloin minusta oli varsin yksimielinen näkemys siitä,
että kun tähän varsin poikkeukselliseen satotilanteeseen haettiin ratkaisua, joka mahdolli-
simman nopeasti auttaisi edes hieman, niin tehtiin tämä energiaveron palautus. Tämä oli
kätevin ratkaisu, joka pystyttiin siinä tilanteessa tekemään. Tässähän kyse on vain väli-
neestä, kyse on kotimaisen elintarviketuotannon turvaamisesta. Minun täytyy sanoa kyllä
niille, jotka tätä kritisoivat: Jos te todella olette esimerkiksi ympäristön puolesta tai eläin-
ten oikeuksien puolesta tai eläinten hyvinvoinnin puolesta, niin eikö suomalainen maanvil-
jelys täällä ole korkeammin kriteerein tapahtuvaa toimintaa kuin ulkomailta tuleva tuotan-
to? Eikö kysymys siitä, että [Puhemies koputtaa] me tuemme tämän oman toiminnan kan-
nattavuutta, ole aivan ratkaiseva asia myös ympäristötavoitteiden kannalta pitkässä juok-
sussa?

Ensimmäinen varapuhemies Mauri Pekkarinen: Täällä on edustaja Pauli Kiuru pyytä-
nyt nyt useamman kerran vastauspuheenvuoroa. Hän ei ole paikalla. Jotenkin arvioisin
näin, että edustaja Suutari on räpelöinyt edustaja Kiurun puheenvuoropyyntöpainiketta.
[Naurua] Jos edustaja Suutari haluaa vastauspuheenvuoron, niin se on teillä nyt.

17.51 Eero Suutari kok (vastauspuheenvuoro): Kiitoksia ja anteeksi, puhemies! Tosiaan
istuin väärässä paikassa, kun tämä Kiurun paikka oli vähän aikaa sitten minun paikkani.
[Naurua] Mutta minut on siirretty nyt vähän vasemmalle — ei ajatuksia kuitenkaan. [Nau-
rua]

Arvoisa puhemies! Koko valiokunta edellyttää ja tämä keskustelu myös nimenomaan
kannustaa valtioneuvostoa etsimään tähän kestävän ratkaisun. [Pia Viitanen: Juuri näin!]
Mutta tämä ratkaisu tähän hätään on paras ja minun käsitykseni mukaan ainut esitetty rat-
kaisu. Jos jollakin on parempi ratkaisu, niin minäkin tietysti haluan tietää sen, mikä se voi-
si olla, niin että voisi tässä ihan viime tingassa muuttaa mielipidettäkin. — Kiitos.

Ensimmäinen varapuhemies Mauri Pekkarinen: Vielä viimeinen vastauspuheenvuoro,
edustaja Viitanen.

17.52 Pia Viitanen sd (vastauspuheenvuoro): Arvoisa puhemies! Halusin vain tässä tode-
ta vielä kerran sen tärkeän seikan, että SDP:hän siis kannattaa tätä. Me kannatamme tätä ja
ymmärrämme tämän hädän, ja meidän mielestämme pitää tähän puuttua. Koska täällä pu-
hutaan yleisesti oppositiosta, niin vielä kerran sanon tämän ääneen, ettei jää niille epäsel-
väksi, ketkä eivät kenties ole koko keskustelua seuranneet.

Mitä tulee ylipäätään tähän maatalouden tilanteeseen ja muuhun, niin kyllä minä pitkäl-
lä tähtäimellä uskon, että se on koko maatalouden etu, että sillä on senkaltainen maine, että
meillä ruoka tuotetaan eettisesti, meillä on puhdasta ruokaa, meillä käytetään ympäristöys-
tävällisiä keinoja, meillä pidetään hyvää huolta eläinten hyvinvoinnista. Ne ovat kilpailu-
valtteja, ja juuri siksi peräänkuulutan sitä, että toivon, että näillä kertaluonteisilla ratkai-
12



Pöytäkirjan asiakohta PTK 27/2018 vp
suilla, mitä olemme pakotettuja tässä tilanteessa tekemään, mitä mekin kannatamme, ei
olisi sellaista sivuvaikutusta, että se hidastaisi esimerkiksi investointeja näihin biopolttoai-
neisiin ja uusiutuvaan energiaan, mikä niidenkin käyttö on maatalouden etu.

Ensimmäinen varapuhemies Mauri Pekkarinen: Vielä edustaja Anttila, vastauspuheen-
vuoro.

17.54 Sirkka-Liisa Anttila kesk (vastauspuheenvuoro): Arvoisa puhemies! Täällä on
käyty jo hyvää keskustelua. Totean vain sen, että tässä tilanteessa emme olisi, jos Kataisen
hallitus, ennen kuin kumosi satovahinkojärjestelmän, olisi rakentanut järjestelmän, joka
nyt sitten toimisi. Tämä kannattaa pitää mielessä. Mutta nyt on tärkeätä, että se tehdään jat-
koa ajatellen.

Vakuutusjärjestelmää on ehdotettu, ja sekin on silloin hyvä, jos sen ehdot ovat sellaiset,
että se korvaa todella. Nyt ainakaan tällä hetkellä tämmöistä järjestelmää tietääkseni ei ole,
joka tällä tavalla toimisi. On yritetty myöskin selvittää, olisiko Euroopan unionissa ole-
massa joku kriisirahasto taikka vastaava, mutta näitä joudutaan selvittämään, koska väitän,
että ilmastonmuutos pahenee ja se johtaa siihen, että näitä syksyjä saattaa tulla lisää. Sitä
taustaa vasten sen järjestelmän pitää olla pysyvänä jatkossa voimassa. 

Ensimmäinen varapuhemies Mauri Pekkarinen: Arvoisat edustajat, sikäli kuin tänne
ovat oikein nimet rekisteröityneet, täällä varsinaisen puheenvuoron ovat vielä pyytäneet
edustajat Myllykoski, Kalli, Sirkka-Liisa Anttila, Pia Viitanen ja Esko Kiviranta. Sopinee
niin, että samat henkilöt nyt eivät sekä vastauspuheenvuoroja että varsinaisia puheenvuo-
roja tässä vaiheessa käytä, kun meitä on täällä aika pieni joukko paikalla. Tästä listasta poi-
keten edustaja Hakanen on pyytänyt vastauspuheenvuoron. Hänellä ei ole varsinaisen pu-
heenvuoron pyyntöä.

17.55 Pertti Hakanen kesk (vastauspuheenvuoro): Arvoisa herra puhemies! Tässä tuli-
kin jo edustaja Anttilan äskeisessä puheenvuorossa esille se, että järjestelmän vaihtoehtoja
ovat rahasto tai vakuutus. Vakuutus ei tule olemaan se vaihtoehto meidän suomalaisille vil-
jelijöille. Se ei tule olemaan semmoinen kilpailukykyinen, jotta se voisi tulla oikeasti vaih-
toehdoksi viljelijöille. Sellainen rahastomalli ehkä voisi olla, johonka jokainen viljelijä itse
omalta hehtaarilukumäärältään jonkinlaisen korvauksen sijoittaisi ja valtio laittaisi vastaa-
van summan, ja sieltä sitten voitaisiin vuosittain näitä satovahinkoja korvata. Tämä ehkä
tulee olemaan se, minkä minä ainakin itse näen mahdollisena vaihtoehtona. 

Sitten vielä mitä tulee kuivureitten hakelämmitykseen, siis energialähteenä, niin täytyy
muistaa sellainen erityispiirre vielä siitä kuivurin energian tuottamisesta, että hyvin monet
näistä hakekuivureista — kun puhutaan hakekuivureista — tehdään niin, että se perusläm-
pö lämmitetään öljyllä ja lämmönvaihtimen kautta tuodaan hakelämmitettynä ilma lämpi-
mämpänä sinne öljypannuun. Elikkä se on semmoinen niin sanottu hybridipannu, [Puhe-
mies koputtaa] ja tällä tavalla se toimii.

Ensimmäinen varapuhemies Mauri Pekkarinen: Puhujalista.
13



Pöytäkirjan asiakohta PTK 27/2018 vp
17.56 Jari Myllykoski vas: Arvoisa herra puhemies! Ajattelin pärjätä 2 minuutilla, mutta
kun olen Hämeessä asunut lapsuuteni, niin pikkuisen ajattelin, että otanpa vähän enemmän
tähän aikaa.

Edustaja Nylundille, Kurviselle ja ehkä Kivirannallekin ihan kommenttina, että ei se,
että me tuomme uusiutuvan energian tähän rinnalle, tarkoita sitä, ettemmekö pohjimmil-
tamme olisi sitä mieltä ja koko sydämestämme haluaisimme, että tässä tukalassa tilantees-
sa suomalaista elintarviketuotantoa helpotetaan. Täytyy kuitenkin nähdä se, että kun on ky-
symys polttoaineverohelpotuksesta, niin tämä kohdentuu koko maataloussektorille, ei pel-
kästään ehkäpä vain viljanviljelijöille, mikä oli se ensisijainen ajattelutapa siitä, kuinka tar-
vitsee asioita hoitaa.

Edustaja Nylundin mukaan naapuritilallinen, jolla on hakkeella toimiva kuivuri ja joka
on sillä samalla satovahinkoalueella, ei ole tämän tuen piirissä, ja te siunaatte sen eriarvoi-
sen ajattelun, että se, joka on myöskin kärsinyt satovahingoista, ei saakaan sitä korvausta.
Ja tässä on se, mitä minä en tavallaan niin kuin ymmärrä: että ollaan hyväksymässä eriar-
voistavaa tilannetta. Ei minulla tähän ole mitään yksittäistä nopeaa ratkaisua, mutta edus-
taja Hakanen kyllä minun mielestäni käytti oivallisen puheenvuoron siitä, että voisimme
osan tästä polttoaineveron palautuksesta ohjata sinne rahastoon, jonne sitten viljelijät
omalla panoksellaan ja valtio omallaan voisivat kerryttää varoja — olkoon sitten vaikka
viisivuotinen ylimääräinen polttoaineen kaksinkertainen kevennystaakka, jotta saadaan
viljelijöitten omaa panosta siihen.

Vakuutusjärjestelmä ei tässä kannattavuuden huonossa tilanteessa tule olemaan sellai-
nen vaihtoehto, että viljelijät sellaisen vakuutuksen ottaisivat, koska kannattavuus on niin
heikkoa eikä tiloilla ole siihen resursseja. Rahallisia resursseja ei vain kerta kaikkiaan riitä.
Sen takia tässä kohtaa pitäisi valtion tulla vastaan niin, [Puhemies koputtaa] että jatkam-
me... 

Ensimmäinen varapuhemies Mauri Pekkarinen: Edustaja voi jatkaa kaiken aikaa.

Minä ajattelin, että minä jatkan kumminkin, niin että sitten tarvitsee sanoa niin kuin se
eräs legendaarinen kansanedustaja, että ”kantajat tulivat”. — Mutta nyt joka tapauksessa
minun mielestäni SDP:n lausuma on hyvä, se, että edellytetään, että lähdetään hakemaan
ratkaisuja. Minun mielestäni siinä ei ole kyllä mitään moitittavaa. Kyllä pystyn sitä tuke-
maan, mutta minun mielestäni pitää avata nyt vähän laajemmalti tätä, niin että turvataan
suomalainen elintarviketuotanto ja viljely tässä maassa mutta mahdollistetaan ehkä vähän
pidemmällä ajanjaksolla sitä, että me saamme tähän maahan jonkun rahastomallin, mistä
sitten korvataan näitä satovahinkoja.

Mielestäni Hakanen toi hyvän esimerkin, ja olen valmis ainakin henkilökohtaisesti edis-
tämään sitä, että tällainen... Vaikka tässä kritisoidaan, että tästä voi tulla niin sanotusti
maan tapa. Tulkoon maan tapa, mutta sillä pitää olla joku tavoite, ja se tarkoittaa sitä, että
tällaisella ylimääräisellä kaksinkertaisella kevyen polttoöljyn palautejärjestelmällä kerät-
täisiin sitä viljelijöiltä tulevaa rahasto-osuutta, ja siten luotaisiin pitkällä aikajänteellä tur-
vallisuutta, kun tämä ilmastonmuutos nyt vain valitettavasti on meillä tosiasia [Puhemies
koputtaa] ja meidän olosuhteet tässä maassa muuttuvat, kesistä ja talvista riippuen.

Arvoisa puhemies! Näillä sanoilla jään mielenkiinnolla odottelemaan edustaja Nylun-
din vastauspuheenvuoroa.
14



Pöytäkirjan asiakohta PTK 27/2018 vp
Ensimmäinen varapuhemies Mauri Pekkarinen: Edustaja Nylund, poikkeuksellisesti
saatte sen vastauspuheenvuoron, 1 minuutti.

18.01 Mats Nylund r (vastauspuheenvuoro): Arvoisa puhemies! Minä toistan, mitä minä
sanoin aiemmin. Tästä energiatuotteiden valmisteveron palautuksesta 70 prosenttia menee
moottoreihin, joita myös sen hakekuivurin omistaja käyttää, eli hän saa tukea. Hakkeesta ei
makseta energiatuotteen valmisteveroa. Valitettavasti ei ole mahdollista antaa tukea sitä
kautta näille viljelijöille. Tämä ei ole paras mahdollinen, jos me eläisimme täydellisessä
maailmassa, mutta nyt se on ainoa mahdollinen. Pitäisi tietää, että jos me yritämme nyt luo-
da uuden järjestelmän, komissio vaatii, että pitäisi todeta, että juuri näillä viljelijöillä on ol-
lut se satovahinkotilanne, ja se on mahdotonta, kun he eivät ole tehneet ilmoitusta. Me
emme voi todistaa sitä enää.

Ensimmäinen varapuhemies Mauri Pekkarinen: Puhujalistaan.

18.03 Timo Kalli kesk: Puhemies! Yhdyn niihin puhujiin, jotka ovat sitä mieltä, että nyt
pitäisi erottaa se, ketkä kannattavat tätä 25 miljoonan euron suuntaamista suomalaisille vil-
jelijöille satovahingoista johtuen, ja tämä muu keskustelu sitten on paljon pienempi asia.
Sekin pitää muistaa, että kymmenessä vuodessa maatalouden tulo on puolittunut 500 mil-
joonaan, kymmenen vuotta aiemmin se oli miljardi. Elikkä silloin, kun hallitus kuuli vilje-
lijöiden hätää ja teki tämän ratkaisun, se tilanne oli hiukan erilainen kuin meillä täällä nyt,
kun käydään tätä keskustelua. Enemmän me viisastelemme siitä, pitäisikö keksiä jotain uu-
sia järjestelmiä vai pitäisikö tehdä sitä tai tätä.

Verojaosto kuuli poikkeuksellisen laajasti asiantuntijoita, ja asiantuntijoiden joukossa
oli myöskin asiantuntija ympäristöministeriöstä. Kaikki olivat sitä mieltä, että kun on tehty
tämmöinen päätös, että viljelijöille osoitetaan 25 miljoonaa, niin tämä valittu järjestelmä
näistä valikoimissa olevista on ehdottomasti kaikkein paras. Ei löydy mitään muuta. Ja jot-
ta löytyy, niin sitä pitää sitten pidemmässä juoksussa pohtia ja miettiä.

Ja niin kuin täällä aiemmissa puheenvuoroissa on toistettu, 70 prosenttia tästä korvaus-
polttoaineverosta muodostuu moottoreista eli traktoreista ja erilaisista vempeleistä, joita
siellä maataloudessa on, kuivureiden osuus on vain se 20, ja kun tiedetään se rakenne, min-
kälaisia maatiloja meillä on, niin varmaan 95 prosenttia on senkaltaisia maatiloja, joilla on
kuivuri, joka käyttää kevyttä polttoöljyä.

Mutta minusta nyt pitäisi suunnata katse tulevaisuuteen ja ajatella sitä, että tulee kevät ja
lähdetään kevätkylvöille eikä sellaisia vuosia kuin viime vuosi välttämättä toistuvasti tule.
Elikkä ei nyt ennakoida pessimistisesti, että jatkuvasti tarvitaan satokorvauksia. Hoidetaan
tämä asia ja uskotaan siihen, että tulevaisuudessa on paremmat sääolosuhteet eikä tämmöi-
siä korvausjärjestelmiä tarvita.

18.05 Pia Viitanen sd: Arvoisa herra puhemies! Enpä voisi enempää olla samaa mieltä
kuin edustaja Kalli edellä. Toivon myös sydämestäni, että sääolosuhteet olisivat paremmat
eikä tällaisia korvauksia tulevaisuudessa tarvittaisi. Sitä me emme ihan tässä talossa tieten-
kään voi säätää, mutta toivoa voimme.

Puhemies! Olen oikeastaan jo aiemmissa puheenvuoroissani tuonut olennaiset kulmat
esiin omasta ajattelustamme SDP:ssä. Haluaisin tässä lopussa vain käyttää tilannetta hy-
väkseni siinä suhteessa, kun puhuimme äsken maataloudesta ja sen kokonaisasemasta, kil-
15



Pöytäkirjan asiakohta PTK 27/2018 vp
pailukyvystä, ja vielä alleviivata hyvin ajankohtaista asiaa, joka liittyy tietynlaiseen maa-
talouden eettisyyteen ja näkökulmaan eettisyydestä maatalouden kilpailuvalttina. Eli juuri
nyt parhaillaan valmistellaan uutta eläinsuojelulakia, ja jälleen kerran vetoan kyllä halli-
tuspuolueisiin siinä, että siitä tulisi edistyksellisen hyvä ja että eläinten hyvinvointi otettai-
siin siinä tosissaan. Muuten tulee takapakkia paljon.

18.06 Esko Kiviranta kesk: Arvoisa puhemies! Tässä salissa käytetään usein, erityisesti
debateissa, hyvin maatalousystävällisiä puheenvuoroja. Uskon, että aika monta kertaa ne
tulevat ihan sydämestäkin, että kaikki eivät ole niin sanottua poliittista peliä ollenkaan.
Mutta ilmeisesti täällä on kuitenkin aika huono maatalouden tuntemus keskimäärin, ja
ehkä lyhyesti kertaan tuon maataloustulon kehityksen: Siis maataloustulo, joka on viljeli-
jän saama korvaus työstään ja maatalouteen sijoitetusta pääomasta, on kehittynyt todella
huonosti. Maataloustulo kokonaisuudessaan täällä Suomessa oli silloin vuonna 1995, kun
EU-jäsenyys alkoi vuoden 1995 alusta, noin miljardi, siis noin 1 000 miljoonaa, euroa vuo-
dessa. Nyt se on siinä 400—450 miljoonaa euroa. Eli tämä pudotus on ollut todella reipas,
55—60 prosenttia. Samaan aikaan on tietysti kyllä tilaluku alentunut: silloin EU-jäsenyy-
den alussa se oli 100 000 tilaa, nyt se on jo alle 50 000 tilan. Mutta tämä muutos on tapah-
tunut varsin raskailla investoinneilla. Me, jotka verotusta tunnemme, tiedämme, että pel-
lon ostohinta ei ole maatalouden juoksevassa tuloverotuksessa vähennyskelpoinen, se on
vain mahdollisessa luovutusvoittoverotuksessa vähennyskelpoinen. Se liittyy siihen, että
kaikki maapohja katsotaan sellaiseksi kulumattomaksi käyttöomaisuudeksi, josta ei voi
tehdä poistoja.

Sitten haluan vielä todeta sen, että tämä maatalouden energiaveron palautus, joka siis
koskee polttoöljyä ja sähköä, rinnastuu suoriin tulotukiin, esimerkiksi hehtaariperusteisiin
tulotukiin, sillä tämä energiaveron palautus on maatalouden jokavuotista tuloa. Se perus-
tuu niin sanottuun maaseudun tupoon, joka tehtiin 11. maaliskuuta 2005. Ja kun voi olla
sellaisiakin ihmisiä — olen kuullut — jotka ajattelevat, että tämä jokavuotinen polttoöljyä
koskeva 17 miljoonan euron suuruinen valmisteveron palautus voitaisiin korvata kerta-
luonteisella siirrolla Maatilatalouden Kehittämisrahastoon, jolla sitten tehtäisiin jotain uu-
siutuvaan energiaan liittyvää siellä tiloilla, niin jokavuotista tuloa ei voida korvata kerta-
luonteisella avustuksella. Tämän halusin sanoa noin taloudellisena perusoppina.

18.10 Arto Pirttilahti kesk: Arvoisa herra puhemies! Kuten tuossa aiempi puhuja Esko
Kiviranta, arvostamani maa- ja metsätaloustieteiden maisteri, sanoi, tässä salissa ei ole
maataloustuntemus parhaimmillaan, mutta uskoisin sen nyt olevan tällä hetkellä. Vastaan
agrologina myös asian jatkosta.

Todellakin viime satovuosi oli todella heikko, ja me tarvitsemme todellakin sen 25 mil-
joonan maatalouden kriisirahan käyttöön, ja mielestäni, miten tässä on keskustelussa tullut
ja verojaosto on tätä asiaa pohtinut ja myös valiokunta, tapa, millä tämä nyt tänä vuonna
hoidetaan, on juuri se oikea ja kohdentuu oikein, kuten täällä on esille tullut, että suurin osa
menee tästä rahoituksesta juuri moottorikäyttöisien laitteitten kautta.

Mutta todennäköisesti nämä satovahingot eivät tule tästä loppumaan, ilmastonmuutos
on varmaan yksi osa sitä, ja tämä on se toinen keskustelu, mitä salissa on käyty, että millä
tapaa tämä tuleva uusi järjestelmä sitten tähän luodaan. Olen myös itse sitä mieltä, että sitä
tulisi vahvistaa ja lähteä pohtimaan, mikä on viljelijän osuus siinä ja onko valtion mahdol-
16



Pöytäkirjan asiakohta PTK 27/2018 vp
lista tulla mukaan tähän tulevaan järjestelmään, koska aikaisempi järjestelmä on tällä het-
kellä alas ajettu.

Mutta toivomme, kuten tuossa edustaja Kalli, aurinkoisempaa kesää tästä kesästä. Vil-
jelijöillä on nyt riittävästi kuitenkin varantoa ja rahoitusmahdollisuuksia lähteä taas osta-
maan uusia siemeniä ja lannoitteita ja katsoa ensi kesää aurinkoisin mielin.

Yleiskeskustelu päättyi.

Eduskunta hyväksyi hallituksen esitykseen HE 7/2018 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
17


	4
	17.03
	17.06
	17.10
	17.15
	17.16
	17.17
	17.18
	17.19
	17.20
	17.21
	17.22
	17.24
	17.24
	17.28
	17.31
	17.35
	17.39
	17.42
	17.43
	17.44
	17.45
	17.47
	17.48
	17.49
	17.50
	17.51
	17.52
	17.54
	17.55
	17.56
	18.01
	18.03
	18.05
	18.06
	18.10


