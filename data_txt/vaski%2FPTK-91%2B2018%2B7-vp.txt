















































DEM40DA.tmp.xml


Pöytäkirjan asiakohta PTK 91/2018 vp
Pöytäkirjan asiakohta 

PTK 91/2018 vp

Täysistunto

Torstai 27.9.2018 klo 16.00—18.29

7. Lakialoite laiksi arvonlisäverolain 59 §:n muuttamisesta
Lakialoite LA 30/2018 vp Eeva-Maria Maijala kesk

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 7. asia. Puhemiesneuvosto ehdottaa, että asia lähetetään valtiovarainvaliokun-
taan.

Keskustelu

18.18 Eeva-Maria Maijala kesk (esittelypuheenvuoro): Arvoisa puhemies! Särkikalo-
jen määrät lisääntyvät jatkuvasti vesistöissämme, eikä särkikantojen harventaminen ole
edennyt toivotusti. Puhutaan särjestä, mutta sekin vain on tärkeä asia.

Syynä särkien määrän lisääntymiseen on se, etteivät kalastajat koe särkien kalastamista
kannattavaksi, ja kalastushan on muutenkin vähentynyt tuolla vesistöissämme. Kalaston
jakautuma vääristyy, kun ylisuuret särkikalakannat voimistuvat vesien rehevöityessä.
Eläinplanktonin määrä vähenee ja ravinteet kulkeutuvat takaisin vesipatsaaseen, kun sär-
kikalat etsivät ravintoa vesistön pohjasta. Särjenpyynnin lisääntyminen poistaisi vesistöis-
tä fosforia ja lisäisi vähäisesti hyödynnetyn kalan käyttöä.

Valtiovallan tulisi osoittaa kannustin särkikalojen kalastamiseen. Tällainen kannustin
olisi särkikalojen myynnin arvonlisäveron poistaminen siltä osin kuin kalastaja myy itse
kalastamiaan särkikaloja. Jo nyt on arvonlisäverolain 59 §:ssä annettu vapautuksia tietyil-
le luonnonvarojen hyödyntämisille, millä valtiovalta haluaa kannustaa ja pitää hyödyntä-
mistä kannatettavana. Itse poimittujen luonnonvaraisten marjojen ja sienien myynti on ni-
mittäin vapautettu arvonlisäverosta, mikäli poimija itse myy nämä tuotteet sellaisenaan
muualta kuin erityiseltä myyntipaikalta. Tämä arvonlisäverovapautus olisi edullinen tapa
lisätä särkikalojen pyyntiä ja käyttöä. Näin edistettäisiin sekä luonnon monimuotoisuutta
että kalastajien ammatin harjoittamisen kannattavuutta. Särkikalojen hyötykäytön ja yleen-
säkin särkikalojen arvostuksen lisääminen olisi tässä suhteessa tärkeää.

Yleensäkin Suomessa meidän tulisi lainsäätäjinä tehdä kaikki voitavamme sen eteen,
että Suomessa käytettäisiin enemmän kotimaista kalaa. Ammattikalastajien elinkeino on
uhattuna tällä hetkellä, ja erityisesti siellä on kyllä syynä merimetsojen ja hylkeiden aiheut-
tamat vahingot, koska näitten kannat ovat lisääntyneet todella paljon. 

Pääosa Suomessa syödystä kalasta tulee ulkomailta. Tähän on saatava muutos. Ehkä
neljäsosa Suomessa syödystä kalasta on kotimaista kalaa, ja tässä on otettu matkaan myös-
kin ihmisten itsellensä kalastamat kalat. Meidän vesistömme ovat todella rikkaita. Niissä
on valtavasti kalaa. Miksi me emme osaa sitä hyödyntää? Japanilaiset ovat tuumanneet,
 Tarkistettu
4.0



Pöytäkirjan asiakohta PTK 91/2018 vp
että jos nämä olisivat heidän vesistöjään, niin kyllähän näitä käytettäisiin ihan toisella ta-
valla.

Arvoisa puhemies! Toivon, että aloitteessani esitetty asia otetaan vakavasti huomioon.
Meidän on kaikin voimin edistettävä kotimaista kalastuselinkeinoa ja sitä, että suomalai-
sessa ruokapöydässä olisi nykyistä paljon enemmän hyvää, terveellistä, turvallisesti val-
mistettua suomalaista kalaruokaa. 

Tämä esitykseni on nytten vain särjen osalta. Särkeähän monet pitävät roskakalana,
mutta ensinnäkin sana ”roskakala” meidän pitää unohtaa ihan kokonaan. Kyse on toisar-
voisesta kalasta ja oikeastaan ihan hyödynnettävästä, ihan hyvästä kalasta, sillä oikealla,
sopivalla tavalla laitettuna särkikin on esimerkiksi purkkikalana todella hyvä kala. Tämä
esitys voisi kyllä laajentua myöskin muitten toisarvoisten kalojen osalta. Ei sekään olisi
huono asia, jos myöskin hauki olisi tässä kuviossa matkassa. En usko, että tämä tulisi vää-
ristämään kilpailua millään tavalla, mutta joka ikinen toisarvoinen kala, minkä me saisim-
me tuolta vesistöstä pois, auttaisi meidän kalastonhoitoasiaamme.

Nyt kun mennään siihen kalastuslakiin ja kalastusmaksujen kertymiseen, ongelmahan
on se, että kun meillä koko ajan vähenevät kalastonhoitomaksut, niin meillä vähenevät
myöskin varat, joilla vesioikeuden omistajat voivat hoitaa vesialueitansa. Meidän on löy-
dettävä uusia konsteja, millä me saisimme kannustettua vesialueitten hoitamiseen. Tämä
roskakalojen poistaminen on yksi merkittävimmistä asioista, millä me saamme vesistöjä
hoidettua. 

Elikkä toivon, että tämä esitys otettaisiin vakavasti ja saisimme tällä otettua askeleen sit-
ten eteenpäin tässä asiassa.

18.23 Hannu Hoskonen kesk: Arvoisa rouva puhemies! Lakialoitteessa edustaja Eeva-
Maria Maijala on aivan oikein puuttunut tähän roskakalaongelmaan, vaikka on myös to-
tuuden nimissä mainittava, että särkihän sinällään ei ole roskakala. Olen itsekin syönyt sär-
keä esimerkiksi purkitettuna, ja hyvin öljyssä marinoituna se on aivan erinomainen herk-
ku, niin että tässä pitää katsoa se mitalin toinen puoli, se, että särki on arvokala oikein val-
mistettuna.

Mutta jos me haluamme näitä suomalaisia vesistöjä hoitaa, niin kyllä tämä vähempiar-
voisen kalan pyynti on tärkeää. Esimerkiksi tuossa Puruvedellä, Kiteellä tehdään juuri täl-
laista hanketta. Sen Puruvesi-hankkeen myötä on kohennettu rehevöitynyttä järven lahtea.
Puruvesi itsessään on erittäin kirkasvetinen, aivan Suomen ykkösjärviä puhtaudessaan.
Muutama lahti on vähän rehevöitynyt. Niistä lahdista vedettiin viime keväänä nuotalla vii-
si apajaa ja saatiin saaliiksi 32 tonnia tätä vähempiarvoista kalaa — siis 32 tuhatta kiloa,
joka on aivan valtava Pietarin kalansaalis, viidellä vedolla. Mutta joka tapauksessa tämä
esimerkki vain kertoo sen, miten iso asia tämä järvien hoitaminen ja vesistön hoitaminen
järkevällä kalastuksella on. 

Edustaja Maijalan tekemälle aloiteelle sinällään toivoisin menestystä, mutta hieman
epäilen sitä, että verolakien muuttaminen tällaisessa yhdessä pienessä asiassa voi olla ehkä
vähän haasteellista. Mutta tämä avaisi kyllä mielestäni sen tien, että suomalaisen kalan
markkinoita pitäisi kyllä tässä maassa edistää paljon tehokkaammin. Jos käytte jollakin
isolla järvellä — kun viime kesänä olin Pielisellä ajelemassa yhtenä päivänä, ja samoin Ilo-
mantsissa parilla isolla järvellä, niin kaikki sillä matkalla olleet havaitsimme kauniina ke-
säpäivänä kaksi kalastajaporukkaa veneellä näillä isoilla järvillä — niin se on todella vä-
hän siihen nähden, mikä mahdollisuus suomalaisiin vesistöihin sisältyy. 
2



Pöytäkirjan asiakohta PTK 91/2018 vp
Mutta toivoisin, että tämä edustaja Maijalan hyvä aloite saisi sen liikkeelle, että suoma-
laisia vesistöjä alettaisiin ihan oikeasti käyttämään sekä virkistykseen että tätä kautta elin-
keinojen kehittämiseen.

18.25 Eeva-Maria Maijala kesk: Arvoisa puhemies! Toimin Suomen Kalatalouden Kes-
kusliiton puheenjohtajana. Toinen suuri kalatalousjärjestö Suomessa on Suomen Vapaa-
ajankalastajat, ja uskon, että tämä on kummankin järjestön mielestä todella tärkeä asia,
enkä minä usko, että kukaan muukaan vastustaa sitä, että me saamme hoidettua vesistöä.
Tämä voisi olla yksi konsti, menetelmä, miten näitä vesistönhoitamisasioita saadaan eteen-
päin.

Suomessa on kaupallisia kalastajia liian vähän, ja heidän määränsä vähenee koko ajan.
Ja sekin, kuka saa sen 10 000 euron edestä myytyä vuosittain kalaa, on todella vähäistä.
Elikkä en usko, että se tulisi isosti vaikuttamaan ainakaan kielteisesti, että siitä poistuisi
tämä arvonlisäveroasia.

Sain vierailla Säkylän Pyhäjärvellä, ja siellä tätä toisarvoista kalaa hyödynnettiin todel-
la hyvin ja mahtavasti. Näin, miten siitä saatiin työstettyä massaa. Tästä massasta tehtiin
sitten Apetitin tehtaalla kalapullia, todella hyviä. Aivan mahtava systeemi. Tätä kuviota
meidän pitäisi todella saada valtakunnallisesti vietyä paljon eteenpäin.

Monellekin lapselle meidän lapsuudestamme lähtien herkku ovat olleet kalapuikot.
Mutta mistä tehdään suomalaiset kalapuikot? Ei todellakaan meidän kotimaisista kalois-
tamme. Meidän järvet ovat täynnä kalaa. Se voisi tuottaa massaa mahtavasti, mutta kun
meillä ei ole minkäänlaista logistiikkasysteemiä, meillä ei ole keräilysysteemiä, mitään
semmoista, millä me saisimme kala-asiat hoidettua. Esimerkiksi maitopuolella meillä mai-
to kerätään joka puolelta valtakunnasta järjestelmällisesti, on kylmäketjuasia hoidettu.
Miksi me emme saisi kalapuolella tätä samalla tavalla järjestettyä? No, särjestä ja näistä
muista toisarvoisista kaloista ei olla valmiita maksamaan juuri minkään vertaa, mutta jos
me pienellä kannusteella saisimme sitä menemään eteenpäin.

Säkylän Pyhäjärven hanke, niin kuin moni muukin hanke, on kärsinyt todella paljon sii-
tä, että valtion tuki on vain toistaiseksi voimassa olevaa, ja nyt meidän pitäisi siihen löytää
menetelmiä ja systeemejä, mitkä eivät pyöri millään projektirahalla eivätkä valtion tuella,
vaan että me saisimme oikeasti muulla kannusteella nämä asiat menemään eteenpäin. Elik-
kä näillä eväillä jäämme odottamaan, että joku päivä me saisimme tämän asian kuitenkin
osaksi Suomen verolainsäädäntöä.

Keskustelu päättyi.

Asia lähetettiin valtiovarainvaliokuntaan.
3


