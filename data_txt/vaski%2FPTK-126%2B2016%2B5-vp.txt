















































DEM9991.tmpSave.xml


Pöytäkirjan asiakohta PTK 126/2016 vp
Pöytäkirjan asiakohta 

PTK 126/2016 vp

Täysistunto

Keskiviikko 7.12.2016 klo 14.02—0.46

5. Hallituksen esitys eduskunnalle Suomen Pankille myönnettävästä valtiontakuusta Kan-
sainväliselle valuuttarahastolle annettavan lainan vakuudeksi

Hallituksen esitys HE 254/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään valtiovarainvaliokuntaan.

Keskustelu

16.12 Toimi Kankaanniemi ps: Arvoisa rouva puhemies! Tässä esityksessä hallitus esit-
tää, että eduskunta myöntää Suomen Pankille takauksen, jolla Suomen Pankki myöntää
edelleen valtiontakauksen Kansainväliselle valuuttarahastolle annettavan lainan vakuu-
deksi. Asiassa on siis kysymyksessä takauksen myöntäminen Suomen Pankille. Näin ollen
valtion takausvastuut jälleen kasvavat.

Meillä on valtion vastuiden kasvu ollut erittäin nopeaa viime vuosina. Tiedämme, että
valtion velkaantuminen ja julkinen velkaantuminen on ollut erittäin nopeaa. Kerrataan nyt
vielä: valtion kassaa viime kaudella syötiin 7 miljardia, valtion velka kasvoi 20 miljardia,
kuntien velka noin 7 miljardia, mutta tämän suoran valtion velkaantumiskehityksen lisäksi
valtiontakaukset kasvoivat vuoden 2010 tasosta eli 23,2 miljardista 49,2 miljardiin viime
vuonna, eli valtiontakaukset lähes kaksinkertaistuivat. Näistä valtaosa kylläkin on koti-
maista elinkeinotoimintaa ja muuta vastaavaa koskevia takauksia. Tämän lisäksi pääoma-
vastuut kasvoivat viime vaalikaudella vuoden 2010 tasosta, 5,1 miljardista, vuoden 2015
tasoon, 17,8 miljardiin, eli kasvu oli kolminkertainen yhden ainoan vaalikauden aikana.
Nämä pääomavastuut ovat juuri näitä kansainvälisille rahoituslaitoksille annettuja takauk-
sia, joita joudutaan maksamaan siinä tapauksessa, että pääomaa tarvitaan tappioiden katta-
miseksi tai maksukyvyttömyyden välttämiseksi. Eli muiden euromaiden, pääosin muiden
euromaiden, onnettoman talouspolitiikan ja velkaantumisen varalta Suomen veronmaksa-
jat sidottiin viime vaalikaudella valtaviin vastuisiin hallituksen päätöksillä — muistelen,
että perussuomalaiset vastustivat tätä, mutta päätös on tehty, ja sitä ei enää voi purkaa, kos-
ka ei takauksesta pääse irti muuten kuin maksamalla, jos velallinen ei velkojaan pysty suo-
rittamaan. Valtiolla on vielä muita vastuita: Niitä oli 105,1 miljardia vuonna 2010 ja 132,1
miljardia vuonna 2015. Eli yli 25 miljardia tuli muitakin vastuita. Yhteen laskien viime
vaalikauden saldo valtion vastuiden osalta on synkkää luettavaa.

Tällä hallituksen esityksellä, joka meillä nyt on käsittelyssä, tehdään näihin lukuihin
nähden hyvin pieni lisäys valtion takausvastuisiin, ja sitten tästä ei selkeästi ilmene, minkä
verran kumotaan aikaisempia valtiontakuita, jonkin verran kuitenkin. 
 Tarkistettu
4.0



Pöytäkirjan asiakohta PTK 126/2016 vp
Mielestäni tästä valtion vastuiden valtavasta kasvusta viimeisten viiden vuoden aikana
on syytä käydä vakavaa keskustelua, ja siksi tämän puheenvuoron pyysin. Velkaantumi-
nen on vaarallinen asia, jos se on liian nopeaa ja varsinkin jos velanotolla rahoitetaan ku-
lutusmenoja, niin kuin viime vuosina on tapahtunut. Mutta vastuut ovat myös vakava asia,
ja niihin on vakavasti syytä paneutua, ja toivonkin, että kun valtiovarainvaliokunnassa tätä
esitystä käsittelemme, niin käydään tarkoin läpi, mitkä ovat valtion todelliset vastuut, rea-
lisoitumisvaarassa olevat vastuut, ja toisaalta milloin tämä kehitys saadaan pysähtymään.
Esimerkiksi Italian kansanäänestyksen tulos luo vakavan uhan sille, että nämä Euroopan
vakausmekanismille annetut vastuut voivat laueta, ja silloin suomalaiset veronmaksajat
joutuvat maksamaan sellaisia laskuja, jotka suomalaisille veronmaksajille eivät kuulu eikä
niistä ole meille käytännössä juuri mitään hyötyä.

16.18 Pia Viitanen sd: Arvoisa rouva puhemies! En nyt malttanut olla käyttämättä lyhyt-
tä puheenvuoroa siitä, että aina kun puhutaan valtion vastuista, niin puhumme vakavista
asioista varsinkin näinä aikoina, kun maailma on epävarma ja talous heittelee ja olemme
nähneet velkakriisejä ja kaikkea huonoa, mitä niistä voi seurata. Siksi onkin tärkeää, että
Suomen linja on johdonmukainen ja tiukka näissä asioissa.

Mutta, puhemies, tuli nyt vain mieleen, että tietenkin moni kansalainen jäi kysymään tä-
män vaalikauden alussa sitä asiaa, että mitenkäs tässä nyt näin pääsi käymään, kun esimer-
kiksi perussuomalaiset pyhänä vaalilupauksenaan kertoivat, että nyt ei sitten lisärahaa enää
Kreikkaan heru, se on piste, näin. Kovasti kalliilla vaalikampanjoillakin tähän asiaan ha-
luttiin kantaa sanoa, ja kuinka ollakaan ei sitten monta kuukautta kulunut siitä, kun vaali-
voitto tuli, niin hupsistakeikkaa se Kreikan kolmas tukipaketti tehtiin, ja mehän täällä edus-
kunnassakin silloin pohdimme, että kyseessä ei sinänsä ole Kreikka kolmonen vaan Soini
ykkönen, ja aika moni kansalainen sanoi, että ei voi tällaista menettelyä kaiken kaikkiaan
ymmärtää.

Puhemies! Kyse on isosta asiasta, kysymys on vakavasta asiasta, ja siksi on myös hyvin
tärkeää, että täällä eduskunnassa voisimme aika ajoin käsitellä näitä asioita jäsentyneesti,
ja onpa täällä heitetty ilmaan sellainenkin toive, että kun tällä hetkellä nämä tukiratkaisut,
mitkä menevät esimerkiksi Kreikan tukemiseen ja muualle, käsitellään pitkälti suuren va-
liokunnan kokouksissa, niin kyllä silloin, kun kysymys on ison mittaluokan asioista, olisi
varsin perusteltua, että ne tuotaisiin myös tänne saliin keskusteltavaksi, julkiseen keskus-
teluun. Olemme tätä esittäneet, ja toivon harkintaa sille menettelylle, että tämä olisi mah-
dollista. Kyllä esimerkiksi tämä Kreikan tukipaketti Soini ykkönen, jota perussuomalaiset
olivat hyväksymässä, aika vähälle huomiolle lopulta kuitenkin julkisuudessa jäi sen ensi-
kohahduksen jälkeen. Eli mielestäni niin kuin jatkuvuudessa voisi olla perusteltua se, että
myös täällä salissa käsittelisimme näitä asioita.

16.20 Toimi Kankaanniemi ps (vastauspuheenvuoro): Arvoisa rouva puhemies! Edusta-
ja Viitanen puhuu nyt vastoin parempaa tietoaan. Te tiedätte hyvin, edustaja Viitanen, että
Katainen ja ennen kaikkea valtiovarainministeri Urpilainen panivat nimensä sellaiseen pa-
periin, joka sitoo meitä pitkälle tulevaisuuteen, eli EVM:ään, josta tuo Kreikka-paketti
maksetaan ja on maksettu. Se oli teidän valintanne, ja me olemme siinä kiinni, ei ole muuta
vaihtoehtoa kuin maksaa se, mihin te olette vekselin Suomen kansan, suomalaisten veron-
maksajien puolesta panneet. Se oli teiltä virhe. Myöntäkää se. Me teemme nyt niin kuin si-
toumukset ovat, ja siinä ei ole vaihtoehtoa.
2



Pöytäkirjan asiakohta PTK 126/2016 vp
Arvoisa puhemies! Kuitenkin totean, että 101 miljardia Suomen valtion veronmaksa-
jien vastuut kasvoivat viime vaalikauden aikana. Se on hirvittävä luku.

16.21 Pia Viitanen sd (vastauspuheenvuoro): Arvoisa puhemies! Nimenomaisesti, kuten
olemme useasti täällä salissa todenneet, viime kaudella tehtiin varsin vastuullisesti tätä po-
litiikkaa: ei ilman vakuuksia myönnetty tukia, ja samalla myös esimerkiksi EVM:ää luo-
dessa sinne tehtiin tiukat ehdot siitä, kuinka tämä rahasto toimii. Ja näinhän siinä kävi, että
kun sinne rahaa pistettiin, niin pistettiin ikään kuin hyvälle säästötilille, mutta heti kun pe-
russuomalaiset saivat ne pankkitunnukset, niin kyllä sieltä sitten lähti se 100 miljardin tu-
kipaketti maailmalle. Että ihan turha tässä on omaa vastuuta vältellä, kyllä kansa tietää täs-
sä tapauksessa, edustaja Kankaanniemi ja arvoisat perussuomalaiset, että Kreikkaan lähti
tukipaketti perussuomalaisten esittämänä ja siunauksella. Täältä eduskunnastakin Suomi
siihen osallistui. Näitä puheita te ette pääse pakoon.

Juuri siksi, puhemies, esitinkin, että olisi hyvin viisasta, että käsittelisimme myös täällä
isossa salissa näitä asioita, ei pelkästään suuressa valiokunnassa.

16.22 Toimi Kankaanniemi ps (vastauspuheenvuoro): Arvoisa rouva puhemies! Takuis-
ta ei kannata puhua. Se oli korkojenvaihtosopimus, jonka pitävyyskin on täysin epävar-
maa, ja 30 vuoden kuluttua saadaan, jos saadaan jotakin sieltä. Eli se on kyllä lähes yhtä
tyhjän kanssa mutta tietysti poliittisen pelin kannalta oli varmasti teille arvokas.

Mitä tulee sitten tähän perussuomalaisten hallitusvastuun kantamiseen, niin me kannam-
me sitä selkä suorana, mutta valitettavasti me olemme teidän virheellisten päätöstenne ta-
kia sidottuja niihin sopimuksiin, joita teidän ministerinne on allekirjoittanut. Siitä me
emme pääse ettekä tekään pääse eroon, ja toivotaan nyt, ettei esimerkiksi Italiasta tule sit-
ten laskua, jota jouduttaisiin maksamaan. Koko tämä eurojärjestelmä on nyt kyllä niin haa-
voittuvassa tilanteessa, että teidän, edustaja Viitanen, kannattaisi puhua hieman varovai-
semmalla kielellä.

16.23 Pia Viitanen sd (vastauspuheenvuoro):  Arvoisa puhemies! Kyllä tässä nimen-
omaan varovaisia ollaan, ja kukaan ei halua eikä toivo, että esimerkiksi Italian tilanne joh-
taa tästä päivästä hallitsemattomaan tulokseen.

Puhemies! Kyllä täytyy muistaa myös perussuomalaisten omat sanat, mitä tulee tähän
EVM:n käyttöön. Ennen kuin vielä tiedettiin, että tämä Kreikka kolmonen tulee, niin pu-
heenjohtaja Timo Soini itse sanoi 6.7.2015 A-studiossa tästä kolmannesta tukipaketista,
että mitä muuta se olisi kuin vastuiden kasvattamista. Soini on sanonut, että tällaiset sum-
mat, mistä puhutaan, olisivat selvää vastuun kasvattamista. Eli ihan turhaan te nyt, edusta-
ja Kankaanniemi, täällä tänään selitätte, että eiväthän perussuomalaiset yhtään vastuita ole
kasvattaneet. Teidän siunauksellanne se Kreikka kolmonen eli Soinin ykköstukipaketti
syntyi, ja sillä selvä.

Nyt kun olemme vaikeassa tilanteessa ja meillä on joka tapauksessa edessä vielä vai-
keuksia talouden kanssa Euroopassa ja maailmalla, niin toivoisin todella, että tämä vas-
tuullinen politiikka, minkä sosialidemokraatit viime kaudella omaksuivat, jatkuisi myös tä-
män hallituksen kaudella.

Puhemies Maria Lohela: Listalta edustaja Harakka.
3



Pöytäkirjan asiakohta PTK 126/2016 vp
16.24 Timo Harakka sd: Arvoisa puhemies! Euroopan vakausmekanismin johtaja Klaus
Regling on huomenna täällä eduskunnassa, eli edustaja Kankaanniemi voi mainiosti käydä
esittämässä nämä huolensa hänelle. 

Mutta kyllä minunkin täytyy tässä nyt ihmetellä sitä, kuinka monilla rattailla vai vainko
kaksilla rattailla tässä nyt perussuomalaiset ajaa. Kun lupasitte ennen vaaleja, että Kreikan
piikki pannaan kiinni, kyllähän sen voi tulkita niin ja varmasti suuri osa kansalaisista ja ää-
nestäjistä tulkitsi niin, että te ette hyväksy tätä vakausmekanismin rahoitusta ja teidän an-
siostanne Suomi siitä irtautuu. Sen sijaan kävi niin, että ne rahat, jotka siellä pankkitilillä
olivat, ovat vasta lähteneet eteenpäin sen jälkeen kun te saitte ne pankkitunnukset. Eli tämä
mainitsemanne vaara on realisoitunut vain ja ainoastaan teidän toimestanne.

Mitä näihin vakuuksiin tulee, niin perussuomalaisethan osti kokonaisen Helsingin Sano-
mien etusivun todistaakseen, että niitä ei ole olemassakaan, ja puheenjohtaja Soini väitti
näin. Kuitenkaan Suomi ei ole näistä vakuuksista halunnut luopua, ja kyllä hän täällä edus-
kunnassa joutui myöntämään, että ehkäpä sellaiset sitten onkin olemassa. Tässäkin jälleen
kahta totuutta.

Tämä muistuttaa nyt sitä samaa, jota olen yrittänyt täällä salissa viime viikolla kysyä:
mitä mieltä te olette yhteisöveron tasosta? Te täällä koko ajan ja varmaan tänä iltana myö-
hemminkin vetoatte siihen, että yhteisöveron lasku oli väärä toimi, se aiheutti vahinkoa toi-
sille, mutta ette te nyt hallituksessa ole esittämässä sen korotusta. Osa teistä on sitä mieltä,
että on hyvä, että yhteisövero on niin matala, ja osa teistä pitää sitä epäoikeudenmukaise-
na. Mutta kun te olette nyt hallituksessa ja teillä on valta, te voitte nämä Suomen kansain-
väliset sitoumukset muuttaa, mutta ei ole nähty elettäkään siihen suuntaan. 

Eli pakko on tulla siihen tulokseen, että nämä korskeat vaalilupaukset on petetty monil-
lakin eri aloilla.

16.26 Toimi Kankaanniemi ps:  Arvoisa rouva puhemies! Ensinnäkin totean, että vas-
tuut eivät tässä Kreikka-paketissa kasvaneet. Te sosialidemokraatit otitte ne vastuut siitä
12,5 miljardin potista, josta se sitten maksettiin. Näin ollen väite siitä, että meidän toimes-
tamme olisivat vastuut kasvaneet, ei pidä paikkaansa. Toisaalta te väitätte nyt, että ette ot-
taneet muka vastuuta ja panneet blankovaltakirjaan tai 12,5 miljardin avoimeen valtakir-
jaan Suomen valtion nimeä. Se on teidän toimenpiteenne, ja sen takia siinä ollaan kiinni. Ei
takauksesta pääse yksityinen ihminenkään irti muuta kuin sitä kautta että velallinen, jota on
taannut, maksaa velkansa tai sitten takaaja maksaa. Jompikumpi maksaa.

Nämä pääomavero- tai yhteisöverokysymykset eivät nyt, puhemies, kuulu tähän asiaan.

16.27 Timo Harakka sd (vastauspuheenvuoro): Arvoisa puhemies! Luotiin erittäin vas-
tuulliset, erittäin tiukat ehdot sille, miten EVM ylipäätään voi suorituksia antaa, plus lisäk-
si Suomella vielä erityisen tiukat ehdot. Se ei suinkaan ollut mikään blanko sekki. Mutta
nyt teillä on, ikävä kyllä, nämä pankkitunnukset, ja teidän vallassanne on päättää, täytty-
vätkö nämä ehdot. Nythän te olettekin aika hövelisti jakamassa niitä vastuita sitten sinne
määränpäähän, siihen samaan Kreikkaan, jota niin parjasitte ennen vaaleja. Tällainen se-
littely, mitä edustaja Kankaanniemi täällä on nyt suorittanut, olisi ollut hyvä kuulla ennen
vaaleja, jolloin olisi kerrottu Suomen kansalaisille ihan rehellisesti, että ei tämä niin yksin-
kertainen asia ole ja ei sitä piikkiä taidetakaan saada kiinni. Mutta nyt kun tämä eräänlai-
nen vaalihuijaus on saatu toteutettua, nyt täällä kyllä selitellään.
4



Pöytäkirjan asiakohta PTK 126/2016 vp
16.28 Pia Viitanen sd: Arvoisa rouva puhemies! Kun puhutaan tästä Kreikka kolmosesta
eli Soini ykkösestä, niin kyllähän se nyt, edustaja Kankaanniemi, on niin, eikö olekin, että
tällaiset summat, mistä nyt puhutaan, olisivat selvää vastuiden kasvattamista. Ei siitä mil-
lään sanakikkailulla pääse eroon.

Puhemies! Tuo äskeinen lause ei ollut minun, eli jos ei edustaja Kankaanniemi ole sen
kanssa samaa mieltä, niin voinen kertoa, että tällaisen lauseen on sanonut puheenjohtaja
Soini Ilta-Sanomille 10.7. Tämä on Timo Soinin näkemys tästä Kreikka kolmosesta eli
Soinin ykköstukipaketista, ennen kuin hän tiesi, että, kappas vain, se ihan oikeasti tulee. Ja
nyt sitten täällä Kankaanniemi on salissa ja selittelee, että voi voi, tämä oli ihan jonkun
muun päätös kuin meidän päätös. Eikö nyt kuitenkin olisi rehellistä sanoa sille kansalaisel-
le, joka kysyy siellä Hervannan Siwan edessä, miten tämä on mahdollista, että niin, tämän
teimme, emme kertoneet ennen vaaleja ja olemme pahoillamme siitä? Mutta ei, täällä sitä
sitten selitellään ja pistetään muiden syyksi asioita, mitä tämä hallitus on toteuttanut.

Me sosialidemokraatit olisimme tässäkin olleet kaiken kaikkiaan tiukempia kuin tämä
hallitus on. Me haluamme tiukkoja ehtoja. Viime kaudella pistimme tämän tiukan linjan vi-
reille. Olemme olleet koko ajan johdonmukaisia omassa politiikassamme, toisin kuin pe-
russuomalaiset, jotka tekevät täyskäännöksen. Voiko tämän enempää tehdä täyskäännöstä
kuin tässä asiassa, puhemies, tehtiin?

Puhemies Maria Lohela: Nyt keskustelu ja samalla myös tämä täysistunto keskeytetään
perustuslakivaliokunnan kokousta varten. Täysistunto jatkuu kello 17.30. 

Keskustelu ja täysistunto keskeytettiin kello 16.30.

————

Keskustelua ja täysistuntoa jatkettiin kello 17.50.

Ensimmäinen varapuhemies Mauri Pekkarinen: Nyt jatketaan tänään kello 14 alkanut-
ta, kello 16.30 keskeytynyttä istuntoa. 

17.51 Sami Savio ps: Arvoisa puhemies! Haluan vielä palata lyhyesti äsken tämän aiheen
tiimoilta heränneeseen debattiin. Edustaja Harakka kysyi näet perussuomalaisten kantaa
edellisen hallituksen hankkimiin ja silloisen sosialidemokraattisen valtiovarainministeri
Urpilaisen kevään 2011 vaalien ratkaisuhetkillä kansalle lupaamiin vakuuksiin. Edustaja
Harakka kysyi äsken myös sitä, miksi perussuomalaiset ovat kritisoineet tätä edellisen hal-
lituksen tekemää vakuusjärjestelyä vaikka ovatkin sittemmin muun muassa puheenjohtaja
Soinin suulla todenneet, ettei Suomen kuitenkaan kannata luopua näistä mainituista va-
kuuksista.

Arvoisa puhemies! Nythän asia on niin, kuten myös edustaja Kankaanniemi otti äskei-
sessä puheenvuorossaan esille, että tässä ei ole kyseessä varsinainen vakuus vaan tuotto-
jenvaihtosopimus. Tästä monimutkaisesta tuottojenvaihtosopimuksesta on jo maksettu vä-
hintäänkin käypä markkinahinta viime kaudella ja sisäpoliittisten paineiden vuoksi luulta-
vasti enemmänkin. Edellisen hallituksen aikana Suomi siis paitsi sitoutui epäonniseen
Kreikan lainajärjestelyyn myös käytännössä maksoi itse nämä paljon puhutut vakuutensa,
5



Pöytäkirjan asiakohta PTK 126/2016 vp
vaikka Suomen kansa huhtikuussa 2011 luultavasti arvelikin näillä vakuuksilla tarkoitetta-
van reaaliomaisuutta, joka annetaan pantiksi lainaa vastaan.

Tämä kaikki edellä sanottu ei tietenkään poista sitä tosiseikkaa, että vaikka mainittu
tuottojenvaihtosopimus on varsin monimutkainen ja kohdistuu vain osaan lainoista ja to-
teutuu vain tietyissä olosuhteissa, on sillä edelleen jokin positiivinen arvo, vaikka pieni-
kin. Niinpä olisi tietysti typerää luopua tästä sopimuksesta ilmaiseksi, kun olemme siitä jo
itse kertaalleen maksaneet. Kokonaan eri asia on, että tuottojenvaihtosopimuksen sijaan
Suomen olisi tullut saada reaalivakuuksia eikä varsinkaan tulla sidotuksi Euroopan va-
kausmekanismiin (Puhemies koputtaa) viime vaalikaudella.

17.53 Pia Viitanen sd: Arvoisa herra puhemies! En minä tätä keskustelua enää haluaisi
pitkittää, mutta kyllä tähän nyt täytyy se sanoa, että sama kai se on, millä nimellä kutsutaan
sitä tosiasiaa, että Suomi on saanut tilille rahasumman, joka takaa Suomen saatavia siinä ti-
lanteessa, että Kreikassa rytisisi ja huonosti kävisi. Ei tämä ole mikään vähäpätöinen juttu.
Jos joku luulee, että on helppo työ käydä siellä Euroopassa ilmoittamassa, että Suomi tä-
män kaataa, ellei vakuuksia tule, niin kokeilkoon itse. Toistaiseksi en ole vastaavankaltai-
sia ponnisteluja perussuomalaisilta itseltään nähnyt. SDP muutti edellisen porvarihallituk-
sen löysän linjan uudeksi tiukaksi linjaksi, jossa edellytettiin vakuuksia ja jossa sijoittaja-
vastuun tulee toteutua. Esimerkiksi tämä EVM-mekanismi silloin luotiin, ja se, että me
saamme velkamme sieltä ensimmäisenä ulos, oli tärkeä periaate ja samoin sijoittajavas-
tuun toteuttaminen. Nämä EVM-mekanismit sinänsä luotiin juuri tästä syystä siksi kestä-
väksi säästötiliksi, josta sitten vain tiukoin ehdoin tietyissä tilanteissa voi nostaa ulos. Täs-
tä me olemme nyt ihmetelleetkin perussuomalaisia: kun puheenjohtaja Soini itsekin oli sitä
mieltä, että tässä tässä Kreikka kolmosessa eli Soini ykkösessä on kyseessä vastuiden kas-
vaminen, niin mikä ihme perussuomalaiset tästä vastuusta vapauttaa? Tätä minä en ym-
märrä ja toivoisin sille saavani selityksen.

17.55 Hannu Hoskonen kesk: Arvoisa herra puhemies! Varmaan on viisautta tässä asias-
sa säilyttää niin sanotusti mahdollisimman matala profiili, koska ne sopimukset, mitkä sil-
loin aikanaan tehtiin, ovat varmaan semmoisia sopimuksia, joiden tutkiminen olisi kovin,
kovin monisäikeistä. Se varma tieto on niissä papereissa, mitä me tähän taloon olemme
saaneet tutkittavaksi. Tärkeää on kuitenkin se, että jatkamme oman taloutemme ylös nos-
tamista pikkuhiljaa, rauhallisesti ja sitkeästi ja emme lähde siihen loanheittoon tai siihen
kilpalaulantaan, onko tämä hyvä sopimus vai huono sopimus, mikä aikanaan tehtiin. Kun
on näitä kriisipesäkkeitä — kuten olemme viikonloppuna oppineet tuntemaan, että Italias-
sa on taas kytemässä tämän kansanäänestyksen jälkeinen tilanne, jonka lopputulosta emme
tiedä, mitä tulee sitten sen jälkeen — niin sanoisin, että ehkä viisautta tässä asiassa on, niin
kuin kaikissa muissakin asioissa, panna se oma talous ensin kuntoon ja sen jälkeen jäädä
ehkä ihmettelemään, mitä muualla maailmassa tapahtuu.

17.56 Kaj Turunen ps: Arvoisa puhemies! Totuus on kuitenkin tässä asiassa se, että kyl-
lä sosialidemokraattinen puolue on nimenomaan tämän yhteisvastuun arkkitehti. Kun ajat-
telee viime kautta, kun viime vaalikaudella nämä EVM:t hyväksyttiin ja luotiin, kyllä pe-
russuomalaiset ja keskustapuolue olivat erittäin kriittisiä tämän yhteisvastuun lisäämisen
suhteen. Me olemme nyt tällä hetkellä sen sosialidemokraattisen politiikan vankeja, mitä
6



Pöytäkirjan asiakohta PTK 126/2016 vp
viime vaalikaudella tehtiin. Nämähän ovat valtiosopimuksia, niin näitä päätöksiä joudu-
taan nyt noudattamaan.

17.56 Pia Viitanen sd: Arvoisa herra puhemies! Jottei nyt aivan olennaisia virheellisyyk-
siä jäisi eduskunnan pöytäkirjoihin, niin todettakoon, että tämä prosessi sai alkunsa edelli-
sen porvarihallituksen aikana, jolloin ilman mitään vakuuksia annettiin kahdenvälinen lai-
na Kreikalle, ja silloin jopa muistaakseni todettiin, että tämä on hyvä bisnes. Tuolloin jo
SDP vastusti tätä ja olisi halunnut tiettyjä tiukkoja ehtoja, jotta tähän velkajärjestelyyn voi-
daan mennä. Silloin jo edellytimme vakuuksia ja sijoittajavastuuta. Valitettavasti näin ei
käynyt. Kun tulimme hallitusvastuuseen, olimme johdonmukaisia puheessamme ja toteu-
timme seuraavat järjestelyt siten, että sekä tuli vakuudet että toteutui sijoittajavastuu — eli
ei mennä silmät ummessa ja laput silmillä antamaan yhteiseen ämpäriin rahoja ilman, että
on mitään varmuutta, että ne saadaan koskaan takaisin.

Olemme edelleen johdonmukaisia, mutta me ihmettelemme sitä, että perussuomalaiset
saivat kuuluisan suuren vaalivoiton lupaamalla kansalle, että nyt on hanat kiinni ja mis-
sään nimessä Kreikalle ei enää rahaa anneta, ja sitten tehdään täyskäännös, siis Guinnessin
Ennätysten kirjaan mahtuva poliittinen täyskäännös tässä asiassa ja mennään äänestämään
heti ensi töiksi uusi Kreikka-tukipaketti, Kreikka kolmonen, kutsuttuna nimellä Soini yk-
könen.

Tästä on kysymys historiankirjoissa, ja on aivan turhaa sanoa jotain, että sosialidemo-
kraatit olisivat toimineet toisin kuin ovat. Me itse tiedämme linjamme, ja toivottavasti
myös kansa tietää ensi kerralla paitsi meidän linjamme myös perussuomalaisten linjan täs-
sä. Nimittäin se on hieman toinen kuin mihin perussuomalaiset ennen vaaleja kannatuksen-
sa perustivat.

17.58 Kaj Turunen ps:  Niin, on tärkeintä, että eduskunnan pöytäkirjoihin jää oikeita
asioita. EVM:n peruspääomaan viime vaalikaudella sosialidemokraattisen valtiovarainmi-
nisterin kantaessa sitä salkkua annettiin 1,5 miljardia euroa, joka otettiin ulkomailta vielä
lainana. Tämä on kuitenkin totuus, ja se tapahtui viime vaalikauden aikana.

17.59 Pia Viitanen sd: Arvoisa puhemies! Ja viime vaalien alla perussuomalaiset lupasi-
vat olla käyttämättä sitä EVM:ssäkään olevaa summaa vaan perussuomalaiset kertoivat,
että nyt kerta kaikkiaan loppuu tämä rahan syytäminen Kreikkaan. Tämä luvattiin kansalle
ja toisinpäin tehtiin, ja tämä on tosiasia. Kyllä minä muistan muutamia vaalimainoksiakin
katselleeni perussuomalaisilta, ja kyllä tämä ei nyt puheella muuksi muutu, edustaja Turu-
nen.

17.59 Krista Kiuru sd: Arvoisa puhemies! Kyllä minunkin muistini muistaa hyvin sen,
kuinka viime vaaleissa lupasitte panna piikin kiinni. Piikki kiinni. Tällä hallituskaudella ol-
laan huomattu, että nämä perussuomalaisten vaalilupaukset eivät olekaan sitä, mitä on ai-
kaisemmin luvattu, kun piikki ei mennyt kiinni.

18.00 Kaj Turunen ps:  Arvoisa puhemies! Mitään lisävastuita ei ole Suomi ottanut.
Nämä ovat todellakin niitä heijastuksia viime vaalikaudelta, mihin sosialidemokraatit sil-
loin tämän yhteisvastuupolitiikan kanssa Suomen talouden on ajanut — piste.
7



Pöytäkirjan asiakohta PTK 126/2016 vp
18.00 Timo Harakka sd (vastauspuheenvuoro): Niin, siis Euroopan vakausmekanismiin
on sijoitettu rahaa erittäin tiukoin ehdoin, ja Suomella on ollut kaikista tiukimmat ehdot.
Se, liikkuuko sieltä rahaa minnekään, eli tämä meidän alkuperäisen keskustelumme aihe
eli se, mitä nämä takaukset voivat käytännössä tarkoittaa, on nyt ollut pelkästään perussuo-
malaisten vastuulla. Se tarkoittaa sitä, että nämä rahat lähtivät, kun pankkitilin tunnusluvut
siirtyivät teille. Silloin ne vasta lähtivät eteenpäin, ja ministeri Soini sanoi itsekin haastat-
teluissa, että kyllä, nämä vastuut ovat lisääntyneet. Ei siitä pääse kiemurtelemaan pois. 

Muistan hyvin sen, kun olin ennen eduskuntavaaleja muun muassa perussuomalaisten
vaaliteltoilla ja yritin sanoa, että älkää luvatko, että se piikki menee kiinni, koska jokainen
meistä tietää, että tämä Kreikan kolmospaketti (Puhemies koputtaa) tulee käsittelyyn aivan
pian, ihan kahden kuukauden sisällä, ja te joudutte vastaamaan niistä sanoistanne — ja kyl-
lä totisesti vastaatte niistä sanoistanne nyt.

18.01 Pia Viitanen sd: Arvoisa herra puhemies! Ettei tässä nyt vain kävisi niin kuin sosia-
lidemokraatit ovat hivenen pelänneet, että Soini kakkosta pukkaa. Toivottavasti nyt ihan
näin ei käy. 

Edustaja Turunen ei tainnut olla äsken salissa, kun siteerasin puheenjohtaja Soinia, joka
sanoi 10.7. edelliskesänä, että tällaiset summat, mistä nyt puhutaan, olisivat selvää vastuun
kasvattamista. Ei siitä millään sanakikkailulla pääse eroon. Soinin mielestä tämä koskisi
myös tilannetta, jossa vakausmekanismi EVM:stä irrotettaisiin Kreikalle rahaa. Tämän
toistin jo istunnon edellisellä puoliskolla, ja edustaja Turunen silloin ei ollut salissa. Mutta
kyllä minua se hämmästyttää, ja ellette te nyt usko meitä sosialidemokraatteja, niin usko-
kaapa nyt ainakin puheenjohtaja Timo Soinia siinä, ovatko perussuomalaiset olleet kasvat-
tamassa vastuita vai eivät.

18.02 Kaj Turunen ps: Arvoisa puhemies! Kun täällä edustaja Viitanen sanoo, että usko-
kaa nyt demareita, niin virkistelin muistia itsekin tässä, ja muistan sellaisen valokuvan, jota
jaettiin, jossa silloinen valtiovarainministeri Jutta Urpilainen oli allekirjoittamassa sopi-
musta näistä takuuksista tai vakuuksista, ja myöhemmin paljastui, että kyseessä ei ollut
minkäännäköinen vakuussopimus. (Pia Viitanen: Tuliko rahat tilille?) Että ketä tässä nyt
käytännössä pystyy oikeastaan uskomaan? 

18.03 Krista Kiuru sd: Arvoisa puhemies! Minusta on kyllä aivan käsittämätöntä tulla
kuuntelemaan tällaista keskustelua, jossa siis aidosti perussuomalaiset väittävät, väittävät
täällä, etteivät he ole käyttäneet Euroopan vakausmekanismia. Sitähän te yritätte väittää,
kun väitätte, että te ette ole vastuita lisänneet. Nimenomaan te olette lisänneet Suomen vas-
tuita, koska te olette ottaneet käyttöön tämän vakausmekanismin sallimat, neuvotellut vas-
tuut, jotka eivät olleet realisoituneet. Te realisoitte nämä vastuut, ja siltä osin te olette laa-
jentaneet Suomen vastuita. Minusta on aivan käsittämätöntä kuunnella tätä keskustelua,
jossa te pesette käsiänne ja annatte ymmärtää, ettette te olisi vastuita miltään osin laajenta-
neet. 

On ollut erittäin tärkeä ja pitkä linja suomalaisessa politiikassa, että me olemme olleet
hyvin huolellisia siinä, että nämä vastuut eivät perustelematta laajene. Te täällä annatte
ymmärtää, että te ette olisi vastuita laajentaneet, ja se ei kyllä pidä paikkaansa. Olen tosi
pahoillani tästä keskustelusta. 
8



Pöytäkirjan asiakohta PTK 126/2016 vp
18.04 Timo Harakka sd: Arvoisa puhemies! Onko niitä vakuuksia olemassa vai ei? Tämä
on jälleen yksi kysymys, mistä perussuomalaiset tuntuvat olevan tiistaina eri mieltä kuin
keskiviikkona. Me muistamme, että perussuomalaiset osti Helsingin Sanomien etusivun
todistaakseen, että näitä 900 miljoonan euron vakuuksia ei ole olemassakaan, ja puheen-
johtaja Soini lausui tässäkin salissa moneen kertaan, että ne ovat pelkkää bluffia. 

Mutta kun tämä Kreikka-paketti toissa kesänä tehtiin, Suomen hallituksen linjana oli sil-
loin se, että nämä Suomen vakuudet eivät saa olla vaarassa missään maksujärjestelyissä —
kas, ne vakuudet ilmestyivätkin olemaan hallitukseen, jossa perussuomalaiset olivat mu-
kana. Täällä salissa ministeri Soinilta kysyttiin, onko niitä vakuuksia, ja hän joutui kiemur-
rellen myöntämään, että kyllä ne taitavat sittenkin olla olemassa. Tässä on nyt olennainen
juttu politiikan kuluttajansuojan osalta. 

SDP vastusti vuonna 2010 sitä ensimmäistä Kreikka-pakettia. Hankala tilanne joutua
seuraavaan hallitukseen ja jatkaa sopimuksia, jotka eivät olleet omasta mielestä oikeuden-
mukaisia eivätkä mielekkäitä. Silloin SDP teki nämä omat muutoksensa siihen vaatimalla
näitä vakuuksia ja tiukkoja ehtoja. En itse ole välttämättä edes samaa mieltä siitä, oliko se
hyvä ratkaisu, mutta se osoittaa poliittista tahtoa ja johdonmukaisuutta ja linjaa, että kun
ollaan hallituksessa, ei jäädä ruikuttamaan sitä, että edellinen hallitus teki vääriä päätöksiä
— niin kuin perussuomalaiset nyt teki — vaan kun ollaan hallituksessa, kun on se valta,
niin käytetään sitä valtaa, tehdään siitä sitten parempi varsinkin kun on äänestäjille luvattu,
että se piikki menee kiinni. Mutta teillä ei ole mitään tahtoa puuttua asiaan, vaan te mie-
luummin vain valitatte ja ruikutatte täällä sitä, että olette edellisen hallituksen vankeja
myös tässä asiassa. Täytyy sitten kysyä: mitä te siellä hallituksessa oikein sitten teette, jos
ette tee siellä omaa, linjanne mukaista politiikkaa?

18.06 Sami Savio ps: Arvoisa puhemies! En nyt oikeastaan halua tätä keskustelua tämän
enempää pitkittää, mutta ehkä kuitenkin toistan pääkohdat siitä vastauksesta, jonka jo äs-
ken annoin edustaja Harakalle — en tiedä, oliko hän silloin paikalla. 

Eli edustaja Harakka kysyi, onko perussuomalaisten linja tässä asiassa erilainen tiistai-
na ja keskiviikkona. No ei ole. Elikkä mikä tämä linja nyt sitten on, ja mikä tämä näkemys
näistä vakuuksista on? Näkemys on se, että tässä nyt ei ole kyseessä varsinainen vakuus
vaan tässä on kyseessä tuottojenvaihtosopimus, joka on hankittu aikoinaan, edellisen hal-
lituksen aikana markkinahintaan, ja todennäköisesti siitä on maksettu jopa hieman enem-
män kuin mikä tämä käypä markkinahinta olisi, koska edellisen hallituksen ja varsinkin so-
sialidemokraattien oli ne pakko hankkia sisäpoliittisista syistä. No toinen juttu on tietysti
sitten se, että kun nämä vakuudet on jo hankittu ja niistä on maksettu, ei tietenkään ole syy-
tä ehdoin tahdoin vaarantaa niitä vakuuksia eikä missään mielessä tietenkään luopua niis-
tä, ja siksi perussuomalaiset ovat ehdottomasti todenneet, että lainojen anteeksianto ei ole
ajateltavissa. (Timo Harakka: Vakuudet ovat olemassa!) 

Keskustelu päättyi.

Asia lähetettiin valtiovarainvaliokuntaan.
9


