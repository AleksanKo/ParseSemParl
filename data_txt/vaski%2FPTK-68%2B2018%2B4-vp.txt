















































DEM84B3.tmp.xml


Pöytäkirjan asiakohta PTK 68/2018 vp
Pöytäkirjan asiakohta 

PTK 68/2018 vp

Täysistunto

Maanantai 18.6.2018 klo 13.59—15.30

4. Hallituksen esitys eduskunnalle laiksi ajoneuvojen katsastustoiminnasta annetun lain 
muuttamisesta ja eräiksi muiksi laeiksi

Hallituksen esitys HE 86/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Keskustelu

14.03 Liikenne- ja viestintäministeri Anne Berner (esittelypuheenvuoro): Arvoisa rou-
va puhemies! Käsiteltävänä on hallituksen esitys eduskunnalle ajoneuvojen katsastustoi-
minnasta annetun lain muuttamisesta ja eräiksi muiksi laeiksi. Esitys liittyy hallitusohjel-
maan sisältyvään säädösten sujuvoittamisen kärkihankkeeseen. Nyt käsillä oleva esitys on
jälkimmäinen osa kahdessa vaiheessa toteutettavasta katsastuslainsäädännön uudistamis-
hankkeesta. Ensimmäisen vaiheen kevennykset näkyvätkin kansalaisille jo konkreettisella
tavalla, esimerkiksi siten, ettei alle kymmenenvuotiaita autoja enää tarvitse katsastaa vuo-
sittain. Ensimmäisessä vaiheessa päätettiin myös, ettei moottoripyörille säädetä jatkossa-
kaan katsastusvelvoitetta. Myös toisessa vaiheessa on jatkettu asetustasoisen sääntelyn lä-
pikäyntiä muun muassa museoautojen katsastusvelvoitteen osalta, johon on tarkoitus esit-
tää helpotuksia. 

Hallitus esittää katsastustoiminnan lupasääntelyn yksinkertaistamista ja keventämistä.
Nyt katsastustoiminnassa siirryttäisiin toimipaikkakohtaisista luvista toimijakohtaisiin lu-
piin. Katsastuslupa oikeuttaisi harjoittamaan toimintaa usealla toimipaikalla, ja yhdellä lu-
valla saisi tarjota kaikkia katsastuspalveluja. Nykyinen jaottelu kevyiden ja raskaiden ajo-
neuvojen katsastuksiin sekä määräaikais- ja erikoiskatsastuksiin poistuisi. Samalla luovut-
taisiin kaikkien katsastuspalvelujen tarjoamisvelvollisuudesta. Toimija saisi siis itse päät-
tää, missä ja millaisia palveluja tarjoaisi, kunhan tekee tästä ilmoituksen Liikenteen turval-
lisuusvirastolle. Lupasääntelyn yksinkertaistaminen helpottaa uusien katsastusasemien pe-
rustamista ja mahdollistaa räätälöityjen palvelukonseptien kehittämisen. Mahdollisuus
valita katsastettavat ajoneuvoluokat johtaisi siihen, että yhä useammanlaiset tilat soveltui-
sivat katsastusasemiksi. 

Samalla esitetään myös muutoksia katsastustoiminnan valvontaan. Muutosten myötä
valvonnan painopiste siirtyisi ennakollisesta valvonnasta jälkikäteiseen valvontaan, kun
nykyisin toimipaikkakohtaisten lupien myöntämisen yhteydessä tehtävät aloitustarkastuk-
set poistuisivat. Tämä vapauttaa viranomaisresursseja jälkikäteiseen, riskiperustaisesti
kohdennettuun valvontaan. 
 Tarkistettu
4.0



Pöytäkirjan asiakohta PTK 68/2018 vp
Samassa yhteydessä hallitus esittää myös teknisiä täsmennyksiä taksamittarisääntelyyn.
Liikenne- ja viestintäministeriö on käynyt runsaasti keskusteluja aiheesta työ- ja elinkein-
oministeriön, Liikenteen turvallisuusviraston ja Turvallisuus- ja kemikaaliviraston kanssa,
ja näissä keskusteluissa on tultu siihen tulokseen, ettei vahvistettu laki ole riittävän yksise-
litteinen suhteessa sen tavoitteisiin eikä se siten takaa toimijoille riittävästi oikeusvarmuut-
ta. Tästä syystä katsottiin tarkoituksenmukaiseksi selventää sääntelyä, jotta sitä tulkittai-
siin ja sovellettaisiin lainsäätäjän tarkoittamalla tavalla. Asia oli syytä saattaa vireille jo en-
nen lain voimaantuloa heinäkuussa, jotta toimijat saavat varmuuden siitä, että asiaan ol-
laan hakemassa kestävää ratkaisua. Asia saatettiin vireille nopealla aikataululla ja liitettiin
osaksi katsastusasioihin liittyvää hallituksen esitystä ilman erillistä lausuntokierrosta juuri
vallitsevan epävarmuuden vuoksi. Menettelytavoista ja prosessista käytiin erillinen kes-
kustelu oikeuskanslerin kanssa, ja tästä johtopäätöksenä oli, että näin voitiin toimia, eten-
kin kun asia oli teknisluontoinen ja siinä oli kuultu relevantteja viranomaistahoja. 

Taksamittarin sääntelyn osalta tavoitteena on edelleen teknologianeutraalisuus ja sovel-
luspohjaisten ratkaisujen mahdollistaminen. Jo liikennepalvelulain ensimmäisen vaiheen
yhteydessä tehtyjen muutosten tavoitteena oli hyödyntää EU:n mittauslaitedirektiivin mu-
kainen ja monissa maissa käytössä oleva mahdollisuus sallia muita mittaustapoja erilaisis-
sa kuljetuksissa. Nyt esitetään, että ajoneuvolain taksamittarisäännöstä täsmennettäisiin si-
ten, että siitä käy selkeästi ilmi EU:n mittauslaitedirektiivin mukainen lakisääteinen mit-
taustehtävä. Taksamittaria olisi siis käytettävä, jos matkan hinta perustuu matkan ja ajan
mittaamiseen ja kyytiä ei ole tilattu ja maksettu teknisen käyttöyhteyden avulla. Teknisen
käyttöyhteyden avulla tilatuissa ja maksetuissa kyydeissä järjestelmiltä edellytetään riittä-
vää mittaustiedon luotettavuutta ja tiedon suojauksen tasoa, kuten jo vahvistetussa ajoneu-
volain muutoksessakin on. 

Kyseessä ei siis ole asiallinen muutos vaan lain sanamuodon täsmentäminen. Täsmen-
nyksillä ei olisi vaikutusta Kelan hankintoihin, vaan julkisesti tuetuissa kuljetuksissa voi-
daan jatkossakin edellyttää taksamittarin käyttöä, kuten esimerkiksi Kela on nyt tehnyt. Ai-
noa asiallinen muutos taksamittarin osalta olisi se, että niiden valvonta siirrettäisiin koko-
naisuudessaan Liikenteen turvallisuusvirastolle. Tällä selkeytettäisiin viranomaisten välis-
tä työnjakoa. On tarkoituksenmukaista ja oikeusvarmuutta vahvistavaa, että taksamittarei-
den valvonta keskittyy yhdelle viranomaiselle. 

Laki ajoneuvojen katsastustoiminnasta annetun lain muuttamisesta on tarkoitettu tule-
maan voimaan marraskuussa 2019. Muut lait on tarkoitettu tulemaan voimaan, kun ne on
hyväksytty ja vahvistettu. — Kiitos.

14.09 Katja Taimela sd: Arvoisa rouva puhemies! Tässä esityksessä ehdotetaan siis
muutettavaksi ajoneuvojen katsastustoiminnasta annettua lakia. Esityksen mukaan ajoneu-
vojen katsastustoiminta säilyisi edelleen luvanvaraisena mutta nykyistä toimilupasäänte-
lyä muutettaisiin siten, että katsastusluvat myönnettäisiin jatkossa toimijakohtaisina eikä
toimipaikkakohtaisina kuten nykyisin. Lisäksi nykyinen lupajaottelu eri katsastuslajien
sekä kevyiden ja raskaiden ajoneuvojen katsastusten välillä poistuisi.

Toimijakohtainen lupa on sikäli perusteltu, että useimmat katsastusasemat toimivat ket-
juina, jolloin laitteistot, vaatimukset ja toimintakulttuurit periytyvät toimipaikkojen välil-
lä. Lupajaottelun poistoa ei voi täysin varauksetta kannattaa. Vaikka suurin osa katsastus-
paikoista toimii ketjuissa, pitää pystyä varmistamaan lainsäädännössä riittävä osaaminen
kevyestä kalustosta voimakkaasti poikkeavan raskaan kaluston katsastuksiin.
2



Pöytäkirjan asiakohta PTK 68/2018 vp
Esityksen mukaan velvollisuus suorittaa kaikkia luvanmukaisia katsastuksia poistuisi.
Velvollisuuden poisto suorittaa kaikkia katsastuksia lisännee kevyen kaluston määräai-
kaiskatsastusten palveluja. Toisaalta vaativia teknisiä muutos- ja tyyppikatsastuksia tarjo-
avien asemien määrä laskee ja mahdollisesti myös hinta nousee. Tämä todennäköisesti kyl-
lä keskittää erikoiskatsastuksia tietyille asemille, jolloin osaaminen sitten taas kehittyy.

Myös vaatimuksia katsastajien jatkokoulutukseen pääsyyn kevennettäisiin tällä esityk-
sellä. Valiokunnan on työssään arvioitava, että eri koulutus- ja kokemustasojen vaikutuk-
set tehtäväkelpoisuuksissa ovat tasapainossa tämän esityksen jälkeen.

Arvoisa rouva puhemies! Samassa yhteydessä muutettaisiin myös ajoneuvolakia ja mit-
tauslaitelakia taksamittarisääntelyä koskevilta osilta. Muutoksella selkiytettäisiin edus-
kunnan aiemmin hyväksymällä tavalla sitä, missä tilanteissa taksamittaria olisi käytettävä.
Samalla siirrettäisiin mittauslaitelain ja eräiden tuotteiden markkinavalvonnasta annetun
lain noudattamisen valvonta taksamittareiden osalta Turvallisuus- ja kemikaalivirastolta
Liikenteen turvallisuusvirastolle eli Trafille.

Liikennepalvelulain ykkösvaiheen kohdalla moni meistä saattaa muistaa, että LVM:n
tulkinnat mittausdirektiivistä, taksamittari tai vastaava, joutuivat kovan arvostelun alle. Ja
nyt tulee väistämättä mieleen, että etsitään sopivampaa määräysten tulkitsijaa. Tukesilla on
halu noudattaa direktiivejä ja mittauslaitelakia. Tuleekin mieleen, kun arvoisa rouva minis-
teri on tässä salissa esittelemässä tätä asiaa ja edelleen aitiossa läsnä, että tarkoittaako, rou-
va ministeri, tämä sitä, että ainoastaan ministeriönne alainen Trafi osaa valvoa lakia teidän
elikkä LVM:n tarkoittamalla tavalla. Tukesilla on vahva kokemus teknisten mittalaittei-
den valvonnasta eri aloilla. Eikö LVM:n tehtävä ole edistää lainsäädäntöä siihen kuntoon,
että itsenäinen valvontavirasto voi sitä tulkita ilman riskejä, eikä esittää valvojan vaihta-
mista?

On myös syytä todeta erikseen, että ajoneuvolain, mittauslaitelain ja markkinavalvonta-
lain muutosta koskevat lakiehdotukset siis lisättiin esitykseen lausuntokierroksen ja lain-
säädännön arviointineuvoston käsittelyn jälkeen. Kyseessä on teknisluontoinen muutos,
jolla pyritään selkiyttämään säädöstekstiä siten, että sitä tulkittaisiin lainsäätäjän tarkoitta-
malla tavalla. Tästä syystä erillistä lausuntokierrosta ei nähty tarpeelliseksi. Ja on varsin
ymmärrettävää, että muun muassa Taksiliitto on todella kummissaan siitä, että heitä ei ole
tämän lisäysmuutoksen jälkeen kuultu asiasta, ja sitä kautta he eivät myöskään ole saaneet
tähän nyt sitten lausua. Siinä mielessä tämä jälkimmäinen muutos, joka liittyy näihin tak-
sa- ja taksipuolen asioihin, aiheuttaa varmasti liikenne- ja viestintävaliokunnassa vielä työ-
tä ja mietittävää.

14.14 Suna Kymäläinen sd: Arvoisa rouva puheenjohtaja! Edustaja Taimela käytti hy-
vän puheenvuoron edellä. Totean nyt ensin alkuun sen, että tästä katsastustoiminnastahan
esitetään nyt tämmöistä periaatteellista muutosta, jossa siirryttäisiin ennakkovalvonnasta
jälkikäteisvalvontaan. Tästä esityksestä nousee monia kysymyksiä, ja niistä kyllä merkit-
tävin on, miksi katsastustoiminta ja mittauslaitteet kytketään yhteen. Katsastuslain olisi
tarkoitus tulla voimaan marraskuun alusta kuluvaa vuotta, joten sen valmisteluun olisi vie-
lä tässä vaiheessa ollut hyvä aika eikä sitä olisi tarvinnut tällaisessa kiireellisyysaikataulus-
sa valmistella, mitä sitten edellyttää tämä mittauslaitteitten tilanne.

Sitä tikulla silmään, kuka vanhoja muistelee, mutta en nyt malta olla muistelematta niitä
keskusteluja tässä salissa ja niitä pykälämuutosehdotuksia, joita muun muassa näihin mit-
tauslaitteisiin esitimme tässä salissa silloin, kun päätimme liikennepalvelulaki ykkösestä.
3



Pöytäkirjan asiakohta PTK 68/2018 vp
Meille oli silloin oppositiossa ja SDP:ssä täysin selvää, että me olemme menossa tämmöi-
seen epävarmaan tilanteeseen, juuri kuten ministeri aiemmin pöntössä vahvisti, että tämä
vahvistettu laki ei ole riittävä oikeusvaikutuksiltaan, ja laki astuu voimaan jo juhannuksen
jälkeen. Ymmärrän siis huolen ja ymmärrän sen, että meidän täytyy kiireellisesti muuttaa
tuota mittauslaitelakia, mutta sitä, mitä näihin toimintatapoihin tulee, en pysty ymmärtä-
mään.

Meillä esittelytekstissä annetaan ymmärtää, että Taksiliittoa on kuultu. Kyllä, Taksiliit-
toa on kuultu tämän katsastusosion osalta mutta ei näitten mittauslaitteitten osalta. Sieltä
on selkeää viestiä tullut siitä, että tämä taksamittari on kiistanalainen ja entistä epäselvem-
pi ja eriarvoistava, eri tavoin toimivia yrittäjiä eri tavoin kohteleva. Olisi välttämätöntä, jos
te haluatte nyt tässä kiireisessä aikataulussa tämän mittauslaitelain viedä eteenpäin, että
tästä kytkettäisiin ulkopuolelle nämä katsastuslakiin viittaavat osiot. Meillä olisi jo niin
täysi työ saada tämä laki lainvoimaiseksi heti, kun olemme sen täällä vahvistaneet. Tosin
hyvää valmistelua siltäkään osin emme pystyisi tekemään.

Kysymys vielä: Arvoisa ministeri Berner, tässä esityksessä on esitetty, että taksamitta-
reiden valvonta siirtyisi liikenteen turvallisuusvirastolle, mutta hups sentään, kun meillä-
hän ei ole sellaista liikenteen turvallisuusvirastoa vielä. Meillä on vasta käsittelyssä oleva
esitys liikenteen turvallisuusvirastosta. Tekisimmekö tässä nyt lain, jossa annetaan tehtä-
viä sellaiselle taholle, jota ei vielä ole olemassakaan? Eikö tästäkin tule [Puhemies koput-
taa] oikeudellisesti relevanttia huolta?

14.17 Antero Laukkanen kd: Arvoisa rouva puhemies! Tämä uudistus on kauan odotet-
tu uudistus ja tuo katsastustoimen tälle vuosituhannelle. Lupasääntely kevenee, ja turhien
katsastusten määrä vähenee. Pidän tätä kokonaisuutena hyvänä esityksenä. Täällä on jo
nostettu esiin näitä puutteita, ja uskon, että valiokuntakäsittelyssä näitä tullaan sitten eri-
tyisellä tavalla huomioimaan. En näe sitä esteenä, vaikka täällä on näitä keskeisiä asioita
vielä hieman auki, etteikö tätä esitystä olisi voitu tehdä, joten on hyvä, että saamme tämän
täällä käsittelyyn ja eteenpäin.

14.18 Ari Torniainen kesk (vastauspuheenvuoro): Arvoisa rouva puhemies! Edustaja
Kymäläinen nosti esille tästä hallituksen esityksestä nimenomaan tämän taksamittariasian.
Itse olen sitä mieltä, että on erittäin hyvä, että ministeri ja ministeriö ovat tuoneet nimen-
omaan nyt tässä hallituksen esityksessä kiireellisenä myöskin tämän taksamittariasian, sen
asian, jota jo silloin, kun lakia liikenteen palveluista käsiteltiin, niin täällä salissa kuin
myöskin liikenne- ja viestintävaliokunnassa käytiin läpi. Taksamittariasia keskustelutti jo
silloin myöskin kaikkia liikenne- ja viestintävaliokunnan jäseniä hyvin paljon, ja oltiin sitä
mieltä, että tätä asiaa tulee myöskin seurata, miten tämä toteutuu. Olen edelleen sitä miel-
tä, että on hyvä, että nyt myöskin tähän asiaan puututaan, koska tämä on keskusteluttanut
viime päivinä hyvin paljon ja uusi niin sanottu taksilaki, laki [Puhemies koputtaa] liiken-
teen palveluista, astuu voimaan 1.7. [Puhemies: Aika!] On erittäin hyvä, että mittaustehtä-
vä saadaan tarkasti selville.

Puhemies Paula Risikko:  Puhujalistaan.

14.19 Markku Pakkanen kesk: Arvoisa rouva puhemies! Tämä hallituksen esitys on to-
della tärkeä. Katsastusasiassa on hyvä tuoda lisää vaihtoehtoja tuonne maakuntiin, ja eri-
4



Pöytäkirjan asiakohta PTK 68/2018 vp
tyisesti sääntely siitä, että kaikkea ei tarvitse samassa katsastuspaikassa katsastaa, antaa
mahdollisuuden yrittäjille tehdä erilaisia katsastuspisteitä. Hallituksen esitykset, jotka ovat
jo toteutuneet — elikkä se, ettei tarvitse moottoripyöriä katsastaa, ja museoautojen katsas-
tuksien helpottaminen — ovat myös hyvä pohja tälle asialle. Katsastustoiminta on Suo-
messa ollut vahvasti säädelty asia vuosien saatossa, ja nyt kun mennään tähän, että erityyp-
pisiä katsastusasemia syntyy Suomeen, niin pidän tätä sillä lailla hyvänä uudistuksena, ja
tästä on hyvä mennä eteenpäin.

No, mitä tulee sitten tähän taksamittariasiaan, niin tämä on tärkeä asia selkeyttää tässä
vaiheessa, koska 1.7. uusi laki astuu voimaan, niin että sitten mennään samoilla säännöillä
taas siltäkin osin eteenpäin. Täällä on tuotu esiin taksamittarisääntelystä keskustelu silloin,
kun lakia valmisteltiin — toki siitä käytiin valiokunnassa kovasti keskustelua, mutta tämä
on hyvä, selkeyttävä esitys. Tässä hallituksen esityksessä annetaan yksiselitteiset pelisään-
nöt asialle, tulee oikeusvarmuus, ja erityisesti kun hinta määräytyy matkan ja ajan perus-
teella, niin tämä taksamittarin tärkeys korostuu siinä asiassa, ja minusta tämä on tarpeelli-
nen uudistus.

Ja miksi tämä pitää tehdä nyt nopealla aikataululla? Se on toki välttämätöntä, koska uusi
laki lähtee 1.7. voimaan ja pitää tietää, millä pelisäännöillä asiaa viedään eteenpäin.

14.21 Jari Myllykoski vas: Arvoisa rouva puhemies! Lähdenkin nyt takaperoisesti kom-
mentoimaan, ettei vain unohdu.

Ei pidä nyt tässä salissa luulla, että tämä asia tuo jotenkin matkojen hinnoitteluun jota-
kin sellaista uutta. Jokaisessa autossa on mittari, ja kyllä se yrittäjä itse määrittelee sen hin-
nan, paljonko se mittari raksuttaa. Ei tämä siihen tuo nyt mitään autuutta. Minun mielestä-
ni tämä on positiivinen asia, että tähän mittariasiaan palattiin jo näinkin nopeasti. En katso
sitä ollenkaan pahana — jos toiveena on myös se, että me voisimme käydä keskustelua sii-
tä, mitenkä ja millä tavoin vaikkapa tiettyinä kellonaikoina tiettyjä matkoja sitten hinnoi-
tellaan, mutta se tuskin on tässä yhteydessä mahdollista.

Jos lähden täältä negatiiviselta puolelta — vaikka positiivisiakin on — niin kun ajatte-
len Trafin lausuntoja liittyen lakiin liikenteen palveluista ja sitä kommentointia, jossa ei
katsottu ollenkaan huolenaiheena sitä, ettei nyt ole mittareita ja sääntelyä, niin hieman se
puistatti niissä kommenteissa. Se tarkoittaa sitä, että tämä villi ja vapaa toiminta, kun mit-
tareitten ja mittalaitteistojen valvonta siirrettäisiin Tukesilta, joka on sitoutunut direktii-
viin niin, että mittalaitteet ovat säännösten mukaisia, olisi jotenkin tässä kohtaa uudistusta
luotettavampi etenemispolku ja sitä kautta se, että toimintoja siirretään toisaalle, ei välttä-
mättä anna ainakaan näin asiakkaan näkökulmasta luotettavuutta sille, että edettäisiin jär-
kevästi nyt tässä tilanteessa, missä ollaan.

Mutta täytyy sanoa, että kyllä tämä katsastustoiminta Suomessa on kaivannut uudistuk-
sia. Niitä on tehty. Kun muistaa pikkupoikana, kun katsastusmiehet siellä kylien toripai-
koilla niitä autoja katsastelivat, niin olemmehan me menneet aimo askeleen eteenpäin. On
hyvä myös, että me pystymme normeja ja joustavuutta lisäämään katsastustoimintaan, ja
siinä mielessä tervehdin kyllä tätä positiivisella mielellä.

Mutta tämä mittalaitteitten siirto poliittiseen ohjaukseen tässä kohtaa, varsinkin sellai-
selle taholle, joka on erittäin, voisiko sanoa, myötämielisesti suhtautunut siihen, että täm-
möinen villi ja vapaa toiminta kyllä tulee tasoittumaan — toivotaan, että tässä keskustelus-
sa voitaisiin, kun tämä valiokuntaan tulee, kun tätä avataan, palata vielä siihen hinnoitte-
luun näitten mittareitten kautta.
5



Pöytäkirjan asiakohta PTK 68/2018 vp
14.24 Eero Lehti kok: Arvoisa rouva puhemies! Sodan jälkeen, kun seurasin 50-luvulla
autojen katsastusta, melkein kaikki autot olivat loppuun ajettuja ja turvalaitteet vähän niin
ja näin, eivät pelkästään ohjausnivelet vaan usein jarrut ja renkaatkin.

Sen jälkeen autoteknologia on mennyt huikeita askeleita eteenpäin, ja on esitetty kysy-
mys, kannattaako ylipäätänsä käyttää kansakunnan voimavaroja autojen katsastamiseen —
nyt puhun henkilöautoista, kevyestä liikenteestä. Ilmeisesti se, että moottoripyöriä ei tar-
vitse katsastaa, viittaa siihen, että on ymmärretty, että tämä kokonaisuus ei tule kansanta-
louden kannalta järkevään käyttöön, mitä näihin autojen katsastuksiin menee henkilötyö-
aikaa ynnä muita.

Muistaakseni Yhdysvalloissa ei tarvitse katsastaa autoja. Silloin, kun Suomessa suolat-
tiin teitä, oli tietysti syytä katsoa keskeisiä rakenteellisia osia, ovatko ne läpiruostuneita,
mutta nyt nämä ongelmat on saatu pääosin korjattua.

Norjan liikenneministeriö selvitti, kannattaako katsastukseen käyttää näin paljon resurs-
seja verrattuna siihen, että vastaavat resurssit siirretään tien päällä oleviin tarkastuksiin.
Nimittäin kuolemaan johtaneista onnettomuuksista suuri osa on tietysti, ikävä kyllä, itse-
murhia, mutta se, mikä jää jäljelle, johtuu useimmiten siitä, mitä on ratin ja penkin välissä
— tai renkaissa.

Epäilen, että olisi syytä viedä tätä uudistusta eteenpäin ja katsoa, missä vaiheessa esi-
merkiksi uusimman kaluston osalta voitaisiin tästä luopua kokonaan tai siirtyä siihen, että
jos autoa huolletaan, niin siinä yhteydessä huoltajan velvollisuuksiin tulee kiinnittää huo-
miota niihin paikkoihin, joihin sisältyy riskiä.

Sitten tämä taksin mittariasia. Kun torikaupassa vaaditaan aika yksilöityjä mittavälineis-
töjä, jotta voidaan nippu porkkanoita myydä tai kappa perunoita, niin kyllä tässä, sanoisin-
ko, dokumentoituvassa maailmassa pitäisi olla mahdollista, että kaikissa autoissa olisi sel-
lainen mittaristo, josta sekä asiakas että verottaja voisivat luotettavasti päätellä, että mitään
ohikirjaamista ynnä muuta ei tapahdu.

14.26 Anne Kalmari kesk (vastauspuheenvuoro): Arvoisa rouva puhemies! Edustaja
Lehti käytti hyvän puheenvuoron, joskin tietysti meidän täytyy muistaa, että autokantaa on
hyvin monenlaista. Esimerkiksi itse tulen pitäjästä, jonka bensamittarissa lukee teksti ”ysi-
vitonen poistettu vähäisen käytön vuoksi”, ja siellä on tarjolla vain ysikasia, ja tämä kuvas-
taa sitä, minkälaista autokantaa siellä kotipitäjässäni on. Mutta siitä huolimatta nimen-
omaan tämä katsastuksen eteneminen asteittain voisi olla järkevää. Uusien autojen suhteen
voisi miettiä, kuinka paljon sitä katsastusväliä vielä voisi turvallisesti pidentää ja voisiko
siellä tulla välivuosia sitten myöhemminkin.

Kun taksiuudistus nyt sitten astuu voimaan, siellä on paljon pelkotiloja, mutta toivon
myöskin sitä, että kun tasavertaisesti vaaditaan [Puhemies koputtaa] verokirjanpidot ja ta-
savertaisesti mittarit, niin toisaalta se voisi avata uusia mahdollisuuksia niin kuluttajille
kuin muille toimijoille.

Puhemies Paula Risikko: Sitten puhujalistaan.

14.28 Hannu Hoskonen kesk: Arvoisa rouva puhemies! Tämä katsastustoimintaa koske-
van lainsäädännön uudistaminen on äärimmäisen hyvä hanke. On syytä muistaa kuitenkin
se tosiasia, että maailma on mennyt eteenpäin niistä ajoista, jolloin katsastustoimintaa alet-
tiin Suomessa harjoittaa. Muistan, kun muuan rekkamies totesi aikoinaan silloin vanhan
6



Pöytäkirjan asiakohta PTK 68/2018 vp
lain aikaan, entisen menettelyn aikaan, että kun sitten tähän uuteen tultiin ja katsastustoi-
minta vapautui, niin hän kun puutavararekkaansa oli käynyt katsastamassa, tuumasi ja to-
tesi vain rauhallisesti, että ensimmäistä kertaa hän huomasi olevansa asiakas, joka on tär-
keä sille katsastustoimistolle. Se aikaisempi vähän ehkä kylmäkiskoisempi kohtelu muut-
tui ystävälliseksi palveluksi. Tällä linjallahan meidän pitää jatkaa. 

Ja pitää muistaa se tosiasia, niin kuin edustaja Lehti omassa puheenvuorossaan hyvin
kuvasi, että tämän päivän autojen huoltaminenhan on muuttunut aika pitkälti uudempien
autojen osalta silläkin keinoin, että kun takuuvaatimukset vaativat, että asiakas käyttää
määrävälein auton huollossa, jotta takuu säilyy voimassa, niin siinä samassa yhteydessä
huoltomies varmasti katsoo kaikki kohdat, että auto on kunnossa. Ja myös vanhempien au-
tojen kanssa pitää muistaa se, että tämän päivän huoltoasemilla työskentelevät ammattilai-
set ovat erittäin vastuullisia miehiä ja naisia, ja kun he huoltavat autoa, niin jos he huomaa-
vat vaikka, että joku raidetangon pää taikka jotkut jarrulevyt tai jotkut muut ovat kuluneet,
kyllä varmasti siitä huomauttavat ja keskustelevat autonomistajan kanssa, että kannattaisi-
ko nuo vaihtaa, jotta matka olisi turvallinen. Elikkä me olemme muuttuneet aikaan, joka on
äärimmäisen hyvä ja nykyajan mukainen.

On syytä muistaa toisena esimerkkinä nykyajan hyvyydestä tämä digitaalitekniikka. Ny-
kyisistä autoistahan pystytään viat paikallistamaan jo pelkän tietokoneyhteyden kautta, se,
mitä siellä autossa on vikana, elikkä todellakaan auton katsastamiseen ei enää niin paljon
virhemahdollisuuksia jää, ja kun katsastuskerrat harvenevat jo aikaisemmin hyväksyttyjen
lakien myötä, niin tässäkin yhteydessä saavutetaan järkevää hyötyä. 

Minun mielestäni näihin mittalaitteisiin tässä laissa kosketaan aivan oikein. Tälläkin
puolella on tapahtunut valtavaa kehitystä, [Puhemies koputtaa] ja verottaja varmasti saa
aina oman osansa, sille kuuluvan osan, mikä sille kuuluukin. Ja pitää muistaa, että nämä
yrittäjät ovat tietenkin kirjanpitovelvollisia eli ei ole mitään sellaista maailmaa, että nämä
voisivat niin sanotusti pimeästi näitä töitä tehdä. Maailmassa tietysti aina siihen mahdolli-
suuksia löytyy, mutta uskon vakaasti, että suomalaiset yrittäjät, alalla toimivat henkilöt,
ovat varmasti vastuullisia ja tekevät työnsä hyvin ja kunniallisesti.

14.30 Eeva-Maria Maijala kesk: Arvoisa puhemies! Auton katsastaminen — sydän hak-
kaa, hermostuttaa. Mietit, miten tässä nytten taas tällä kertaa tulee käymään. No, onneksi
meillä on todella asiantuntevaa ja osaavaa porukkaa sitä autoa katsomassa, mikä sen auton
tilanne tällä hetkellä sitten onkaan. Koko lakiuudistuksen tavoitteena on vähentää byrokra-
tiaa ja lisätä turvallisuutta kaikissa näissä asioissa. On todella hyvä, että nyt tässä katsas-
tuslakiuudistuksessakin kiinnitetään huomiota siihen, että tärkeintä on se, että autot ovat
hyvät ja kunnossa.

Byrokratiahan tässä ehdottomasti kevenee, ja sen kannattaa keventyäkin, sillä autojen
tekniikka on kehittynyt todella paljon. Meillä liikenteessä olevat autot ovat koko ajan pa-
rempia ja parempia ja varmempia liikkumaan kuin aikaisemmin. 

Siitä, miten autojen kanssa nyt sitten toimitaan: Tekniikka on kehittynyt, ja niitä ei to-
dellakaan enää tarvitse katsastaa niin paljoa kuin aikaisemmin. Kun digitalisaatio on koko-
naisuudessaan lisääntynyt, niin se auttaa myöskin tätä autojen katsastuskokonaisuutta. On
hyvä, että me voimme viedä auton katsastettavaksi eri paikkoihin, kulkea eri paikoissa.
Varsinkin, kun minulla on kuitenkin pitkä matka lähimpään katsastuspaikkaan, se hermos-
tuttaa. 
7



Pöytäkirjan asiakohta PTK 68/2018 vp
No, eihän se auto viimeksikään läpi mennyt ensimmäisellä kerralla, mutta se oli help-
poa, kun minä tiesin, että on muitakin paikkoja, missä minä voin käyttää sitten, kun minä
kerkeän, näyttämässä, olenko minä korjannut sen oikealla lailla.

Laki liikenteen palveluista on valtavan iso lakikokonaisuus, sen kanssa on tehty meillä
liikenne- ja viestintävaliokunnassa mahdottomasti töitä. Oli todella rohkea veto lähteä ra-
kentamaan kerralla näin isoa uudistuspakettia. Eihän siitä kerralla ihan täydellistä tullut.
Ykkösvaiheessa tehtiin asiaa, sitten oli kakkosvaiheessa ja saatiin jo paljon asioita aikaan.
Ehkä tämä katsastuskokonaisuuskin olisi pitänyt jo vähän aikaisemmin olla, mutta kun ot-
taa huomioon, kuinka mahdottomasti meidän ministeriömme on jo valmistellut ja tehnyt
töitä tämän kokonaisuuden eteen, niin hyvin tässä on kyllä, todella hyvin, saatu asia mene-
mään eteenpäin. Voi olla, että meille tulee lähiaikoina vielä joitakin muitakin pikkuisen
korjattavia asioita tässä laissa liikenteen palveluista, mutta ehdottomasti eteenpäin men-
nään.

Täytyy sanoa kyllä ministerille kiitos siitä, että näitä asioita on näin hyvin viety eteen-
päin.

14.33 Suna Kymäläinen sd: Arvoisa rouva puhemies! Ihan alkuun kaksi huomiota. 
Ensinnäkin, kun todetaan lainsäädännössä jotain puutteita tai aukkoja, jopa ihan suora-

naisia virheitä, on erittäin hyvää ja tarpeenmukaistakin, että niitä paikataan ja korjataan.
Lähtökohta on, että tarvitaan katsastusalalle uudistamista, mutta me haluaisimme valio-
kunnassa tehdä tuon työn kunnolla, sillä sillä tulee olemaan ihmisten arkeen ja elämään
myöskin suuria vaikutuksia. Haluaisimme tehdä siis sellaisen lain, jossa ei olisi näitä vir-
heitä ja puutteita, joihin joutuisimme palaamaan, varsinkin kun tässä ei ole mitään kiireel-
lisyyspakotetta. Tämän lain on arvioitu tulevan voimaan vielä 2019. 

Mutta tähän mittariasiaan, joka todellakin edellyttää tarkennusta, jotta tuolla tien päällä
on selvyyttä niin toimijoilla kuin erityisesti asiakkailla ja palvelun käyttäjillä, tarvitaan
muutosta. Siksi edelleenkin toistan kysymyksen ja ihmettelen, miksi katsastuslaki yhdis-
tettiin taksamittarien käsittelyyn, kun tällä taksamittariasialla on kiire ja tällä katsastuslail-
la ei ole kiire. Ja edelleenkin kysyn sitä perustetta, miten me voisimme tehdä täällä lainsää-
däntöä, jossa valvonta ohjattaisiin liikenteen turvallisuusvirastoon, jota ei vielä ole olemas-
sakaan. Me emme tiedä, minkämuotoisena tuo virasto tulee tapahtumaan.

En tiedä, olenko vainoharhainen, jonkun mielestä ehkä olenkin, mutta tulee sellainen
tuntuma, että tätä liikennevirastoa pyritään nyt näiden muiden lakiesitysten myötä ikään
kuin väkisin ajamaan voimaan. Sitten seuraavaksi perusteluihin tulee, että meillä on jo teh-
ty tämä valvontalaki näitten mittareitten osalta, jossa tehtävät ovat liikennevirastolla ja niin
pois päin. Mutta että tänä ajankohtana — elämme nyt juhannusviikkoa, ja ainakin toistai-
seksi tiedossa on, että me työskentelemme täällä vielä yhden viikon juhannuksen jälkeen
— tämän laajan paketin saisimme käsiteltyä liikennevaliokunnassa, jossa meillä on luke-
mattomia muitakin isoja tehtäviä, kuten vaikka tieliikennelaki, se on kyllä aika hokkuspok-
kusta edellyttävä. Tai sitten me olemme tilanteessa, että me emme käy asiantuntijakuule-
misia. Tämäkään ei ole tässä talossa nykyisin enää mitenkään erikoista, mutta toivoisin,
että tämä toimintatapa ei laajene kaikkiin valiokuntiin. 

Minä siis olen aidosti huolissani siitä, että emme me tämän juhannusviikon ja juhannuk-
sen jälkeisen viikon aikana koko tätä isoa pakettia [Puhemies koputtaa] pysty käsittele-
mään. Toivoisin, että saisimme näihin mittareihin jotain selkeytystä.
8



Pöytäkirjan asiakohta PTK 68/2018 vp
14.36 Markku Pakkanen kesk: Arvoisa rouva puhemies! Täällä on käyty hyvää keskus-
telua katsastuksesta ja sen tarpeellisuudesta. 

Itse haluaisin muistuttaa, miksi Suomessa autoja katsastetaan: Kyllä se tärkein periaate
on tietenkin oma turvallisuus, jotta katsastettu auto, millä ihmiset liikkuvat, on turvallinen.
Se oma turvallisuus on siinä se ensimmäinen tulokulma ja sitten vasta kaikki muut. 

Edustaja Lehti ansiokkaasti kyllä vertasi muuhun maailmaan. Siinä mielessä se, että
moottoripyöriä ei tarvitse katsastaa, on tärkeä asia. Tieliikenteessä on sitten poliisin resurs-
sit ja valvonta se, millä moottoripyörien katsastus maantiellä suoritetaan. 

Tähän mittauslaitedirektiiviasiaan: Haluaisin muistuttaa myös, että tätä mittaustehtä-
väähän nyt ei sinällänsä määritellä siinä direktiivissä, vaan ne jäävät meille kansallisiksi
päätöksiksi, ja se on tärkeä huomioida. Siksi pidän tärkeänä, että se asia on nytten meillä
käsittelyssä, ja se on meidän päätäntävallassamme nyt, että tilattuihin olisi käytettävissä
taksamittarit, mistä tilataan kyydit. Kun matkan hinta perustuu aikaan ja on matkaan sidot-
tu, niin siinä on hyvä olla taksamittari. Niin ei sitten syntyisi tämä tällainen torikauppail-
miö, vaan taksamittarista saat myös kuitin, ja kuluttaja pystyisi sitten arvioimaan jälkikä-
teenkin matkan hinnan ja sen, miten se hinta on määräytynyt, ja sen, miten se muodostuu.
Toisaalta varmaan yhteiskunta ja muutkin sitä kuittia sitten aina joskus tarvitsevat ja kyse-
levät, ja toki siitä sitten verottajallekin jää jälki vastaisuudessa. Mutta erityisesti kuitin-
saanti- ja kuitinantovelvollisuus paranee.

14.38 Eero Lehti kok: Arvoisa rouva puhemies! Kun edustaja Pakkanen täällä otti moot-
toripyörät vielä kertaalleen esiin: Nyt on syntynyt sellainen ilmiö — kun liikkuva poliisi
vähensi olennaisesti tievalvontaa ja siirryttiin peltipoliiseihin — että kun moottoripyörissä
ei ole etupäässä lainkaan rekisterinumeroa, niin ne jäävät täysin katveeseen. Sitä voi ajaa
vaikka kuinka lujaa ja väärällä kaistalla tai mitä tahansa, eikä poliisi pysty jäljittämään.

Tässä on se vaara, että myös niin sanotut kevytmoottoripyörät — joissa sanotaan olevan
vähemmän tehoa, mutta niissä on aivan riittävästi tehoa, jotta pyörän nopeus voi ylittää 200
kilometriä tunnissa — voivat ajaa peltipoliisin ohi, eikä mitään siitä seuraa.

Sama koskee ehkä sitä, että myös ajokortitta ajaminen on yleistynyt, kun ei ole liikku-
valla poliisilla resursseja. Nuoret lähtevät siitä, että siihen, jos jää kiinni, on niin pieni mah-
dollisuus ja aina voi selittää, että oli satunnainen. Ja käytännössä aika monet jättävät ajo-
kortin hankkimatta juuri tästä syystä, että poliisi on siirtynyt peltipoliiseihin. En ole nähnyt
ensimmäisenkään peltipoliisin kysyvän ajokorttia sen paremmin kuin sitä, että ajatteko
huumeiden tai alkoholin vaikutuksen alaisena. Siinä, että näin on menetelty, on kyllä aika
paljon huolestuttavia piirteitä. 

Liikenneturvallisuuden kannalta tietysti voisi sanoa, että kun Suomessa sallittiin niin sa-
notut mopoautot, niin se tarkoittaa sitä, että loukkaantumisriski niiden kanssa on monin-
kertainen, kun paljon huokeammilla kustannuksilla nopeudeltaan rajoitetuilla autoilla olisi
voitu antaa nuorille ihmisille mahdollisuus liikkua turvallisemmassa ajoneuvossa.

14.40 Ritva Elomaa ps: Arvoisa puhemies! Katsastuksen järkeistämisestä täytyy antaa
kyllä hallitukselle ihan positiivinen peukku. Se on ihan hyvä asia.

Mutta täällä ovat nyt tulleet esille nämä taksimittarit, ja haluan nyt suoraa palautetta an-
taa taksiautoilijoilta Varsinais-Suomesta ja myös Satakunnasta. He ovat tosiaan huolis-
saan tuloistaan. He ovat laskeneet, että jos tulot ovat olleet vuodessa 40 000, niin näitten
uudistusten jälkeen tulot laskevat noin 32 000:een, ja tämä laitteisto on yksi sellainen han-
9



Pöytäkirjan asiakohta PTK 68/2018 vp
kinta, mihin menee varoja, joten pitäisi vielä kyllä ministerinkin harkita, mitäs tämän asian
kanssa tehdään, koska varsinkin näistä maaseudun taksiautoilijoista on osa jo ehkä lopet-
tamassa koko ammattinsa. Se on hankala asia maaseudun ihmisille, niitä tuttuja takseja ei
sitten enää kuljekaan. 

Tässä Taxidatassa, mikä nyt ohjeistaa koko aluetta Varsinais-Suomessakin, vaatimuk-
set ovat aika kovia. Nämä yksittäiset taksiautoilijat ovat helisemässä.

Puhemies Paula Risikko:  Ministeri Berner, voitte puhua siitä paikalta, 3 minuuttia, olkaa
hyvä.

14.41 Liikenne- ja viestintäministeri Anne Berner: Arvoisa rouva puhemies! Kiitoksia
edustajille keskustelusta. Muutama näkökulma tähän katsastuslakiin.

Katsastajien vaatimukset eivät tässä yhteydessä muutu, ja katsastuslaista on järjestetty
myöskin laajat kuulemiset ja esitystä on tältä osin pidetty hyvinkin tasapainoisena. Koko-
naan katsastustoiminnasta ei voida luopua. Kysymyksessä on EU-direktiivi, joka tuo
myöskin meille tiettyjä vähimmäisvaatimuksia, joita nyt tämän lain mukaan myöskin toi-
meenpannaan.

Laki liikenteen palveluista on todellakin erittäin iso muutos liikennejärjestelmään, josta
myöskin on täällä salissa todettu. On selvää ja ymmärrän erittäin hyvin, että tämä tuo
myöskin paljon huolenaiheita, paljon keskustelua. Senkin osalta on tärkeää, että silloin,
kun meillä syntyy epävarmuustekijöitä, pystytään niihin myöskin nopeasti tarttumaan ja
viemään näitä eteenpäin.

Taksamittarin osalta lakimuutos on valmisteltu erittäin hyvässä yhteishengessä työ- ja
elinkeinoministeriön, Tukesin ja Trafin kanssa. Esityksestä on ollut yhteisymmärrys, ja
toimijoiden kannalta on selkeämpää, että on yksi viranomainen, joka valvoo mittareita,
eikä ole laitekohtaista, mikä viranomainen mitäkin laitetta valvoo. Samalla olemme halun-
neet huolehtia sanamuodoilla nimenomaan siitä, että käy selkeästi ilmi EU-mittauslaitedi-
rektiivin mukainen lakisääteinen mittaustehtävä ja että siinä olisi luottamusta ja selkeyttä
toimijoiden piirissä, kuten edustaja Pakkanen täällä myöskin totesi.

Tämän lisäksi, kun on viitattu siihen, että olemme asiaamme edellä, olemme täällä to-
denneet, että toimijoiden tulisi tehdä ilmoitukset Liikenteen turvallisuusvirastolle, joka siis
on meidän nykyinen Trafi, nykyinen olemassa oleva viranomainen, tai sitten myöhemmin
liikenne- ja viestintävirastolle, jos eduskunta kyseisen virastouudistuskokonaisuuden mah-
dollisesti aikanaan hyväksyy. Tältä osin olemme pyytämässä nimenomaan tätä näkökul-
maa ja pidämme tämän myöskin huomiossa. — Kiitos.

Keskustelu päättyi.

Asia lähetettiin liikenne- ja viestintävaliokuntaan.
10


