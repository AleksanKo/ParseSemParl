















































DEMA6A9.tmp.xml


Pöytäkirjan asiakohta PTK 56/2019 vp
Pöytäkirjan asiakohta 

PTK 56/2019 vp

Täysistunto

Torstai 24.10.2019 klo 15.59—19.55

5. Hallituksen esitys eduskunnalle laiksi työterveyslaitoksen toiminnasta ja rahoituksesta 
annetun lain muuttamisesta

Hallituksen esitys HE 23/2019 vp
Valiokunnan mietintö StVM 3/2019 vp

Ensimmäinen käsittely

Puhemies Matti Vanhanen: Ensimmäiseen käsittelyyn esitellään päiväjärjestyksen 5.
asia. Käsittelyn pohjana on sosiaali- ja terveysvaliokunnan mietintö StVM 3/2019 vp. Nyt
päätetään lakiehdotuksen sisällöstä. 

Valiokunnan puheenjohtaja, edustaja Vehviläinen.

Keskustelu

17.33 Anu Vehviläinen kesk (esittelypuheenvuoro): Arvoisa puhemies! Tämä mietintö
on sisällöltään hyvinkin tekninen, mutta pidän hyvänä, että myös täällä salissa käydään lä-
pi, mitä nämä meidän käsittelyymme tulevat mietinnöt pitävät sisällään. Eli sosiaali- ja ter-
veysvaliokunnan mietintö 3/2019 valtiopäiviltä käsittelee työterveyslaitoksen toiminnasta
ja rahoituksesta annetun lain muuttamista siten, että työterveyshuollon erikoislääkärikou-
lutuksen rahoitusta koskevat säännökset tulisivat voimaan toistaiseksi voimassa olevina.

Työterveyshuollon erikoislääkärikoulutuksen rahoitussäännökset ovat olleet väliaikaisi-
na voimassa vuodesta 2005 alkaen. Näiden säännösten voimassaolo on päättymässä tämän
vuoden lopussa. Nyt käsiteltävänä olevan mietinnön mukaan toistaiseksi voimassa olevuu-
den turvaavan lain on tarkoitus tulla voimaan 1. päivänä tammikuuta 2020. Tavoitteena on
yhtenäistää työterveyshuollon erikoislääkärikoulutuksen rahoitus muun erikoislääkäri- ja
erikoishammaslääkärikoulutuksen rahoituksen kanssa. Yhtenäistämiseen tähtäävää val-
mistelutyötä on hallituksen esityksen mukaan määrä jatkaa. Nykyiset väliaikaiset säännök-
set lisätään lakiin toistaiseksi voimassa olevina siihen saakka, kunnes työterveyshuollon
erikoislääkärikoulutuksen sekä muun erikoislääkäri- ja erikoishammaslääkärikoulutuksen
rahoitusten mahdollinen yhtenäistäminen jatkossa selviää.

Valiokunta pitää lakiehdotusta tarkoituksenmukaisena ja puoltaa sen hyväksymistä
muuttamattomana. Valiokunnan mietintö on yksimielinen.

17.35 Aki Lindén sd: Arvoisa puhemies! Sosiaali- ja terveysvaliokunnan puheenjohtaja
selosti äsken erinomaisesti tämän lain sisällön. Haluaisin tässä yhteydessä lyhyesti todeta,
että Suomessa erityisesti työterveyshuolto on keskeinen osa meidän sosiaali- ja terveyspal-
velujärjestelmää. Sen kustannukset ovat vuodessa hieman alle 800 miljoonaa euroa, ja yhtä
vakuutettua eli käytännössä työntekijää kohti siellä kulut ovat noin 400 euroa vuodessa,
koska noin 2 miljoonaa ihmistä on työterveyshuollon piirissä. Työterveyshuolto jakaantuu
 Tarkistettu
4.0



Pöytäkirjan asiakohta PTK 56/2019 vp
käytännössä sairausvastaanottoon, johon on Kansaneläkelaitokselta alhaisempi korvaus, ja
sitten ennalta ehkäisevään, johon on korkeampi korvaus, ja muilta osin työnantaja kattaa
näitä kuluja. On erinomaista, että me nyt tällä lakiesityksellä saamme vakiinnutettua kes-
keisen ammattiryhmän, työterveyshuollon lääkäreiden, erikoistumiskoulutuksen ja tällä
tavalla edistämme työterveyshuoltojärjestelmää.

17.36 Sari Tanus kd: Arvoisa herra puhemies! Edustaja Vehviläinen ja tässä edustajakol-
lega Lindén hyvin avasivat tätä lakimuutosta. Itsekin olisin lyhyesti vain halunnut sanoa,
että on lämpimästi kannatettava muutos tämä meidän työterveyshuollon puoli. Tietyllä ta-
valla työterveyshuollon erikoislääkärit ovat yksi tärkeä osa meidän terveydenhuoltoa ja
sairaanhoitoa. Työterveyslääkärit tuntevat työolosuhteet ja työntekijöiden tarpeet ja, sa-
noisinko, sellaiset erityiset asiat, joita tulee lääkärin huomioida paremmin kuin pelkästään
terveyskeskuksessa yleislääkäreitten. Sen takia työterveyshuollon vastaanotto paitsi ennal-
ta ehkäisevänä myös sairaanhoidossa ja ajatellen poissaoloja työpaikoilta on meillä ollut
erittäin hyvä systeemi. Ja tietysti rahoituksesta huolehtiminen on tärkeää myös. Toivotta-
vasti saamme kuitenkin jatkossa yhtenäistettyä kaikkia näitä osa-alueita.

Yleiskeskustelu päättyi. 

Eduskunta hyväksyi hallituksen esitykseen HE 23/2019 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


