















































DEM2FE5.tmp.xml


Pöytäkirjan asiakohta PTK 177/2018 vp
Pöytäkirjan asiakohta 

PTK 177/2018 vp

Täysistunto

Torstai 14.3.2019 klo 10.00—13.56

9. Hallituksen esitys eduskunnalle laiksi julkisen hallinnon tiedonhallinnasta sekä eräiksi 
siihen liittyviksi laeiksi

Hallituksen esitys HE 284/2018 vp
Valiokunnan mietintö HaVM 38/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 9. asia. Käsittelyn pohjana on hallintovaliokunnan mietintö HaVM 38/2018 vp.
Nyt päätetään lakiehdotusten sisällöstä.

Keskustelu

13.49 Erkki Tuomioja sd: Arvoisa puhemies! Olisin mielelläni kuullut hallintovaliokun-
nan jonkun jäsenen kertovan tästä käsittelystä siltä osin, että tiedän Kansallisarkiston ol-
leen aika lailla huolissaan tästä valmistelusta. Heiltä on kylläkin kirjallinen lausunto, jo-
honka tuossa valiokunnan mietinnössä viitataan, mutta heitä ei ole kuultu. Kun Kansal-
lisarkisto on Suomessa aivan keskeisessä asemassa Arkistolaitoksen ja tiedon arkistoinnin
käsittelyn osalta, niin tämä jää vähän ihmetyttämään. Olen kuullut sittemmin, että Kansal-
lisarkisto on edelleenkin huolissaan tästä esityksestä. Löytyykö täältä ketään, joka tästä
voisi antaa jotain selvitystä?

Toinen varapuhemies Tuula Haatainen: Ei näytä tulevan tähän selvitystä.

Arvoisa puhemies! Siinä tapauksessa haluan vain lausua tässä pöytäkirjaan, että pidän
tätä käsittelyä sillä tavoin kyllä ongelmallisena, että ei ole riittävästi haluttu kuulla — en
ota kantaa siihen, mikä olisi ollut lopputulos — meidän keskeistä viranomaistamme, joka
vastaa tietojen käsittelystä, arkistoinnista ja säilyttämisestä, kansallismuististamme. Ei ole
tässä yhteydessä haluttu ottaa sen näkökohtia huomioon.

13.51 Olli-Poika Parviainen vihr: Arvoisa rouva puhemies! En toki voi puhua hallinto-
valiokunnan puolesta vaan yksittäisenä jäsenenä, mutta nyt kun muistelen tätä keskuste-
lua, jota kävimme, niin kirjallisen lausunnon kyllä muistan ja muistan, että olemme käy-
neet keskustelua siitä ongelmatiikasta, joka on liittynyt siihen, että tässä laissa on hyvin
monia eri toimijoita koskevia asioita laitettu yhteen, ja siellä on haasteita ollut erityisesti
kulttuuripuolella.

Siihen, miksi ei ole kutsuttu suullisesti kuultavaksi valiokuntaan, en tässä kohtaa osaa
todeta oikeastaan muuta kuin sen, että me olemme kuulleet kyllä useiden lakien osalta hy-
vin laajasti eri toimijoita ja hallintovaliokunnan aikatauluhan oli nyt loppukaudesta niin
 Tarkistettu
4.0



Pöytäkirjan asiakohta PTK 177/2018 vp
tiukka, että jopa eduskunnan täysistuntoja jouduttiin siirtämään, jotta hallintovaliokunta
ehtii käsitellä sille kuuluvat asiat. En tiedä, onko tällä tekemistä asian kanssa, mutta olisi
kyllä tärkeää varmistaa, että kaikki osapuolet tulevat riittävästi kuulluiksi. Jos niin ei ole
nyt käynyt, niin se on sitten kyllä surullinen asia ja on hyvä jatkossa huomioida ja muistaa. 

13.52 Joona Räsänen sd: Arvoisa puhemies! Tässä edustaja Tuomioja nosti ihan oikean
kysymyksen esille, ja tässä edustaja Parviaisen kanssa yritimme muistella tämän käsitte-
lyn kaikkia käänteitä.

Kyseessähän on siis aika mittava kokonaisuus, ja niin kuin lausuntomateriaalista ja
myös tästä mietintötekstistä selviää, niin tämähän ei ihan helpoimmasta päästä myöskään
lainsäädäntöteknisesti ole. Tämähän sisältää myös muutaman haasteen, koska ensinnäkin
tästähän puuttuu tämä arkistolainsäädännön uudistus, joka tulee tehtäväksi sitten uudistuk-
sen toisessa vaiheessa.

Toiseksi, tässähän uudistuksen kustannuksista eri toimijoille, kuten kunnille esimerkik-
si, on ollut aika lailla erimielisyyttä käsittelyvaiheessa siitä, millä tavalla ne muodostuvat.
Tässähän hallintovaliokunta totesi, että heidän saamansa selvityksen perusteella lain mu-
kanaan tuomat uudet, tarkennetut velvoitteet ovat toteutettavissa resurssien uudelleen koh-
dentamisella. Nythän sitten aika näyttää, pystytäänkö näin tekemään vai vaatiiko tämä sit-
ten lisäresursointeja tässä asiassa.

Mutta kun valitettavasti ei valiokunnan puheenjohtaja ole tätä asiaa sen enempää avaa-
massa, niin tämä asia varmaan kuuluu niihin asioihin, joista sitten katsotaan, mitä tässä tu-
lee tapahtumaan, ja palataan niihin sitten tarpeen vaatiessa.

13.54 Erkki Tuomioja sd (vastauspuheenvuoro): Arvoisa puhemies! En ole nyt arvoste-
lemassa hallintovaliokuntaa, koska tässä on myöskin, ainakin minun saamani tiedon mu-
kaan, käynyt asian valmistelussa hallituksessa, mikä ei ole kyllä nyt edesmenneelle halli-
tukselle mitenkään poikkeuksellista, sillä tavoin, että Kansallisarkistoa ei ole lainkaan
kuultu ja että he ovat joutuneet ottamaan hyvin nopealla aikataululla kantaa, kun valtiova-
rainministeriön johtama valmistelu on ollut jo valmis.

Tämä ei ole hyvää hallintokäytäntöä ja saattaa kyllä johtaa sellaiseen tilanteeseen, jossa
eduskunta seuraavalla kaudella joutuu vielä palaamaan mahdollisten korjausten merkeissä.

Yleiskeskustelu päättyi.

Eduskunta hyväksyi hallituksen esitykseen HE 284/2018 vp sisältyvien 1.-39. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


	9
	13.49
	13.51
	13.52
	13.54


