















































DEME591.tmp.xml


Pöytäkirjan asiakohta PTK 52/2019 vp
Pöytäkirjan asiakohta 

PTK 52/2019 vp

Täysistunto

Torstai 17.10.2019 klo 16.00—18.15

2.8. Suullinen kysymys turvapaikkahakemusten ja työlupien käsittelyajoista (Harry Harki-
mo liik)

Suullinen kysymys SKT 42/2019 vp

Suullinen kyselytunti

Toinen varapuhemies Juho Eerola: Vielä ehditään ottaa yksi kysymys aivan uudesta ai-
hepiiristä. Edustaja Harkimo.

Keskustelu

17.00 Harry Harkimo liik: Arvoisa puhemies! Nykyinen hallitus lupaa, että Suomeen tu-
levien erityisasiantuntijoiden työlupahakemukset tulee saada käsiteltyä kuukaudessa, ja
turvapaikkahakemusten käsittelyyn ohjattiin 13 miljoonaa lisävaroja. Nämä puheet ja lisä-
rahat ovat pelkkä silmänkääntötemppu, koska todellisuudessa turvapaikkahakemuksia on
ensi vuonna käsittelemässä vähemmän käsittelijöitä kuin tänä vuonna.

Työperusteisten oleskelulupien käsittelijöitä on huomattavasti vähemmän ensi vuonna.
Erityisasiantuntijoiden työlupien keskimääräiset käsittelyajat ovat kasvaneet 25:stä 50 päi-
vään vuodessa. Heinäkuussa 2008 tuli voimaan laki, että turvapaikkahakemukset tulee kä-
sitellä kuuden kuukauden sisällä. Nykyisten resurssien varassa on haasteellista päästä tä-
hän tavoitteeseen, ja lisäksi se on tarkoittanut, että ennen uutta lakia vireillä olevat turva-
paikkahakemukset ovat edelleen käsittelemättä.

Maahanmuuttovirastossa on tältä vuodelta rahat loppu, [Puhemies koputtaa] ja uhka lo-
mautuksista on olemassa vielä tälle vuodelle. Mitä hallitus aikoo tehdä tälle asialle, vaikka
on tiennyt tästä asiasta jo pitkään?

17.01 Sisäministeri Maria Ohisalo (vastauspuheenvuoro): Arvoisa puhemies! Arvon
edustaja, kiitos erittäin tärkeästä kysymyksestä. Maahanmuuttovirasto on pitänyt myös jul-
kisesti esillä — ja me olemme sisäministeriönä pitäneet esillä — sitä, että todella viime
vuonna tälle vuodelle tehty budjetti valitettavasti ei ole kyennyt vastaamaan niihin tarpei-
siin, joita tällä hetkellä Maahanmuuttovirastolla on. Sen takia tämä hallitus esittää lisätalo-
usarviossaan lisämäärärahaa Maahanmuuttovirastolle jo tälle vuodelle, ja sen lisäksi ensi
vuodelle tulee lisämäärärahaa. Toki jatkuvasti on tarkasteltava tilannetta. Suomi tarvitsee
muun muassa työperäistä maahanmuuttoa. Hallitus on sitoutunut sen edistämiseen. Työlu-
pien käsittelyajat pyritään saamaan kuukauteen. Myös turvapaikkaprosessissa pyritään sii-
hen, että laatu tuodaan takaisin sinne prosessiin, ettei niitä hakemuksia tarvitsisi useaan
kertaan käsitellä, jolloin säästetään resursseja ja inhimillisiä voimavaroja monelta.

Kysymyksen käsittely päättyi ja kyselytunti päättyi.
 Tarkistettu
4.0



Pöytäkirjan asiakohta PTK 52/2019 vp
Toinen varapuhemies Juho Eerola: Täysistunto keskeytetään suuren valiokunnan ko-
kouksen vuoksi, ja sitä jatketaan kello 18, kun suuren valiokunnan kokous on päättynyt.

Täysistunto keskeytettiin klo 17.03.

————

Täysistuntoa jatkettiin klo 18.00.
2


	2.8
	17.00
	17.01


