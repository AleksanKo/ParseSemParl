















































DEME8A8.tmp.xml


Pöytäkirjan asiakohta PTK 81/2017 vp
Pöytäkirjan asiakohta 

PTK 81/2017 vp

Täysistunto

Tiistai 5.9.2017 klo 14.03—16.16

11. Hallituksen esitys eduskunnalle laeiksi kolmansien maiden kansalaisten maahantulon 
ja oleskelun edellytyksistä kausityöntekijöinä työskentelyä varten sekä kolmansien maiden 
kansalaisten maahantulon ja oleskelun edellytyksistä yrityksen sisäisen siirron yhteydessä 
ja eräiksi niihin liittyviksi laeiksi

Hallituksen esitys HE 80/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 11. asia.
Puhemiesneuvosto ehdottaa, että asia lähetetään hallintovaliokuntaan, jolle maa- ja metsä-
talousvaliokunnan, sosiaali- ja terveysvaliokunnan ja työelämä- ja tasa-arvovaliokunnan
on annettava lausunto.

Keskustelu

14.11 Sisäministeri Paula Risikko (esittelypuheenvuoro): Arvoisa rouva puhemies! Hy-
vät kollegat! Hyvä henkilökunta! Hyvää syksyä, on tullut aika palata tähän saliin.

Tähän hallituksen esitykseen tiivistyy teemoja, joiden pitäisi näkyä maahanmuuttokes-
kustelussa paljon enemmän. Tarkoitan ennen kaikkea työllisyyttä, talouskasvua ja niiden
edellytyksiä. Tässä nimittäin on esitys, jonka kaikkiin kolmeen kohderyhmään tarvitaan
työntekijöitä ulkomailta juuri nyt, ei vasta joskus myöhemmin ja jossain muualla. Puhum-
me nimittäin asioista, joissa on työvoimapula nyt, vuonna 2017 — työvoimapulasta aloil-
la, jotka ovat keskeisiä talouskasvun moottoreina tai maaseudun säilymisenä asuttuna.

Arvoisa puhemies! Esityksellä pannaan käytäntöön EU:n kausityö- ja niin kutsuttu ICT-
direktiivi. Tällä niin sanotulla sisäisen siirron direktiivillä on myös lyhennenimi ICT, jon-
ka kaikki tuolla Euroopan areenoilla tuntevat, vaikka sillä varsinaisesti ei ole informaatio-
teknologiaan niinkään yhteyttä.

Molempien täytäntöönpano on valitettavasti viivästynyt. Kausityödirektiivin määräaika
oli 30.9.2016, ja niin kutsutun sisäisen siirron eli tuttavallisesti ICT-direktiivin täytäntöön-
pano oli 30.11.2016. Kumpikin direktiivi esitetään pantavaksi täytäntöön omalla laillaan
eikä perinteiseen tapaan ulkomaalaislakia muuttamalla.

Aloitan kausityöstä:
Lähes 15 000 kausityöntekijää toisensa jälkeen tulee Suomeen, tekee työrupeaman ja

palaa kotimaahansa. Tämän työpanoksen ansiosta lukematon määrä suomalaisia pysyviä
työpaikkoja säilyy alueilla ja aloilla, joille suomalaista ja kotimaista kausityövoimaa ei ole
saatavissa. Direktiivissä tehdyn rajauksen vuoksi kausityölailla on kaksi kohderyhmää:
maatalous ja matkailu. Uskoisin, että tässäkin salissa monia yllättää se tieto, kuinka riippu-
vainen Suomen maatalous on jo pitkään ollut kausityöntekijöistään. Joka kolmannen maa-
talouden työpaikan täyttää nimittäin kausityöntekijä.
 Tarkistettu
4.1



Pöytäkirjan asiakohta PTK 81/2017 vp
Maatalouden lisäksi kausityölain toinen keskeinen kohderyhmä on matkailu. Kausi-
työntekijöiden määrä matkailualalla on perinteisesti ollut suuri, mutta työvoiman tarve on
pääosin täytetty kotimaasta. Esimerkiksi pohjoisen hiihtokeskukset ovat löytäneet työnte-
kijänsä Etelä-Suomesta. Tilanne matkailussa on kuitenkin nopeasti muuttunut tämän lain
valmistelun kuluessa, erityisesti Kaukoidästä tulevien matkailijoiden määrä on kasvanut.
Kasvu näyttää jatkuvan. Hyvä niin.

Matkailijoiden määrän kasvun lisäksi työvoiman tarpeeseen on tullut muutosta, ja se on
vaikuttanut siihen, että tarvitaan myös kausityöntekijöitä. Perinteisen majoitus- ja ravinto-
latoiminnan ympärille on kehittynyt laaja kirjo mitä erilaisimpia palveluita, joiden tarpei-
siin ei aina ole mahdollista reagoida nopeasti. Emme esimerkiksi löydä Suomesta riittä-
västi kiinankieliseen asiakaspalveluun kykeneviä henkilöitä, ja työvoiman tarve on silti vä-
litön. Kausityön avulla luomme edellytykset suurelle määrälle pysyviä työpaikkoja suoma-
laisille ja kasvavien investointien ruokkimalle jatkuvalle kasvulle.

Arvoisa rouva puhemies! Kausityölaissa määritellään maahantulon ehdot ja kausityön-
tekijöiden oikeudet maassaolon aikana. Säännökset muodostavat kokonaisuuden, jonka
taustalla ovat yhtäältä kausityödirektiivi ja Schengenin raja- ja viisumisäännöstö sekä toi-
saalta tarve kotimaisen työvoiman saatavuutta koskevan harkinnan säilyttämiseen.

Tämän taustan vuoksi laissa esitetään oleskelun pituudesta ja tulijan lähtömaasta riippu-
en säädettäväksi kolmesta erilaisesta lupatyypistä. Kaikkien lupatyyppien työntekoa kos-
kevat edellytykset olisivat kuitenkin samat. Alle kolmeksi kuukaudeksi tulevat kausityön-
tekijät saapuvat maahan joko Suomen edustuston myöntämällä viisumilla tai viisumiva-
paasti. Näille henkilöille määrättäisiin edellä mainitsemieni, laissa jo olemassa olevien
Schengenin raja- ja viisumisäännöstön sisältämien maahantuloedellytysten lisäksi Suo-
messa työskentelyn ehdot. Tällaisia ehtoja ovat voimassa oleva työsopimus tai sitova työ-
tarjous, työsuhteen ehtojen työehtosopimuksen mukaisuus ja asianmukainen majoitus.
Lähtökohtana ovat vastaavaan kotimaiseen työntekijään sovellettavat ehdot.

3—6 kuukauden luvat myöntää Maahanmuuttovirasto noudattaen alakohtaista saata-
vuusharkintaa, jossa Maahanmuuttovirasto seuraa kotimaisen työvoiman tarjontaa ja voi
tarvittaessa siirtyä monimutkaisempaan menettelyyn, jota sovelletaan kaikkiin 6—9 kuu-
kaudeksi myönnettäviin lupiin. Nämä 6—9 kuukauden luvat myönnetään työntekijän oles-
kelulupamenettelyä vastaavassa menettelyssä. Siinä Maahanmuuttovirasto myöntää oles-
keluluvat TE-toimiston tehtyä ensin hakemusta koskevan osaratkaisun, joka sisältää muun
muassa arvion siitä, onko haettuun tehtävään saatavissa kotimainen työntekijä.

Direktiivin edellyttämä tarkempi luettelo kausityötä sisältävistä aloista annettaisiin val-
tioneuvoston asetuksella. Esitykseen liittyvissä laeissa säädettäisiin muun muassa direktii-
vin edellyttämistä kausityöntekijöiden oikeuksista terveydenhoitoon ja erilaisiin etuuksiin.

Esitys sisältää myös säännökset, joilla tehostaisimme merkittävästi ulkomaalaisia työl-
listävien työnantajien valvontaa ja erityisesti valvonnan vaikuttavuutta.

Arvoisa rouva puhemies! Toista tähän pakettiin kuuluvaa keskeistä lakia kutsutaan täs-
sä siis ICT-laiksi, ja se koskee sisäisen siirron direktiiviä. Se koskee huomattavasti pienem-
pää määrää työntekijöitä kuin kausityölaki. Sisäisen siirron niin kutsutussa ICT-laissa tar-
koitettuja työntekijöitä ovat kolmansiin maihin sijoittuneiden yritysten johtajat, asiantun-
tijat ja eräät paikalliset harjoittelijat, jotka lähetetään saman konsernin sisällä työskentele-
mään konsernin toimipisteeseen Suomessa. Laki ei koske suomalaisen yrityksen rekrytoi-
mia ulkomaalaisia. Tämän direktiivistä johtuvan rajauksen vuoksi määrä jäänee ainakin
alussa pieneksi, ehkä kuitenkin yli 1 000 hengen vuosittaiseksi määräksi. Suomeen sijoit-
2



Pöytäkirjan asiakohta PTK 81/2017 vp
tuneilla kansainvälisillä yrityksillä nämä henkilöt ovat silti avainasemassa. Heidän maa-
hantuloaan pitää siksi kaikin keinoin pyrkiä edistämään. Tällä esityksellä pyritään erityi-
sesti lupamenettelyn sujuvuuteen.

Tämäkin esitys poikkeaa perinteisestä maahanmuutosta. Työntekijöiden työsuhde säi-
lyy lähettävään yritykseen koko siirron ajan, mutta työsuhteen ehdot määräytyvät Suomen
lainsäädännön mukaisesti. Henkilöt myös palaavat kotimaahansa heti työsuhteen päätyt-
tyä tai viimeistään kolmen vuoden kuluttua maahantulosta.

Laissa säädettäisiin lisäksi oikeudesta siirtyä toisessa EU-valtiossa myönnetyllä luvalla
Suomeen. Siirtyminen alle kolmeksi kuukaudeksi tapahtuu yksinkertaisen ilmoituksen pe-
rusteella.

Esitetyt lait ovat hyvin ajankohtaisia, ja niiden säätämiseen on suuri tarve. Taustalla on
kahden EU-direktiivin täytäntöönpano. Molempien lakien keskeisenä tavoitteena on direk-
tiivien täytäntöönpanon ohella rakentaa lainsäädäntöpohja sähköisille palveluille ja digi-
taalisille menettelyille eli sujuvoittaa hakemista. Muutoksilla haetaan edellytyksiä parem-
malle asiakaspalvelulle, erityisesti lyhyemmille käsittelyajoille. Samalla luodaan säädös-
perusta työsuojelu- ja maahanmuuttoviranomaisten sähköiselle tiedonvaihdolle, jolla pa-
rannetaan viranomaisten valvontatyön vaikuttavuutta tilanteissa, joissa resurssien kasvat-
taminen ei ole mahdollista.

Täytäntöönpanossa emme ole tyytyneet vain direktiivin sisällön kirjaamiseen kotimai-
seksi lainsäädännöksi. Tavoitteenamme oli luoda ja tuoda omat palamme siihen palape-
liin, jossa Suomesta rakennetaan entistä houkuttelevampi matkailumaa, jossa huolehdi-
taan, että maaseutu säilyy laajalti asuttuna, ja jossa työmarkkinoiden tarpeisiin ketterästi
vastaava maahanmuuttohallinto toimii. — Kiitos.

14.20 Timo Heinonen kok: Arvoisa rouva puhemies! Hyvät edustajakollegat! Tämä la-
kiehdotus on sen luonteinen, että sitä ei voi täältä lähettää ilman keskustelua valiokuntaan.
Ministeri Risikko kävi hyvin esityksen läpi. Tässä ehdotetaan siis säädettäväksi laki kol-
mansien maiden kansalaisten maahantulon ja oleskelun edellytyksistä kausityöntekijänä
työskentelyä varten, ja tämä koskee siis aika rajattua osaa ammattikunnista. Tässä esityk-
sessä kerrotaan näistä aloista, joita ministerikin esille toi, esimerkiksi maatiloista, ja vaik-
ka niiden määrä valitettavasti on laskenut, tilakoko on myös kasvanut, ja se osaltaan on tar-
koittanut sitä, että ulkopuolisen työvoiman tarve on kasvanut, ja tällä osittain on vastattu ja
vastataan myös siihen. Myös matkailu- ja ravitsemusala työllistävät merkittävästi koko
ajan enemmän väkeä Suomessa, ja tällä alalla myös tarvitaan kausityöntekijöitä. Ehkä täs-
sä keskustelussa esillä voisi pitää myös sitä, niin kuin ministeri Lintilä nosti, että ovatko
meidän loma-aikamme esimerkiksi oikeassa paikassa. Löytyisikö näihin kausityötehtäviin
esimerkiksi opiskelijoita tekemään näitä töitä, jos meidän lomarytmimme olisi toisennä-
köinen? Mielestäni se on ihan pohtimisen arvoinen asia, ja itse tyytyväisyydellä otin vas-
taan tämän elinkeinoministeri Lintilän esityksen.

Arvoisa puhemies! Toivoisin, että tässä salissa keskusteltaisiin myös siitä, että meidän
olisi aika tehdä päätös ulkomaalaisen työvoiman työlupien tarveharkinnasta luopumisesta.
Se liittyy tähän asiaan hyvin läheisesti. Ulkomaankauppaministeri Kai Mykkänen totesi ai-
van oikein, että "tämä olisi ilmainen tapa saada talouskasvua vauhditettua maassamme ja
kasvun pullonkauloja auki". Useissa yrityksissä alkaa nimittäin olla työvoimapula, ja työ-
voimapulasta voi tulla kasvun este. [Ben Zyskowicz: Mikä on demareiden kanta?] Yrityk-
sille pitää mahdollistaa niiden osaajien nopea hankkiminen, mitä yritykset kulloinkin tar-
3



Pöytäkirjan asiakohta PTK 81/2017 vp
vitsevat, sillä tällä hetkellä tämä prosessi kestää hyvin pitkään, jopa useita kuukausia, ja se
usein aiheuttaa isoja ongelmia ja jopa estää kasvua, että näihin ratkaisuihin ei lopulta läh-
detä. Myös Pellervon taloustutkimuksen ennustepäällikkö Janne Huovari totesi tuossa
budjettiriihen alla, että työllisyyden paranemisen kannalta kasvun jatkuminen on ensiar-
voisen tärkeää, ja hän nosti nimenomaan tämän yhdeksi nopeaksi keinoksi vaikuttaa kas-
vuun ja työllisyyteen.

Arvoisa puhemies! Oli ilo huomata, että myös viime päivinä tämä ajatus on saanut tukea
vasemmistoliitosta, edustaja Modigilta ainakin, jos oikein ymmärsin, ja myös sosiaalide-
mokraattien riveistä, edustaja Tuppuraiselta ainakin, niin että laaja, eri puoluekentistä tu-
leva kannatus tälle ajatukselle on. Toivon, että tästä käydään nyt laajempaa keskustelua, ja
tyytyväisyydellä myös kuuntelin, kuinka edustaja Haatainen viikonloppuna nosti esille
sen, että meidän on syytä olla avoimia ja katsoa rohkeasti tulevaisuuteen. Siitä nimen-
omaan tässäkin olisi kyse.

14.24 Antti Lindtman sd: Arvoisa puhemies! Hyvät edustajakollegat! Hallituksen tavoi-
te selkiyttää ja yhdenmukaistaa työperäisen maahanmuuton käytänteitä on hyvä. Sosiaali-
demokraateille on tärkeää, että kaikkia työntekijöitä, niin kantasuomalaisia kuin muualta
tulleita, kohdellaan yhdenvertaisesti ja että pelisäännöt ovat reilut ja ne ovat kaikilta osin
kunnossa.

Suomen tavoitteena tulee olla vastuullinen ja inhimillinen maahanmuuttopolitiikka, ja
se pitää sisällään myös hallitun työperäisen maahanmuuton. Nyt käsittelyssä oleva, EU-di-
rektiiviin perustuva lakiesitys pyrkii osaltaan selkiyttämään työperäisen maahanmuuton
edellytyksiä. Hyvästä tarkoituksesta huolimatta esitys kuitenkin vaatii vielä täsmennyksiä.
Erityisesti tämä laki vaatii rinnalleen parempaa valvontaa. Tarvitsemme jatkossakin työpe-
räistä maahanmuuttoa. Myöskään sinisilmäisyyteen meillä ei ole varaa.

Erityisen huolestuttavaa on, että hallitus esittää TE-toimistojen ohittamista työvoiman
saatavuusharkinnassa nykykäytännöstä poiketen. Tämä tarkoittaisi sitä, että alueilla, mis-
sä on paras ymmärrys työvoiman tarpeesta — kullakin alueella, kussakin maakunnassa —
ei olisi enää kunnollista sananvaltaa tarveharkinnan toteuttamiseen. Voikin kysyä: missä
on läheisyysperiaate? Herää kysymys, onko tämä lakiesitys askel kohti koko tarveharkin-
taisesta järjestelmästä luopumista.

Työperäisen maahanmuuton toimiva valvonta on tärkeää, jotta pystymme pitämään ku-
rissa myös toisen puolen, esimerkiksi kaksien työmarkkinoiden syntymisen. Me emme voi
hyväksyä työntekijöiden oikeuksien polkemista, ja siksi valvonnan on parempi olla aina
ennakollista. Tästä olemme saaneet Ruotsista esimerkkejä. Uskon, että edustaja Räsänen
tänään vielä paremmin tästä näitä esimerkkejä kuvaa. Jälkikäteisvalvonta ei koskaan ole
riittävän tehokasta, ja se ei ole myöskään taloudellisesti järkevää. 

Arvoisa puhemies! Tehokas työkalu olisi ammattiliittojen kanneoikeus. Alipalkkaus pi-
täisi myös kriminalisoida, minkä edellinen oikeusministeri lupasi, mutta tätä esitystä hal-
litukselta ei ole kuulunut. 

Mitä tulee sitten tähän tarveharkintaan, niin huomasin, että edustaja Heinonen otti irti-
oton hallituksen linjasta. Maahanmuuton, olisi se sitten humanitääristä tai työperäistä, on
oltava vastuullista ja kestävää. Siksi tarvitsemme edelleen myös työperäisen maahanmuu-
ton tarveharkintaa. [Timo Heinonen: Miksei Suomeen saisi tulla työtä tekemään?] Ensisi-
jaisen tavoitteen on tietenkin oltava Suomessa olevien työttömien työllistäminen. Meillä
on täällä lähes puoli miljoonaa työtöntä. Lisäksi nykyisin — siis tämän tarveharkinnan ul-
4



Pöytäkirjan asiakohta PTK 81/2017 vp
kopuolella — käytössä ovat EU-alueen kaikki työnhakijat: 20 miljoonaa työtöntä EU-
alueella etsii työtä. Jos tästä ei löydy työvoimaa tai sitten hakuajan jälkeen ei löydy työvoi-
maa, niin tämän jälkeen voidaan myös harkita EU:n alueen ulkopuolelta työntekijöiden
tuomista.

Paljon on puhuttu siitä, niin kuin äskenkin kuulimme, että ulkomaalaisten osaajien saa-
tavuutta Suomeen tulisi parantaa. Tarveharkinta, siis saatavuusharkinta, ei kuitenkaan ole
tähänkään asti ollut yritykselle este saada tarvitsemiaan erityisosaajia ulkomailta palveluk-
seen. Sen sijaan ongelmana ovat olleet usein kohtuuttoman pitkiksi venyneet hakemusten
käsittelyajat, ja näiden käsittelyaikojen lyhentämiseen meidän tulisi kaikki tarmomme
käyttää sen sijaan, että puramme toimivan tarveharkintaisen järjestelmän. 

Arvoisa puhemies! Pari sanaa vielä siitä, että uskon, että tässä salissa syysistuntokaudel-
la tulemme varmasti puhumaan myös maahanmuuttopolitiikasta, viranomaisten resursseis-
ta, valvonnasta ja kansalaisten turvallisuuden parantamisesta. Tämä tietenkin johtuu siitä,
mihin koko kansakunta pysähtyi elokuussa — Turun raukkamaiseen ja julmaan väkival-
lantekoon. 

Malttia ja harkintaa tarvitaan nyt kaikkialla. Meidän päättäjien on tehtävä päättäväisesti
kaikki ne toimet, joita edellytetään, mutta ne on tehtävä asiallisen ja vakaan harkinnan poh-
jalta, ja ylilyöntejä on nyt syytä välttää. Ylilyöntejä on nähty. Yksi eduskuntapuolueen pu-
heenjohtaja näki Turun iskun jälkeen vaivaa kyseenalaistaakseen sen, että maahanmuutta-
jat olisivat Turussa auttaneet puukotuksen uhria. Tätä ei voi sivuuttaa, koska juuri tällai-
nen toiminta lietsoo vastakkainasettelua maassamme, ja väestöryhmien vastakkainasettelu
ja pelko ovat juuri sitä, mihin terrorismilla pyritään.

Ylilyönniksi, joskin paljon pienemmäksi mutta kuitenkin, voi hallituksen osalta muun
muassa lukea sen, että hallitus kertoi budjettiriihen tiedotustilaisuudessa kriminalisoivan-
sa hädässä olevien ihmisten majoittamisen — mustaa valkoisella: kriminalisoivansa ma-
joittamisen. Onneksi hallitus näyttäisi peruvan tämän päätöksen. 

Arvoisat kollegat, suomalaisen yhteiskunnan todellinen vahvuus mitataan nyt siinä, et-
temme me päättäjät kriisin hetkellä lisää vastakkainasettelua ja luo eripuraa eri ihmisryh-
mien välille. Suomalaisen yhteiskunnan vahvuus mitataan nyt sillä, että tuemme toisiam-
me tällaisen väkivallan uhan edessä. Vastuullisten poliittisten toimijoiden tehtävänä on nyt
yhdessä vaalia kansallista eheyttä, torjua väkivalta, kaikkinainen ääriajattelu ja ihmisvihan
lietsonta. Tässä puoluejohtajilla ja kaikilla poliittisilla päättäjillä on Suomen kansan edes-
sä erityinen vastuu, ja arvoisat edustajakollegat, toivon, että tänä syksynä tässä salissa me
pystyisimme turvallisuuteen liittyvissä kysymyksissä löytämään enemmän yksituumai-
suutta ja vähemmän puolueista lähtevää politikointia. Muutosten pitää perustua asialliseen
valmisteluun. Ne pitää tehdä oikeusvaltioperiaatetta ja länsimaisia arvoja kunnioittaen, ku-
ten esimerkiksi edustaja Haatainen on aivan oivallisesti huomauttanut ja pitänyt esillä.
Ruotsi antaa hyvän esimerkin siitä, siellä pystyttiin yli hallitus- ja oppositiorajojen teke-
mään yhteinen toimenpideohjelma terrorismin torjumiseksi. 

Lähetetään siis täältä yhteinen viesti: Suomi torjuu yksimielisesti terrorismin, väkival-
lan ja sillä uhkaamisen sekä kaikenlaisen ihmisvihan ja väestöryhmien vastakkainasette-
lun. Se tarkoittaa malttia, ylilyöntien välttämistä. Se tarkoittaa sitä, että hallituksessa väl-
tetään näitä ylilyöntejä, ja samalla sitä, että oppositiossa nähdään, että kaikki muutokset,
joita hallitus tämän osalta esittää, eivät ole pahasta. Malttia, edustajakollegat, ja tässä tilan-
teessa, jossa suomalainen yhteiskunta on, osoitetaan itse, että rakennamme suomalaisen
yhteiskunnan vahvuutta emmekä erota eri väestöryhmiä.
5



Pöytäkirjan asiakohta PTK 81/2017 vp
14.31 Ben Zyskowicz kok (vastauspuheenvuoro): Arvoisa rouva puhemies! Edustaja
Lindtman puhui hyviä ja hienoja sanoja puheenvuoronsa loppupuolella. Valitettavasti pu-
heen alkuosa ei yltänyt samoihin mittoihin. Kyllä on käsittämätöntä, että sosiaalidemo-
kraatit, joiden presidenttiehdokas kertoo edustavansa avoimuutta suomalaisessa yhteis-
kunnassa, ovat edelleen sillä kannalla — näköjään, toisin kuin edustaja Tuppurainen —
että tarvitaan ulkomaisen työvoiman osalta tarveharkintaa. Toisin sanoen jos meillä on
yrittäjä, joka on löytänyt erinomaisen työntekijän vaikka Ukrainasta, olisi halukas jatka-
maan ja palkkaamaan tämän ihmisen, niin pitää kysyä viranomaisilta, olisiko mahdollista,
että EU-alueelta löytyisi joku toinen henkilö tämän ukrainalaisen työntekijän hommiin.
Tätä te kannatatte. Vuoden 2017 Suomessa te kannatatte sitä, että yrittäjän pitää viranomai-
selta saada lupa, jotta hän saa palkata hyvän työntekijän.

Sitten ovat vielä nämä turvapaikanhakijat. Monet heistä voisivat saada työperäisen lu-
van, mutta saatavuusharkinta on siinäkin esteenä. [Eduskunnasta: Tätäkö se avoimuus on?]

14.32 Eero Heinäluoma sd (vastauspuheenvuoro): Arvoisa puhemies! Todellakin edus-
taja Zyskowiczin puheenvuoro alkoi erinomaisen lupaavasti ja siinä oli painava arvio. Ym-
märsin niin, että hän yhtyi edustaja Lindtmanin mielipiteeseen vastuullisen maahanmuut-
topolitiikan tekemisestä ja myös tästä turvallisuustilanteesta, yhteisestä järkevästä reagoin-
nista.

Tarveharkinta ulkomaisen työvoiman tuonnissa EU-alueen ulkopuolelta on kuitenkin
asia, josta tähän saakka hallitus on ollut tätä mieltä. Onko nyt niin, että kokoomus on irrot-
tautumassa hallitusohjelmasta? Olen huomannut viime päivinä ja aikaisemmin salissa, että
edustaja Zyskowicz on ollut se, joka ilmoittaa, mikä on hallituksen kanta. Hän onneksi pe-
rui kummallisen päätöksen kriminalisoida ihmisten auttamista, mutta sitä ihmettelen, että
nyt te eroatte tästä hallituksen ihan järkevästä linjasta, että jos on tilanne, että maassa on
tehtäviä, joihin ei löydy tekijöitä, niin sitten tuodaan jopa EU-alueen ulkopuolelta, mutta
jos täällä on väkeä, niin totta kai heille pitää antaa mahdollisuus tehdä nämä työt. Kyllä nyt
jokainen ymmärtää, että ei näitä puolta miljoonaa työtöntä voida jättää yksin. Meidän teh-
tävämme [Puhemies koputtaa] on auttaa heidät työhön käsiksi.

Puhemies Maria Lohela: Vastauspuheenvuoropyyntöjä oli sen verran useita, että debatti
on nyt mahdollista käydä.

14.34 Timo Heinonen kok (vastauspuheenvuoro): Arvoisa puhemies! Mielestäni on hyvä
tällaisessa tilanteessa käydä keskustelua siitä, löytyykö kaikille aloille työntekijöitä. Totta
kai me olemme yhtä mieltä siitä, että olisi tärkeää ja hienoa, että me löytäisimme jokaiselle
suomalaiselle, joka on työttömänä, työpaikan. Se ei ole tämän asian vastakohta, vaan nyt
meillä on monta yritystä, jotka ovat ottaneet yhteyttä varmasti myös sosiaalidemokraattei-
hin, sillä edustaja Tuppurainen ihan oikein on samoilla linjoilla kuin salin keskellä ja salin
oikealla laidalla ollaan, että me tarvitsemme lisää työvoimaa.

Edustaja Zyskowicz nosti ihan oikein esille sen, että mitä pahaa on esimerkiksi siinä, jos
ulkomaalainen, vaikkapa ukrainalainen, tulee Suomeen ja hän haluaisi tehdä Suomessa töi-
tä suomalaisilla työehdoilla. Ei siinä synny kaksia työmarkkinoita, vaan se nimenomaan
palvelisi suomalaista talouskasvua ja suomalaista työllisyyttä hyvällä tavalla.
6



Pöytäkirjan asiakohta PTK 81/2017 vp
14.35 Tytti Tuppurainen sd (vastauspuheenvuoro): Puhemies! Ei ole yrityksistä oltu yh-
teydessä, mutta tätä asiaa voi ajatella. Totta kai maahanmuuton täytyy olla hallittua, mutta
oleellista on se, että emme luo sellaista mielikuvaa, että asetetaan suomalaiset työttömät ja
ulkomaalaiset työttömät keskenään vastakkain. [Ben Zyskowicz: Hyvä!] Kysymys ei ole
nollasummapelistä, vaan työ luo työtä. [Ben Zyskowicz: Hyvä!] Tämä on aika oleellinen
havainto.

Mutta monia tietysti pelottaa tässä ulkomaalaisen työvoiman tarveharkinnan poistami-
sessa se, että se johtaisi palkkadumppaukseen. Se on ihan aiheellinen pelko, ja se pitää eh-
käistä. Kysymys on siitä, että pitää olla suomalaiset työehdot, joita noudatetaan, riittävä
valvonta, jonka resurssit turvataan, ja yhteiset pelisäännöt. Kaksia työmarkkinoita ei pidä
luoda, ja tämä on, puhemies, se kaikkein keskeisin tässä. Suomessa voi olla vain yhdet työ-
markkinat, mutta avoimessa Suomessa me voimme aivan hyvin purkaa byrokratiaa tältä
osin. [Timo Heinonen: Se oli viisas puheenvuoro!]

14.36 Olavi Ala-Nissilä kesk (vastauspuheenvuoro): Arvoisa rouva puhemies! Suomes-
sa todella ollaan sellaisessa tilanteessa, että työvoimaa tarvitaan. Viittaan esimerkiksi Var-
sinais-Suomen, Lounais-Suomen tilanteeseen, jossa näyttää siltä, että työvoima kerta kaik-
kiaan loppuu. Silloin myöskin ulkomainen työvoima nousee tässä vaihtoehdoksi. Itsekin
kun kannatan kaikkea normien sujuvoittamista, niin myöskin tässä yhteydessä on syytä
tehdä se, mikä on tarpeen normien sujuvoittamiseksi.

14.36 Leena Meri ps (vastauspuheenvuoro): Arvoisa puhemies! Perussuomalaiset kan-
nattivat tarveharkinnan säilyttämistä silloin, kun me olimme hallituksessa, ja ilolla terveh-
din SDP:n asennetta tässä. Me olemme myös erittäin huolestuneita kaksista työmarkki-
noista. Lisäksi tässä mietityttää se, että avaamme lapsilisät ja hoitorahat myös maahan saa-
puville työntekijöille. Mietin, mikä tämän asian hintalappu on.

Mielenkiintoista minusta oli tässä se, että kun keskustelimme työvoimasta, niin se oli
SDP, joka oikeastaan aloitti keskustelun työvoiman saapumisesta ja terrorismista samassa
lauseessa. Yleensä meitä syytetään pelon lietsomisesta. Haluan kuitenkin SDP:lle sen ver-
ran vastata, että pelon lietsominen ja asioista keskustelu ovat aivan eri asioita. Ihmiset ha-
luavat puhua asioista ja niistä pitää puhua, niin aina sanotaan.

Mutta palatakseni vielä tähän asiaan: perussuomalaiset todellakin kannattaisivat tarve-
harkinnan säilymistä, ja tämä ei kyllä lisää sitä.

14.37 Tarja Filatov sd (vastauspuheenvuoro): Arvoisa puhemies! Työllisyyden näkökul-
masta työvoimakapeikoista huolehtiminen on äärimmäisen tärkeää, ja siihen on kaksi tie-
tä: Toinen on se, että me kehitämme välineitä, joilla me haemme ulkomaista työvoimaa
täyttämään sitä kapeikkoa, mikä Suomessa on. Toinen tie on se, että me panostamme kou-
lutukseen ja erityisesti työvoimapoliittiseen koulutukseen. Näistä voi yhdessä myös löytyä
ratkaisu.

Mutta kun puhutaan ulkomaisesta työvoimasta ja erityisesti jos puhutaan vapaasta maa-
hantulosta työn perusteella, niin silloin kannattaa katsoa, että oikeudet ja vastuut ovat tasa-
painossa. Tällä hetkellä meidän ongelmamme on se, että meidän valvontajärjestelmämme
ei toimi. Me tiedämme kaikki, että työsuojelupuolelta tulee äärimmäisen ikäviä tilanteita.
Meillä ei ole riittävästi välineitä, meillä ei ole riittävästi ihmisiä, jotka valvoisivat näitä hy-
väksikäyttöjä, eikä meillä ole edes lainsäädäntö kunnossa. Sitten jos me katsomme rangais-
7



Pöytäkirjan asiakohta PTK 81/2017 vp
tuksia, niin ongelma on se, että meidän rangaistuksemme väärinkäyttävälle yritykselle,
joka käyttää työvoimaa väärin, on niin pieni, että se hyöty, jonka yritys saa, on suurempi.
Jos verrataan vaikkapa Suomea ja Saksaa, niin Suomessa, [Puhemies koputtaa] jos laimin-
lyö ilmoittamismaksun, rangaistus on 1 000 euroa, Saksassa enimmillään puoli miljoonaa.
[Jukka Gustafsson: Tämäkin vielä!]

14.38 Anna Kontula vas (vastauspuheenvuoro): Arvoisa puhemies! Minä ja neljä muuta
kansanedustajakollegaa olemme tällä viikolla keräämässä nimiä saatavuusharkinnasta luo-
pumisen puolesta lakialoitteeseen, ei kuitenkaan työvoimapulan takia, koska EU-alueelta
on jo nyt niin paljon saatavissa työvoimaa kuin ikinä kukaan voi toivoa ja saatavuushar-
kintaan liittyvät ongelmat eivät ole sellaisia, että ne koskisivat nimenomaan työvoiman
saatavuutta. Ne ongelmat liittyvät enemmänkin siihen byrokratiaan, jonka saatavuushar-
kinta aiheuttaa, ja toisaalta siihen työntekijöiden autonomian puutteeseen, jonka se tuottaa.

Byrokratiasta hyviä esimerkkejä on esimerkiksi se, että kokki ei voi tiskata, koska nämä
ovat eri aloja ja hän on saanut luvan saatavuusharkinnassa nimenomaan kokin työhön tul-
lessaan Suomeen, siinäkään tapauksessa, että pienen ravintolayrityksen näkökulmasta oli-
si järkevää, että tehtäisiin toista työtä ja tällä lailla pystyttäisiin sekä liiketoiminta että työ-
paikka säilyttämään.

Työntekijöiden autonomia on huomattavasti... [Puhemies: Nyt on aika mennyt yli!]

14.40 Mikko Kärnä kesk (vastauspuheenvuoro): Arvoisa rouva puhemies! Kiitän edus-
taja Lindtmania kyllä tästä erinomaisesta puheesta, erityisesti sen loppuosasta, jossa pe-
räänkuulutitte poliitikkojen vastuuta. Meillä kaikilla on nyt, poliittisilla päättäjillä, valtava
vastuu siitä, minkälaista kieltä käytetään ja että mihinkään ylilyönteihin ei syyllistytä. On
kuitenkin mielestäni varsin huolestuttavaa, että meillä on eduskunnassa ainakin kaksi puo-
luetta, joiden puheenjohtajat ovat ilmoittaneet, että laittomasti maassa oleskelevien henki-
löiden auttaminen olisi lähimmäisenrakkautta. Tällainen kielenkäyttö johtaa helposti sel-
laisiin tapahtumiin kuin eilen näimme esimerkiksi Jyväskylässä. Meidän tulee myös tässä
kielenkäytössä muistaa, että ei ole kyse enää mielenosoituksesta siinä vaiheessa, kun este-
tään virkamiehiä suorittamasta omia virkatehtäviään. Kyseessä on tällöin virkavallan vas-
tustaminen, ja toivon, että kaikki puolueet sanovat tämän ääneen ja avoimesti omille kan-
nattajilleen.

14.41 Olli-Poika Parviainen vihr (vastauspuheenvuoro):  Arvoisa puhemies! Edustaja
Kärnä kiinnittää huomiota oleelliseen kysymykseen: siihen, miten me huolehdimme siitä,
että myöskin palautusten ollessa kyseessä maahanmuuttopolitiikka hoidetaan kaikin puo-
lin fiksusti. Se pitäisi myös hoitaa inhimillisesti, mikä on varmaankin se syy, minkä takia
on herätty niihin ongelmiin, joita on koettu esimerkiksi silloin, kun katsotaan, että 8 kuu-
kautta vanha vauva on lähetettävä takaisin Afganistaniin — tai itse asiassa hän ei ole kos-
kaan ollut Afganistanissa, hän on syntynyt Suomessa. Tämäntyyppiset tilanteet pitäisi voi-
da estää. Mutta tänään me puhumme työelämän tarveharkinnasta. Minä ehdottaisin, edus-
taja Kärnä, että kun me olemme molemmat hallintovaliokunnan jäseniä, niin me esittäisim-
me tätä asiaa sinne käsiteltäväksi ja perehtyisimme siihen rauhassa poliisin kanssa keskus-
tellen ja miettisimme sitten, mitä on tehtävissä.
8



Pöytäkirjan asiakohta PTK 81/2017 vp
14.42 Juho Eerola ps (vastauspuheenvuoro): Arvoisa puhemies! Juuri näin, kuten edusta-
ja Parviainen tuossa takaoikealta sanoi: hallintovaliokunnassa tämä varmasti otetaan kä-
siin. Näin syyskauden alkuun täytyy lähteä rakentavalla linjalla täältä oppositiosta käsin.
Ei koko ajan haukuta hallitusta, vaan tämä esitys, mikä nyt meille tulee, on päällisin puolin
erinomaisen hyvä. Me kaikki tiedämme sen, että matkailuala, ravintola-ala ja etenkin maa-
talous eivät tulisi toimeen. Näin on jo nyt, kun meillä on näitä ukrainalaisia maatalouslo-
mittajia. Siihen kysymykseen sitten taas nämä pakolaiset, jihadistit, nämä käännytykset ja
tämän tämmöinen eivät varsinaisesti liity yhtään mitenkään, niin että puhutaan ihan eri
asiasta. Ei pidä sotkea eri tavalla maahan tulevia henkilöitä yhtään mitenkään.

Mutta tämä on sitten kummallinen asia tämä tarveharkinnan poisto, mistä täällä puhut-
tiin. Voin suoraan sanoa, että meille tarveharkinnan poisto ei tule käymään. Eli oppositios-
ta käsin perussuomalaiset puolustaa sitä hallitusohjelmaa, mikä aikanaan laadittiin, jossa
lukee, että tämä tarveharkinta säilyy. Jotenkin tuntuu siltä, että nykyinen hallitus ei enää jaa
niitä samoja [Puhemies koputtaa] arvoja, jotka kaksi vuotta sitten olivat. Siellä oli hyvin
selvästi sanottu tästä tarverharkinnasta.

14.43 Veronica Rehn-Kivi r (vastauspuheenvuoro): Arvoisa puhemies, värderade tal-
man! Edustaja Kontula mainitsi tämän aloitteen työvoiman saatavuusharkinnan poistami-
seksi. Olen yksi niistä kansanedustajista, jotka ovat sen takana. Suomi tarvitsee lisää työ-
peräistä maahanmuuttoa. Kaikki esteet on poistettava työvoiman saatavuuden helpottami-
seksi, ja ulkomaalaislain pykälä työvoiman saatavuusharkinnasta on kumottava, koska
tämä hallituksen esitys ei ole tarpeeksi voimakas tätä tekemään.

Finland behöver arbetsrelaterad invandring för det allt större behovet av arbetskraft inom
de branscher vid vilka utlänningslagen nu kräver behovsprövning vid anställning av arbets-
kraft från ett tredje land. Och därför hoppas jag att vi kan ta bort den paragrafen i utlän-
ningslagen i snabb takt. — Tack.

14.44 Arto Satonen kok (vastauspuheenvuoro): Arvoisa puhemies! Suomessa on nyt me-
neillään poikkeuksellisen vahvan talouskasvun aika, ja myöskin meidän vienti vetää erin-
omaisesti. Ja kun yrityksissä kiertää ympäri Suomea, ollaan sitten Ylöjärvellä, Alajärvellä,
Rovaniemellä tai melkein missä tahansa, niin niillä yrityksillä, joilla menee hyvin, suurin
asia, mistä he puhuvat ja mikä viesti tulee meille edustajille, on se, että työvoimasta on pu-
laa. Silloin siinä tilanteessa on toimittava nopeasti. Totta kai on hyvä asia, että mahdolli-
simman moni suomalainen ja Suomessa jo asuva ulkomaalainen työllistyy, mutta ne yri-
tykset tarvitsevat sitä työvoimaa nopeasti ja sujuvasti, ja kun tämmöinen vastuullinen, iso
työnantaja, joita minäkin olen useita käynyt tämän kesän aikana tapaamassa, hakee työvoi-
maa, kyllä he varmasti Suomesta ottaisivat sen työvoiman, jos saisivat. Heillä on tarve, ja
jotta talouskasvu voi jatkua, meidän on syytä poistaa tämä saatavuusharkinta nopeasti.

14.45 Sari Essayah kd (vastauspuheenvuoro): Arvoisa rouva puhemies! Tässä hallituk-
sen esityksessähän varsinaisesti ei ole kysymys saatavuusharkinnasta, mutta toki tämä si-
täkin liippaa läheltä, ja oikeastaan nyt olisikin mielenkiintoista kuulla, mikä se hallituksen
linjaus tässä on, koska ainakin tämän esityksen sisällä tämä saatavuusharkinta joka tapauk-
sessa on.
9



Pöytäkirjan asiakohta PTK 81/2017 vp
Mutta ICT:stä elikkä sisäisistä siirroista ja sitten toisaalta kausityöntekijädirektiivistä
tehty hallituksen esitys tarjoaa nimenomaan niitä laillisia keinoja tulla kolmansista maista
EU-alueelle työskentelemään, ja tätä on tehty pitkälti suomalaisin voimin tuolla Euroopan
parlamentissa — elikkä Liisa Jaakonsaari oli siellä S&D-ryhmän raportöörinä ja allekir-
joittanut EPP-raportöörinä — ja siellä tarkoituksellisesti esimerkiksi tällaiset kysymykset
kuin saatavuusharkinta jätettiin kansallisesti päätettäviksi. Elikkä siinä direktiivissä ei si-
nällänsä suoranaisesti oteta siihen kantaa, sen sitten itse kussakin jäsenmaassa viranomai-
set keskenänsä ratkaisevat.

Täytyy sanoa, että tässä pystyttiin tekemään siinä direktiivivaiheessa jo paljon sellaisia
sosiaaliturvaan liittyviä rajauksia, jotka olisivat olleet hyvin ongelmallisia meidän asumis-
perusteisen sosiaaliturvan kannalta. Eli perussuomalaisille ihan vihjeeksi, että tämä lähtö-
kohta olisi voinut olla huomattavasti huonompikin.

14.46 Pia Viitanen sd (vastauspuheenvuoro): Arvoisa puhemies! Tämä istunto alkoi sillä
tavalla hyvin tässä uudessa hienossa salissa, että edustaja Lindtman piti mielestäni todella
hyvän puheenvuoron. Se oli arvopohjainen, asiallinen, ja varmasti moni täällä niihin peri-
aatteisiin voi yhtyä.

Se, mikä tässä nyt sitten on aika hämmentävää — täytyy nyt todeta tässäkin salissa — on
se, että jo heti toisessa puheenvuorossa, mikä tässä käytettiin, edustaja Heinonen, ja myö-
hemmin edustaja Zyskowicz, selkeästi nyt irtaantui hallituksen linjasta. Tässä on hallituk-
sen esitys, jossa saatavuusharkinta on sisällä, ja saman tien hallituspuolueen, kokoomuk-
sen, jäsenet rupeavat vaatimaan sitä pois. Eli juuri se kysymys on nyt olennainen, puhe-
mies, että mikä on hallituksen linja tässä. Ei voi olla niin, että tänne tulee esitys ja aivan sa-
man tien, kun ministeri on esityksen esitellyt, kokoomuslaiset edustajat irtaantuvat siitä, al-
kavat kyseenalaistaa sitten opposition taikka jonkun muun näkemyksiä asiaan. Mistä, pu-
hemies, on kysymys?

14.47 Ben Zyskowicz kok (vastauspuheenvuoro): Rouva puhemies! Olemme hienossa
uudessa salissa, uusvanhassa salissa, mutta onneksi on jotain pysyvää jäänyt tuolta väistö-
tiloista: se on edustaja Viitasen jatkuva hämmennys. On turvallista huomata, että se jatkuu
myös näissä uusissa puitteissa. [Naurua — Pia Viitanen: Te annatte aihetta jatkuvasti!]

Mitä hallitukseen tulee, niin hallitus ei ole esittämässä tämän saatavuusharkinnan pois-
tamista, [Pia Viitanen: Te vaaditte sitä!] mutta kokoomus puolueena on sitä mieltä, että se
tulisi poistaa. Meillä kun on koalitiohallitus, missä on kolme eri ryhmää, niin näissä eri
ryhmissä on myös erilaisia näkökohtia, mitä tulevaisuuteen nähden tulee — erilaisia näke-
myksiä näiden ryhmien kesken.

Sitten pitää vielä edustaja Filatovin puheenvuoron johdosta täsmentää, että ei kukaan, ei
ainakaan tässä keskustelussa, ole vaatinut vapaata maahanmuuttoa. Tarvitaan työperustei-
nen oleskelulupa. Kyse on siitä, pitääkö tämän oleskeluluvan kohdalla, johon vaaditaan
työpaikka ja muuta, kysyä ely-keskukselta, löytyisikö Suomesta joku.

14.48 Antti Lindtman sd (vastauspuheenvuoro): Arvoisa puhemies! Voi olla, että sitä
hämmästelyä olisi hieman vähemmän, jos tämä hallituksen linja olisi hieman selkeämpi.
Täällä hallituksen apulaisministeri — korjaan: edustaja Zyskowicz — edusti eri linjaa, niin
kuin edusti Heinonenkin, kuin mitä ministeri tässä äsken esitteli. Olisi nyt hyvä tietää, joku
kertoisi hallituksen linjan.
10



Pöytäkirjan asiakohta PTK 81/2017 vp
Mitä tulee tähän saatavuusharkintaan, niin siinä on paino sanalla "harkinta". Esimerkik-
si: jos rakennusalalla on työvoimakapeikkoja, niin kuin ely-keskus on tulkinnut, tällä seu-
dulla, Uudellamaalla, se on poistettu, niin kuin poistettiin aikaisemmin siivouksen osalta
tai Pohjanmaalla koodareiden osalta. Eli jos on kapeikkoa, harkintaa voidaan tehdä ja se
voidaan poistaa. Mutta on kysymys siitä, että jos tästä kokonaan luovutaan, niin tuleeko
hallitsematonta. Katsokaa Ruotsin esimerkkejä. Siellä joudutaan laittamaan valtavat re-
surssit jälkikäteisvalvontaan, ja kun yhdistetään asumisperusteiseen sosiaaliturvaan, niin
jokainen virherekrytointi ennen pitkää koituu [Puhemies koputtaa] yhteiskunnan kustan-
nuksiksi. Katsokaa Ruotsin esimerkkiä.

Puhemies Maria Lohela: Otetaan vielä edustajat Kurvinen, Myllykoski, Huhtasaari, ja
sitten on ministeri Risikon vuoro.

14.50 Antti Kurvinen kesk (vastauspuheenvuoro): Arvoisa rouva puhemies! Päätin itse-
kin osallistua tähän uudistuneen vanhan eduskuntasalin debattiin, kun kysymys on tärkeäs-
tä asiasta ja erittäin tärkeästä asiasta liittyen Suomen tulevaisuuteen.

Suomessa on maahanmuuttopolitiikkaa käyty läpi viimeisen kahden vuoden ajan aika
kielteisessä ilmapiirissä, mutta väitän, että tämä hallituksen esitys, joka on käsittelyssä, on
erittäin myönteinen maahanmuuttopolitiikan kannalta. Jos ajatellaan tavallisia suomalai-
sia, niin kuinka moni on sitä vastaan, että tullaan Suomeen töihin, tullaan tekemään töitä
Suomeen, maksamaan veroja, rakentamaan meidän yhteiskuntaamme? Voin kertoa Etelä-
Pohjanmaalta terveisinä, että kyllä olisi turkistarhoille vaikea löytää työntekijöitä ja mo-
nelle maatilalle olisi vaikea löytää työntekijöitä, jos työperäistä maahanmuuttoa ei olisi.
Täällä on ukrainalaiset maatalouslomittajat jo moneen otteeseen mainittu. He ovat osta-
neet myös taloja sieltä sitten.

Loppuun, arvoisa puhemies, sanon kaikkeen maahanmuuttopolitiikkaan, että lakia pitää
kunnioittaa, Suomen lakia, suomalaisia työehtoja, on kysymys sitten turvapaikanhakijois-
ta [Puhemies koputtaa] tai työntekijöistä.

14.51 Jari Myllykoski vas (vastauspuheenvuoro): Arvoisa rouva puhemies! Hyvää tässä
tietysti on se, että työvoimakapeikkoon tulee ihmisiä, jotka haluavat tehdä töitä, ja erityi-
sen hyvää tässä on se, että edellytetään työehtosopimuksen mukaista työsuhdetta ja niitä
ehtoja, joita on. Se on hyvää tässä.

Ainoa, mitä haluaisi, on se, että jos lupaprosessi sakkaa, sitä pitää kehittää. Pitkät käsit-
telyajat eivät ole kenenkään eduksi, sitä pitää kehittää ja siihen pitää luoda resursseja. Mut-
ta on täysin selvää, että puhutaan sitten tästä tai mennään askel eteenpäin, niin kyllä viran-
omaisten on saatava tietää, viranomaisten pitää pystyä arvioimaan sitä tarvetta — niin täs-
säkin on erityisen tärkeätä. Pitäisin, että tässä tämä on eräänlainen riskiryhmä, ehkä posi-
tiivisessa mielessä, mutta kyllä meillä pitää olla työsuojeluviranomaisilla mahdollisuus
valvoa, että tämä uusi ryhmä on juuri työehtosopimuksen mukaisessa työsuhteessa, jota
tällä edellytetään, [Puhemies koputtaa] että me emme jätä heitä yksin.

14.52 Laura Huhtasaari ps (vastauspuheenvuoro): Arvoisa puhemies! Halutaanko Suo-
meen halpatyömarkkinat? On ihan rehellistä, että kokoomus myöntää, että he haluavat.
Matalapalkka-aloilla on sen takia pidetty kiinni tarveharkinnasta, koska me muut emme
halua halpatyömarkkinoita. [Antti Kurvinen: Kuka tulee turkistarhoille?] Meidän pitää
11



Pöytäkirjan asiakohta PTK 81/2017 vp
korjata kohtaanto-ongelmat muilla politiikan keinoilla kuin ottaa tänne ulkomailta lisää
työntekijöitä, kun meillä kuitenkin on korkea työttömyysaste. Professorit ja asiantuntijat
pääsevät kyllä Suomeen hyvin jouhevasti. Suomessa on jo laillisia keinoja tulla Suomeen.
Tämänhetkinen työperäinen maahanmuutto toimii. Laitonta oleskelua ei pidä tukea mil-
lään lailla.

Olen ehdottomasti sitä mieltä, että tarveharkinnasta tulee pitää kiinni. Tässä justiinsa
luin tutkimuksen, että Ison-Britannian kansalaiset tulevat hyötymään brexitistä, koska ma-
talapalkka-alojen työntekijöiden kilpailu vähenee.

Puhemies Maria Lohela: Ministeri Risikko, enintään 3 minuuttia.

14.53 Sisäministeri Paula Risikko: Arvoisa rouva puhemies! Kun vähän nyt täällä mene-
vät puurot ja vellit sekaisin, niin nyt muistutan, mitä tässä on tapahtunut:

Tämän direktiivin tuominen Suomen lainsäädäntöön käynnistettiin jo ennen tätä halli-
tusta ja tämän valmistelu alun perin tehtiin kolmikantaisesti, ja kolmikannassa saatavuus-
harkintaa ei esitetty. Me päädyimme kuitenkin tässä hallituksessa siihen, että siihen tulee
kolmenlaisia lupia, elikkä jos on alle 3 kuukautta, ei ole saatavuusharkintaa, ja sitten jos on
3—6 kuukautta, Maahanmuuttovirasto tekee saatavuusharkintaa, ja sitten jos on 6—9 kuu-
kautta, silloin tulee tämä TE-toimiston tekemä saatavuusharkinta vielä lisäksi.

Mutta miksi me halusimme nopeuttaa? Juuri tästä syystä, mistä edustaja Kontula käytti
täällä erinomaisen puheenvuoron. Tästä syystä: kun on kysymys kausityöntekijästä, eihän
se nyt voi olla niin, että kestää puoli vuotta hakea lupaa, kun täällä kerkiävät lumet jo sulaa
ennen kuin kerkiää kausityöntekijä tänne.

Sitten, arvoisat perussuomalaiset, te olette olleet itse tätä sopimassa. Te ette voi tästä...
Silloin, kun tämä laki on tehty ja valmisteltu, te olitte mukana tässä.

Tässä on tärkeää myöskin huomioida, että näillä säännöksillä tehostetaan työnantajien
valvontaa. Tässä on kaikki ne elementit, mitä varten tätä on tehty: sujuvoitetaan, mahdol-
listetaan työntekijöiden tänne tulo, ja sillä me saamme myöskin pysymään ne työpaikat
täällä Suomessa, kun meille tulee esimerkiksi niitä matkailijoita. Tämä koskee matkailua ja
maataloutta. Sujuvoitetaan ja pidetään Suomessa työpaikat ja työperäistä maahanmuuttoa
lisätään.

Puhemies Maria Lohela: Jatketaan debattia.

14.55 Eero Heinäluoma sd (vastauspuheenvuoro): Arvoisa puhemies! Minäkin haluai-
sin antaa tunnustusta tälle esitykselle ja ministeri Risikolle juuri siltä osin, että tämä perus-
teiltaan toimiva järjestelmä pidetään voimassa. Kyllä pitää olla selkeät pelisäännöt, ja ihan
erityisesti se liittyy ulkomailta tänne tuleviin ihmisiin. Meidän pitää kohdella heitä vastuul-
lisella tavalla ja niin, että myös he saavat oikeutensa, ja niihin kuuluu myös palkoista ja
muista työsuhteen eduista huolehtiminen.

Sitten on vielä pidettävä mielessä, että Suomi, niin kuin eräät muutkin maat, antaa sosi-
aaliturvan asuinpaikan perusteella. Jos yleisesti puhutaan maahantulon vapauttamisesta
niin, että työnantaja saa ottaa mistä päin maailmaa tahansa, niin kun henkilö tulee tänne, ei
voi olla sillä tavalla, että hänet voidaan täältä lähettää pois sitten, kun todetaan, että nyt ei
työtä löytynytkään, vaan kyllä me otamme sitten vastuun näistä ihmisistä. Tämä maa ei ole
kuin Sveitsi, joka on tähän saakka toiminut sillä tavalla, että sitten kun tulee matalasuhdan-
12



Pöytäkirjan asiakohta PTK 81/2017 vp
ne, todetaan, että menkää pois. Eli täytyy toimia vastuullisella tavalla, ja siihen tämä tar-
veharkinta liittyy. Hallitus voisi tehdä työnsä ja nopeuttaa tämän tarveharkinnan käsittelyä.

14.57 Marisanna Jarva kesk (vastauspuheenvuoro): Arvoisa puhemies! Käsillä on erit-
täin tärkeä keskustelu. Kesällä, kun kaikki edustajat varmastikin paljon kiersimme tapah-
tumia ja tuolla omalla alueella Kainuussa ja Pohjois-Pohjanmaalla kävin kiertämässä, ta-
pasin myös yrittäjiä, jotka todella toivat tätä viestiä siitä, että kasvu on todella käsin kos-
keteltavaa. Sitä on erityisesti tuolla Pohjois-Suomessa, ja on ilo ollut huomata, että Kainuu
on kerrankin nyt kärjessä positiivisella tavalla tilastoissa. Meillä työttömyys vähenee kai-
kista nopeimmin Suomessa, ja erityisen kova tarve työntekijöistä olisi nimenomaan mat-
kailualalla ja esimerkiksi metallialalla ja myös kaivosteollisuudessa — muutakin kaivos-
teollisuutta on tulossa kuin Terrafame — ja ajatellaan biotaloutta: meillä odotetaan suurin-
vestointia, noin miljardin euron investointipäätöstä ensi vuodelle toivon mukaan, ja me tar-
vitsemme todella työntekijöitä sinne. Ammatillisen koulutuksen reformi on iso asia, jolla
sitä osaavaa työvoimaa saadaan lisää. Mutta meidän pitää saada työvoimaa liikkumaan
Suomen sisällä enemmän työttömyysalueilta niille alueille, joilla on avoimia työpaikkoja.
[Puhemies koputtaa] Ja ennen kaikkea ulkomailta pitää saada nopeammin sekä työvoimaa
että [Puhemies: Aika on jo täynnä!] startup-yrittäjiä myös jatkossa työllistämään.

14.58 Kari Uotila vas (vastauspuheenvuoro): Arvoisa rouva puhemies! Tämä keskustelu
muuten meni hyvin, kun puhuttiin hallituksen esityksestä, niin kuin tässä salissa yleensä
puhutaan, oppositio vastaan hallitus. Vähän aikaa puhuttiin, mutta sitten kokoomuksen
edustajat rupesivat puhumaan joko henkilökohtaisista intohimoistaan tai puolueen intohi-
moista saatavuusharkinnan kokonaan purkamisen osalta, ja se sotki tämän keskustelun.

Mikäli sitä keskustelua käydään, vaikka sen lakialoitteen pohjalta tai muutoin, niin se on
toinen paikka ja silloin pitää keskusteluun nostaa ne asiat, mitkä pitää käsitellä siinä yhtey-
dessä: mitkä ovat valvontaresurssit, mitkä ovat valvontamahdollisuudet, tuleeko ryhmä-
kanneoikeutta ammattiliitoille, kriminalisoidaanko alipalkkaus ja niin edelleen. Mutta se
on toinen juttu. Nyt olisi pitänyt keskustella tästä hallituksen esityksestä, joka pitää sisäl-
lään tarveharkinnan säilyttämisen.

14.59 Sanna Lauslahti kok (vastauspuheenvuoro): Arvoisa puhemies! Mielestäni pu-
humme juuri oikeasta asiasta. Jos pohditaan, pitääkö tehdä hallitusohjelman mukaan, jois-
sain tilanteissa on syytä myöskin arvioida, elämmekö me samassa tilanteessa kuin silloin,
kun hallitusohjelmaa tehtiin. Tällä hetkellä meillä on vahva kasvu käynnissä. Meillä on sel-
keästi olemassa erinäisiä paikkoja, joissa työntekijöitä tarvitaan. Kuten edustaja Tuppurai-
nenkin sanoi täällä, työ luo uutta työtä. Se on myöskin meidän hyvinvointiyhteiskunnan ra-
hoituspohja.

Lisäksi nostaisin esille myös sen, että meidän väestöpyramidimme on hieman hankala,
ja siltäkin osin on perusteltua kysyä: jos me tarvitsemme lisää tekijöitä, niin miksi me sul-
jemme ovet? Ja toinen kysymys on, voisiko mahdollisesti tarveharkinnan poisto myöskin
lisätä meidän kilpailukykyämme ja lisätä investointeja Suomeen.

15.00 Antero Vartia vihr (vastauspuheenvuoro): Arvoisa rouva puhemies! Haluan muis-
tuttaa samasta asiasta, minkä edustaja Lauslahti juuri mainitsi: tulevista vuosikymmenistä
ja huoltosuhteesta. Meillä on edessämme tilanne, jolloinka käsipareja ei yksinkertaisesti
13



Pöytäkirjan asiakohta PTK 81/2017 vp
ole riittävästi suhteessa siihen joukkoon ihmisiä, joka on työvoiman ulkopuolella, jolloin-
ka vaihtoehdoksi jää, että joko nostamme merkittävästi meidän eläkeikää tai leikkaamme
siitä yhteiskunnan antamasta palvelulupauksesta, joka nykyään on voimassa. Meille ei jää
kuin yksi vaihtoehto, ja se on se, että me otamme lisää työikäisiä ihmisiä maahan. Ja on vai-
kea kuvitella parempaa vaihtoehtoa kuin ne ihmiset, jotka yritykset ovat valmiita rekrytoi-
maan suoraan.

15.00 Joona Räsänen sd (vastauspuheenvuoro): Arvoisa puhemies! Nyt, kun tämä kes-
kustelu meni tähän saatavuusharkintaan, on paikallaan käydä hieman muutamia asioita sii-
tä läpi.

Ehkä se ensimmäinen asia on se, että täällä näyttää olevan nyt salissa suuri ristiriita tällä
hallituksen esityksellä ja nimenomaan kokoomuksen puheenvuoroilla. Luulisi, että tällä
hallituksen esityksellä päästäisiin jo pitkälti myös niihin lopputuloksiin, mitä on sieltä puo-
lelta salia tullut liittyen tähän työvoiman parempaan saatavuuteen. Tämän saatavuushar-
kinnan osalta on hyvä muistaa se, että meillä esim. 2016 myönteisiä oleskelulupia työvoi-
malle on myönnetty siis tuommoinen vajaa 6 000. Elikkä 82 prosenttia kaikista hakemuk-
sista on annettu myönteisinä. Ei siis ole kovin vaikeata tulla tänne.

Toiseksi, jos katsotaan esimerkiksi erityisasiantuntijoiden osalta, erityisasiantuntijoi-
den osalta on hakemuksia tullut tuollainen tuhat ja niistä 98 prosenttia on ollut myönteisiä
päätöksiä. [Välihuutoja] Ei edelleenkään ole kovin vaikeaa tulla Suomeen.

Se, mihin täällä kannattaisi tarmo laittaa, on näiden oleskelulupakäytäntöjen sujuvoitta-
minen. Luulisi, että kokoomuksen kannattaisi enemmän keskittyä siihen kuin saatavuus-
harkinnan poistamiseen.

15.02 Timo Heinonen kok (vastauspuheenvuoro): Arvoisa rouva puhemies! Tässä kes-
kustelussa sosiaalidemokraateista on annettu ymmärtää, että me olisimme puhuneet täysin
vapaasta maahantulosta. Emme ole sellaisesta puhuneet. Toisaalta täällä on puhuttu, edus-
taja Huhtasaari, että kokoomus ajaisi halpatyömarkkinoita. Ei kokoomus aja halpatyö-
markkinoita, eikä siitäkään ole tässä kyse — eikä siinä, mitä me olemme puhuneet.

Tämä esitys on hyvä, niin kuin tässä keskustelussa on esille tullut. Tätä on tuettu niin
keskustan kuin kokoomuksenkin riveistä, ja tässä se tarveharkinta nimenomaan toimii oi-
kealla tavalla. Mutta sitten ne tilanteet, mihin me olemme halunneet keskustelua viedä,
ovat myös sellaisia, että on aito tarve yrityksessä. Heillä on työpaikka, heillä on siihen te-
kijä, on voimassa oleva työehtosopimus, TES. Tarve on siinä, ja meidän mielestämme se
riittäisi siihen, että Suomeen voisi tulla vaikkapa Ukrainasta joku työntekijä tekemään suo-
malaisilla työehdoilla, suomalaisella palkalla työtä ja luomaan tähän maahan lisää hyvin-
vointia. [Eero Heinäluoma: Sehän on sallittua!]

15.03 Anders Adlercreutz r (vastauspuheenvuoro): Värderade talman, arvoisa puhe-
mies! Hallituksen esitys ei tosiaankaan pidä sisällään saatavuusharkinnan poistoa, ja siksi
olen iloinen, että hallituksen rivien sisältä tämä on nyt nostettu keskusteluun.

Jos verrataan vaikka Suomea ja Ruotsia, kansainvälisten yritysten konttoreiden määräs-
sä Tukholma voittaa Helsingin 125—19, ja se ei ole mikään ihme. Jos yksi maa tarjoaa ym-
päristön, jossa voi vapaasti palkata kenet haluaa, on hän sitten kotimainen tai ulkomainen,
niin vaaka on jo automaattisesti kallistunut sen maan puolelle. Meidän pitää keskittyä sii-
hen, mikä tekisi Suomesta mahdollisimman kilpailukykyisen, eikä juuttua osaoptimointiin
14



Pöytäkirjan asiakohta PTK 81/2017 vp
kokonaisuuden kustannuksella. Tästä on toki tutkittua tietoakin: Örebron yliopistossa 2013
valmistunut tutkimus toteaa suoraan sen, että ulkomaalaistaustaisen palkkaamisella ja
viennin lisäämisellä on suora korrelaatio vientiyrityksessä, ja se olisi hyvä meidän suoma-
laisten ymmärtää. Me elämme viennistä riippuvaisessa taloudessa. Siksi toivon, että halli-
tus ottaa huomioon sen hyvän aloitteen, jonka edustaja Kantola ja muutamat muut tekivät
viime viikolla.

15.04 Ritva Elomaa ps (vastauspuheenvuoro): Arvoisa puhemies! On hyvä, että suoma-
laisilla pelloilla viljellään ja paiskitaan hommia, vaikka kannattavuus on todella huonoa.
Tiedetään, että kukkakaalit jäävät pelloille ja kurkun kilohinta voi viljelijälle olla vain 10
senttiä.

Lukuisilla kotimaisilla tiloilla on työskennellyt viimeisten vuosikymmenten aikana ul-
komaisia kausityöntekijöitä. Suurin osa heistä tulee töihin viisumilla. Monet heistä ovat jo
toisen polven työntekijöitä viljelmillä, ja heidän osaamistasonsa ja työmotivaationsa on
viljelijöiden mukaan hyvällä tasolla. Luottamus työnantajien ja -tekijöiden välillä on usein
korkealla tasolla. On tärkeää, että näiden hyvien työntekijöiden työlupa-asiat rullaavat su-
juvasti. Kentältä on kuulunut kuitenkin viestiä, että turvapaikanhakijoiden työllistämisoh-
jelmat olisivat valtaamassa jalansijaa kausityöntekijöiltä. Kysyisinkin ministeriltä, että
varmistetaanhan jatkossa vuosikausia Suomessa työskennelleiden kausityöntekijöiden su-
juva pääsy töihin suomalaisille viljelmille.

15.05 Joona Räsänen sd (vastauspuheenvuoro): Arvoisa puhemies! Tässä on — kun tu-
lee tämä Ruotsin esimerkki monesti esille — hyvä muistaa myös se toinen puoli, johon
Ruotsissa ollaan menty, kun tästä saatavuusharkinnasta on luovuttu. Se on tarkoittanut siel-
lä sitä, että työlupien laiton kauppa on lisääntynyt, ihmiskauppa on lisääntynyt, ja myös si-
tä, että tätä työperusteista maahanmuuttoa on käytetty humanitäärisen maahanmuuton väy-
länä. Eli on hyvä myös, että keskustelussa tuotaisiin rehellisesti esille myös ne esimerkit,
joihin tämä lainmuutos on Ruotsissa johtanut, jottemme olisi myöskään Suomessa tämän
asian osalta täysin sinisilmäisiä.

15.06 Peter Östman kd (vastauspuheenvuoro): Arvoisa rouva puhemies! Jos me tällai-
seen keskusteluun sotkemme maahanmuuttopolitiikkaa ja työehtosopimuspolitiikkaa, niin
sitten tämä asia käy todella hankalaksi. Tässä puhutaan ihmisistä ja yleensä sitten viitataan
työntekijäpuoleen, mutta on hyvä muistaa, että kyllähän ne yrittäjät ovat kanssa ihmisiä ja
yrittäjät tarvitsevat lisää työvoimaa. Tietyillä toimialoilla on huutava pula osaavista teki-
jöistä. Tässä on mainittu koodareita, ict-alaa Pohjois-Pohjanmaalla. Kyllä näitä koodareita
tarvitaan täällä Helsingissäkin. Esimerkiksi Pohjanmaalla tarvitaankin veneteollisuudessa
satoja, satoja työntekijöitä. Turvallisuusalalla täällä Suomessa tarvitaan pikaisesti sadoit-
tain uusia tekijöitä myöskin. Eli meidän kannattaisi keskittyä siihen, miten me ratkaisem-
me nämä ongelmat siten, että se palvelee koko yhteiskuntaa, siis sekä yrittäjiä että työnte-
kijöitä.

15.07 Anna Kontula vas (vastauspuheenvuoro): Arvoisa puhemies! Minusta tuli saata-
vuusharkinnan vastustaja silloin, kun Olkiluodossa tutkin rakennustyöläisiä ja huomasin,
että saatavuusharkinnan piirissä olevilla työntekijöillä oli satoja euroja huonompi palkka
samasta syystä.
15



Pöytäkirjan asiakohta PTK 81/2017 vp
Myöhemmällä tutkijan urallani törmäsin siihen, että merkittävällä osalla ihmiskaupan
uhreista oli saatavuusharkinnan edellyttämä lupa. Tämä johtuu siitä, että saatavuusharkin-
ta tuottaa mekanismin, joka heikentää työntekijän autonomiaa ja mahdollisuutta puuttua
työoloihinsa edes sellaisessa tilanteessa, kun mennään selvästi kaikkien lakien ja asetusten
alle. Se synnyttää sellaisen riippuvuussuhteen työnantajaan, mikä ei ole millään lailla ter-
ve, ja myöskin sellaisen tilanteen, jossa viranomaisten on mahdotonta valvontamenetelmil-
lä päästä siihen väliin ja selvittää, mistä on kysymys. Tämä on keskeinen syy, minkä takia
minä olen ajamassa saatavuusharkinnan poistoa.

15.08 Sami Savio ps (vastauspuheenvuoro): Arvoisa puhemies! Kokoomus on nostanut
keskusteluun työlupien tarveharkinnan poistamisen. Sen teki äsken täällä puheenvuoros-
saan muun muassa edustaja Heinonen. Sen on aiemmin tehnyt myös ministeri Mykkänen.
Lisäksi edustaja Lehti otti julkisuudessa esille elokuussa työehtosopimusten yleissitovuu-
den poistamisen. Pormestari Vapaavuori totesi, että erityisesti pääkaupunkiseutu tarvitsee
huomattavan määrän lisää maahanmuuttajia työvoimapulaa täyttämään.

Työvoimapulasta on kyllä puhuttu jo vuosikymmeniä, mutta valitettavasti meillä on
Suomessa edelleen satojatuhansia työttömiä talouskasvusta huolimatta. Eiköhän olisi pa-
rasta tehdä sellaisia toimenpiteitä eduskunnassa, että suomalaiset työttömät voisivat työl-
listyä. Me perussuomalaiset vastustamme tarveharkinnan poistamista, sen tekivät edusta-
jat Eerola ja Huhtasaari selväksi. Sitä vastoin täytyy verotuksen keinoin parantaa työlli-
syyttä, jotta suomalaisetkin voivat työllistyä.

15.09 Jyrki Kasvi vihr (vastauspuheenvuoro): Arvoisa puhemies! Saatavuusharkinta on
ongelma erityisesti pienille ja keskisuurille teknologiayrityksille, jotka tarvitsevat ulko-
mailta osaamista kasvaakseen. Toki he saavat tällaisen henkilön luvat kuntoon myöhem-
min, mutta se prosessi on usein niin raskas, että tällaisella pienellä yrityksellä ei ole siihen
voimavaroja. He eivät edes lähde siihen, kun tietävät, että se voi viedä kuukausia. Usein se
projekti, johon sitä osaamista alkujaan on tarvittu, on jo päättynyt siinä vaiheessa, kun se
osaaja ulkomailta Suomeen saadaan.

Eli oikeastaan tämä saatavuusharkinta sinänsä ei ole se ongelma, vaan ongelma on se,
että tämä vaatii liikaa resursseja näiltä yrityksiltä, etenkin pieniltä yrityksiltä, ja se vie ai-
van liian kauan.

15.10 Sari Essayah kd (vastauspuheenvuoro): Arvoisa rouva puhemies! Ottaisin vielä
esille tämän sosiaaliturvakysymyksen: Meillähän alle neljän kuukauden työskentely ei
avaa tätä meidän asumisperusteista sosiaaliturvaa sen kummemmin EU- ja Eta-alueilta tu-
leville kuin myöskään sitten kolmansista maista tuleville. Elikkä tämä keskustelu esimer-
kiksi mansikanpoimijoitten osalta tai muuhun lyhytaikaiseen, alle kolmen kuukauden työ-
hön tulevien osalta ei kosketa tätä suomalaista sosiaaliturvakysymystä laisinkaan. Toi-
voisinkin, että tämäntyyppistä argumenttia ei noin yleisesti käytettäisi, etenkin kun sen
eteen tehtiin kohtuullisen suuri työ tuolla Euroopan parlamentissa, että nimenomaan tä-
mäntyyppiset rajaukset siellä pystyttiin pitämään.

Vielä haluaisin muistuttaa kollegoja siitä, että meillähän on olemassa niin sanottu yhdis-
telmälupa, jossa tämä työlupa ja oleskelulupa on yhdistetty, ja se on yksi tällainen element-
ti, jolla on pyritty tätä byrokratiaa vähentämään. Tämäkin olisi hyvä muistaa. Se ei liity si-
nällänsä kausityöntekijöihin eikä ICT:hen, mutta se on yksi näistä keinoista, joilla on jo py-
16



Pöytäkirjan asiakohta PTK 81/2017 vp
ritty helpottamaan sitä, että olisi mahdollisuus tulla työhön ja oleskelemaan kolmansista
maista EU-alueelle.

Puhemies Maria Lohela: Vielä kolme debattipuheenvuoroa ennen kuin mennään keskus-
telussa sitten eteenpäin: edustajat Juvonen, Heinäluoma ja Zyskowicz.

15.11 Arja Juvonen ps (vastauspuheenvuoro): Arvoisa rouva puhemies! Täällä hallituk-
sen esityksessä asian valmistelusta kerrotaan, että asiaan on saatu erilaisia näkemyksiä ja
ne ovat vaihdelleet voimakkaasti ja olleet osittain myös ristiriitaisia. Olisiko, ministeri,
teillä kertoa jotakin, mitä siellä on — tätä on ilmeisesti aika paljonkin nyt sitten muutettu
alkuperäisestä. Täällä on tullut puheenvuoroissa jo esille, että perussuomalaiset kannatta-
vat työvoiman lupaharkinnan ja tarveharkinnan voimassaoloa edelleen, ja sosiaaliturvan
nostitte, edustaja Essayah, esille. Minä kysyisin kuitenkin vielä ministeriltä: onko tässä
jonkinlaista periaatteellista ongelmaa siinä, että tämä avaisi suomalaisen sosiaaliturvan
kolmansista maista tuleville työntekijöille turhan laajana ja avokätisenä?

Edustaja Lindtman, puhuitte puheenvuorossanne turvallisuudesta, se on yksituumai-
suutta. Se on todellakin sitä, ja perussuomalaiset teemat ovat olleet työtä, turvaa ja toivoa
— ja ovat edelleen, ovat olleet jo vuosia. Esityksessä toki on tärkeää se, että ihmisille an-
netaan työtä. Minun mielestäni Suomessa työpaikka ja työvoima eivät kohtaa, ja se koh-
taamisongelma [Puhemies koputtaa] pitäisi myös pyrkiä ratkaisemaan.

15.12 Eero Heinäluoma sd (vastauspuheenvuoro): Arvoisa puhemies! Todellakin ilmei-
sesti on niin, että eduskunnan kannattaa tähän asiaan paneutua vähän perusteellisemmin,
jotta me tiedämme, mikä nykykäytäntö on. Huomaan nimittäin keskustelussa, että tässä on
aika runsas joukko väärinkäsityksiä, tai sitten ei ole kunnon tietoa siitä, mikä on nykykäy-
täntö.

Kun täällä edustaja Östman oli kovin huolissaan koodareista, niin koodarit saavat tulla
tänne, yritys saa ottaa koodareita ulkopuolelta, ei heitä koske tämä tarveharkinta. Asian-
tuntijatehtävissä sama tilanne: saa yritys ottaa ihan vapaasti tänne väkeä, koska on päädyt-
ty siihen, että näillä alueilla meillä ei ole riittävää tarjontaa. Maataloudessa meillä on jo pit-
kään ollut tämä tilanne, että voi ottaa Eta-maiden ulkopuolelta. Sitten on eri asia, että täy-
sin vapaata ei ole: jos siellä työttömyyskortistossa on huomattava määrä väkeä — on se sit-
ten sairaanhoitajaa tai opettajaa tai kokkia — niin sitten ei saa ottaa. Eikö se ole aika jär-
kevää, että ensin tarjotaan niille, jotka ovat täällä työttöminä? Muuten me joudumme mak-
samaan ne työttömyysturvat [Puhemies koputtaa] edelleenkin näille täällä olijoille, jotka
jäävät ilman työtä.

15.13 Ben Zyskowicz kok (vastauspuheenvuoro): Arvoisa rouva puhemies! Sosiaalide-
mokraatit ovat täällä keskustelussa torjuneet jotain sellaista täyttä vapauttamista, mitä ei
ainakaan kokoomuksen piirissä ole vaadittu. Edustaja Heinonen jo hyvin vastasi, mutta
yritän vielä selventää heille, mistä on kyse.

Tänä päivänä on niin, että jos yrittäjä, joka on löytänyt hyvän työntekijän, jolle hän mak-
saa lakien ja TESien mukaista palkkaa, haluaa tämän työntekijän vakituiseksi työntekijäk-
seen, niin hänen on kysyttävä TE-keskukselta, olisiko tähän hommaan mahdollisesti EU-
alueelta löydettävissä joku toinen henkilö tämän tilalle. [Eero Heinäluoman välihuuto] —
Kyllä, edustaja Heinäluoma, näin on. — Ja kun sitten sieltä sanotaan, että ei, kyllä Suomes-
17



Pöytäkirjan asiakohta PTK 81/2017 vp
ta löytyy näitä ihmisiä, niin hän ei voi tätä työsuhdetta jatkaa. Tämä saatavuusharkinta on
se, minkä haluamme pois.

Ja jottei faktoista tarvitse kiistellä, niin esimerkiksi meillä on tänä päivänä ollut turva-
paikanhakijoita, jotka ovat hakeneet työperäistä oleskelulupaa, on ollut työnantaja, on ol-
lut työntekijä, on ollut edellytykset työperäiselle oleskeluluvalle, [Puhemies koputtaa]
mutta asia on kaatunut tähän saatavuusharkintaan.

Puhemies Maria Lohela: Vielä edustaja Lindtman.

15.15 Antti Lindtman sd (vastauspuheenvuoro): Arvoisa puhemies! Kun tässä puhutaan
siitä, minkälainen työvoimareservi meillä on käytössä, niin teoreettisesti ajatellen, ja niin
kuin se asia onkin, koko EU-alueella on 20 miljoonaa. Mutta kun sitä saatavuusharkintaa
tehdään — edustaja Räsänen voi korjata, jos olen väärässä — niin silloin nimenomaan kat-
sotaan sen yrityksen rekrytointia, mahdollisuutta ja vaikeutta sillä alueella. Senhän takia
meillä on alueellisesti vapautettu saatavuusharkinta tiettyjen ammattien osalta tietyissä
maakunnissa, kuten esimerkiksi Uudellamaalla on tehty rakennusalan ja siivousalan osalta
jo aiemmin, mistä on paljon ollutkin erilaisia näkemyksiä. Saatavuus ja harkinta — siinä
ovat ne molemmat sanat.

Arvoisa puhemies! Kehotan vielä kerran katsomaan sinne Ruotsiin. Kyllä, Ruotsissa
saatavuusharkinnasta luopuminen on johtanut siihen, että osa hämärämiehistä on käyttä-
nyt sitä muun kuin varsinaisesti työperäisen maahanmuuton kanavana. Siellä on kaupattu
työlupia ja niin edespäin. Tilanne on se, että Suomessa ei ole kanneoikeutta, alipalkan mak-
samista ei ole kriminalisoitu ja kokoomus, aina kun se hallitukseen pääsee, leikkaa niin
paljon kuin mahdollista [Puhemies koputtaa] työsuojeluviranomaisten resursseja. Nykyi-
seen lainsäädäntöympäristöön aivan mahdoton ajatus.

Puhemies Maria Lohela: Seuraavaksi puheenvuoro ministeri Risikolle, enintään 3 mi-
nuuttia. Pyydän tulemaan tuohon puhujakorokkeelle.

15.16 Sisäministeri Paula Risikko: Arvoisa rouva puhemies! Oikeastaan tämä on erit-
täin hyvää keskustelua, koska tätä keskustelua on käyty tässä matkan varrella. Minä vain
muistutan teitä edelleen, jos kaikki eivät olleet silloin paikalla, kun sanoin tätä, että alku-
peräinen valmistelu tehtiin siis kolmikantaisesti ja siellä ei esitetty tarveharkinnan sisällyt-
tämistä tähän kausityödirektiivin voimaanpanoon suomalaiseen lainsäädäntöön, mutta me
päädyimme sitten kuitenkin siihen juuri näistä syistä, että pystyttäisiin myöskin jossain
kohtaa sitä tarveharkintaa tekemään, mutta samalla me kuitenkin teimme vähän niin kuin
kompromissin siitä, että lähdetään askeltaen sujuvoittamaan näitä prosesseja, ja sitähän
työnantajat nimenomaan toivovat.

Täällä kysyttiin sitten, että onko tässä nyt vaara, että tässä sosiaaliturva nyt jotenkin laa-
jenee. Ei tässä sosiaaliturva laajene. [Antti Lindtman: Juuri näin!] Suomessa on asumispe-
rusteinen sosiaaliturva ja sitten taas EU:ssa on työperäinen, ja näissä on aina vähän sellais-
ta yhteensovittamista, mutta tässä se ei tule ongelmaksi millään lailla.

Sitten kun tänä päivänä vietetään valtakunnallista yrittäjän päivää, niin minä korvat hö-
röllä kuuntelin: Kun te täällä toteatte, että yrittäjä sitä ja yrittäjä tätä, niin kyllä yrittäjä ai-
van varmasti haluaa osaavan henkilöstön, sellaisen, joka on nopeasti perehdytettävissä sii-
hen hommaan ja joka haluaa tehdä sitä työtä, ja meillä vain sattuu olemaan sellaisia aloja,
18



Pöytäkirjan asiakohta PTK 81/2017 vp
ettei löydy. Minä voisin teille kertoa vaikka kuinka paljon tuolta Närpiöstä, tomaatinvilje-
ly on hyvin pitkälle sen varassa, että saadaan kausityöntekijöitä. Maataloudessa on tällä
hetkellä jo hyvin paljon sellaista työtä. [Eero Heinäluoma: Se on kaikki mahdollista nyt! —
Antti Lindtman: Se on vapautettu!] — Kyllä, ja sitten on vielä, aivan niin kuin totesitte, täl-
laisia aluekohtaisia vapautuksia, ja tätä voidaan tehdä aivan hyvin. — Elikkä tämä nyt kos-
kee sitä maataloutta ja matkailua, ja sitten me tulemme vielä antamaan siitä asetuksen, joka
sitten kertoo, mitkä erityiset, esimerkiksi sen maaseutualan sisällä, ovat tämän direktiivin
perusteella nyt... Tarkempi luettelo kausityötä sisältävistä aloista annetaan valtioneuvos-
ton asetuksella. Eli tässä on nyt pyritty askeltaen menemään juuri siihen joustavoittami-
seen mutta huomioitu kuitenkin näissä pidemmissä luvissa sitä tarveharkintaa.

Mutta vielä korostan sitä, että meidän maamme etu on se, että meillä on työpaikkoja, ja
jos meillä työpaikkoja ei tule ja ole, niin ne työpaikat menevät muualle ja sinne tarvitaan
sitten niitä kausityöntekijöitä. Yrittäjän päivänä haluan muistuttaa siitä, että kyllä yrittäjä
varmasti haluaa kaikista osaavimman työntekijän, ja mitä nopeammin, sen parempi, ennen
kuin lumet kerkeävät sulaa tai tomaatit mädäntyä. [Antti Lindtman: Loppu oli asiaa!]

Puhemies Maria Lohela: Ja puhujalistalle.

15.19 Joona Räsänen sd: Arvoisa puhemies! Jos ensin käyn ihan itse tätä hallituksen esi-
tystä läpi ja sitten laajennan hieman näkemystä tuonne saatavuusharkinnan puolelle, mistä
tässä salissa nyt on aika paljon puhuttu ja mistä myös näyttää meillä eniten olevan epäsel-
vyyksiä, mitä sillä itse asiassa nyt sitten tarkoitetaan.

Tässä hallituksen esityksessä eduskunnalle laeiksi kolmansien maiden kansalaisten
maahantulon ja oleskelun edellytyksistä kausityöntekijöinä työskentelyä varten sekä kol-
mansien maiden kansalaisten maahantulon ja oleskelun edellytyksistä yrityksen sisäisen
siirron yhteydessä ja eräiksi niihin liittyviksi laeiksi tämä tavoite todella selkeyttää ja yh-
denmukaistaa työvoiman maahanmuuttoa ja liikkuvuutta ja niitä koskevia säännöksiä, ja
nämä tavoitteet ovat täysin perusteltuja. Viime vuosina tästä on käyty paljon keskustelua,
millä tavalla me pystymme myös helpottamaan tätä työvoiman maahanmuuttoa ja edistä-
mään sitä niin EU-alueella kuin myös sitten Suomessa. Ja on aivan selvää, että Suomessa
me tarvitsemme tulevaisuudessa työperäistä maahanmuuttoa ja me tarvitsemme tänne
osaavaa työvoimaa ja erityisiä osaajia.

No, sitten on hyvä mennä tähän tilanteeseen, mikä meillä tällä hetkellä on. Tällä hetkel-
lä meillä työperäinen maahanmuutto kasvaa jatkuvasti. Vertailukohdaksi on hyvä ottaa
vuosi 2016, jolloin myönnettiin 5 770 oleskelulupaa työnteon perusteella, ja todella tämä
myönteisten päätösten osuus oli 82 prosenttia. Ei siis voida vetää johtopäätöksiä, että työ-
peräisen oleskeluluvan saaminen olisi jotenkin ylivoimaisen vaikeaa, jos 82 prosenttia kai-
kista päätöksistä on myönteisiä. Ja näiden työperäisten oleskelulupahakemusten määrä on
ollut siis noususuunnassa jo usean vuoden ajan.

Sitten katsotaan, millä perusteella oleskelulupa täällä myönnetään. Työperäiseen maa-
hanmuuttoonhan kuuluu ensiksikin se, että oleskelulupa myönnetään yrityksen palveluk-
seen, jolloin työtehtävä voi kyllä muuttua. Tällöin vältytään siltä ongelmalta, jonka edus-
taja Kontula täällä nosti esille, että voiko kokki toimia tiskaajana. Jos toimii saman yrityk-
sen sisällä ja on siihen saanut luvan, niin voi toimia. Sitten on toinen lupatyyppi, missä an-
netaan lupa siihen tiettyyn työtehtävään, jota on tullut Suomessa hoitamaan, ja jos sattuu
saamaan paremman tarjouksen vaikkapa seuraavalta työnantajalta samasta työtehtävästä,
19



Pöytäkirjan asiakohta PTK 81/2017 vp
niin voi siihen työhön suoraan siirtyä. Ja kun monesti me tätä keskustelua käymme juuri
siitä näkökulmasta, onko mahdollisuus saada tänne asiantuntijoita, niin muistuttaisin, että
edelleen esimerkiksi erityisasiantuntijoille tai vaikkapa tutkijoille meillä on nopeampi
oleskeluluvan myöntämiskäytäntö kuin — paljon puhutaan näistä matalapalkka-aloista —
esimerkiksi siivoojille tai vaikkapa kaupan myyjille. Ja erityisasiantuntijoiden osalta on
hyvä muistaa — otin ihan varmuuden vuoksi esille vuosien 2015 ja 2016 tilastot — että
Suomesta vuonna 2015 on haettu erityisasiantuntijan oleskelulupaa yhteensä 988 kertaa ja
niistä myönteisiä on ollut 985 lupaa. Ainoastaan kolme erityisasiantuntijan lupaa hakenut-
ta henkilöä on saanut kielteisen päätöksen, siis kolme tästä joukosta. 2016 vastaava luku oli
yhteensä 1 010 hakemusta, ja niistä myönteisiä oli 992 ja 18 kielteisiä.

Tämä on tämä mittaluokka, mistä me puhumme nyt. Kun me puhumme tästä työperäi-
sestä maahanmuutosta, niin on hyvä käydä tämä kokonaisuus läpi. Keskeisimmät alat, mis-
sä meillä kielteisiä päätöksiä tulee, ovat sitten yleisesti juuri näitä aloja, joissa meillä työ-
voimaa niin Suomessa kuin sitten EU- ja Eta-alueilla on yllin kyllin tarjolla, ja silloin
yleensä puhutaan esimerkiksi näistä niin kutsutuista vähemmän palkatuista aloista. Ylei-
simmät syyt näihin kielteisiin oleskelulupapäätöksiin ovat joko puutteellinen kielitaito tai
epäselväksi jäänyt henkilöllisyys oleskelulupaa haettaessa. Eli minkä takia saa kielteisen
päätöksen? Joko ei ole kielitaitoa, tai oleskelulupahakemus on muuten puutteellinen. Täs-
sä ne suurimmat syyt.

Ja sitten, kun katsotaan tätä oleskelulupien myöntämisaikaa, kun siis tälläkin hallituk-
sen esityksellä pyritään siihen, että pystytään näitä prosesseja nopeuttamaan, mikä on täy-
sin, täysin oikea tavoite, ja niin pitää tehdä, tällä hetkellä meillä esimerkiksi erityisasian-
tuntijan oleskeluluvan myöntäminen kestää 37 päivää, siis 37 päivää. Julkisuudessa on
keskusteltu siitä, että täällä kestää neljä kuukautta saada oleskelulupa. Se ei aivan pidä
paikkaansa, vaan sitten, kun katsotaan näitä alakohtaisesti, siellä, missä meillä on suurim-
mat aikakestot näissä oleskeluluvissa, ne liittyvät elinkeinon harjoittamiseen ja muuhun
työntekoon. Näissä menee paljon kauemmin aikaa.

Sitten on hyvä todella vielä käydä tämä alueellinen harkinta läpi. Eli tälläkin hetkellä,
jos meillä jollakin alueella on tarvetta jollekin työvoimalle, sillä alueella voidaan tehdä rat-
kaisu, että tätä saatavuusharkintaa ei sovelleta. Näin on tehty esimerkiksi Pohjois-Pohjan-
maalla, jossa koodareita täytyy saada palvelukseen nopeammin — siellä TE-toimistojen
päätöksellä saatavuusharkintaa ei tarvitse soveltaa, siellä yritys voi palkata sellaisen koo-
darin kuin se haluaa — ja näin on Uudellamaalla tehty siivoojien osalta ja esimerkiksi ra-
kennusteollisuuden osalta. Ja kun tällainen tarve sitten alueelle tulee, niin on aivan selvää,
että on järkevää, että alueella voidaan katsoa, että jos näihin ammatteihin tarvitaan työvoi-
maa ja sitä työvoimaa meiltä ja EU- tai Eta-alueelta ei löydy, niin voidaan myös tuoda
muualta, ja silloin voidaan tästä saatavuusharkinnasta poiketa.

Vielä lopussa käyn näitä Ruotsin esimerkkejä läpi. On ihan totta, että kun Ruotsissa
2008 tämä saatavuusharkinta poistettiin, siellä hakemusten määrä on kasvanut. Tämä on
aivan selvää. Missä on näkynyt eniten kasvua? Sitä on näkynyt niin siivousalalla kuin ra-
kennusalalla. Sielläkään keskeinen kasvu ei ole tullut mitenkään tänne asiantuntijaportaa-
seen, mitä aina näillä puheilla halutaan eniten vauhdittaa. Ruotsissa todella moni toimija on
tullut siihen johtopäätökseen, että näin vain sattuu olemaan, että yleensä etukäteisvalvonta
tulee halvemmaksi kuin jälkikäteisseuranta. Ja siellä on jouduttu lisäämään valtavasti re-
sursseja myös tähän jälkikäteisvalvontaan, koska väärinkäytöksiä on esiintynyt, ja väärin-
käytökset liittyvät niin työlupien laittomaan kauppaan kuin suoranaiseen ihmiskauppaan ja
20



Pöytäkirjan asiakohta PTK 81/2017 vp
myös siihen, että työperäisen maahanmuuton väylää käytetään humanitäärisessä perustees-
sa.

Elikkä sen sijaan, että puhumme tästä työperäisestä maahanmuutosta, kaikki tarmo kan-
nattaa todella keskittää siihen, millä me pystymme näitä oleskelulupaprosesseja lyhentä-
mään, jotta me saamme nopeammin sen päätöksen, oli se sitten myönteinen tai kielteinen,
koska se on niin tämän hakijan kuin työnantajan ja myös Suomen etu. On selvää, että tule-
vaisuudessa tarvitsemme enemmän ulkomaista työvoimaa, ja tässä varmasti on sellaisia
toimenpiteitä, joita voidaan tehdä, kuten esimerkiksi tämä hallituksen esitys, jota me nyt
käsittelemme.

15.28 Jari Myllykoski vas (vastauspuheenvuoro): Arvoisa puhemies! Yhden erityisen
kohdan ottaisin tuosta edellä olleesta erittäin hyvästä ja asiantuntevasta puheenvuorosta
esille: sen, että tähän kaikkeen liittyy juuri se, että nämä työsuhteet, joita tälläkin hallituk-
sen esityksellä ollaan tekemässä, edellyttävät valvontaa. Erityisessä asemassa tässäkin
kohtaa ovat ne erityisasiantuntijat, jotka työskentelevät Suomessa. Meillä viranomaisilla
on kaksi erilaista käytäntöä: TE-keskuksen kautta luvan saaneilta edellytetään kuitenkin
tietyntasoista palkkaluokkaa, mutta sitten Maahanmuuttovirasto hyväksyy sen, että on
noin 3 000 euron kuukausiansiot, kun työskentelee Suomessa, vaikka EU:n sininen kirja
edellyttää 4 000 euron vähimmäiskuukausipalkkaa. Eli kun meille tulee ulkomaalaista työ-
voimaa — on heille luvattu työpaikka, tai tulevat he tänne sitten ehkä seuraavassa proses-
sissa hakemaan töitä omaan ammattiinsa nähden — pitää muistaa, että valvonta on niiden
työntekijöiden etu ja myös se, että yritykset ovat edelleen samassa kilpailuasetelmassa.

Puhemies Maria Lohela: Ja puhujalistalle.

15.29 Eero Heinäluoma sd: Arvoisa puhemies! Edustaja Räsäsen puheenvuoro oli erit-
täin huojentava. Luojan kiitos meillä on hallintovaliokunta, jossa on edustajat, jotka paneu-
tuvat näihin asioihin ja tietävät, mikä on tilanne, ettei olla vain sen varassa, että "musta tun-
tuu ja jostain joku sanoo jotakin". Se, että tiedetään nykylainsäädäntö ja nykykäytäntö, on
jo huomattava askel eteenpäin tämän asian ymmärtämisessä.

Tässä keskustelussa tänään ja julkisessa keskustelussa vielä enemmän on ollut paljon
sellaista kiihkoa, että nyt pitää saada rajat auki ja meno reteäksi. Sitten kun menee tuonne ja
katsoo, mikä on se todellisuus, niin ikävä kyllä nämä paljot puheet työvoimapulasta ovat
tosi rajatulla alueella olevia ilmiöitä — tosi rajatulla alueella. Meillä on edelleenkin pää-
ongelma se, että meillä on melkein puoli miljoonaa ihmistä vailla työtä, kun katsotaan
koko avoin työttömyys — paitsi ne, jotka ovat työnhakijoita, myös ne, jotka ovat koulu-
tuksessa tai harjoittelussa tai muissa erityisissä toimissa, puhumattakaan sitten niistä, jotka
ovat vetäytyneet pois työmarkkinoilta sen takia, että työtä ei ole saatavissa.

Olen sen verran pitkämuistinen, niin kuin edustaja Viitanenkin, että muistan, milloin
tämä edellinen keskustelu käytiin — en tiedä, kuinka moni muu täällä muistaa. Tämä ei ole
nimittäin ensimmäinen kerta, kun tästä asiasta tässä salissa puhutaan. Se oli vuonna 2007,
jolloin meillä oli Matti Vanhasen porvarihallitus — silloinkin muuten porvarihallitus. Ja
sehän päätti, että nyt kun on päästy demareista eroon, pannaan ovet auki, ja perustettiin oi-
kein maahanmuuttoministeri. Siihen tuli muuten Astrid Thors. Sitten päätettiin, että nyt al-
kaa tämä juhla. Ja mitä tapahtui? Niin kuin usein ennenkin, talous kääntyi laskuun ja oltiin
tekemisissä nopeasti kasvavan työttömyyden kanssa. Sitten tapahtui ilmiö, että maahan-
21



Pöytäkirjan asiakohta PTK 81/2017 vp
muuttoministeri Astrid Thorsin, joka oli pantu tekemään hallituksen yhteistä politiikkaa,
hylkäsi ensimmäisenä "Pyhä Pietari" — kokoomus tuli ja sanoi, että eihän meillä ole mi-
tään tekemistä 2008 kuntavaalien jälkeen tämän maahanmuuttopolitiikan [Puhemies ko-
puttaa] avaamisen kanssa ja että tämä on ihan jostain kumman syystä Astrid Thorsin ikio-
ma idea. Sitten hänet ristiinnaulittiin...

Puhemies Maria Lohela: Edustaja Heinäluoma, haluatteko jatkaa täältä pöntöstä?

...vaikka kyseessä oli hallituksen yhteinen politiikka. Epäilen, että nyt on käymässä sa-
malla tavalla.

15.31 Sari Essayah kd: Arvoisa rouva puhemies! Tosiaan kiitoksia edustaja Joona Räsä-
selle erittäin hyvästä ja hyviä esimerkkejä sisältäneestä puheenvuorosta. Minä luulen, että
tämä keskustelu lähti tai ne väärinymmärrykset lähtivät liikenteeseen ehkä siinä vaiheessa,
kun mielestäni edustaja Heinonen totesi, että työluvat tulee poistaa — jos nyt oikein kuu-
lin. Hän sanoi, että työluvat tulee poistaa. Siinä vaiheessa rupesin miettimään, että hetko-
nen, että siis eihän tällä nyt ole saatavuusharkinnan kanssa mitään tekemistä ja tarkoittiko
hän todellakin työlupia vai saatavuusharkinnan poistamista, koska vaikka saatavuushar-
kinta poistettaisiin, niin sehän ei tarkoita sitä, etteikö Suomeen kolmansista maista tulevil-
la työntekijöillä edelleen pidä olla työlupaa. Joona Räsänen hyvin esitti sen, minkälaisiin
taas hankaliin käytäntöihin ja väärinkäytöksiin se saattaa omalta osaltaan olla johtamassa.
Mutta ihan tosiaankin täytyy ihmetellä sitä, että tällä hetkellä täältä oppositiosta tuntuu löy-
tyvän melkein eniten kannatusta tälle hallituksen esitykselle tässä muodossa kuin se on.

Tiedän, että tämä saatavuusharkinta, joka ikään kuin on vähän niin kuin kylkiäisenä täs-
sä tullut tähän keskusteluun mukaan, varmasti jakaa näkemyksiä. Omassakin ryhmässä tie-
dän, että on näkemystä, jossa ajatellaan, että sen voisi purkaa. Itse kuulun niihin, jotka ajat-
televat näin, että tällä tavalla ikään kuin vähitellen ja tiettyjä toimialoja tarkkaillen, niin
kuin jo tällä hetkellä tapahtuu, meidän on hyvä edetä tässä asiassa. Meillä on aloja, joilla on
todellakin suuri huutava pula osaavasta työvoimasta, mutta sitten, niin kuin täällä on tuotu
esille, olisihan se kummallista ottaa ulkopuolelta työntekijöitä, jos meillä samalla alalla on
kotimaassa työttömiä ihmisiä. Siinä mielessä voi sanoa, että tätä hallituksen esitystä voi
hyvin tukea.

Edustaja Myllykoski täällä myöskin nosti esille sen tärkeän asian, että tämä valvonta
kuuluu myös näihin kysymyksiin. Rehellisen yrittäjän etu on, että meillä on hyvä valvonta.
Jos haluaa olla suomalaisilla markkinoilla kilpailemassa samoilla ehdoilla ja haluaa voit-
taa urakoita, niin on todella tärkeää, että pelataan samoilla säännöillä, ja sen takia tämä val-
vonta on tässä asiassa tärkeää. — Ehkä ihan muutaman sanan tulen sanomaan vielä sieltä
puhujapöntöstä. [Puhuja siirtyy puhujakorokkeelle]

Arvoisa rouva puhemies! Hyvät kollegat! Sitten vielä liittyen tähän sosiaaliturvakysy-
mykseen, niin kuin jo aiemminkin totesin, kun alle neljän kuukauden työskentely täällä
Suomessa ja oleskelu ei laukaise tätä sosiaaliturvaa, meidän asumisperusteista sosiaalitur-
vaamme, niin siinä mielessä valtaosan kohdalta täällä Suomessa työskentelevistä työnteki-
jöistä, jotka tulevat esimerkiksi maatalouden kausitöihin ja vastaaviin, ei tule tapahtumaan
näitä kysymyksiä, joita sitten muutoin kyllä esimerkiksi lapsilisien ja kotihoidon tuen ul-
komaille maksamisen kohdalla tulee jo ihan siis EU-maista tulevien työskentelijöitten koh-
22



Pöytäkirjan asiakohta PTK 81/2017 vp
dalla. Mutta kun se oleskelu täällä Suomessa tapahtuu alle neljän kuukauden ajan, niin sil-
loin meillä ei ole tämäntyyppistä ongelmaa. Siinä mielessä voisi sanoa, että tämän asian
kanssa tehtiin tosi paljon töitä Euroopan parlamentissa, että tämä rajaus saatiin juuri sillä
tavoin, että Suomen sosiaaliturva ei laukea. Sitä oli erittäin vaikea selittää monien muitten
maitten edustajille, minkä tähden meillä ei voi sanoa, että heti ensimmäisestä työpäivästä
lähtien mansikanpoimija saa koko suomalaisen sosiaaliturvan paletin käyttöönsä, ja tämä
oli semmoinen tärkeä rajaus, mikä siellä saatiin tehtyä.

Mutta sitten vielä viimeisenä asiana tämä ICT eli sisäiset siirrot.
Tämähän tuli sen takia, että tämä niin sanottu blue card elikkä tämä tällainen asiantun-

tijoitten sinisen kortin systeemi osoittautui mahdottoman toimimattomaksi elikkä näitä
asiantuntijoita ei todellakaan sen perusteella ole juurikaan saatu EU-alueelle. Muistelen
niin, että silloin kun — no, oli sitten hyvä tai huono — Stephen Elop tuli johtamaan Noki-
aa, esimerkiksi hän ei olisi tämän blue cardin edellytyksiä täyttänyt. En tiedä, olisiko se sit-
ten suomalaiselle teollisuudelle ollut parempi, että näin tällä hänet oltaisiin voitu torpata,
vai eikö, mutta joka tapauksessa se kertoo siitä, minkälaisia vaatimustasoja oltiin asetettu
siihen blue card -korttiin. Siinä mielessä tämä ICT ehkä on parannus, että se mahdollistaa
näitten yritysten sisällä tapahtuvat siirtymiset maasta toiseen, mutta epäilen, että tämäkin
on aika kankea systeemi. Tähän liittyi sellaisia pelkoja, että Intiasta esimerkiksi koodareita
siirretään yrityksen sisällä tai eurooppalaisesta yhtiöstä perustetaan tytäryhtiö ihan sen täh-
den Intiaan, että sieltä saadaan halpoja koodareita asiantuntijoina siirrettyä sitten EU-
alueella sijaitsevaan varsinaiseen pääpaikkaan. Siinä mielessä näitä rajoituksia ja, voisiko
sanoa, työehtoihin liittyviä pykäliä sinne kyllä kiristettiin.

Se, mikä itselleni on vielä jäänyt vähän epäselväksi, on näitten sisäisten siirtojen niin sa-
nottu eteenpäin siirtäminen elikkä se, kun henkilö tulee johonkin tiettyyn maahan ja hänel-
lä on mahdollisuus siirtyä toiseen EU-maahan saman yrityksen sisällä, jäikö siihen sitten
jotakin sellaista, joka edelleenkin ehkä vaatisi parempaa valvontaa. Voiko tämä johtaa sel-
laiseen tietynlaiseen kierrätykseen, jossa sitten kenties se ensimmäiseksi vastaanottanut
yritys on tosiasiallisesti vastuussa vaikkapa sitten siitä, että oleskeluun siellä EU-alueella
jostain syystä tulee joitain ongelmia tai esimerkiksi joitain väärinkäytöksiä? Minkä maan
vastuun piirissä silloin ollaan? Tämä itselleni jäi vielä epäselväksi. En ole kerinnyt halli-
tuksen esitystä siltä osin vielä katsoa loppuun.

Mutta niin kuin täällä edustaja Heinäluoma totesi, varmasti ihan hyvä, että tämän halli-
tuksen esityksen kautta meille nyt tulee tämä keskustelu ylipäätänsä siitä, minkälaisilla eh-
doilla tänä päivänä Suomeen voidaan tulla kolmansista maista, toisaalta EU-maista, mitkä
työsuhteet, minkä pituiset työsuhteet aukaisevat meidän sosiaaliturvaamme, mitkä eivät.
Nämä ovat tosiaan avoimilla työmarkkinoilla hyvin tärkeitä kysymyksiä käydä läpi ja sel-
keyttää myöskin eduskunnassa.

Sitten tämä saatavuusharkinta itsessään on ikään kuin oman esityksensä paikka, jos sii-
hen hallitus päätyy. Mutta täällä kun näitä toiveita joittenkin edustajien suusta kokoomuk-
sesta kuuntelin, niin ajattelin, että on se nyt aika erikoista, jos lähdetään toisen lainsäädän-
nön kautta avaamaan joku sellainen paketti, joka vaatii ihan oman lainsäädäntönsä, niin
että en ihan ymmärtänyt niitä alkukeskustelussa käytettyjä puheenvuoroja sieltä suunnalta.
Mutta luulen, että tosiaan tämä lausahdus, jossa todettiin, että työlupia ei enää tarvittaisi tu-
levaisuudessa, ehkä aiheutti osaltansa tämän hämmingin, mihin sitten tässä keskustelussa
ajauduimme. — Kiitoksia.
23



Pöytäkirjan asiakohta PTK 81/2017 vp
15.38 Mikko Kärnä kesk: Arvoisa rouva puhemies! Kiitoksia kaikille edustajakollegoil-
le. Harvoin näkee tällaista keskustelua, jossa voimme varsin yhtenäisinä seisoa tämän hal-
lituksen erinomaisen esityksen takana — paljon kritiikkiä se ei ole saanut osakseen. [Eero
Heinäluoma: Paitsi kokoomus!]

Meillä on varmasti kaikilla yhteinen tavoite siitä, että ensisijaisesti pyritään saamaan
työttömille suomalaisille töitä, mutta samalla on muistettava se, että aina se ei ole mahdol-
lista. Suomi on aina tarvinnut ulkomaista työvoimaa, ja Suomi tulee aina myös tarvitse-
maan ulkomaista työvoimaa, ja sen työvoiman liikkuvuus on varmistettava.

Mitä taas tulee tähän tarveharkintaan, on tietysti aivan selvää, että työvoiman tarve tun-
netaan kaikista parhaiten siellä alueilla, ja silloin kun on krooninen tarve työvoimalle, täy-
tyy uskaltaa luopua siitä tarveharkinnasta tiettyjen alojen suhteen. Se olisi äärettömän tär-
keää, että viranomaiset voivat itsenäisesti tehdä siellä alueilla näitä ratkaisuja, ja tähän täy-
tyy pyrkiä.

Kaksi toimialaa on noussut tässä keskustelussa esille, niin maatalous kuin matkailu, jot-
ka ovat molemmat itselleni äärettömän tärkeitä aloja, ja on aivan selvää, että kumpikaan
näistä aloista ei toimisi, ellei ulkolaista työvoimaa olisi sinne saatavissa. Mutta tietysti sit-
ten samalla on muistettava tämä valvonnan tärkeys. Meidän on pidettävä siitä huolta, että
millekään tällaiselle alalle, jolla käytetään paljon ulkolaista siirtotyövoimaa, ei muodostu
minkäänlaisia väärinkäytöksiä eikä myöskään sitten pimeitä työmarkkinoita.

Haluan tässä vaiheessa nostaa esille yhden tällaisen kausityöläisten ryhmän, ulkomaiset
marjanpoimijat, joiden osalta on kyllä todettu, että kaikki ei kaikilla yrityksillä ole aivan
kunnossa. Siihen valvontaan on ehdottomasti panostettava ja myös siihen, millä tavalla
nämä poimijat Suomessa toimivat. Esimerkiksi kotimaakunnassani Lapissa yksi kesän
suurimpia puheenaiheita oli se, että siellä oli syyllistytty jopa sellaiseen pyhäinhäväistyk-
seen, että hilloja oli poimittu raakana ja varsineen — ja se ei missään tapauksessa ole hy-
väksyttävää. Pelisääntöjen täytyy olla kunnossa, ohjeistusten kunnossa ja sopimusten kun-
nossa tämän työvoiman osalta.

15.40 Pia Viitanen sd: Arvoisa rouva puhemies! Siis sinänsä yleisiltä puitteiltaan varmas-
ti tämä lakiesitys on ihan kannatettava siinä suhteessa, että on järkevää, että yhdenmukais-
tetaan tämän työperäisen maahanmuuton pelisääntöjä. Se, mikä tässä myös on järkevää, on
se, että tässä pidetään sisällä nykyiset niin sanotut hyvät käytännöt, joita minun mielestäni
edustaa tämä kuuluisa saatavuusharkinta, eli se on tässä lakiesityksessä sisällä.

Keskustelu siltä osin on mielestäni ollut hyvää, että täällä on tuotu esiin tarvetta nopeut-
taa prosesseja ja tuotu esiin valvonnan tärkeyttä, valvontaresursseja — kaikki nämä ovat
tärkeitä asioita — ja minäkin yhdyn siihen näkemykseen kyllä, että esimerkiksi edustaja
Joona Räsäsen puheenvuoroa oli ilo kuulla juuri siksi, että se antoi paljon uutta ihan fakta-
tietoa meille kaikille, ja nämä ovat juuri sellaisia asioita, että niissä täytyy olla faktatiedon
päällä, ja täällä eduskunnassa niitä täytyy käydä huolellisesti kaiken kaikkiaan läpi.

Mutta, puhemies, on ihan pakko nyt palata siihen alkuperäiseen kysymykseeni, koska
vaikka edustaja Zyskowiczia tämä minun hämmennykseni kovasti tuntui hymyilyttävän,
sille on valitettavasti syynsä. Sille on syynsä. Se hämmennys tulee nyt täsmälleen siitä, että
vaikka täällä sanotaan, että täällä nyt kaikki yhteisvoimin voivat olla tämän takana, niin sa-
maan aikaan, kun hallitus antaa esityksen, joka sisältää saatavuusharkinnan, sitten kokoo-
muksen edustajat vuorotellen lähtevät siitä irtautumaan, ottavat irtioton hallituksen esityk-
sestä. [Anders Adlercreutz: Ei kaikki!] Ja voisin kyllä sanoa, että esimerkiksi keskustan
24



Pöytäkirjan asiakohta PTK 81/2017 vp
kannoista [Eero Heinäluoma: Ei erkkikään ota selvää!] täällä esitetyn perusteella — aivan
oikein, edustaja Heinäluoma — ei kyllä erkkikään ota selvää. Eli ne tulevat kyllä nyt vähän
sieltä ja täältä: toisaalta on hyvä ja seisomme takana, mutta toisaalta tarvitaan tätäkin.

Ja sitten, puhemies, valitettavasti sinisiä täällä nyt ei ole kauheasti näkynyt, [Lea Mäki-
pään välihuuto] ja en tiedä, vaivaako vielä kesäuupumus suurinta osaa ryhmää. — On hy-
vä, että edustaja Mäkipää on täällä paikalla kuuntelemassa.

Mutta kaiken kaikkiaan, [Puhemies koputtaa] puhemies, ei ainakaan minulle kovin sel-
vä nyt ole hallituksen linja tämän tärkeän, ison asian suhteen, ja siksi olisin toivonut [Pu-
hemies koputtaa] myös oppositiosta käsin vähän selvennystä asiaan.

15.43 Anders Adlercreutz r: Ärade talman, arvoisa puhemies! Regeringens proposition
är välkommen men vi behöver mera. On ehdottoman hyvä asia, että tämän esityksen myö-
tä helpotetaan suomalaisten yritysten mahdollisuuksia saada työvoimaa kausiluonteisesti.
Mutta tämä ei kuitenkaan riitä. Hallituksen 72 prosentin työllisyystavoite on karkaamassa
tulevaisuuteen. 31 000 ihmistä työllistyi viimeisen vuoden aikana, mutta se merkitsee lä-
hinnä kosmeettista kasvua, joka ei kerro nopeasta kasvusta tai dynaamisesta taloudesta. Se
on ilmentymä tilanteesta, jossa työmarkkinoiden katsotaan olevan nollasummapeli: yhden
onni on toisen onnettomuus, eli yhden ihmisen työllistyminen merkitsee potkuja jollekin
toiselle. Uusia yrityksiä syntyy edelleen liian verkkaisesti, ja kansainväliset suuryritykset
perustavat konttoreitaan mieluummin naapurimaihin.

Kääntäkäämme jälleen kerran katseemme Ruotsiin. Ruotsissa todettiin reilut kymme-
nen vuotta sitten, että työn tarjonnan kasvattaminen lisää työllisyyttä, ja näin on myös käy-
nyt. Samoihin aikoihin Ruotsissa poistettiin työperäisen maahanmuuton saatavuusharkin-
ta. Työllisyysaste on Ruotsissa näiden toimenpiteiden seurauksena 75 prosentin pinnassa,
ja Tukholma voittaa Helsingin 125—19, kun vertaillaan kansainvälisten suuryritysten
konttoreiden sijainteja. Miksi näin on? Suomi on kansainvälisille toimijoille, ja toki koti-
maisillekin, edelleen liian jäykkä toimintaympäristö. Yhä kansainvälistyvässä maailmas-
sa, jossa tavara ja tieto siirtyvät esteittä yli rajojen, ei ole perusteltua sitoa työpaikkoja ih-
misten kansallisuuteen. Miksi emme torjuisi aivovuotoa avaamalla ovet aidosti, ilman eh-
toja ja palkkarajoja, myös ulkomaalaisille osaajille, osaajille, jotka maksavat veroja, tuo-
vat yhteyksiä vientimarkkinoille ja jotka näin nostavat yritysten kilpailukykyä? Andreas
Hatzigeorgiun ja Magnus Lodefalkin Örebron yliopistossa 2013 tekemät tutkimukset
osoittavat, että ulkomaalaistaustaisen työntekijän palkkaamisen ja viennin kasvun välillä
on olemassa suora yhteys.

Arvoisa puhemies! Asettukaamme hetkeksi yrityksen kenkiin. Jos yksi maa tarjoaa ym-
päristön, jossa voi joustavasti palkata mahdollisimman hyvän työntekijän, on hän sitten ko-
timainen tai ulkomaalainen, ja toinen ei tätä tee, on vaaka jo lähtökohtaisesti kallistunut
joustavamman maan puolelle. Tästä huolimatta EU-, Eta-alueen ulkopuolisen työvoiman
saatavuusharkinta on vieläkin Suomessa todellisuutta — todellisuutta, joka ei perustu ana-
lyysiin siitä, mikä tekisi Suomesta mahdollisimman kilpailukykyisen, vaan niukkaan etu-
ryhmäajatteluun ja osaoptimointiin kokonaisuuden kustannuksella. [Eero Heinäluoma:
Niin kuin useimmissa EU-maissa!] Tämä on ensimmäinen asia, jonka kasvuyritykset otta-
vat puheeksi, kun kysyn heiltä, miten Suomesta tehtäisiin houkuttelevampi paikka heille
kasvaa. Se on ensimmäinen asia.
25



Pöytäkirjan asiakohta PTK 81/2017 vp
Ärade talman! Trots regeringens målsättning om att höja sysselsättningsgraden till 72 pro-
cent, en nivå som — märk väl — ligger långt under den nordiska nivån, låter åtgärderna
vänta på sig. Det förslaget som nu diskuteras är bra, men det är bara ett litet steg. Det stora
problemet är det att behovsprövningen av arbetskraft som kommer utanför EU—Eta-om-
rådet fortfarande är verklighet i Finland. Det här baserar sig inte på en analys av vad som
skulle göra Finland så konkurrenskraftigt som möjligt utan på snävt intressegruppstänkan-
de och en deloptimering på bekostnad av helheten.

Arvoisa puhemies! Mikään ei viittaa siihen, että nykyinen linja saatavuusharkinnan suh-
teen olisi suomalaisille työntekijöille eduksi. Nykyisellä linjalla emme suojele suomalaista
palkkatasoa, emme houkuttele tänne uusia yrityksiä emmekä paranna kotimaisten yritys-
ten kasvuedellytyksiä tai kansainvälistymispyrkimyksiä. Emme myöskään paranna huol-
tosuhdettamme tai toimi tavalla, joka olisi viennillemme eduksi. Jos hallitus on vakavis-
saan esittämiensä työllisyystavoitteiden osalta, mitä minulla ei ole mitään syytä epäillä, on
saatavuusharkinta poistettava mahdollisimman nopeasti.

15.48 Arja Juvonen ps: Arvoisa rouva puhemies! Täytyy nyt sanoa edustaja Pia Viitasel-
le, että kyllä minä yhdyn tähän hämmennykseen elikkä tartun myös siihen samaan kau-
haan, mitä te pidätte kädessänne, ja ihan aiheellisesti mielestäni, koska kyllähän täällä tä-
nään on salissa kuultu se, että työluvat — vai onko se sitten tarveharkinta — haluttaisiin
poistaa juurikin hallituspuolue kokoomuksen suunnalta. Ja eihän tässä nyt kyllä kovin van-
ha ja viisas konkari tarvitse olla, kun tietää, että nämä heitot ja esitykset tarkoittavat yleen-
sä sitä, että pinnan alla kytee: ei savua ilman tulta. Varmasti esityksiä tähänkin suuntaan ol-
laan vielä antamassa, elikkä näitä heittoja annetaan ja katsotaan sitten, mikä on lopullinen
hallituksen esitys ja mitä sitten tulee tapahtumaan.

Minusta on ihan hyvä, että Suomessa niillä aloilla, joilla puuttuu työntekijöitä, työnte-
kijöitä on käytettävissä. Minä katsoisin kuitenkin myös hieman peiliin näissä asioissa, mi-
ten meidän koulutuspolitiikkaamme on Suomessa viety eteenpäin. Emme me ole olleet he-
reillä silloin, kun on ymmärretty, että me tarvitsemme esimerkiksi koodareita: Heitä nyt
vasta koulutetaan, peruskoulussa alkaa koodaaminen. Kyllä sen informaatioteknologian
osaamisen pitäisi olla ihan joka koulussa tapahtuvaa, ja saisimme sitten niitä osaajia. Toi-
nen on tämä maatalousammatti ja maatalouslomittajat. Kyllä sielläkin koulutuksessa on
paljon tapahtunut muutoksia — ei ainoastaan koulutuksessa vaan myös palkassa. Eli palk-
ka on liian pieni ja huono, ja se ei kyllä kannusta sitten suomalaisia tarttumaan siihen tali-
konvarteen, se on ihan totuus.

Kannan huolta erityisesti myös kielitaidosta ja siitä, että jos kausityöhön tullaan sitten
Suomeen, esimerkiksi ihmisten pariin otetaan vaikka hoitoalalle tai sosiaalialalle tai tällai-
selle, missä tarvitaan kieltä, niin kyllähän sen kielitaidon pitäisi olla jollakin tavalla hallus-
sa, elikkä ei englannilla joka paikassa pärjää.

Ja erityisesti erittäin hyvää yrittäjän päivää kaikille Suomen yrittäjille. Ilman yrittäjiä ei-
vät pyörät pyöri. Kyllä meidän täytyy tehdä toimia edelleen sen eteen, että me saamme nii-
tä työpaikkoja, ja sen tekevät yrittäjät. Sitä emme me täällä oikeastaan tee, vaan yrittäjä luo
työpaikan ja hakee sitten sen työntekijän.

15.50 Anna Kontula vas: Arvoisa puhemies! Esityksessä ehdotetaan kausityöntekijöille
erillislakia, jossa työlupajärjestelmä olisi kolmiportainen. Lyhyet luvat saisi ilman saata-
26



Pöytäkirjan asiakohta PTK 81/2017 vp
vuuteen liittyvää työsuhteen harkintaa, keskipitkät luvat tulisivat Maahanmuuttoviraston
arvioinnilla ja pitkät sitten normaalin TE-toimiston arvioinnin perusteella. Laki periaat-
teessa on kannatettava ja parannus meidän työmarkkinajärjestelmään, mutta siihen liittyy
kuitenkin muutamia semmoisia kysymyksiä, joita mielestäni on syytä pohtia.

Ensimmäinen niistä on, että jo nyt me tiedämme, että erilaiset oleskelustatukset luovat
Suomen työmarkkinoille hierarkioita, jotka näkyvät myös työsuhteissa ja työsuhteiden eh-
doissa. Me emme tiedä, miten järjestelmän monimutkaistaminen entisestään — ja niinhän
käy silloin, kun erillislakeja lähdetään säätämään — vaikuttaa näihin hierarkioihin ja työ-
lupien ja oleskelustatusten kautta tapahtuvaan työmarkkinoiden eriytymiseen.

Toinen pohdittava kysymys on, mikä on Maahanmuuttoviraston kompetenssi arvioida
työsuhteita. Eli käytännössä sellaista arviointia, johonka TE-toimistot ovat erikoistuneet,
tehtäisiin myös Maahanmuuttovirastossa, jossa todennäköisesti tällä hetkellä ei juurikaan
ole sentyyppistä asiantuntemusta.

Kolmas kysymys, jota pohdin nyt tässä hiukan pitempään, on tämä saatavuusharkinnan
säilyttäminen. Täällä tuli aikaisemmin useita viittauksia Ruotsin esimerkkiin. Ruotsissa
vuonna 2008 saatavuusharkinta poistettiin. Tämä on tosi ongelmallista, koska saatavuus-
harkinnan vaikutuksista ruotsalaiseen järjestelmään ei ole varsinaisesti olemassa sellaista
tutkimusta, jonka perusteella me voisimme arvioida esimerkiksi sitä, mitenkä Ruotsin ko-
konaan toisella lailla toimivat työmarkkinat suhteessa suomalaisiin työmarkkinoihin vai-
kuttavat siihen, millaisia tuloksia yksittäisellä toimenpiteellä on. Sen sijaan me kuitenkin
voimme sanoa yksittäisiä huomioita siitä, millaisia johtopäätöksiä on mahdollista tehdä
Ruotsin esimerkin pohjalta.

Ensinnäkin vuoden 2008 jälkeen Ruotsissa ulkomaalaisen työvoiman määrällinen kas-
vu on tapahtunut sellaisilla aloilla, jotka Etelä-Suomessa eivät ole saatavuusharkinnan pii-
rissä, jotka ovat olleet aikaisemmin saatavuusharkinnan piirissä ja joilla ei ole saatavuus-
harkinnan poiston jälkeen tapahtunut merkittävää ulkomaalaisen työvoiman kasvun lisäys-
tä. Tämä antaa syyn olettaa, että ulkomaalaisen työvoiman kasvun syynä on jokin muu te-
kijä kuin saatavuusharkinta.

Toinen asia, jonka pitäisi olla selvä kaikille, jotka ovat jossain vaiheessa ihmiskauppa-
tutkimukseen ja sen rinnakkaisrikostutkimukseen perehtyneet, on se, että ihmiskaupasta tai
erittäin vakavista työperäisistä hyväksikäyttörikoksista ei voi tehdä määrällisiä arvioita sil-
lä perusteella, mikä on poliisin tietoon tuleva määrä. Se, mitkä ovat poliisin tai viranomais-
ten tietoon tulevat rikostilastot tämäntyyppisissä rikoksissa, kertoo enemmän siitä, millai-
set kanavat viranomaisilla on sille kentälle, missä tällaisia rikoksia tapahtuu, ei suinkaan
siitä, minkä verran näitä rikoksia yhteiskunnassa esiintyy.

No, minä henkilökohtaisesti oman tutkimustyöni perusteellakin oletan, että keskeinen
syy, minkä takia tässä suhteessa saatavuusharkinnan alaista ja saatavuusharkinnasta luopu-
nutta järjestelmää ei voi verrata toisiinsa, on se, että oikeastaan keskeisin ja tärkein keino
saada tietoa tämäntyyppisestä hyväksikäytöstä on työntekijöiden omat kertomukset — se,
että työntekijä tai ääritapauksessa ihmiskaupan uhri joko ottaa itse yhteyttä viranomaisiin
tai järjestöihin tai sitten jossakin kohtaamisessa näiden kanssa paljastaa joutuneensa tällai-
sen hyväksikäytön uhriksi. Viranomaisilla, ay-liikkeellä tai kansalaisjärjestöillä ei ole mi-
tään realistista mahdollisuutta mennä työsuhteen sisään tarkastelemaan sen tosiasiallisia
ehtoja, jos joko työntekijä ei ole halukas käräyttämään työnantajaa tai työntekijän riippu-
vuus työnantajasta on niin suuri, että hänelle on edullisempaa vaieta kuin riitauttaa järjes-
telmä jollakin lailla. Saatavuusharkinta tuottaa juuri tällaisen mekanismin, jossa sille työn-
27



Pöytäkirjan asiakohta PTK 81/2017 vp
tekijälle se riski, jos hän jollakin lailla riitaannuttaa asian suhteessa työnantajaan, on niin
suuri, että hänen kannattaa toimia näin vain poikkeustapauksessa. Useimmissa tapauksissa
— jopa joissakin sellaisissa, joissa kaikki viranomaiset ovat yksimielisiä siitä, että toden-
näköisesti kysymys on ihmiskaupasta, vähemmistä rikoksista nyt puhumattakaan — hen-
kilöllä ei työsuhteen päätyttyä ole mahdollisuutta jäädä Suomeen todistamaan tai perää-
mään omia palkkasaataviaan. Jos työnantaja ei sinusta tykkää ja olet täällä saatavuushar-
kinnan alaisella luvalla, niin se tarkoittaa, että sinun täytyy poistua maasta työsuhteen päät-
tyessä.

Merkittävällä tavalla saatavuusharkinta, joka on alakohtainen, tarkoittaa myös sitä, että
sinä et voi ajatella vaihtavasi alaa jonkun toisen työnantajan palvelukseen ja sieltä käsin
sitten perääväsi näitä oikeuksia. Me tiedämme ei-saatavuusharkinnan piirissä olevien ul-
komaalaisten työntekijöiden kohdalta, että tyypillisesti näitä erilaisia puuttuvia palkkasaa-
tavia ja muita epäkohtia työsuhteessa aletaan periä vasta jälkikäteen myös silloin, kun ky-
symyksessä ei ole ei-saatavuusharkintatilanne, koska sitä riskiä ei haluta työsuhteen valli-
tessa ottaa, koska riippuvuussuhde on niin suuri. Silloin kun kysymys on saatavuusharkin-
nasta, tätä mahdollisuutta ei siis ole. Tästä syystä minä en myöskään näe kovin järkevänä,
niin kauan kuin meillä on saatavuusharkinta, vaatia kauheasti lisää resursseja viranomai-
sille näiden asioiden selvittämiseen ja penkomiseen, kun minä en yksinkertaisesti usko,
että siitä on yhtään mitään hyötyä. Siitä on hyötyä, että viranomainen on tavoitettavissa sil-
loin, jos meillä on henkilö, jolla on valmiutta ja uskallusta puhua kohtaamastaan hyväksi-
käytöstä, mutta niin kauan, kuin me teemme lainsäädännöllä tähän kynnyksen, siitä ei ole
hyötyä.

Toinen iso ongelma, mikä liittyy tähän saatavuusharkintaan, koskee Suomessa jo ole-
via. Me tiedämme aikaisemmilta vuosilta, että noin kolmannes saatavuusharkintaa edellyt-
tävistä työlupahakemuksista tehdään Suomesta käsin. Tämmöinen tilanne tulee vastaan
esimerkiksi silloin, jos henkilö on työllistynyt täällä aikaisemmin jonkun muun työhön oi-
keuttavan oleskelustatuksen alla, esimerkiksi on ollut täällä opiskelijana taikka on ollut
perhesiteen perusteella oikeutettu työskentelemään Suomessa tai turvapaikanhakija. Näis-
sä tilanteissa henkilö on saattanut työskennellä Suomessa vaikka vuoden, olla toistaiseksi
voimassa olevassa kokopäiväisessä työsuhteessa ja nyt hänen pitäisikin hakea työlupaa.
Siinä yhteydessä hänen työnantajansa pitäisi laittaa se hänen työpaikkansa avoimeen ha-
kuun nettiin 10 päiväksi todistaakseen, ettei siihen löydy koko EU- ja Eta-alueelta ketään
muuta halukasta tekijää, mikä totta kai on epäreilua sen työntekijän kannalta. En minäkään
tykkäisi, jos minun toistaiseksi voimassa olevaa työsuhdetta laitettaisiin avoimeen hakuun
joillekin muille, ja toki se on ikävää myös sen työnantajan kannalta, joka myös joutuu mak-
samaan tästä prosessista. Tämä johtaa myös siihen, että meillä pysyy paperiton harmaa
sektori vireänä, koska kynnyksiä tietoisesti virallisille työmarkkinoille tulemiseen on teh-
ty.

Minun mielestäni tärkeätä, kun näistä asioista keskustellaan, on ymmärtää se, että ulko-
maalainen työvoima ei ole jossain Aasiassa odottamassa tänne pääsyä, vaan se on täällä
meidän keskellämme, ja että siihen liittyy tällä hetkellä paljon väärinkäytöksiä ja hyväksi-
käyttöä meidän yhteiskunnassamme ja osittain me olemme itse tuottaneet lainsäädännöllä-
kin niitä rakenteita, jotka ylläpitävät tätä hyväksikäyttöä, ja että myös suomalaisen työnte-
kijän etu on se, että suomalaisilla työmarkkinoilla kilpailevat kaikki samoilla työehdoilla ja
epämääräiset lain- tai työehtosopimusten vastaiset työjärjestelyt saadaan kitkettyä ja että
meidän tulisi toimia tässä talossa sen eteen. — Kiitos.
28



Pöytäkirjan asiakohta PTK 81/2017 vp
16.01 Satu Taavitsainen sd: Arvoisa puhemies! Keskustelin tässä joku aika sitten erään
maakuntani kokoomuslaisen yrittäjähenkilön kanssa. Keskustelimme lapsiperheiden tuke-
misesta ja päivähoitomaksuista. Hänen asenteensa oli aika tyrmäävä ja kielenkäyttö todel-
la karskia lapsiperheitä kohtaan. Kysyin sitten häneltä, kenen hän oikein kuvittelee tulevai-
suudessa tekevän kaikki työt Suomessa, jos emme tue lapsiperheitä ja heidän arkeaan. Hän
vastasi, että no, ulkomaalaiset otetaan tekemään työt Suomessa. Pidin hänen ajatuksiaan ja
hänen asennettaan aika käsittämättöminä, mutta tänään tässä keskustelussa olen kyllä huo-
mannut, että tämä onkin kokoomuksen ihan yleinen linja.

Olen antanut itseni ymmärtää, että kyse on loppupelissä haluttomuudesta maksaa ihmi-
sille säällistä palkkaa. Meillähän löytyisi kyllä suomalaisia työttömiä maatalouslomittajik-
si ja siivoojiksi, jos työstä maksettaisiin sellainen palkka, jolla ihminen pystyy itsensä ja
perheensä elättämään. Maatalouslomittajan peruspalkka on noin 1 700 euroa kuukaudessa
ja siivoojan noin 1 500 euroa. Kokinkaan peruspalkalla ei elätetä itseään täällä pääkaupun-
kiseudulla asumisen kalleuden vuoksi.

Päivähoitomaksut Suomessa ovat myös tulppa ottaa vastaan työtä, jossa on matala palk-
ka. Maksujen osalta joutuu kuitenkin siihen ylimpään luokkaan, ja monilapsisissa perheis-
sä päivähoitomaksut voivat olla jopa 700 euroa kuukaudessa siitä maatalouslomittajan pal-
kasta.

Työttömyyden ratkaiseminen [Puhemies koputtaa] ei ole helppoa... — Arvoisa puhe-
mies! Onko 3 minuuttia täältä paikalta?

Ensimmäinen varapuhemies Mauri Pekkarinen: 2 minuuttia, edustaja, ja jos haluatte
jatkaa, voitte tulla tänne puhujapönttöön. — Olkaa hyvä. [Puhuja siirtyy puhujakorokkeel-
le]

Puhemies! Työttömyyden ratkaiseminen ei ole helppoa, mutta minusta ollaan menossa
siitä, mistä aita on matalin, jos me liian helposti hyvinkin tavanomaisiin ammatteihin otam-
me Suomen ulkopuolelta työntekijöitä, vaikka meillä Suomessa on työttömiä. Palkka on
myös suomalaisten yritysten keino houkutella työntekijöitä, myös maatalouslomittajia, sii-
voojia ja kokkeja, joista tässä tänään on enimmäkseen puhuttu. Sipilän hallitus ei ole hel-
pottanut esimerkiksi maatalouslomittajien löytymistä pienentäessään kikyn myötä heidän
palkkaansa entisestään.

Arvoisa puhemies! En myöskään edelleenkään usko sitä, että rakennusalalle ei löytyisi
suomalaisia tekijöitä. Yhä edelleen on niitä vilunkiveikkoja, joiden yrityksissä paperilla on
tehty asialliset työsopimukset, mutta palkkapäivänä työntekijän kanssa mennään pankki-
automaatille ja ulkolainen työntekijä joutuu antamaan osan palkastaan takaisin yrittäjälle.

Puhemies! Näin yrittäjän päivänä haluan erityisesti kiittää niitä rehellisiä suomalaisia
yrittäjiä, jotka maksavat asiallisesti palkat säädösten ja TESien mukaan. Vilunkiveikkojen
toiminta vie näiltä rehellisiltä yrittäjiltä työtä, ja työsuojelupiirien valvontaosastoja on sen
vuoksi yhä vahvistettava, kuten tässä keskustelussa on jo usein sanottu.

16.05 Leena Meri ps: Arvoisa puhemies! Myös omasta puolestani toivotan yrittäjille hy-
vää yrittäjän päivää. Tänään tulikin sieltäpäin postia ja muistutettiin, että pk-yrittäjät työl-
listävät Suomessa miljoona työntekijää.

Haluaisin kuitenkin vielä muistuttaa siitä asiasta, että kellään ei varmaan ole mitään sitä
vastaan, että palkataan ihmisiä sellaiseen tarpeeseen, johon ei löydy työntekijöitä. Sen ta-
29



Pöytäkirjan asiakohta PTK 81/2017 vp
kia peräisin myös hallitukselta hieman lisätoimia, jos ajatellaan, että meillä on 46 000 alle
25-vuotiasta nuorta työttömänä. Perussuomalaiset ovat ehdottaneet muun muassa täm-
möistä tukea kustannuksiin sille ajalle, muuttoavustusta, joko pysyvää tai väliaikaista, esi-
merkiksi koeajaksi tai tämmöisen keikkatyön ajaksikin voisi ajatella. Voi olla näin, että
henkilöllä on kahden asunnon loukku eikä kannata lähteä. Täytyisi aina miettiä, kun puhu-
taan työllisyysasteen korotuksesta, myös sitä, keitä me sitten työllistämme, miten meidän
työllisyysaste Suomessa nousee, jos tilanne on se, että suomalaisia on koko ajan enemmän
työttömänä mutta saamme ulkomaalaisia työhön. Minulle ei nyt oikein tuo logiikka avau-
tunut.

Oikeastaan on nyt hyvä, kun ministeri Risikko tuli tänne paikalle. Te aikaisemmin sa-
noitte, että perussuomalaiset ovat olleet tekemässä näitä esityksiä. Nyt minä haluan tässä
korostaa sitä, että perussuomalaisten ryhmä on heitetty ulos hallituksesta kesäkuussa ja te
jatkatte uuden ryhmän kanssa. He vastaavat osaltaan siitä aukosta, mikä meiltä jäi. Perus-
suomalaiset eivät ole näitä tekemässä, vaan näitä tekevät aivan muut henkilöt. Me olemme
monista asioista eri mieltä, ja hallituksen esitys on niin kauan aikaa ministeriössä kuin sen
kaikki ministerit hyväksyvät, triossa esimerkiksi. Me emme ole olleet hyväksymässä näitä
teidän esityksiänne. Ja vielä todettakoon se, että ne neuvottelijat, jotka silloin ovat olleet,
ovat nyt sinisissä, ja kaikkia esityksiä ei todellakaan, suurintakaan osaa, ole käyty — isois-
takaan asioista — hyväksyttämässä [Puhemies koputtaa] meidän eduskuntaryhmällä. To-
dettakoon tämä nyt selvästi, että me emme ole niihin sidottuja.

16.08 Timo Harakka sd: Arvoisa puhemies! On suuri ilo ja kunnia puhua tässä uudessa
vanhassa eduskuntasalissa, joka on intiimimpi, rauhallisempi ja arvokkaampi kuin väliai-
kainen salimme, ja minusta tämä keskustelukin on osoittanut, että myös keskustelu on tääl-
lä arvokkaampaa kuin useimmissa tapauksissa tuolla väistötiloissa. Jotenkin se henki on
tarttunut jopa minuun sillä tavoin, että yritän etsiä niitä yhdistäviä tekijöitä näissä eri pu-
heenvuoroissa, joita tänään on käytetty, koska minusta näyttää siltä, että nämä erot ovat
ehkä enemmän semmoisia symbolisia kuin aivan tosiasiallisia — jos oletetaan, että enem-
mistö täällä salissa kuitenkin on sitä mieltä, että osaajien maahanmuutto on paitsi toivotta-
vaa myös välttämätöntä hyvinvointiyhteiskunnan tulevaisuuden turvaamiseksi. On tietysti
niitä, jotka teeskentelevät, että tämä ei ole välttämätöntä tai suotavaa, ja silloin he vain vai-
keuttavat tilannetta epä- ja ennakkoluuloja viljelemällä. Mutta jos yhteinen tarkoituksem-
me on harkittu, hallittu, hyväksyttävä ja tehokas työperäinen maahanmuutto, niin etsitään
siihen yhteisiä ratkaisuja. Mieleeni tuli tämän keskustelun perusteella kompromissin ai-
neksia ainakin viisi.

Ensinnäkin saatavuusharkinnan ei tarvitsisi aina olla pääsääntö, vaan sen voisi viran-
omainen aivan itse, hyvin perustein, erikseen todeta.

Toisekseen ylipäätään työluvan hakemista yrityksille voi helpottaa, kuten ylipäätään
työntekijän palkkaamisen ja sivukulujen osalta on onnistuttu tekemään ja yksinkertaista-
maan esimerkiksi palkka.fi-tyyppisten käyttöliittymien avulla.

Kolmas tapa on se — mistä lienemme samaa mieltä — että oleskelulupien ja työlupien
saamista pitäisi nopeuttaa, ja tässä tietenkin kohtuullisen ajan määritelmä [Puhemies ko-
puttaa] voi olla vain muutamia päiviä. — Jatkan vielä lyhyesti sieltä pöntöstä.

Ensimmäinen varapuhemies Mauri Pekkarinen: Aivan oikein. [Puhuja siirtyy puhuja-
korokkeelle]
30



Pöytäkirjan asiakohta PTK 81/2017 vp
Arvoisa puhemies! Neljäs tärkeä elementti on tietenkin se, mihin edustaja Kontula tässä
vahvasti vetosi, eli se, että työntekijän etuja ja vapaata siirtymistä pitää vahvistaa, ja siihen
liittyy myöskin tehokas viranomaisvalvonta. Olkiluodon työmaan tapaiset katastrofit eivät
saa koskaan enää toistua Suomessa.

Ja sitten vielä viides ajatus on se, että jos haluamme tätä osaajien maahanmuuttoa vah-
vistaa, niin silloin tämän pitäisi koskea myöskin niitä ulkomaalaisia opiskelijoita, jotka
ovat Suomessa. Ehdottoman harkitsemisen arvoinen ajatus on se, että jos on tehnyt Suo-
messa tutkinnon, niin saisi automaattisesti työluvan.

Tässä siis tämä viiden kohdan ohjelma, josta kuvittelisin, että voisimme löytää yhteistä
maaperää sille, että edesautamme osaajien maahanmuuttoa, Suomen hyvinvointivaltion tu-
levaisuutta kestävällä tavalla ja myöskin, näin yrittäjän päivänä, suomalaista yrittäjyyttä.

16.11 Lea Mäkipää si: Arvoisa puhemies! Haluan myös todeta, että tänä päivänä on tääl-
lä maassamme kolme—neljäsataatuhatta työtöntä mutta samalla työllisyys on parantunut
ja vienti vetää eli meillä on työvoimapula. Työ ja työntekijä eivät välttämättä kohtaa. Niin
kuin täällä on todettu kahden tunnin aikana, on semmoisia ammatteja, ettei nyt tällä hetkel-
lä suomalaisista löydy näitä työntekijöitä. 

On kysytty, mikä on sinisen eduskuntaryhmän kanta tähän hallituksen esitykseen. Mie-
lestämme me kannatamme täysin tätä hallituksen esitystä. Vaikka en ole itse tätä kovin pe-
rin pohjin lukenut, niin kyllä tämä esitys tarkoittaa sitä, että tässä on selkeät pelisäännöt
niin työnantajalle kuin työntekijöille. On puhuttu, että viime vuonna on tullut lähes 6 000
työntekijää — kyllä minäkin sitä peräänkuulutan, että kun tänne tulee sitten tuolta kolman-
nesta maasta tai tulee mistä tahansa, niin kyllä sen palkan pitää olla sama kuin mitä täällä
suomalaiselle maksetaan. Sitten on käyty keskustelua, että mitenkä pystytään kontrolloi-
maan, ettei ole sitä halpatyövoimaa.

Mutta kaiken kaikkiaan tämä hyvä hallituksen esitys saatavuusharkintoineen mielestäm-
me on askel eteenpäin, ja sininen eduskuntaryhmä kannattaa tätä esitystä.

16.13 Sari Essayah kd: Arvoisa puhemies! Nyt, kun ministeri saapui paikalle: Tuossa
omassa puheenvuorossani vähän aprikoin yhtä kohtaa, joka todennäköisesti löytyy täältä
hallituksen esityksen perusteluista. Muistan sen keskustelun, joka käytiin sisäisistä ICT-
siirroista, nimenomaan siitä tilanteesta, kun maasta toiseen siirrytään. Siitä silloin Euroo-
pan parlamentissakin käytiin keskustelua — myöskin jäsenmaitten kesken neuvostossa —
onko siinä sitten joitakin sentyyppisiä tekijöitä, jotka mahdollisesti erilaisiin väärinkäytök-
siin saattavat avata portteja. Siellä olivat nämä intialaiset koodarit jonkunlaisena esimerk-
kinä, että heistä tehtäisiin tämmöisiä erityisasiantuntijoita, joita sitten siirrettäisiin ikään
kuin yrityksen sisäisinä siirtoina maasta toiseen, ja myöskin se, että heitä olisi sitten mah-
dollista myöskin edelleen siirtää seuraavaan maahan EU-alueella. Elikkä ihan ministerille
kysymys: onko tähän kysymykseen tässä hallituksen esityksessä otettu kantaa elikkä tähän
maasta toiseen siirtymiseen sen jälkeen, kun ollaan tultu EU-alueelle sisäisen ICT-siirron
perusteella?

Keskustelu päättyi.

Asia lähetettiin hallintovaliokuntaan, jolle maa- ja metsätalousvaliokunnan, sosiaali- ja ter-
veysvaliokunnan ja työelämä- ja tasa-arvovaliokunnan on annettava lausunto.
31


