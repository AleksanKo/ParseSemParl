















































DEM6C52.tmp.xml


Pöytäkirjan asiakohta PTK 66/2018 vp
Pöytäkirjan asiakohta 

PTK 66/2018 vp

Täysistunto

Torstai 14.6.2018 klo 16.00—18.54

2.5. Suullinen kysymys puutteista turvapaikkamenettelyssä (Olli-Poika Parviainen vihr)
Suullinen kysymys SKT 101/2018 vp

Suullinen kyselytunti

Puhemies Paula Risikko: Täällä on vielä aika monella ryhmällä kysymys jäljellä. Teh-
dään nyt niin, kun televisiointiaikaa on aika vähän jäljellä, että otetaan kaikki kysymykset
kysymys-vastaus-periaatteella. — Ja tämän aloittaa vihreä eduskuntaryhmä, edustaja Olli-
Poika Parviainen.

Keskustelu

16.47 Olli-Poika Parviainen vihr: Arvoisa rouva puhemies! Sisäministeri Mykkänen,
julkaisitte tänään selvityksen, jossa Maahanmuuttovirasto itse vastasi kysymykseen siitä,
voiko sen omaan turvapaikkahakemusten käsittelyyn luottaa. Sisäistä selvitystä perustel-
tiin nopeudella ja nopeasti selvitys tehtiinkin. 

Virasto päätyy yllätyksettömästi siihen, ettei sen toiminnassa ole järjestelmällisiä puut-
teita. Selvityksessä esitetään pieniä, sinänsä tärkeitä viilauksia, mutta siinä ei käsitellä lain-
kaan niitä laajoja ongelmia, joita hallituksen tehostamispaineet vuodesta 2015 alkaen ovat
aiheuttaneet koko turvapaikkamenettelylle kautta linjan. Selvitys jättää vastaamatta kaik-
kein tärkeimpiin kysymyksiin, ja siksi kysyn niitä teiltä, sisäministeri Mykkänen. Mitä ta-
pahtuu nyt niille ihmisille, jotka ovat kärsineet turvapaikkamenettelyn vakavista puutteis-
ta? Entä miten varmistetaan, että Suomi ei lähetä ketään hengenvaaraan? Miten tehdyt vir-
heet korjataan?

16.48 Sisäministeri Kai Mykkänen (vastauspuheenvuoro): Arvoisa puhemies! Ensinnä-
kin: Suuri enemmistö kielteisen päätöksen saaneista on joka tapauksessa valittanut tuo-
mioistuimiin ja/tai jättänyt uusintahakemuksen. Onkin tärkeää, että ensimmäinen uusinta-
hakemus käsitellään perusteellisesti, kuten Suomen lain mukaan tehdään itse asiassa perus-
teellisemmin kuin esimerkiksi Ruotsissa. 

Mitä tulee tähän selvitykseen — ja kiitos edustajalle myös läsnäolosta hyvässä seminaa-
rissamme — tämä oli tosiaan ensimmäinen vaihe, jossa halusin nopeasti saada selvistä pul-
lonkauloista parannusehdotuksia, joita tulikin kolmisenkymmentä. Migri itse analysoi si-
nänsä, että esimerkiksi tulkkauksessa on ollut puutteita ja on ollut puutteita esimerkiksi pu-
hutteluun valmistamisessa, hauraiden ryhmien, haavoittuvassa asemassa olevien yksilöi-
den valmistamisessa siihen, ja näihin tehdään nyt parannuksia, niin kuin kuulitte aamulla. 

Nyt seuraavassa vaiheessa on tarpeen, että myös ulkoisesti yhdessä YK:n pakolaisjär-
jestö UNHCR:n ja yhdenvertaisuusvaltuutetun kanssa olemme tilaamassa niin sanottua ul-
 Tarkistettu
4.1



Pöytäkirjan asiakohta PTK 66/2018 vp
koista arviointia, jonka pohjalta voidaan sitten katsoa asiaa laajemmin. Mutta se on väistä-
mättä pitkäaikainen asia, ja varmaan menevät johtopäätökset ensi vuodelle sen osalta. 

Kysymyksen käsittely päättyi.
2


	2.5
	16.47
	16.48


