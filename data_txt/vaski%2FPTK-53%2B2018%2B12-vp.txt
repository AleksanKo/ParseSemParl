















































DEMDD7F.tmp.xml


Pöytäkirjan asiakohta PTK 53/2018 vp
Pöytäkirjan asiakohta 

PTK 53/2018 vp

Täysistunto

Tiistai 22.5.2018 klo 14.09—16.51

12. Hallituksen esitys eduskunnalle laiksi  EU-ympäristömerkistä annetun lain muuttami-
sesta

Hallituksen esitys HE 63/2018 vp
Valiokunnan mietintö YmVM 5/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 12. asia. Käsittelyn pohjana on ympäristövaliokunnan mietintö YmVM 5/2018
vp. Nyt päätetään lakiehdotuksen sisällöstä.

Keskustelu

16.30 Pauli Kiuru kok: Arvoisa rouva puhemies! Tässä hallituksen esityksessä määritel-
lään se, mikä taho jatkossa hoitaa ympäristömerkin hallintoa toimivaltaisena elimenä Suo-
messa. Ympäristövaliokunta on tämän asian siis käsitellyt, ja asia on sinänsä ihan riidaton
ja oli yksimielinen. Ainoa, joka asiasta on jotain kysynyt, on edustaja Pirttilahti, ja hänkin
on varmaankin aika pitkälle samaa mieltä.

Noin yleisesti: Meillä on erilaisia ympäristömerkkejä aika paljon käytössä. On EU-ym-
päristömerkki, joka on iältään 25 vuotta ja jota käsitellään tässä, on pohjoismainen Jout-
senmerkki, on Avainlippu-merkki ja näin poispäin. Kuluttajan kannalta tilanne saattaa tie-
tysti olla haastava, koska on ehkä vaikea aina hahmottaa, mitä mikäkin merkki pitää sisäl-
lään, minkälaisia lupauksia, mitkä kriteerit ovat, että pääsee mukaan, ja näin poispäin. Eli
se asettaa kyllä tiedotukselle ja valistukselle omat vaatimuksensa.

Yritysten kannalta on tärkeää pitää tietysti huoli siitä, että myös jatkossa merkit ovat
myös pienten yritysten saavutettavissa ilman kohtuuttomia kustannuksia, byrokratiaa ja ra-
portointia. Tavoite on hyvä, mutta se ei saa muodostua liian suureksi taakaksi. Toinen nä-
kökulma on sitten se, että pitäisin ympäristömerkkejä tällaisena vapaaehtoisena välineenä:
niihin voi lähteä mukaan tai voi olla lähtemättä mukaan. Yritys itse päättää, mikäli lähtee
mukaan, ja sitten taas markkinat ja kuluttajat tekevät oman ostopäätöksensä kautta päätök-
sen siitä, haluavatko olla mukana ikään kuin tukemassa merkillä varustettua tuotetta vaiko
eivät. Yrityksen kannalta tämmöisen merkin pitää tietysti olla vähän semmoinen myynti-
valtti, että siihen liittyy sellaisia tekijöitä, jotka houkuttelevat asiakasta.

Todellakin valiokunnan mietintö on yksimielinen ja sinänsä riidaton, niin että tästä vain
eteenpäin.

16.32 Arto Pirttilahti kesk: Arvoisa rouva puhemies! Kuten edustaja Pauli Kiuru sanoi,
tämä asia oli ympäristövaliokunnassa yksimielinen, ja tämän merkin pohja on ihan erin-
omainen. Tässä haetaan kestävää kehitystä ja varsinkin ympäristön asioitten vahvaa huo-
 Tarkistettu
4.1



Pöytäkirjan asiakohta PTK 53/2018 vp
mioimista, ja nämä merkithän yleensä myönnetään vain näille parhaille tuotteille ja palve-
luille. Se kannustaa myös valmistajia tekemään sitten ympäristön kannalta hyviä tuotteita
ja edistää näitä tavoitteita. Myös nämä kriteerit ovat aina tiukempia kuin itse viranomaisil-
le normaalisti annetut viranomaiskriteerit, ja tämä on tietenkin vapaaehtoinen merkki. 

Itse olen joskus ollut luomuyrittäjä, minulla oli luomu-Leppäkerttu, ja siinä on vähän
sama pohja kuin tässäkin, eli siinä tuottajalla pitää olla vastuu siitä omasta tuotannostaan ja
itsekontrolli, mutta se kontrolloidaan myös ulkopuolelta, että se täyttää ne kriteerit, mitkä
sille merkille asetetaan. Kuluttajan näkökulmastahan merkkejä meillä on paljon, mutta jos,
niin kuin tässäkin merkissä, on viranomaispohja ja on myös vahva lainsäädännön pohja,
tämä Ecolabel-pohja, niin näkisin, että kun kauppaan menee ja näitä tuotteita löytää, niin
näitä tulee sitten sieltä hankittua.

16.33 Hannu Hoskonen kesk:  Arvoisa rouva puhemies! On hyvä, että tämä ympäristö-
merkintöjen hallinnointi keskitetään Suomessa edelleen yhdelle yhtiölle, joka yhtenä ja ai-
noana koordinaattorina pitää huolen siitä, että tämän merkin hakeneiden yhtiöiden tai toi-
mijoiden toiminta on nimenomaan asetetun laatuvaatimuksen mukaista. 

Huonoahan näissä merkinnöissä on — esimerkiksi kotimaisen ruuan puolelta, kun koti-
maista ruokaa on kehuttu hyvänä ruokana, ja sitähän se onkin viimeisen päälle — se, että
valitettavasti monesti näissä asioissa ne merkinnät, joita sitten näihin paketteihin tulee, ei-
vät ole täysin selviä. Itsekin ostin tässä viime kesänä mielestäni kotimaista juustoa, mutta
tarkempi tutkimus osoitti, että se oli kovin kotimaisen näköinen paketti mutta tuote oli tuo-
tu Hollannista saakka, ja kehuttiin, miten hyvää se on. Toivottavasti tähän erilaisten merk-
kien viidakkoon saadaan joku järki syntymään, niin että nämä ympäristömerkit todella tar-
koittavat sitä, että se on ympäristöystävällinen tuote tai palvelu, jonka asiakas ostaa. Ei saa
käydä niin kuin tässä ruokapuolella on käynyt, että meillä on hävinnyt periaatteessa hyvin
paljon markkinaa. Suomalainen ruoka on hävinnyt kilpailun sen tautta, kun näitä kaiken-
laisia merkkejä tulee, ja kuluttaja on taas sitten ulkona kuin lumiukko, että onko tämä hyvä
tuote vai huono tuote hänen terveytensä ja hyvinvointinsa kannalta. 

Esimerkkinä voin mainita tästä Euroopan unionin huonosta vaikutuksesta esimerkiksi
erilaisten tuotteiden alkuperämaan häviämisen. Kun katselin tuossa uusia autonrenkaita,
että missä ne on tehty, niin siellä oli kyllä, että on tuotettu EU-alueella, mutta missään ei
näkynyt, missä ne renkaat on tehty. Se vähän harmittamaan jäi. Näin luulisi, että tämmöi-
senä aikana, mitä me elämme, nykyaikaisen tekniikan aikana, vaatteisiin, renkaisiin, ruo-
kaan, mihin tahansa löytyisi selkeä merkintä, missä tämä tuote on tehty ja kuka sen on teh-
nyt. Meillähän vaaditaan esimerkiksi maanviljelijöiltä mieletöntä tarkkuutta siinä. Kaikki
asiat pitää kirjata moneen, moneen kertaan, ja voi varjele, jos joku pieni merkintä kirjan-
pidosta puuttuu, siitä tulee kammottavat sanktiot, mutta kun yhtiö myy 35 miljoonaa au-
tonrengasta, niin ei sillä ole väliä, missä ne tehdään. Tämä kuvaa sen erilaisten merkkien ja
merkintöjen kirjavuutta: miten välillä osalla niistä merkeistä hämätään kuluttajia ja osalle
näistä merkinnöistä sitten tehdään jopa rangaistus. 

Tämä tilanne näiden erilaisten laatumerkkien suhteen on täysin epäselvä, mutta toivon,
että tässä päästään järkevimmille jäljille. Tämähän ei meidän osaltamme aukea Euroopan
suuntaan millään muulla kuin sillä, että Suomi on EU:ssa entistä aktiivisempi ja ajaa sel-
laisia järjestelmiä, jotka ovat järkeenkäypiä ja selkeitä, ja asiakas kun ostaa tuotteen tai pal-
velun, hän tietää, mitä ostaa, eikä mene siihen halpaan, mitä minä juuston ostajana tässä
viime kesänä. 
2



Pöytäkirjan asiakohta PTK 53/2018 vp
16.36 Ritva Elomaa ps: Arvoisa puhemies! Tämän EU-ympäristömerkin yhteydessä ha-
luan nostaa myös kotimaisen ruoantuotannon esille. Usein, kun katsoo näitä merkintöjä,
niin ne ovat hyvin pieniä, pitää melkein ottaa suurennuslasi. On erittäin hyvä asia, että nyt
on tulossa merkintä ja monissa tuotteissa on jo, että se on antibioottivapaata broileria, si-
kaa, kotimaista. On hyvin tärkeää myös kuluttajalle tietää alkuperä ja se, kuinka tämä ruo-
ka on tuotettu. Myös jos on kohdeltu eläimiä erittäin hyvin, pitäisi saada tällainen yleinen
merkki, josta heti selviää, että tuotantoeläimiä on kohdeltu erikoisen hyvin ja tuotanto on
erittäin eettistä. Mutta kuitenkin tämän yhteydessä tosiaan on se kotimainen ruoka ja sen
antibioottivapaus, ja meillä kun sianlihaa tuotetaan, siat saavat pitää saparonsa. Tämä kil-
pailuasetelma ei ole tällä hetkellä EU:n moneen muuhun maahan verrattuna oikein, jos aja-
tellaan suomalaisia tuottajia. He joutuvat kärsimään siitä, koska monet tuottajat tuolla
muissa EU-maissa leikkaavat saparot sioilta ja eläimiä ei ole kohdeltu kovinkaan hyvin.

Yleiskeskustelu päättyi.

Eduskunta hyväksyi hallituksen esitykseen HE 63/2018 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
3


	12
	16.30
	16.32
	16.33
	16.36


