















































DEMDB7F.tmp.xml


Pöytäkirjan asiakohta PTK 137/2018 vp
Pöytäkirjan asiakohta 

PTK 137/2018 vp

Täysistunto

Tiistai 8.1.2019 klo 14.00—18.02

8. Hallituksen esitys eduskunnalle laiksi ihmisen elimien, kudoksien ja solujen lääketieteel-
lisestä käytöstä annetun lain muuttamisesta

Hallituksen esitys HE 54/2018 vp
Lakialoite LA 45/2016 vp
Valiokunnan mietintö StVM 27/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 8. asia. Käsittelyn pohjana on sosiaali- ja terveysvaliokunnan mietintö
StVM 27/2018 vp. Nyt päätetään lakiehdotuksen sisällöstä.

Keskustelu

17.02 Sari Tanus kd: Arvoisa herra puhemies! Tämä hetki on yksi tämän hallituskauden
ja oman ensimmäisen kansanedustajakauteni mieluisimpia hetkiä, nimittäin kudoslain
muutos on ollut odotettu muutos jo vuosien, vuosien ja vuosien ajan.

Tässähän on kyse siitä, että henkilölle, potilaalle, joka tarvitsisi kroonisen munuaisen
vajaatoiminnan vuoksi parhaan hoidon eli tarvitsisi munuaissiirrännäisen ja mielellään elä-
vältä luovuttajalta, se mahdollistetaan tämän lakimuutoksen myötä. Suomessahan tähän
asti, toisin kuin muissa Pohjoismaissa ja Euroopassa, on ollut rajoite, että elävä henkilö voi
luovuttaa munuaisensa toisen henkilön hyväksi vain, jos hän on lähisukulainen tai asuu sa-
massa osoitteessa.

Tein vuonna 2016 tästä lakialoitteen ja haluaisinkin tässä vaiheessa kiittää kaikkia niitä
116:ta kansanedustajaa, jotka allekirjoittivat aloitteen kudoslain muutoksesta. Sen jälkeen
tänä kahden ja puolen vuoden aikana on tehty paljon työtä. Eduskunnassa toimii munuais-,
maksa- ja elinsiirtopotilaiden tukiryhmä, joka kokoaa paljon asiantuntijoita, toimivia elin-
siirtolääkäreitä, edustajia potilasjärjestöistä ympäri Suomea, ja siellä ja sen ryhmän puit-
teissa on myös tehty paljon työtä, pyritty saamaan lakimuutos jo paljon aikaisemmin voi-
maan. On oltu yhteydessä ministeriöön, ja sen jälkeen kun saatiin nämä 116 allekirjoitusta,
niin se tietysti tarkoitti sitä, että esitys etenee, mutta niin kuin kaikki tiedämme, kaikki kä-
det myös ministeriössä ovat olleet sosiaali- ja terveys- eli sote-uudistuksen rajoittamina tai
kiinni niissä asioissa, ja näyttikin hyvin pitkälti siltä, että tämä lakiesitys uppoaa soten jal-
koihin.

Kansainvälisesti ja median puolelta toimivat lääkärit ovat myös yrittäneet vauhdittaa la-
kiesityksen voimaantuloa, ja vihdoin viimein tämän vuoden alkupuolella hallitus toikin tä-
män esityksensä, ja se piti käsitellä kiireisenä sillä tavalla, että esityksen piti olla voimassa
jo 1.8. Niin kuin tiedämme, sosiaali- ja terveysvaliokunnassa me olemme olleet työllistet-
 Tarkistettu
4.1



Pöytäkirjan asiakohta PTK 137/2018 vp
tyinä sote-mietintöjen vuoksi, ja sen takia asia viivästyi ja viivästyi, mutta onneksi se on
nyt vihdoin meidän käsissämme.

Suomessahan odottaa tälläkin hetkellä noin 450 ihmistä pääsyä munuaisensiirtoon. Vii-
me vuonna uuden munuaisen sai 240 ihmistä, ja vuosittain noin 250 ihmistä, molemmin
puolin sitä lukua, on saanut munuaisen. Mutta siirrettävistä elimistä on jatkuva pula, ja kai-
ken lisäksi tilastot kertovat, että siirtojen tarve kasvaa, sillä dialyysipotilaiden määrä li-
sääntyy ja odotusajat siirtoon ovat jo nyt selvästi pidentyneet. Elävältä luovuttajalta tehty-
jen munuaisensiirtojen määrän lisääminen on tehokkain tapa lisätä munuaissiirtojen mää-
rää.

Se, mikä on merkittävää, on, että Suomessa eläviltä luovuttajilta tehtyjen munuaissiirto-
jen määrä on ollut selkeästi Pohjoismaiden pienin. Siinä missä esimerkiksi Islannissa 100
prosenttia munuaisensiirroista tehdään eläviltä luovuttajilta, Tanskassakin 41 prosenttia,
Ruotsissa 32 prosenttia ja Norjassakin 20 prosenttia munuaisensiirroista tehdään eläviltä
luovuttajilta, Suomessa vastaava prosentti on ollut vain 8. Meillä on tärkeä tietolähde, mu-
nuaisrekisteri, joka kirjaa ylös näitä tapahtumia, ja sieltä tämä karu tieto on löydettävissä.

Elinsiirto elävältä luovuttajalta on paras hoitokeino. Munuaissiirtoa tarvitseva saa elä-
vältä luovuttajalta tutkitusti terveen munuaisen, ja leikkaus voidaan tehdä ennalta suunni-
teltuna ajankohtana. Silloin vältytään pitkältä ja epävarmalta odotusajalta, siirre alkaa toi-
mia yleensä välittömästi, ja sen ennuste on parempi.

Elinsiirto elävältä luovuttajalta on paitsi paras hoitokeino myös yhteiskunnan varoja
merkittävästi säästävä hoitomuoto. Esimerkiksi munuaissiirrot ovat säästäneet yhteiskun-
nan varoja jo yli miljardi euroa dialyysikustannuksiin verrattuna.

Suomessahan on tehty elinsiirtoja kaiken kaikkiaan yli 10 000 kappaletta. Ne alkoivat
munuaisensiirroista vuonna 1964, ja pisimpään elävältä luovuttajalta saatu munuainen on
toiminut jo 49 vuotta. Tämän yhden potilaan osalta säästöjä yhteiskunnalle on tullut lähes 2
miljoonaa euroa. Vuoden jälkeenhän siirrännäismunuaisen saaneen potilaan hoito on
40 000 euroa edullisempi, eli munuaisensiirto säästää 40 000 euroa vuodessa verrattuna di-
alyysihoitoihin.

Lakimuutos mahdollistaa myös pohjoismaisen yhteistyön elävien luovuttajien osalta ja
tarjoaa enemmän mahdollisuuksia myös sellaisille potilaille, joille on vaikea löytää sopi-
vaa siirrettä muulla keinoin. Nyt yhä useammalle voidaan myös tehdä munuaisensiirto jo
ennen dialyysihoidon aloitusta.

Tämä lakialoite, johon 116 kansanedustajaa antoi tukensa ja allekirjoituksensa, sisältyy
hallitukseen nyt tuotuun esitykseen. Mutta sen lisäksi hallitus on kirjannut esitykseen myös
joitakin luovuttajalle tehtäviä tutkimuksia tai niihin liittyviä perusselvityksiä ja säädöksiä,
ja lisäksi elinluovutusrekisteriin tehdään joitakin tarkennuksia.

Sen lisäksi, että sosiaali- ja terveysvaliokunnan mietintö oli yksimielinen, sinne ehdote-
taan yhtä lausumaa. Tämä lausuma koskee nimenomaan sitä, että tarvittaisiin kuitenkin ko-
konaisuudistus, nimenomaan ihmisen elimien, kudoksien ja solujen lääketieteellisestä käy-
töstä annetun lain kokonaisuudistus. Tässä nimenomaan alalla toimivat asiantuntijat, eri-
koislääkärit, [Puhemies koputtaa] ovat painottaneet sitä, että olisi tärkeää erottaa elinluo-
vutuksia ja elinsiirtoja koskevat säädökset ja lainsäädäntö kudoksia ja soluja koskevasta
lainsäädännöstä.

Tämä tässä vaiheessa, mutta suuret kiitokset kaikille lakialoitetta kannattaneille, iso kii-
tos toimijoille, jotka toimivat munuaissiirtojen parissa, asiantuntijoille ja erikoislääkäreil-
2



Pöytäkirjan asiakohta PTK 137/2018 vp
le, iso kiitos potilasjärjestöille ja ennen muuta tietysti kaikille heille, [Puhemies koputtaa]
jotka ovat luovuttaneet ja haluavat luovuttaa munuaisensa toisten käyttöön.

17.10 Merja Mäkisalo-Ropponen sd: Arvoisa puhemies! Olin itsekin allekirjoittamassa
aikoinaan edustaja Tanuksen lakialoitetta tästä asiasta ja haluankin lämpimästi kiittää kaik-
kia niitä tahoja, jotka ovat myötävaikuttaneet tämän lain eteenpäinviemiseen. Olen todella
iloinen, että olemme nyt tässä vaiheessa.

Tämä laki tulee helpottamaan monen munuaissiirtoa odottavan henkilön tilannetta, kun
luovuttaja voi jatkossa olla muukin kuin sukulainen tai lähiomainen, jos he siis eivät sovel-
lu luovuttajiksi. Tunnen henkilökohtaisesti tällä hetkellä kaksi munuaissiirtoa odottavaa
henkilöä, ja tämä laki tuo toivoa heidän elämäntilanteeseensa. Tämän lakimuutoksen myö-
tä arvioidaan luovutusten lisääntyvän noin 30:llä vuodessa. Se on näille uuden munuaisen
saaville suuri asia. Se muuttaa heidän elämänsä kokonaan. Tälläkin hetkellä jonossa on yli
400 potilasta, ja osa heistä ei koskaan ennätä saamaan uutta munuaista.

Arvoisa puhemies! Koska lääketieteen kehittyessä elinten luovuttamiseen liittyy myös
paljon uusia ja uudenlaisia eettisiä kysymyksiä — muun muassa sen varmistaminen, että
luovuttajat toimivat vapaaehtoisesti ja vailla minkäänlaista painostusta — on myös valio-
kunnan mietinnössä oleva lausumaehdotus ihmisten elimien, kudosten ja solujen lääketie-
teellisestä käytöstä annetun lain kokonaisuudistuksen käynnistämisestä erittäin kannatetta-
va.

Ihan lopuksi, arvoisa puhemies: Suomen tulee toimia maailmanlaajuisesti aktiivisesti
sen suhteen, että saadaan epäinhimillinen ja epäeettinen elinkauppa loppumaan. Elinten
luovutukseen ei saa liittyä missään tapauksessa taloudellisen edun hankkimista tai tarjoa-
mista.

17.12 Satu Hassi vihr: Arvoisa puhemies! Joitakin vuosia sitten, kun Euroopan parla-
mentti käsitteli EU-direktiiviä elinten luovutuksesta, olin ryhmäni neuvottelija ja siinä jou-
duin tosiaan tutustumaan elinsiirtoasian synkempäänkin puoleen, josta edustaja Mäkisalo-
Ropponen mainitsi.

Tämä hallituksen esitys on varmasti perusteltu, ja uskon, että me voimme Suomessa
luottaa siihen, että suomalaisissa sairaaloissa tapahtuvissa elinsiirroissa ei ole sitä riskiä,
että siirtoelin on hankittu kyseenalaisella tavalla. Tämän lainuudistuksen myönteisyys liit-
tyykin nimenomaan siihen, että pystytään varmistamaan luovutuksen vapaaehtoisuus.

Kansainvälisesti tilanne on synkempi:
Jo ainakin koko 2000-luvun, ehkä jo 1990-luvun puolella, on ollut uutisia siitä, että köy-

hiä ihmisiä eri maissa on painostettu myymään munuaisiaan, mikä on tietysti näille elinten
myyjille vain hetkellinen helpotus heidän köyhyyteensä. Tämä on julmaa, ja lisäksi se on
myöskin näiden elinten vastaanottajien kannalta huono asia, koska tällä tavoin hankitut
siirtoelimet eivät välttämättä ole turvallisia. Ei ole aukotonta tapaa taata, että sillä luovut-
tajalla ei ole esimerkiksi joitain tauteja, jotka sitten tällaisen elinsiirron kautta siirtyisivät
vastaanottajaan.

Mutta kaikkein karmein todellisuus, joka tähän elinsiirtoasiaan kansainvälisesti liittyy,
on se, että ihmisiä jopa tapetaan siirtoelinten vuoksi. Aika hiljattain, viime joulukuussa, täl-
lainen kansainvälinen riippumaton tribunaali, jota johti Sir Geoffrey Nice, joka on aikai-
semmin johtanut Jugoslavian kansainvälisessä tuomioistuimessa Slobodan Miloševićin
syytteeseenpanoa, sai valmiiksi selvityksen syytöksistä, jotka koskevat sitä, että Kiinassa
3



Pöytäkirjan asiakohta PTK 137/2018 vp
ryöstetään mielipidevangeilta elimiä, ja tämä tribunaali totesi, että näyttöä on, että tätä to-
della tapahtuu.

Toivon, että sen lisäksi, että me täällä Suomessa varmistamme sen, että elinsiirrot ovat
turvallisia sekä luovuttajalle että vastaanottajalle, [Puhemies koputtaa] ryhdymme toimiin
myöskin siirtoelimiin liittyvän rikollisuuden ja julmuuden kitkemiseksi maailmasta.

17.16 Sari Tanus kd: Arvoisa herra puhemies! Edustajat Hassi ja Mäkisalo-Ropponen-
kin toivat jo tuossa edeltävästi tärkeän näkökulman tästä kansainvälisestä karmeudesta,
tästä rikollisesta toiminnasta elinsiirtojen suhteen, ja olen aivan samaa mieltä, ja olen pu-
hunut myös siitä, että kansainvälisesti meidän tulisi toimia edistääksemme sitä, että tällai-
nen rikollinen toiminta saadaan vähenemään tai loppumaan, koska se ei ole elimen saajalle
eikä sen luovuttajalle millään muotoa hyväksi.

Ensimmäisen puheenvuoroni jatkoksi halusinkin pyytää vielä puheenvuoron nimen-
omaan alleviivatakseni, että munuaisen luovutuksen tulee aina perustua vain ja ainoastaan
vapaaehtoisuuteen, vain ja ainoastaan vapaaehtoisuuteen, eikä siihen saa liittyä minkään-
laista painostusta, ei minkäänlaista painostusta, eikä minkäänlaista taloudellisen edun ta-
voittelua. Tämä on myös vahvasti kirjoitettu tähän meidän lakiimme, ja tästä on käyty kes-
kustelua myös elinsiirtotoimijoiden, niin lääkäreiden, asiantuntijoiden kuin potilasjärjestö-
jen, kanssa. Se täytyy kyllä sanoa, että Suomessa toiminta on paitsi rekisteröityä myös
avointa ja läpinäkyvää ja eettisesti kyllä kaiken arvostelun ja arvioinnin kestävää, niin että
Suomessa onneksi tällainen rikollinen toiminta tai elinsiirtotoiminnan hyväksikäyttämi-
nen ei ole mahdollista. Niin monet toimijat ja niin monet arvioinnit, eri ihmiset ja puolueet-
tomat, ovat tässä prosessissa mukana, ja rekistereihin ne kaikki merkitään.

Mutta niin kuin sanottu, joka vuosi munuaissiirrännäistä odottaessa muutamat potilaat
ehtivät kuolla, ja nyt tämän vuoden, sanoisinko, joululahjaksi se ei ihan ehtinyt, mutta heti
vuoden alkuun tämä monia vuosia odotettu kudoslaki on meillä käsillä. Niin kuin sanottu,
se on paras hoitokeino, nimenomaan elävältä luovuttajalta saatu munuainen potilaalle. Se
palauttaa elämän, eikä vain palauta elämää vaan palauttaa useimmille täyden työ- ja toi-
mintakyvyn. Ja yhteiskunnan kannalta se on myös suuria säästöjä tuova, eli siinä mielessä
voin sanoa niin kuin useasti olen sanonut, että mielestäni tämä on esimerkki erinomaisesta,
hyvästä sote-laista. Se on mahdollinen kaikille, se on paras hoitomuoto, palauttaa työ- ja
toimintakyvyn, elämän monille, mutta tuo samanaikaisesti myös suuria säästöjä. Eli sen
suhteen kiitos vielä myös ministeriölle ja tälle eduskunnalle, että tämä toteutuu viimein.

Yleiskeskustelu päättyi.

Eduskunta hyväksyi hallituksen esitykseen HE 54/2018 vp sisältyvän lakiehdotuksen sisäl-
lön mietinnön mukaisena. Eduskunta yhtyi valiokunnan ehdotukseen lakialoitteeseen LA
45/2016 vp sisältyvän lakiehdotuksen hylkäämisestä. Lakiehdotuksen ensimmäinen käsit-
tely päättyi.
4


