















































DEM8466.tmp.xml


Pöytäkirjan asiakohta PTK 120/2018 vp

 Tarkistettu
4.0

Pöytäkirjan asiakohta 

PTK 120/2018 vp

Täysistunto

Perjantai 23.11.2018 klo 13.00—13.25

7. Hallituksen esitys eduskunnalle laiksi Kansaneläkelaitoksen kuntoutusetuuksista ja kun-
toutusrahaetuuksista annetun lain muuttamisesta

Hallituksen esitys HE 133/2018 vp
Valiokunnan mietintö StVM 10/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 7. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

13.22 Jaana Pelkonen kok: Arvoisa rouva puhemies! Nuorten syrjäytymistä ja työttö-
myyttä on pyritty viime vuosien aikana ennalta ehkäisemään [Hälinää — Puhemies koput-
taa] ja ratkaisemaan valtionhallinnon taholta hyvin monin eri tavoin. Nuorten näkökulmas-
tahan syrjäytymisen ehkäisyssä ehdottoman tärkeitä ovat toimivat peruspalvelut ja mo-
niammatillinen yhteistyö. Tukitoimintoja ja palveluita tarvitaan, mutta parasta sosiaalitur-
vaa on, kuten kaikki tiedämme, se, että nuoret saavat töitä ja koulutuksen.

Tämä hallituksen esitys, jolla nuorten pääsyä ammatilliseen koulutukseen helpotetaan,
on todella tärkeä ja tarpeellinen. Nuoret pääsevät siis jatkossa kuntoutukseen ilman sai-
raus- tai vammadiagnoosia. Myöskin kuntoutusrahan maksaminen koko kuntoutuksen
ajalta on erittäin tärkeä ja tarpeellinen uudistus. Nuorten omien voimavarojen ja toiminta-
kyvyn vahvistaminen auttaa heitä toimimaan arjessa ja siten etenemään myös opiskelu- ja
työllistymispolulla, eli suuri kiitos tästä tärkeästä uudistuksesta.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 133/2018 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.


