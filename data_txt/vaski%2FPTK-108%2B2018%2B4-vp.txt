















































DEM6EF6.tmp.xml


Pöytäkirjan asiakohta PTK 108/2018 vp
Pöytäkirjan asiakohta 

PTK 108/2018 vp

Täysistunto

Perjantai 26.10.2018 klo 13.07—13.34

4. Hallituksen esitys eduskunnalle laiksi puolustusvoimista annetun lain muuttamisesta
Hallituksen esitys HE 72/2018 vp
Valiokunnan mietintö PuVM 1/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 4. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

13.11 Timo Heinonen kok: Arvoisa rouva puhemies! Lennokkien ja miehittämättömien
ilma-alusten määrä kasvaa kovaa vauhtia. Itse asiassa ammattimaisessa käytössä lennok-
keja on noin 2 200, mutta arviot yksityisistä lennokinkäyttäjistä ovat niinkin isossa haaru-
kassa kuin 50 000:sta 100 000:een, eli oikeastaan kenelläkään Suomessa ei ole tarkkaa kä-
sitystä siitä, miten paljon näitä miehittämättömiä lennokkeja, droneja, on suomalaisten
käytössä. Tämä on itse asiassa sellainen huoli, jota täytyisi Suomessa paremmin seurata ja
jopa miettiä, pitäisikö näitä kirjata ja rekisteröidä jollain tavalla siinä vaiheessa kun han-
kintoja tehdään. Määrä tulee hintojen pudotessa todennäköisesti tulevaisuudessa entises-
tään kasvamaan.

Puolustusvaliokunnassa tätä lainsäädäntöä käsittelimme ja totesimme, että näihin dro-
neihin, miehittämättömiin lennokkeihin, sisältyy merkittävä kansallista turvallisuutta vaa-
rantava näkökulma, ja sen takia nämä toimenpiteet, joita nyt esitetään, ovat välttämättö-
miä. Meidän viranomaiset tarvitsevat lisää toimivaltuuksia, niin poliisin kuin Puolustus-
voimienkin taholta. Meillä on alueita, jotka on merkitty jo tänä päivänä niin sanotuiksi no
drone zone -alueiksi, ja sitten myös väliaikaisia rajoituksia on, mutta myös nopeampia toi-
menpiteitä tarvitaan.

Meillä tilanne itse asiassa on menossa siihen suuntaan, että ilmatilan loukkauksista tu-
levaisuudessa yhä useampi osa saattaa tapahtua niin, että emme edes tiedä, kuka sen tosi-
asiallisesti suorittaa tai mistä se suoritetaan. Tällaista lennokkia voidaan uudella teknolo-
gialla ja 5G-aikakaudella lennättää toiselta puolelta maapalloa, ja kone saattaa tulla käy-
mään Suomen puolella ja palata pois, ja silloin olemme aivan uudenlaisen tilanteen edessä.

Toisaalta tämä lisää mahdollisuuksia salakuljetukseen, vakoiluun tai sitten ihan puhtaas-
ti erilaisiin vaaratilanteisiin, kun esimerkiksi meidän Ilmavoimat harjoittelee tai meidän
lentokoneet Helsinki-Vantaalla tai muilla lentokentillä ovat tai sitten kun on erilaisia ylei-
sötapahtumia ja muita. Meidän viranomaisten pitää pystyä puuttumaan näihin paremmin,
ja tässä lainsäädännössä nimenomaan vahvistetaan sitä puolta, että Puolustusvoimilla on
 Tarkistettu
4.0



Pöytäkirjan asiakohta PTK 108/2018 vp
paremmat mahdollisuudet elää ajassa ja puuttua tähän uuteen turvallisuusuhkaan. [Ben
Zyskowicz: Olipa hyvä ja asiantunteva puheenvuoro!]

13.14 Mika Kari sd: Arvoisa rouva puhemies! Puolustusvaliokunnan puolella, niin kuin
edustaja Heinonenkin, tässä asiassa on työtä tehty, ja haluan tässä yhteydessä kiinnittää
huomion yhteen keskeiseen asiaan, johon edustaja Heinonenkin viittasi.

Kyseessä on kasvava teknologinen ala. Nyt keskustelu keskittyy lähinnä droneihin, len-
nätettäviin järjestelmiin, joita voidaan tosiaan lennättää vaikka maapallon toiselta puolel-
ta, mutta teknologia kehittyy edelleen niin, että erilaisia laitteiden ja sähköisen maailman
rajapinnassa kulkevia välineitä nähdään ilmaliikenteen lisäksi tulevaisuudessa yhä enem-
män vaikkapa vesiliikenteessä tai muualla. Sen kautta olisi oikein tarpeellista, että meillä
eduskunnassa ja ministeriöissä olisi tämmöistä poikkihallinnollista otetta näihin droneihin
ja dronejen tuomaan uhkaan. 

Dronet ovat monelle harrastus, ja hyvä niin, varmaan ihan hyväkin harrastus, mutta täm-
möinen aika lailla säätelemätön tilanne johtaa myös moniin turvallisuusuhkiin. Uhka len-
toliikenteelle on ilmeinen silloin kun lennetään tuolla yli 500 jalan, 150 metrin korkeudes-
sa, jossa lentoliikenne kulkee, mutta myös yleisötilaisuuksien yläpuolella lennättäminen
on selkeä turvallisuusuhka yleisölle ja kansalliselle turvallisuudelle sitä kautta. Pelkkä len-
nokin putoaminen aiheuttaa ihmiselle tietenkin monella tavalla korvaamatonta vahinkoa,
mutta mitä siinä lennokin kyydissä silloin on, jos joku tarkoituksella yrittää tällaisen ylei-
söjoukkoon pudottaa? Silloin voivat olla vahingot huomattavasti vielä suuremmat.

Itse kannattaisin kyllä ajatusta siitä, että tämän puolustusvaliokunnan mietinnön henges-
sä yleistoimivalta edelleenkin lennokkeihin kuuluu poliisille, mutta toivoisin, että yhteis-
kunnassa mentäisiin siihen suuntaan, että tämmöinen teknologinen kehitys ja sen muka-
naan tuomat riskit myös rekisteröitäisiin. Käyttäjät, jotka droneja käyttävät olisivat viran-
omaisten rekisterissä, ja myös pelkästään lentolaite, jonka riskit tuossa äsken mainitsin,
olisi sitä kautta paremmin viranomaisten tiedossa, mutta myös se tarkoitus, mihinkä näitä
laitteita käytetään, pystyttäisiin rekisteröimään joko harrastekäyttöön, ammattikäyttöön tai
johonkin muuhun käyttöön. — Kiitos.

13.16 Kari Kulmala sin: Arvoisa rouva puhemies! Tässä hallituksen esityksessä ehdote-
taan muutettavaksi Puolustusvoimista annettua lakia, eli lakiin lisättäisiin säännökset len-
nokin ja miehittämättömän ilma-aluksen kulkuun puuttumisesta. Puolustusvoimien toimi-
valtuudet olisivat niin rajatut, että niiden käyttäminen liittyisi aina Puolustusvoimien laki-
sääteisten tehtävien toteuttamiseen. Poliisilla olisi jatkossakin yleistoimivalta yleisellä
alueella, ja yhteistyöstä poliisin kanssa olisi laissa nimenomaiset säännökset.

Lennokkien ja miehittämättömien ilma-alusten määrä Suomessa on kasvanut suuresti
viime vuosina. Näyttäisi siltä, että erilaisten härpäkkeiden hankkiminen on nyt hieman
muotia, ja sääntelyä niiden käyttämiseen tarvitaan. Esityksen mukaan yksityisiä käyttäjiä
on Suomessa tällä hetkellä, kuten edustaja Heinonen kertoi, noin 50 000 tai jopa 100 000 ja
ammattimaisia toimijoitakin on noin 2 200. Tämän lisäksi ulkomaisia toimijoita löytyy
myös Suomesta. 

Miehittämättömään ilmailuun sisältyy merkittäviä kansallista turvallisuutta vaarantavia
näkökulmia. Tällainen uhkakuva vaatii turvallisuusviranomaisille uusia toimivaltuuksia,
ja Puolustusvoimien kyky vastata miehittämättömän ilmailun aiheuttamaan turvalli-
2



Pöytäkirjan asiakohta PTK 108/2018 vp
suusuhkaan on jäänyt erityisesti toimivaltasäännösten puuttuessa tulkinnanvaraiseksi. Toi-
mivaltasäännökset paranevat tämän hallituksen esityksen myötä. 

Näiden toimivaltuuksien puute on vaikeuttanut merkittävästi myös poliisin, Rajavartio-
laitoksen, Tullin ja Rikosseuraamuslaitoksen mahdollisuuksia puuttua lennokkien ja mie-
hittämättömien ilma-alusten kulkuun. Ensimmäiset huume-erät on jo kuljetettu vankilan
muurien yli tällaisilla lennokeilla. Tällainen lennokkihan on myös erinomainen laite sala-
kuljettaa tavaraa tai valokuvata rajavyöhykkeellä maastoa. Laitteella on myös erittäin help-
po kuvata naapurinrouvaa tämän ottaessa aurinkoa omalla pihamaallaan. [Jukka Gustafs-
son: Ei kai?] Kaikki edellä mainitsemani kuvaukset on jo nyt laissa kielletty.

Eduskunnan käsittelyssä onkin tämän esityksen lisäksi myös toinen hallituksen esitys,
jolla lennokkien ja miehittämättömien ilma-alusten muodostamaan haasteeseen pyritään
vastaamaan. On selvää, että jokaisella viranomaisella tulee olla selkeät toimivaltuudet
puuttua laittomaan tekoon. Joka tapauksessa miehittämättömän ilmailun sääntelyssä on
kansainväliselläkin tasolla menossa nopea kehitysvaihe. 

Miehittämättömät lennokit ovat erinomaisia silloin, kun on kyseessä jokin Puolustusvoi-
mien turvaamistehtävä, esimerkiksi erityistä suojelua tarvitsevien henkilöiden turvallisuu-
den tai erityisen omaisuuden kuljetusten koskemattomuuden suojaamiseksi. Puolustusvoi-
mat antaa virka-apua myös poliisille tietyin perustein, vaikka myös poliisilla on omia len-
nokkeja sekä niiden käyttöön koulutettuja henkilöitä. Poliisilla lennokkeja käytetään on-
nettomuuksien tutkimiseen sekä muuhun laissa säädeltyyn tarkoituksenmukaiseen toimin-
taan. Lennokit helpottavat poliiseja myös näin syksyllä metsään kadonneiden henkilöiden
etsinnässä.

Arvoisa rouva puhemies! Miehittämättömät lennokit ovat tulleet jäädäkseen, myös yk-
sityiseen käyttöön. Niiden käyttöön on oltava selvät säännökset, ja tämäkin hallituksen esi-
tys on osa niitä, vaikka koskeekin lähinnä Puolustusvoimien toimintaa.

13.20 Jaana Pelkonen kok: Arvoisa rouva puhemies! On korkea aika, että tämän asian
vakavuus aletaan ymmärtää ja vihdoinkin ottaa myös tosissaan. Kuulimme puolustusvalio-
kunnassa laajan kattauksen asiantuntijoita, ja kuten edustaja Heinonenkin omassa puheen-
vuorossaan totesi, miehittämättömään ilmailuun sisältyy merkittäviä kansallista turvalli-
suutta vaarantavia näkökulmia. 

Erityisen huolestuttavaa on se, kuten useammassa puheenvuorossa on todettu, että ke-
nelläkään Suomessa ei tunnu olevan tarkkaa käsitystä siitä, kuinka paljon näitä erilaisia
vempaimia, jos näin voi asian myös ilmaista, käytössä on. Skaala vaihtelee todellakin noin
50 000:sta 100 000:een, ja kyseessä on arvio, ja tässä arviossa on valtava heitto.

Kiinnitimme valiokunnassa myös huomiota siihen, että jatkotyössä on tarkasteltava
myös sitten muita kuin ilmassa liikkuvia kansallista turvallisuutta vaarantavia lennokkeja
— tai siinä tapauksessa ne eivät ole lennokkeja, jos ne liikkuvat maalla tai merellä, mutta
kansallista turvallisuutta voidaan vaarantaa myös muilla kauko-ohjattavilla laitteilla, liik-
kuvat ne sitten merellä tai maalla. Eli työsarkaa tässä asiassa riittää vielä pitkälle tulevaan.

13.21 Veera Ruoho kok: Arvoisa puhemies! Tämä hallituksen esitys laiksi Puolustusvoi-
mista annetun lain muuttamisesta on hyvin kannatettava. Teknologian kehitys, paitsi että
se on hyödyllistä, myös tuo mukanaan rikollisille työkaluja, kuten, arvoisat edustajat Hei-
nonen ja Kulmala, olette täällä jo kertoneetkin. Tosiaan, edustaja Kulmala jo mainitsikin
näistä, vankilan muurien sisäpuolelle on jo huume-eriä viety. Sitten kun ollaan näitä tie-
3



Pöytäkirjan asiakohta PTK 108/2018 vp
dustelulainsäädäntöpakettejakin täällä nytten säätämässä, meidän on hyvä muistaa se, että
aina ne rikolliset ovat näillä omilla vehkeillään askeleen edelläpäin. Että dronen avulla voi-
daan tosiaankin muun muassa tarkkailla semmoisistakin paikoista, mihin normaalisti ei
päästä.

13.22 Päivi Räsänen kd: Arvoisa rouva puhemies! Dronen lennätys on varmasti mielen-
kiintoinen harrastus, ja todellakin niitä voidaan käyttää myös varsin hyödyllisiin tarkoituk-
siin, esimerkiksi etsintätilanteisiin, mutta samalla on todettava, että myös vaaratilanteet li-
sääntyvät. Äitienpäivänä Helsinki—Vantaalla sattui vakava vaaratilanne, kun dronea len-
nätettiin kielletyllä alueella lentoaseman lähellä, ja täällä on kuvattu muitakin ongelmati-
lanteita, muun muassa huumeiden kuljetusta vankiloihin.

No, yleistoimivalta valvonnasta todellakin kuuluu poliisille, niin kuin tällä on todettu,
mutta nyt käsittelemme tätä Puolustusvoimien lainsäädäntöä. Pitäisin kyllä tärkeänä myös,
että saisimme tänne eduskuntaan sisäministeriöltä esityksen, jossa näitä poliisin toimival-
tuuksia selkeytettäisiin, koska kyllä poliisin tulisi pystyä selvittämään, kenen ilma-alus
siellä taivaalla lentää, ja tulisi olla myös hyvin selkeät pelisäännöt siihen, milloin lennokin
kulkuun voidaan puuttua. Siinä mielessä kannatan tätä edustaja Mika Karin esiin ottamaa
ajatusta rekisteröinnistä näissä tilanteissa, jotta pystytään sitten valvomaan mahdollisia
vaaratilanteita ja ehkäisemään niitä.

Puhemies Paula Risikko:  Meillä onkin tuolla lehterillä sisäministeriön väki, niin he sai-
vat heti tietää, mitä toivotaan meidän aikaisemmalta sisäministeriltämme.

13.24 Olli-Poika Parviainen vihr: Arvoisa rouva puhemies! Tämä on tosiaan tarpeelli-
nen laki, kuten täällä on todettu, ja sitä on hyvässä hengessä käsitelty. Lennokkiteknologia
kehittyy koko ajan, ja sikälikin on erittäin hyvä, että laki on teknologianeutraaliksi raken-
nettu. Lähtökohdanhan tulisi olla se, että kun syntyy jokin sellainen uusi innovaatio, jolla
voidaan tehdä paljon hyvää mutta mahdollisesti myös ikäviä asioita, niin laki olisi proak-
tiivisesti sellainen, ettei jokaisen teknologisen keksinnön kohdalla tarvitsisi erikseen lakia
tarkistaa.

Tässä mietinnössä erikseen todetaan myös se, että otetaan kantaa vain lentäviin laittei-
siin, ja hallintovaliokunnassa kiinnitimme huomiota erityisesti siihen, että meidän tulisi
tarkastella myös muita kauko-ohjattavia ja etenkin autonomisia laitteita. Tulevaisuudessa
autonominen teknologia tulee lisääntymään hyvin monilla eri tavoilla, ja kysymyshän on
ihan kansainvälisen tason kysymyksestä, koska esimerkiksi Yhdistyneissä kansakunnissa
käydään tälläkin hetkellä jonkin verran keskustelua siitä, mitä autonomisille asejärjestel-
mille pitäisi tehdä. Tämä on sen suuntaista keskustelua, jota meidän kannattaisi käydä tääl-
lä Suomessakin, koska siinä ollaan hyvin perustavanlaatuisten eettisten kysymysten äärel-
lä.

No, lennokkien toiminnan rajaamisessa parhaaksi katsotuilla alueilla tai esimerkiksi ra-
javyöhykkeellä ollaan tietenkin hieman kevyempien asioiden mutta yhtä tärkeiden asioi-
den äärellä, ja uskon, että on myös harrastajien etu, että meillä on selkeä lainsäädäntö, joka
on sikäli myös pysyvää, että tätä ei tarvitse jatkuvasti päivitellä.

Mutta kiinnittäisin huomiota vielä kerran siihen, että sen lisäksi, että olemme kiinnittä-
neet huomiota ilmassa liikkuviin laitteisiin, meidän tulisi tarkastella myös muilla tavoin
liikkuvia laitteita ja käynnistää Suomessakin laajempi keskustelu siitä, mitä me haluamme
4



Pöytäkirjan asiakohta PTK 108/2018 vp
autonomisilta järjestelmiltä jatkossa ja miten niitä olisi syytä säädellä niin siviilikäytössä
kuin mahdollisesti sotilaskäytössäkin.

Puhemies Paula Risikko: Nyt on tilanne se, että täällä on neljä puheenvuoropyyntöä.
Meillä on tasan 4 minuuttia aikaa, me emme näitä kaikkia kerkiä ottaa, mutta tarjoan teille
debatti- eli vastauspuheenvuoroa. Ketkä näistä henkilöistä haluavat käyttää vastauspu-
heenvuoron?

13.26 Markku Rossi kesk (vastauspuheenvuoro): Arvoisa puhemies! Edustaja Heinonen
aloitti hyvin tuon lakiesityksen purkamisen, ja tämä ”no drone zone” on kyllä paikallaan.
Minulle tuli mieleen tästä myös sitten tämmöinen meidän kansalaiskäyttäytymiseemme
liittyvä ”no phone zone”, eli voisiko olla myös niin, kun en usko, että se lainsäädännön
kautta juurikaan auttaa? Puhelinten käyttö varsinkin onnettomuustilanteissa on aika häkel-
lyttävää. Olen ollut yhden kerran kuolonkolaripaikalla auttamassa, ja suuri osa ihmisiä tuli
siihen ensimmäisenä kuvaamaan ja todennäköisesti myymään niitä kuvia vielä ulospäin.
Minusta se on siis moraalisesti niin tuomittava asia. Lainsäädännön kautta siihen varmaan
on vaikeaa lähteä puuttumaan, mutta minä toivoisin kyllä, että tällainen kansalaiskeskus-
telu siitä, viemmekö teknologiaa eteenpäin vai viekö teknologia meitä jollakin tavoin
eteenpäin, olisi paikallaan.

13.27 Mika Kari sd (vastauspuheenvuoro): Arvoisa rouva puhemies! Olin myös itse joi-
tain kuukausia sitten kuuntelemassa eduskunnan Pikkuparlamentissa englantilaista profes-
soria, joka kertoi autonomisista asejärjestelmistä ja tästä teknologiaharppauksesta. Kyse ei
siis ole hitaasta etenemisestä vaan todellisesta vallankumouksesta, joka meidän ovillamme
kolkuttaa.

Haluan kiittää edustaja Räsästä kannatuksesta ehdotukselleni, että dronet, miehittämät-
tömät ilma-alukset, saataisiin rekisterin piiriin. [Timo Heinonen: Heinonen esitti jo!] Pitäi-
sin sitä oikein tarpeellisena ja mielekkäänä. Samassa yhteydessä tästä aihepiiristä, kun
edustaja Parviainen tuossa mainitsi, että tuolla hallintovaliokunnan puolella asiasta on kes-
kusteltu pitkään, sielläkin olen pitänyt tätä samaa näkemystä esillä, että me tarvitsisimme
rekisterin näille asioille.

Luottamus harrastajiin on vahva, ja luottamus ammattilaisiin on vahva, mutta silloin,
kun jotain tapahtuu näissä asioissa, kysytään tietenkin, mistä asiat johtuvat, ja siinä helpos-
ti [Puhemies koputtaa] katseet kääntyvät tänne lainsäädännön piiriin.

13.28 Arto Pirttilahti kesk (vastauspuheenvuoro): Arvoisa puhemies! Täällä on pidetty
erinomaisia puheenvuoroja tämän Puolustusvoimista annetun lain korjaamiseksi ja teke-
miseksi. Itse nostaisin sen, niin kuin tässä edustaja Parviainenkin otti esille, että meillä tek-
nologia kehittyy koko ajan nopeammin ja muun muassa juuri dronejen kantokyky kasvaa.
Tässä puhutaan, keskustellaan siitä, että näillä ruvetaan kuljettamaan ihmisiä. 

Nämä dronet ovat hyvin laajassa käytössä, muun muassa maa- ja metsätalouspuolella,
esimerkiksi viljelyn suunnitelmien laatimisessa, ja sitten juuri esimerkiksi metsätalouden
osalta katsotaan myrskytuhoja mutta tehdään myös metsätaloussuunnitelmia dronejen
avulla. Se on jokapäiväinen käyttöväline jo maa- ja metsätaloudenkin puolella.

Mutta yhdyn näihin, että me saisimme tämän harmaan tai niin sanotusti rikollisenkin toi-
minnan kuriin näitten laitteitten rekisteröinnillä.
5



Pöytäkirjan asiakohta PTK 108/2018 vp
13.29 Ville Vähämäki ps (vastauspuheenvuoro): Puhemies! Yhdyn siihen toteamukseen,
että nämä lennokit pitää pystyä tunnistamaan ja sitten myöhemmässä vaiheessa myöskin
suojatusti, hallitusti haltuunottamaan ja tipauttamaan taivaalta, jos jotakin uhkia havaitaan.

Nostan esille myös sen tekijän, että nämä lennokit ovat ihan keskeinen osa meidän uutta
logistiikkaamme ja myöskin logistiikan hiilijalanjäljen pienentämistä, koska näillä lenno-
keilla voidaan kuljettaa pieniä lääkepaketteja tai sitten satoja kiloja painavia paketteja. 

Näin ollen meillä on paljon säätelyä vielä tehtävänä lennokkien logististen jakelupisteit-
ten osalta, niin että saataisiin niitä synnytettyä yhteiskuntaan. — Kiitos.

13.30 Simon Elo sin (vastauspuheenvuoro): Arvoisa rouva puhemies! Suomessa nimen-
omaan siviilikäytössä, pois lukien nyt tämä hallituksen esitys Puolustusvoimista, dronejen
sääntely on ollut löyhää, ajatuksena se, että mahdollistetaan erilaisia ratkaisuja. Mutta mitä
pidemmälle mennään, sitä enemmän varmaan pitää arvioida sitä, pitääkö sääntelyä tarken-
taa joiltain osin. 

Toisaalta tässä on tullut hyvin, esimerkiksi tässä Pirttilahden puheenvuorossa, se, kuin-
ka paljon erilaisia käyttötarkoituksia näille miehittämättömille lennokeille on: voidaan tar-
kastaa sähkölinjoja, tuulivoimaloita, siltoja, kattoja, eläinkantojen muutoksia, niin kuin
tässä tuli esiin esimerkiksi maatalouteen liittyen. Mutta tämmöinen logistinen käyttö tällä
hetkellä on ollut aika pientä. Posti on joitakin vuosia sitten kokeillut tätä, mutta ilmeisesti
ei ole riittävästi sitten vielä ollut niin sanotusti kantokykyä ja myöskään taloudellista hyö-
tyä siitä, että näitä olisi käytetty. 

Mutta jos ajatellaan Suomea haja-asutuksen maana, pieni väestö isolla alueella, niin kyl-
lähän kaiken maalaisjärjen mukaan tästä pitäisi olla Suomelle nimenomaan hyötyä. Ja toi-
von, että näitten turvallisuusnäkökohtien lisäksi [Puhemies koputtaa] yhä enemmän tutkit-
taisiin myös näitä siviilikäytön mahdollisuuksia.

13.31 Timo Heinonen kok (vastauspuheenvuoro): Arvoisa rouva puhemies! Ensimmäi-
nen puheenvuoroni meni varmaan osittain ohi. Se oli ihan kelpo puheenvuoro omasta mie-
lestäni, vaikka valtaosa yleisöstä sen aikana lähtikin, ja siinä toin esille ajatuksen tästä re-
kisteröinnistä, ja hyvä, että se on täällä laajemminkin esille noussut. Itse uskon samalla lail-
la, että tämä on vasta alkusoittoa sille kaikelle, mitä robotiikka- ja automaatiopuolella tu-
lee tapahtumaan, ja edustaja Parviainen piti erinomaisen hyvän puheenvuoron tästä isosta
kokonaisuudesta.

Tämä Airiston tapaus, jossa myös dronet olivat jollain tavalla uutisoinnissa mukana,
myös herätteli siihen, että tänä päivänä on olemassa jo erilaista teknologiaa, millä koneita
pudotetaan alas, ja ne saattavat jälleen aiheuttaa omanlaisiaan uhka- ja turvallisuuskysy-
myksiä. Tämä kokonaisuus on kyllä valtavan suuri, ja nimenomaan ehkä on niin, että tässä
pitää etsiä ratkaisuja, jotka ovat teknologianeutraaleja ja ennen muuta sellaisia, että näihin
voidaan puuttua. [Puhemies koputtaa] Ajatellaanpa vaikka tilannetta, kun autot ryhtyvät
kulkemaan ilman kuljettajia.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 72/2018 vp sisältyvän lakiehdotuksen. Lakiehdotuksen toinen käsittely päättyi.
Eduskunta hyväksyi mietintöön sisältyvän lausumaehdotuksen. Asian käsittely päättyi.
6


