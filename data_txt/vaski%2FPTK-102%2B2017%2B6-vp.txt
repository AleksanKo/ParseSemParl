















































DEME8C4.tmp.xml


Pöytäkirjan asiakohta PTK 102/2017 vp

 Tarkistettu
4.1

Pöytäkirjan asiakohta 

PTK 102/2017 vp

Täysistunto

Keskiviikko 11.10.2017 klo 13.59—16.55

6. Hallituksen esitys eduskunnalle laiksi Kuntien takauskeskuksesta annetun lain 5 ja 8 §:n 
muuttamisesta

Hallituksen esitys HE 92/2017 vp
Valiokunnan mietintö HaVM 16/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 6. asia.
Käsittelyn pohjana on hallintovaliokunnan mietintö HaVM 16/2017 vp. Nyt päätetään la-
kiehdotuksen sisällöstä.

Keskustelu

16.11 Mari-Leena Talvitie kok: Arvoisa puhemies! Tässä kyseisessä hallituksen esityk-
sessä numero 92 on tosiaan kyse vain valtuuskunnan toimikauden alkamisajankohdan
muutoksesta ja sitten myöskin mahdollisuudesta näiden sopimusvakuutuksien käyttöön.

Kyseessä on Kuntien takauskeskusta koskeva lainsäädäntö, ja Kuntien takauskeskus on
merkittävä ja erityislaatuinen kuntatalouden toimija. Meneillään olevat muut lainsäädän-
nöt, jotka liittyvät Kuntien takauskeskukseen, on tosiaan valmisteltava siten, että lainsää-
däntö turvaa tämän Kuntien takauskeskuksen toiminnan ja riskiluokituksen myöskin tule-
vaisuudessa.

Hallintovaliokunnalla ei ole muuta tähän asiaan, ja mietintö on yksimielinen.

Yleiskeskustelu päättyi.

Eduskunta hyväksyi hallituksen esitykseen HE 92/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.


