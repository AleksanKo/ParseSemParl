















































DEM2196.tmp.xml


Pöytäkirjan asiakohta PTK 167/2018 vp

 Tarkistettu
4.0

Pöytäkirjan asiakohta 

PTK 167/2018 vp

Täysistunto

Torstai 28.2.2019 klo 16.04—20.28

2.9. Suullinen kysymys nuorten lukutaidon vahvistamisesta (Sofia Vikman kok)
Suullinen kysymys SKT 281/2018 vp

Suullinen kyselytunti

Ensimmäinen varapuhemies Mauri Pekkarinen: Ehdottomasti viimeinen kysymys täl-
lä kyselytunnilla, edustaja Vikman.

Keskustelu

17.06 Sofia Vikman kok: Arvoisa puhemies! Tänään vietetään Kalevalan päivää ja suo-
malaisen kulttuurin päivää. Ei ole sivistystä ja kulttuuria ilman suomalaista kirjallisuutta ja
lukutaitoa. OECD:n mukaan suomalaisnuorten lukutaito on edelleen maailman kärkeä. Lu-
kutaidon heikkenemistä on kuitenkin tapahtunut jo vuosikymmenen ajan. Erityisesti tämä
näkyy poikien kohdalla. 11 prosenttia peruskoulun päättävistä suomalaisnuorista ei osaa
lukea riittävän hyvin pärjätäkseen jatko-opinnoissa.

Ministeri Grahn-Laasonen on nostanut esiin lukutaidon ja lukuinnon vahvistamisen an-
siokkaasti. Kansallinen lukutaitofoorumi on työskennellyt teeman parissa. Kysynkin ope-
tusministeri Grahn-Laasoselta: mitä toimia lukutaidon puolesta on tehty ja [Puhemies ko-
puttaa] on edelleen tehtävä, jotta suomalaisten lukutaito säilyy maailman kärjessä ja suo-
malaisnuoret innostuvat lukemisesta?

17.07 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Hyvä, monipuolinen lukutaito on kaiken oppimisen perusta, ja iltasadut ja yhteiset
lukuhetket on tärkeä sisällyttää jokaisen lapsen elämään ja arkeen.

Perustimme kansallisen lukutaitofoorumin, joka laati puoli vuotta sitten suuntaviivat lu-
kutaidon edistämiselle ja lukuinnostuksen herättelylle, ja siinä meillä on kaikilla mahdol-
lisuus olla omassa arjessamme vaikuttamassa asiaan. Tämä on herättänyt valtavan innos-
tuksen. Olemme saaneet todella paljon tahoja mukaan, ja paitsi että lukutaidon edistämi-
nen on päiväkotien ja koulujen tehtävä, siihen tarvitaan myös vanhemmat ja isovanhem-
mat, järjestöt, kirjastot, kaikki toimijat, jotka toimivat lasten ja nuorten maailmoissa. Ai-
kuiset ovat hyviä tässä antamaan esimerkkiä, eli kun tiedämme sen, että lukutaito ja -innos-
tus periytyvät, niin lukemalla lapsille voidaan juurruttaa se lukutaidon siemen.

Kysymyksen käsittely päättyi.

Kyselytunti päättyi.


