















































DEM36EC.tmp.xml


Pöytäkirjan asiakohta PTK 55/2018 vp
Pöytäkirjan asiakohta 

PTK 55/2018 vp

Täysistunto

Torstai 24.5.2018 klo 16.02—19.12

2.3. Suullinen kysymys sote-uudistuksen käsittelyn aikataulusta (Outi Alanko-Kahiluoto 
vihr)

Suullinen kysymys SKT 77/2018 vp

Suullinen kyselytunti

Toinen varapuhemies Tuula Haatainen: Seuraava kysymys, vihreä eduskuntaryhmä,
edustaja Alanko-Kahiluoto.

Keskustelu

16.36 Outi Alanko-Kahiluoto vihr: Arvoisa puhemies! Arvoisa pääministeri, sanoitte
äsken täällä kyselytunnilla, että vaalien järjestäminen on tekniikkaa. Olette valitettavasti
väärässä. Vaalien järjestäminen on demokratiaa. 

Sanoitte viikko sitten Iltalehdelle, että olette neuvotellut soten käsittelyaikataulusta vuo-
si sitten eduskunnan kanssa ettekä hyväksy siis ajatusta soten viivästymisestä tai vaalien
lykkääntymisestä. Siis kenen kanssa olette voinut sopia soten käsittelyaikataulusta? Pää-
ministeri ei voi sopia kenenkään kanssa siitä, kuinka kauan lakien käsittely eduskunnassa
vie. Pääministeri ei ole yritysjohtaja, eikä eduskunta ole pääministerin alainen. Olette
myös sanonut keskustelun maakuntavaalien aikataulusta olevan hölynpölyä — siis hölyn-
pölyä. Tämäkö on käsityksenne demokratiasta? 

Kysynkin teiltä, pääministeri Sipilä: eikö teidän tehtävänne pääministerinä ole puolus-
taa eduskunnan mahdollisuutta lakien demokraattiseen käsittelyyn, vai onko pääministe-
rin tehtävänä [Puhemies koputtaa] mielestänne huolehtia siitä, että sote saadaan ulos edus-
kunnasta [Puhemies: Aika!] ennen keskustan puoluekokousta?

16.37 Pääministeri Juha Sipilä (vastauspuheenvuoro): Arvoisa rouva puhemies! Ensin-
näkään en missään tapauksessa pidä demokraattisia vaaleja hölynpölynä, vaan pidin hölyn-
pölynä toimittajan itse antamia vastauksia niihin kysymyksiin, jotka oli minulle tarkoitet-
tu. Eli tässä on nyt kysymys siitä, ja sanoin hyvin selkeästi, että eduskunta käsittelee oman
työjärjestyksensä mukaisesti, kuullen asiantuntijat, viivyttelemättä ja antaa sitten lausun-
tonsa asiasta ja täällä tehdään päätös. Ja minä en missään tapauksessa hallituksesta lähde
ohjailemaan eduskunnan toimintaa. Se on ihan selvä asia. Se kysymys vaalien ajankohdas-
ta on enemmän tekninen asia kuin sisältöasia, mutta ilman muuta kunnioitamme sitä, että
demokraattisiin vaaleihin tulee riittävä aika valmistautua. Siitä oikeuskanslerikin [Puhe-
mies koputtaa] antoi lausuntonsa, ja totta kai sitä kunnioitamme. Se on päivänselvä asia. 

Toinen varapuhemies Tuula Haatainen: Pyydän niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan. 
 Tarkistettu
4.1



Pöytäkirjan asiakohta PTK 55/2018 vp
16.38 Outi Alanko-Kahiluoto vihr (vastauspuheenvuoro): Arvoisa pääministeri, sanoit-
te uudelleen tänään kyselytunnilla, että soten käsittelyaika eduskunnassa on lyöty lukkoon
tai päätetty jo viime kesänä. Se ei voi pitää paikkaansa.

Arvoisa puhemies! Arvoisa pääministeri, Oikeuskanslerinviraston kanta on se, että vä-
lys vaaleihin pitää olla kuusi kuukautta siitä, kun lait on käsitelty eduskunnassa. Tämä on
minimiaika. Pääministeri Sipilä, totesitte tähän, että keskustelu maakuntavaalien ajankoh-
dasta on kokonaisuuden kannalta hölynpölyä. 

Sote- ja maakuntauudistukset pitää tehdä demokraattisen ja parlamentaarisen lainsää-
däntövallan nojalla sekä asianmukaista hallintotapaa noudattaen. Nyt hallituksen poliitti-
sista ratkaisuista johtuva kiire uhkaa muuttaa suomalaisen parlamentaarisen järjestelmän
perusteita hyvin periaatteellisella, merkittävällä ja ennenkuulumattomalla tavalla. 

Arvoisa puhemies! Kysynkin pääministeri Sipilältä: aiotteko kunnioittaa ylimmän lail-
lisuusvalvojan näkemystä ja [Puhemies koputtaa] lykätä maakuntavaaleja siten, että tämä
ehto, [Puhemies koputtaa] kuusi kuukautta, toteutuu?

16.39 Kunta- ja uudistusministeri  Anu  Vehviläinen  (vastauspuheenvuoro):  Arvoisa
puhemies! Palaan vielä sinne vuoden takaiseen, mihin edustaja tässä viittaa. Eli vuosi sit-
ten perustuslakivaliokunnan lausunnon jälkeenhän me olimme tilanteessa, että me emme
pystyneet tekemään niitä perustuslakivaliokunnan vaatimia muutoksia täällä eduskunta-
työssä, ja siitä seurasi, että halusimme tehdä sen uuden hallituksen esityksen. 5.7.2017 hal-
lituksen neuvottelussa, jonka oli valmistellut meillä virkamiesvalmistelu, päätimme siitä
aikataulutuksesta, miten pystymme viemään tätä valinnanvapauslakia eteenpäin, milloin
syntyy hallituksen esitys, miten pitkä on lausuntokierros, ja sitten siitä, että maaliskuun
alussa 2018 tämä esitys voidaan antaa tänne eduskunnalle. Mutta samalla haluan muistut-
taa, että täällä eduskunnassa on ollut yli vuoden verran jo käsittelyssä suurin osa merkittä-
vistä maakuntiin liittyvistä laeista: rahoituslaki, kuntien VOS-laki ynnä muuta. Eli nehän
olivat jo täällä käsittelyssä. Mutta nyt olemme nähneet tässä viime viikkoina, että tämä työ
täällä vaatii enemmän aikaa [Puhemies koputtaa] kuin aikaisemmin oli arvioitu. 

Kysymyksen käsittely päättyi.
2


	2.3
	16.36
	16.37
	16.38
	16.39


