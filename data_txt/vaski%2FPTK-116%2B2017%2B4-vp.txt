















































DEMC174.tmp.xml


Pöytäkirjan asiakohta PTK 116/2017 vp
Pöytäkirjan asiakohta 

PTK 116/2017 vp

Täysistunto

Perjantai 10.11.2017 klo 13.00—13.30

4. Kellojen kesäaikaan muuttamisen lopettaminen
Kansalaisaloite KAA 4/2017 vp
Toimenpidealoite TPA 14-15/2016 vp
Valiokunnan mietintö LiVM 19/2017 vp

Ainoa käsittely

Toinen varapuhemies Arto Satonen: Ainoaan käsittelyyn esitellään päiväjärjestyksen 4.
asia. Käsittelyn pohjana on liikenne- ja viestintävaliokunnan mietintö LiVM 19/2017 vp.

Keskustelu

13.02 Ari Jalonen sin (esittelypuheenvuoro): Arvoisa puhemies! Kuten tunnettua, kansa-
laisaloitteelle annetaan tässä talossa aika iso arvo, ja näin tätäkin aloitetta käsiteltäessä on
tunnettu suurta arvostusta aloitteen tekijöitä kohtaan ja asiantuntijakuuleminen on ollut sen
mukaista. Kuitenkin asiantuntijakuulemisessa on käynyt varsin yksiselitteisesti ilmi, että
kyseessä olevaa kesäaikaa ja kesäajasta luopumista ohjaa yksiselitteisesti direktiivi, joka
on niin selkeästi minuutilleen kirjoitettu, että siitä ei kansallisvaltio voi ilman ongelmia
luopua. Tämä johtaa siihen, että tämä kansalaisaloite hylätään tai esitetään hylättäväksi ja
samoin tähän liittyvät toimenpidealoitteet.

Mutta asiantuntijakuulemisessa on saatu tietoa useista ongelmista, joihin tämä kesäai-
kaan siirtyminen johtaa. Siellä on muun muassa terveyshaittoja, ihan taloudellisia haittoja
ja jopa toimenpidealoitteessa viitattuja maatalouden haittoja esimerkiksi maitotiloilla, leh-
män utareet kun eivät tunne sitä kesäaikaan siirtymistä. Me olemme käsitelleet asiaa varsin
perinpohjaisesti, mutta kuitenkin direktiivin ohjatessa tämä tulee hylätä. Mutta se iso joh-
topäätös, mikä asiantuntijakuulemisesta on, on vastaavanlainen kuin kansalaisaloitteesta.
Tämä ydin tästä mietinnöstä kuuluukin seuraavasti: "Valiokunta kuitenkin korostaa, että
valtioneuvoston tulee ryhtyä vaikuttamaan voimakkaasti ja aktiivisesti EU-tasolla siten,
että kellojen kesäaikaan siirtämistä koskevasta kesäaikadirektiivin velvoitteesta luovu-
taan. Ensisijaisena tavoitteena tulee olla, että kellojen kesäaikaan siirtämisestä luovutaan
yhtenäisesti koko Euroopan unionin alueella." Direktiivin vaikutuksesta asia tulee hylätä,
mutta valiokunta suorastaan velvoittaa Suomea ajamaan kyseistä asiaa. — Kiitos. 

13.06 Timo Heinonen kok:  Arvoisa herra puhemies! Hyvät edustajakollegat! Hyvät
muut paikallaolijat! Tämä on kansalaisaloite, jonka itse myös kansanedustajana allekirjoi-
tin. Tämän kansalaisaloitteen on allekirjoittanut yli 70 000 suomalaista, ja itse asiassa mer-
kille pantavaa oli se, milloin näitä allekirjoituksia tähän kansalaisaloitteeseen tuli: niitä tuli
Kansalaisaloite.fi-palvelun mukaan nimenomaan näiden kellonajan muutosten yhteydes-
sä. Aktiivisimpia päiviä olivat 27. lokakuuta, 9. marraskuuta sekä 23., 26. ja 27. maalis-
 Tarkistettu
4.3



Pöytäkirjan asiakohta PTK 116/2017 vp
kuuta. Tämä jo yksin kertoo siitä, että ajan muuttaminen ärsyttää suomalaisia. Mutta pel-
kästään ärsytyksestä tässä ei ole kyse. Itse olen tästä tehnyt ensimmäisen esityksen jo usei-
ta vuosia sitten, ja tässäkin salissa on monia kollegoja, jotka ovat tehneet esityksiä, ja olen
tyytyväinen, että nyt myös kaikki Suomen EU-parlamentaarikot ovat liittyneet tähän rinta-
maan tämän järjettömän toiminnan lopettamiseksi.

Suomihan siirtyy kesäaikaan maaliskuun viimeisenä sunnuntaina ja poistuu kesäajasta
lokakuun viimeisenä sunnuntaina. Meidän ottaessamme toisen kerran kesäajan käyttöön
1981 sitä perusteltiin silloin energiansäästöllä auringonvalon riittäessä myöhempään sekä
aikaeron säilymisellä tärkeimpiin kumppaneihimme. Nykyisin kuitenkin maailma pyörii
aika lailla 24/7-periaatteella, ja tämä peruste on kyllä aika lailla vanha. Niin sanotulla vi-
rastotyöajalla ei ole enää suurta merkitystä digitalisoituneessa, globaalissa tietoyhteiskun-
nassamme. Muutama vuosi sitten itse asiassa meidän aikaeromme Venäjään kasvoi kah-
teen tuntiin, kun tärkeä, toivottavasti tulevaisuudessa myös tärkeä, naapurimaamme otti
kesäajan käyttöön pysyvästi. Eli tuokin peruste, jota käytettiin 1981, on hävinnyt.

Terveyden ja hyvinvoinnin laitoksen selvityksen mukaan kesäaikaan siirtyminen häirit-
see myös yöunta tekemällä siitä katkonaista ja kevyempää vaikuttaen samalla vireysta-
soon sekä työtehtävien suorittamiseen. Unitutkijat uskovatkin, että kellojen siirtelyllä han-
kaloitetaan väestön rytmejä siinä määrin, että kesäaikaan siirtymisestä saatavat hyödyt, jos
niitä on, eivät ole edes sen arvoisia. THL:n selvityksen mukaan kellojen kääntely häiritsee
yöunta tekemällä siitä hyvin katkonaista pidemmälläkin aikajänteellä. Unitutkijat uskovat-
kin, että olisi järkevämpää pysyä tässä yhdessä ajassa.

Kellojen siirtämisestä johtuvat häiriöt havaitaan helpoiten kiireisessä ja vaativassa työs-
sä, ja lisäksi ne aiheuttavat fyysisiä sekä psyykkisiä oireita. Tutkimuksissa — eli tämä pe-
rustuu tutkimukseen — on havaittu, että myös esimerkiksi sydäninfarktien määrä lisään-
tyy aina keväisin ja syksyisin kellojen siirron aikaan. Viime vuonna valmistuneessa saksa-
laisessa tutkimuksessa sydäninfarkteja tapahtui kellojen siirron jälkeisellä viikolla jopa 27
prosenttia enemmän kuin muuna aikana. Suomessa, vastaavassa suomalaistutkimuksessa
luku oli hivenen pienempi mutta kuitenkin merkittävä: kasvua 15 prosenttia. THL:n tutki-
musprofessori Timo Partosen mukaan kolmas tutkimus, joka tehtiin Tanskassa, kertoo sa-
maan aikaan myös masennuksen lisääntynevän useita viikkoja kellojen siirron ympärillä.
Partonen totesikin samalla, että kellojen siirtäminen aiheuttaa merkittäviä riskejä ihmisten
terveydelle ja siitä olisi syytä luopua.

Kellojen siirtämisestä johtuvat häiriöt havaitaan siis niin ihmisten työelämässä ja arjes-
sa mutta myös, niin kuin valiokunnan puheenjohtaja toi esille, vaikkapa suomalaisen ruu-
antuotannon, maitotilojenkin, arjessa. Kesäaikaan siirtyminen on usein ongelma siis eläin-
ten parissa, erityisesti maitotaloudessa toimiville. Eläimet eivät yleensä omaksu kesäai-
kaa, vaikka ympäröivä yhteiskunta muuttaisi elämänrytmiään. Tuotantoeläimien rytmiä
pyritään tiloilla muuttamaan porrastetusti, mutta tästäkin huolimatta ajan muutos voi olla
liian suuri rasitus. Tiettyihin ruokinta- ja lypsyaikatauluihin tottuneet eläimet kärsivät ke-
säaikaan siirtymisestä, ja muutos on havaittavissa esimerkiksi maitotuotoksen laskuna ja
stressitason nousuna.

Kesäaikaa on perusteltu sillä saavutettavilla hyödyillä, mutta todellisuudessa näitä hyö-
tyjä ei voida tieteellisesti todistaa. Niin kuin edellä kerroin, tutkimusnäyttöä on paljon sen
puolesta, että kellojen siirtäminen kesäaikaan aiheuttaa pelkästään haittaa.

Valiokunnan puheenjohtaja totesi, että tämä kansalaisaloite teknisesti joudutaan hylkää-
mään, sillä taustalla on EU-tasoinen direktiivi vuodelta 2002, mutta itse pidän kuitenkin
2



Pöytäkirjan asiakohta PTK 116/2017 vp
itse asiassa tätä valiokunnan mietintöä itse asialle myönteisenä. Valiokunta korostaa ja
edellyttää, että valtioneuvoston tulee ryhtyä vaikuttamaan voimakkaasti ja aktiivisesti EU-
tasolla siten, että kellojen kesäaikaan siirtämistä koskevasta kesäaikadirektiivin velvoit-
teesta luovutaan. Ensisijaisena tavoitteena tulee olla, että kellojen kesäaikaan siirtämisestä
luovutaan yhtenäisesti koko Euroopan unionin alueella. Itsekin pienen hetken tämän asian
käsittelyssä valiokunnassa olin mukana ja pistin tyytyväisyydellä merkille sen, että valio-
kunta kuitenkin alleviivasi, että jos muilla EU-mailla ei ole valmiutta tähän, niin Suomen
pitää olla myös aktiivinen siirtymään tässä itse etunojassa yhteen aikaan, mikä olisi perus-
teltua.

Arvoisa puhemies! Tätä samaa sukua on myös ajatus siitä, että meidän kannattaisi vaih-
taa aikavyöhykettä, ja toivon, että myös tätä keskustelua Suomessa käytäisiin enempi.
Meidän kannattaisi vaihtaa aikavyöhyke Euroopan kanssa yhteiseen. Se itse asiassa paran-
taisi meidän asemaa merkittävällä tavalla. Me olisimme ensimmäinen alue, joka sieltä läh-
tisi aamulla mukaan, ja siitä olisi hyötyä. Toivon, että tämä asia myös samalla selvitetään.

Toinen varapuhemies Arto Satonen: Nyt on mahdollista pyytää vastauspuheenvuoroja.

13.14 Antti Kurvinen kesk (vastauspuheenvuoro): Arvoisa herra puhemies! Olen itsekin
allekirjoittanut tämän toimenpidealoitteen, joka on tässä yhtenä pohjana — kansalaisaloit-
teen lisäksi tässä on useampia toimenpidealoitteita. [Edustajan mikrofoni ei toiminut.] —
Jatkanko viereiseltä paikalta?

Toinen varapuhemies Arto Satonen:  Jatka vain puheenvuoroa.

Arvoisa puhemies! Toivottavasti saan sitten muutaman sekunnin ylimääräistä, [Puhe-
mies: Kyllä!] vaikka yritän asiani ilmaista hyvin tiiviisti.

Arvoisa puhemies! Kannatan kesäajasta pois siirtymistä. Tämä liikenne- ja viestintäva-
liokunnan mietintöhän on, kuten tuossa edustaja Heinonen äsken hyvin totesi, käytännössä
myönteinen kesäajasta pois siirtymiseen. Tässä tarvitaan nyt reipasta yhteistä EU-vaikut-
tamista suomalaisilta mepeiltä ja muilta vaikuttajilta. Tästähän meillä on jo hyvää koke-
musta LULUCF-direktiivin kohdalla. Kuten aikaisempi puhuja hyvin totesi, kesäajan siir-
roilla ja kellojen siirroilla kesäajasta talviaikaan on kielteisiä vaikutuksia ihmisten tervey-
teen ja erityisesti tuotantoeläimiin maataloudessa.

Arvoisa puhemies! On pakko myöntää, että nyt kun ollaan talviaikaan siirrytty, niin it-
sestänikin tuntuu siltä, että nyt ollaan niin kuin oikeassa ajassa ja omankin kellon kannalta
oikeassa ajassa. [Puhemies koputtaa] Toivottavasti tämä asia etenee omalta osaltaan tällä-
kin päätöksellä.

13.15 Outi Mäkelä kok (vastauspuheenvuoro): Arvoisa puhemies! Tämä aloite on todel-
lakin tarpeellinen, ja on tärkeää, että tästä vanhasta jäänteestä vihdoinkin luovuttaisiin. Se
hankaluushan tässä on ollut, että tämä ei ole meidän maamme päätöksillä yksin toteutetta-
vissa vaan että tässä tarvitaan eurooppalaista konsensusta. Siinä mielessä on tärkeää, että
tässä aloitteen käsittelyssä ovat nämä ponnet vahvat. Moni on pohtinut myös sitä, olisiko
sittenkin se oikea aika tämä kesäaika, jolloin valoisuutta jäisi siihen iltapäivään enemmän,
pitäisikö sitten kellot pysäyttääkin siihen kesäaikaan eikä talviaikaan. Sitäkin voisi pohtia
siinä vaiheessa, jos nyt sitten päästään tässä etenemään, mikä se meidän aikavyöhykkeem-
3



Pöytäkirjan asiakohta PTK 116/2017 vp
me varsinaisesti on. Mutta itse kannatan lämpimästi tätä kellojen typerän siirtelemisen lo-
pettamista. Sillä ei ole tänä päivänä sähkönsäästön tai muunkaan kannalta mitään merki-
tystä.

13.16 Ritva Elomaa ps (vastauspuheenvuoro):  Arvoisa puhemies! Tämä kansalaisaloite
on sellainen, jota lämpimästi kannatan. Kansalaiset tietävät. Jos ajatellaan nyt tätä EU-di-
rektiiviä, joka tästä määrää, taas sieltä tulee sellainen laki ja direktiivi, joka aiheuttaa meil-
le tällaisen pakollisen tarpeen, että me emme voi mennä siihen vanhaan systeemiin takai-
sin. Tässä mietinnössä, mikä nyt on tullut valiokunnasta, olen myös näkevinäni hyvin po-
sitiivisen kannan tähän kansalaisaloitteeseen. Siinä ihan todetaan, että EU-direktiivi mää-
rää sen, että tähän ei voi mennä suoraan, mutta toiveissa on. Kaikki Suomen mepithän ovat
tämän kannalla, että palautettaisiin tämä vanha aika takaisin. [Puhemies koputtaa] Niin
kuin on todettu, tästä hyötyisivät sekä ihmiset että eläimet.

13.17 Simon Elo sin (vastauspuheenvuoro): Arvoisa puhemies! Jos en olisi EU-kriitikko,
niin tällaiset kysymykset minusta EU-kriitikon tekisivät. Masentavaa tässä kysymyksessä
on nimenomaan EU:n toiminta. Voimmeko me löytää tällaista konsensusta? Toivoisin, että
EU-maissa sellainen löytyisi, mutta hyvin epätodennäköiseltä se vaikuttaa. Kyllä olen täs-
sä sitä mieltä, että vaikka valiokunnan mietintö on tälle positiivinen siinä mielessä, että läh-
detään neuvottelemaan EU-tasolla ja se on se ensisijainen tie, niin kyllä Suomen tässä täy-
tyisi uskaltaa suoraan vain rikkoa tätä EU-säädöstä. Kuka meistä uskoo, että komissio lait-
taisi Suomen jonkinlaiseen oikeusmenettelyyn, sääntömenettelyyn tämmöisen kysymyk-
sen takia? Ei missään tapauksessa. Meidän täytyy tällaisessa kysymyksessä uskaltaa näyt-
tää, että me pidämme suomalaisten puolta siltä osin, että kansa tukee tätä esitystä, että ke-
säajasta luovutaan. Käsitykseni on se, että suurimmassa osassa EU-maita kansalaisten
mielipide on aivan sama. Mutta tätä konsensusta ei pysty rikkomaan, ellei joku uskalla toi-
mia ensin.

13.18 Jari Myllykoski vas (vastauspuheenvuoro):  Arvoisa herra puhemies! Täytyy nyt
kiittää kyllä edustaja Heinosen hyvää alustavaa puheenvuoroa siitä, että Eurooppa sairas-
tuu, ihmiset saavat sydänkohtauksia. Tämä ei ole terveyden kannalta mitenkään järkevää.
Joskus on ollut perusteltua liike-elämän kannalta, että olemme yhdessä eurooppalaisessa
ajassa. Tänä päivänä digitaalisuus hoitaa liiketoimintaa, ihmisten liikkuvuus ei ole niin tär-
keää ja se kohtaantuminen siellä. On huomioitava, että mietinnön lausuntoihin tuli paljon
myöskin, sanotaan nyt, perhepäivähoidosta ja varhaiskasvatuksesta, lasten kouluun mene-
misestä ja siellä olevista oppimisvaikeuksista, joita tulee tässä yhteydessä. No, toki vai-
keuksia on myöskin eläintiloilla, mutta MTK:lla ei ollut tähän mitään lausuttavaa. Se on
etujärjestöltä ihmeellinen reaktio. 

Toivotaan, kuten edustaja Mäkelä sanoi, että sitten kun pysytään yhdessä ajassa, ollaan
kesäajassa ja se on oikea. 

13.19 Markku Rossi kesk (vastauspuheenvuoro):  Arvoisa herra puhemies! Niin kauan
kuin maapallo on pyöreä, tavallaan näiden aikavyöhykkeiden kannattaisi olla kyllä ihan
omalla paikallaan. Tunti sinne, tunti tänne, muutokset ovat aina jonnekin suuntaan, ja kyl-
lä ne ihmisten arkea koskettelevat. Toki tietysti tekniikka on tullut auttamaan sitten tuossa
4



Pöytäkirjan asiakohta PTK 116/2017 vp
fyysisessä kellojen siirtämisessä, ettei nyt tarvitse sitä yötä valvoa ja odottaa, milloin se
siirto pitää sitten lähteä tekemään. 

Arvoisa puhemies! Tähän kansalliseen itsekkyyteen ja tietyntyyppiseen kriittisyyteen
Euroopan unionin ja muihinkin maailman asioihin liittyen minäkin katson, että on paikal-
laan, että Suomi edustaessaan omaa näkökulmaa vie sitä eteenpäin. Yhtenä esimerkkinä
voin ottaa esimerkiksi tietotekniikan puolella nämä ö- ja ä-kirjaimet. Suomen olisi pitänyt
alun perin aikoinaan lähteä siihen, että meidän kansalliseen kielivalikoimaamme kuuluvat
ääkköset ja ö:t ja niin edelleen eikä niin, että ne ovat sitten pelkkiä a- ja o-kirjaimia — tie-
tyntyyppistä kansallista itsekkyyttä, [Puhemies koputtaa] se on ihan hyväksi.

13.20 Laura Huhtasaari ps (vastauspuheenvuoro):  Arvoisa puhemies! Kellojen siirte-
lystä on enemmän haittaa kuin hyötyä. Kannatan kellojen siirtelyn lopettamista ja kanna-
tan tätä kansalaisaloitetta.

Minulla on ollut jo pitkään tapana sanoa, että joka päivä tulee aina yksi syy erota EU:sta.
Tässäkin EU kaventaa Suomen poliittista liikkumavaraa päättää siitä asiasta, siirtääkö Suo-
mi kelloja vai ei. Kellojen siirtely on harmonisoitu kaikkia jäsenmaita velvoittavalla EU-
direktiivillä. Tämä tarkoittaa, että kaikkien EU-maiden on siirryttävä kesä- ja talviaikaan
samana päivänä. On hyvä, että mepit ovat sitä mieltä, että Suomi voisi ajaa asiaa Euroopan
unionin neuvostossa, ja yksi mahdollinen ratkaisu olisi, että jatkossa jäsenmaat saisivat itse
päättää, siirtävätkö kelloja vai eivät.

13.21 Ari Torniainen kesk (vastauspuheenvuoro):  Arvoisa herra puhemies! On erittäin
hyvä asia, että tämä kansalaisaloite on aikanaan tehty ja saa myöskin arvoisensa käsittelyn.
Itse lämpimästi toivon, että tästä jatkuvasta kellojen siirtelystä edestakaisin päästään eroon
ja luovutaan.

Kyllähän tosiasia on, että tämä liikenne- ja viestintävaliokunnan mietintö on todella pai-
nava, kun sen lukee tarkkaan. Sehän lähtee siitä, että liikenne- ja viestintävaliokunta suh-
tautuu saamansa selvityksen perusteella myönteisesti kellojen kesäaikaan siirtämisestä
luopumiseen, ja myöskin mietinnössä todetaan, että valtioneuvoston tulee ryhtyä vaikutta-
maan voimakkaasti ja aktiivisesti EU-tasolla, jotta tästä jatkuvasta kellojen siirtelystä pääs-
tään pois. Valiokunnassa kyllä asiantuntijoiden mielipiteet olivat hyvin yksiselitteisiä: ny-
kyisellä kellojen siirtelyllä ei ole positiivista vaikutusta, vaan pikemminkin aina negatiivi-
sia vaikutuksia moneen asiaan, niin kuin täällä on tullut esille. Erityisesti haluan painottaa,
[Puhemies koputtaa] että suomalaisten meppien rooli on tässäkin asiassa tärkeä.

13.23 Jani Mäkelä ps (vastauspuheenvuoro): Arvoisa puhemies! On hyvä, että tämä asia
tuli kansalaisaloitteen kautta käsittelyyn. Nyt meillä on taas edessämme konkreettinen esi-
merkki siitä, kuinka itsenäistä päätöksentekomme EU-jäsenenä on. Kun direktiivi sanoo,
että kelloja käännetään, niitä sitten käännetään, haluttiin tai ei, oli siinä järkeä tai ei. Siihen
olen tyytyväinen, että valiokunnan kannassa velvoitimme valtioneuvoston vaikuttamaan
direktiiviin EU-tasolla.

Kuitenkin täytyy kysyä ja herättää epäilys siitä, että kun näin pienessä asiassa meidän on
mentävä kysymään lupaa Brysselistä, niin miten sitten suurempien ja kenties vakavam-
pien kysymysten kanssa. Olisi ehkä hyvä havahtua siihen, kuinka EU kaventaa kansallista
suvereniteettiamme, ja avata keskustelua, mitä teemme asian suhteen. Jatkammeko edel-
5



Pöytäkirjan asiakohta PTK 116/2017 vp
leen tuulimyllyjä vastaan taistelemista Brysselissä vai alammeko siirtyä kohti itsenäisyy-
temme takaisin ottamista?

13.23 Petri Honkonen kesk (vastauspuheenvuoro):  Arvoisa herra puhemies! Olen itse-
kin tämän toimenpidealoitteen allekirjoittanut, ja aivan kuten lähetekeskustelussa tuossa
syksyllä totesin, kannatan vahvasti kesäajasta luopumista. Tuon edustaja Heinosen jälleen
kerran seikkaperäisen puheenvuoron jälkeen on vaikeaa tuoda esille enää uusia tätä esitys-
tä puoltavia seikkoja.

Vaikka nyt valiokunta mietinnössään toteaakin, että tämä on EU-vaikuttamisen kautta
vietävä läpi, niin näen, että meidän on syytä kaikissa EU-pöydissä, missä olemme, edistää
tämän aloitteen etenemistä. Nämä kansanterveydelliset ja kansantaloudelliset vaikutukset
ovat niin suuret, että näen kyllä tämän aloitteen edistämisen varsin arvokkaana. Jos minis-
teri Berner olisi täällä ollut paikalla — onkin täällä paikalla — niin olisin esittänyt kysy-
myksen... [Antti Kurvinen: Tuli kun käskettiin!] — Tuli juuri kuin pyynnöstä. — Olisin
esittänyt kysymyksen: miten todennäköisenä pidätte tätä aloitteen etenemistä EU:ssa?

Joka tapauksessa yhdyn vahvasti tähän [Puhemies koputtaa] aloitteen henkeen.

13.25 Arja Juvonen ps (vastauspuheenvuoro): Arvoisa herra puhemies! On mukavaa ja
miellyttävää lukea valiokunnan mietintöä. Se on lyhyt mutta ytimekäs, ja siinä käy asia to-
della hyvin ilmi. Tämä kellojen kääntö on sellainen asia, että se on tullut kautta vuosien
vastaan tuolla ihmisten kanssa keskustellessa ja siinä myös konkreettisesti kansalaiset ovat
huomanneet, kuinka vahva vaikutus ja miten suuri merkitys EU-direktiiveillä on tavallisen
kansalaisen arkeen myös meillä Suomessa. Elikkä kellojen kääntöä on perusteltu sillä, että
se on EU-direktiivi ja se on kaikkialla samanlainen. 

Tämä mietintö on erittäin hyvä ja sen korostus siitä, että valtioneuvoston tulisi ryhtyä
vaikuttamaan voimakkaasti ja aktiivisesti. Miten se sitten tapahtuu? Toivottavasti siinä
vaikuttamisessa on pontta, voimaa ja vahvuutta ja me saamme tätä asiaa muutettua. 

Yövuorolaisena, entisenä yöhoitajana tämä asia on erittäin tuttu, koska kuinka ollakaan
joka kerta silloin sattui olemaan minun yövuoroni, kun kelloa käännettiin. 13—14 vuotta
sitä yötyötä olen kaikkiaan tehnyt, [Puhemies koputtaa] ja se on silloin tunti enemmän työ-
aikaa.

13.26 Hannu Hoskonen kesk (vastauspuheenvuoro): Arvoisa herra puhemies! On hyvä,
että tällainen aloite on tehty, ja kannatan sitä lämpimästi. Sitä, että Euroopan unioni on
näissä asioissa lähtenyt sellaiselle linjalle, että lähdetään jopa ajan kanssa kilpailemaan, en
pidä kovin hyvänä enkä ollenkaan hyvänä. Toivon, että Euroopan unionissa meidän mep-
pimme, europarlamentaarikot pontevasti ajavat tätä kesäajan poistamista kokonaan, että
meillä olisi Euroopassa yksi yhteinen aika kaikille. Ja toivon samalla hartaasti, että Euroo-
pan unioni keskittyisi niihin olennaisiin asioihin, mitä siellä varmasti työpöydillä riittää ai-
van riittävästi, ja lopetettaisiin tämmöinen turhanaikainen kellojen siirtely ja niiden asioi-
den kanssa pyöriminen, koska todellakin kun katsoo noita asioita, mitä Euroopassa tällä
hetkellä tapahtuu, siellä on pikkasen isompaakin tekemistä. Että tällaiset jonninjoutavat
asiat heitettäisiin romukoppaan ja annettaisiin kellon käydä rauhassa ja ihmisten olla rau-
hassa. Sillä olisi paras kansanterveydellinen lopputulos joka tapauksessa.
6



Pöytäkirjan asiakohta PTK 116/2017 vp
13.27 Jyrki Kasvi vihr (vastauspuheenvuoro): Arvoisa puhemies! Täällä on paljon moi-
tittu Euroopan unionia siitä, että meillä on kesäaika. Kannattaa kuitenkin muistaa, että me
olimme Euroopan unionin jäseniä jo silloin kun kesäaikadirektiivi määrättiin, eli me olim-
me itse päättämässä sitä kesäaikaa ja me olemme ihan yhtä vastuussa kuin kaikki muutkin.
Mutta onneksi sen, minkä me olemme itse pieleen säätäneet, me voimme myös itse EU-ta-
solla korjata. 

Sen verran haluan kyllä edustaja Hoskosta oikaista, että tämä ei ole pikkuasia. Tämä on
iso terveysasia, tämä on iso talousasia ja tämä on iso riesa suurelle osalle ihmisistä.

13.27 Johanna Karimäki vihr (vastauspuheenvuoro): Arvoisa puhemies! Kansalaisaloi-
te on kannatettava, ja liikenne- ja viestintävaliokunta on tehnyt tässä hyvää, huolellista työ-
tä. Oli itsellenikin oikeastaan yllätys, kuinka paljon kellojen siirtelyllä on myös terveysvai-
kutuksia ja vaikutuksia talouteen, vaikutuksia eläimiin, vaikutuksia ihmisiin. Jotkut ovat
paljon herkempiä kuin toiset. Minusta on tärkeää nyt kun meppimme ovat tässä yksituu-
maisia ja Suomen eduskunnassa on vahva tahto luopua kellojen siirtelystä, että tätä viestiä
viedään vahvasti EU:hun. Haluaisin nähdä senkin, että muissa maissa syntyisi tällainen
vastaava kansanliike ja tahto luopua kellojen siirtelystä.

13.28 Ari Jalonen sin (vastauspuheenvuoro): Arvoisa puhemies! Tosiaan tästä keskuste-
lustakin huomaa, että vaikka teknisesti tämä aloite joudutaan hylkäämään, niin tästä kes-
kustelusta voidaan päätellä, että henkisellä tasolla tämä on kansalaisaloite, jonka eduskun-
ta hyväksyy. Kaikki yksimielisesti valiokunnassa päätyivät tähän johtopäätökseen, ja ku-
ten huomataan salista, koko eduskunta on samalla kannalla. Tästä tulee historiaan jäävä
kansalaisaloite.

Toinen varapuhemies Arto Satonen: Tässä vaiheessa myönnän vielä puheenvuoron mi-
nisteri Bernerille, 2 minuuttia.

13.29 Liikenne- ja viestintäministeri Anne Berner (vastauspuheenvuoro):  Arvoisa pu-
hemies! Yhdyn edustaja Jalosen juuri käyttämään puheenvuoroon. Kun kyseessä on kan-
salaisaloite, jonka valiokunta on ottanut myönteiseen käsittelyyn ja jota täällä salissa puol-
letaan, silloin minä myöskin otan sen vastaan ja tartun asiaan. Minulla on tapaaminen ei
ensi vaan sitä seuraavalla viikolla komissaarin kanssa, ja siinä on ensimmäinen mahdolli-
suus käydä tästä asiasta keskustelua. Me myöskin teemme ministeriöstä käsin yhteyden-
oton komissioon, jolta pyydämme asian selvittelyä, ja sitten katsotaan, miten prosessi läh-
tee liikkeelle. Sitoudun henkilökohtaisesti siihen, että vien tämän asian eteenpäin myöskin
EU:ssa. — Kiitos.

Keskustelu ja asian käsittely keskeytettiin.
7


	4
	13.02
	13.06
	13.14
	13.15
	13.16
	13.17
	13.18
	13.19
	13.20
	13.21
	13.23
	13.23
	13.25
	13.26
	13.27
	13.27
	13.28
	13.29


