















































DEM9D4D.tmp.xml


Pöytäkirjan asiakohta PTK 78/2016 vp
Pöytäkirjan asiakohta 

PTK 78/2016 vp

Täysistunto

Tiistai 6.9.2016 klo 14.00—18.42

20. Hallituksen esitys eduskunnalle laeiksi turvallisuusselvityslain ja kansainvälisistä tieto-
turvallisuusvelvoitteista annetun lain 20 a §:n muuttamisesta

Hallituksen esitys HE 122/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 20. asia. Puhemiesneuvosto ehdottaa, että asia lähetetään hallintovalio-
kuntaan.

Keskustelu

18.38 Sisäministeri Paula Risikko (esittelypuheenvuoro): Arvoisa puhemies! Kysymyk-
sessä on siis hallituksen esitys eduskunnalle laeiksi turvallisuusselvityslain ja kansainväli-
sistä tietoturvallisuusvelvoitteista annetun lain 20 a §:n muuttamisesta. Esityksen tavoit-
teena on muuttaa turvallisuusselvityslakia niin, että suojelupoliisista tulisi sisäministeriön
hallinnonalalla ainoa toimivaltainen viranomainen turvallisuusselvitysten laatimisessa.
Tällä muutoksella on tarkoitus parantaa turvallisuusselvitysten laatua, yhdenmukaistaa
menettelyä ja kehittää osaamista.

Voimassa olevan lain nojalla Poliisihallitus määräsi suppeiden turvallisuusselvitysten
tekemiseen liittyvät tehtävät suojelupoliisille jo vuoden 2016 alusta alkaen. Samalla suo-
jelupoliisiin siirtyi virkamieslain nojalla paikallispoliisista kahdeksan henkilöä näitä tehtä-
viä suorittamaan. Suojelupoliisin hallinnollinen asema on muuttunut, ja se ei enää ole Po-
liisihallituksen alainen. Tämän vuoksi turvallisuusselvitysten keskittämisestä suojelupolii-
sille tulee nyt säätää siis lailla.

Lisäksi turvallisuusselvityslakia ehdotetaan muutettavaksi niin, että poikkeus turvalli-
suusselvityksen maksullisuudesta ei enää koskisi sisäministeriön hallinnonalan viranomai-
sen tai oppilaitoksen hakemusta. Näin ollen myös sisäministeriön hallinnonalalla toimivat
viranomaiset ja koulutuslaitokset olisivat jatkossa lähtökohtaisesti velvollisia maksamaan
turvallisuusselvityksistä siten kuin turvallisuusselvityslaissa säädetään. Muutos ei koske
Pääesikunnan tekemiä turvallisuusselvityksiä. Maksuvelvollisuudella katettaisiin turvalli-
suusselvityksen laatimisesta aiheutuvat kulut.

Kyseessä ei ole budjettilakiesitys, eikä siihen liity määrärahasiirtoja, eikä hallituksen
esityksestä aiheudu lisämäärärahatarpeita sisäministeriön hallinnonalan talousarvioon eikä
kuntien määrärahoihin.

Lisäksi kansainvälisistä turvallisuusvelvoitteista annettuun lakiin ehdotetaan tehtäväksi
muutoksenhakua koskeva teknisluontoinen muutos. — Kiitos.

Keskustelu päättyi.
 Tarkistettu
4.0



Pöytäkirjan asiakohta PTK 78/2016 vp
Asia lähetettiin hallintovaliokuntaan.
2


