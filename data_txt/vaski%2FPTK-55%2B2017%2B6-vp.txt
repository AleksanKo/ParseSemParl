















































DEMDAFF.tmpSave.xml


Pöytäkirjan asiakohta PTK 55/2017 vp

 Tarkistettu
4.0

Pöytäkirjan asiakohta 

PTK 55/2017 vp

Täysistunto

Keskiviikko 17.5.2017 klo 14.05—16.45

6. Hallituksen esitys eduskunnalle otsonikerrosta heikentävistä aineista tehdyn Montrealin 
pöytäkirjan muutoksen hyväksymisestä

Hallituksen esitys HE 54/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään ympäristövaliokuntaan.

Keskustelu

16.00 Katri Kulmuni kesk: Arvoisa rouva puhemies! Tämä Montrealin kansainvälinen
ympäristösopimus on ehkä yksi ympäristöpolitiikan historian menestyksekkäimpiä kan-
sainvälisiä sopimuksia: se saavuttaa 30 vuoden iän tänä vuonna, ja siihen on lähes 200
maailman valtiota sitoutunut. Nyt sitten tähän on saatu edistysaskeleita jälleen aikaiseksi
liittyen erittäin myrkyllisten ja kasvihuonekaasupäästöjen kannalta haitallisten HFC-yh-
disteiden käyttöön. On arvioitu, että pelkästään tällä rajoituksella pystytään saavuttamaan
jopa 0,5 astetta Pariisin ilmastosopimuksen tavoitteista, joten sikälikin tämä muutos on
varsin tärkeä. Edistysaskel on erinomainen.

Lisäksi täytyy huomioida, että teollisuusmaille ja kehitysmaille on tullut hieman erilai-
sia rajoituksia sen suhteen, miten tätä pitäisi eteenpäin saada. Teollisuusmailla on olemas-
sa jo varsin paljon teknologiaa tämän osalta, ja meillä on maailman puhtainta teollisuutta.
Se, että joutuisimme ajamaan teollisuuttamme erittäin tiukkojen ilmastotavoitteiden takia
täältä muualle, ei suinkaan maailman mittakaavassa, globaalisti, parantaisi ollenkaan il-
mastotilannetta tai täällä teollisuudenkaan tilannetta. Siksi pidän erittäin myönteisenä asi-
ana, että tällainen edistysaskel on saatu aikaiseksi. Tämä osaltaan auttaa myös Pariisin il-
mastosopimuksen tavoitteiden kanssa.

Keskustelu päättyi.

Asia lähetettiin ympäristövaliokuntaan.


