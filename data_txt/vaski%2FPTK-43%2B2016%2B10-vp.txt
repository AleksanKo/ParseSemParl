















































DEM5BBA.tmpSave.xml


Pöytäkirjan asiakohta PTK 43/2016 vp
Pöytäkirjan asiakohta 

PTK 43/2016 vp

Täysistunto

Tiistai 26.4.2016 klo 13.59—16.35

10. Hallituksen esitys eduskunnalle laeiksi rikoslain 10 luvun sekä pakkokeinolain 6 ja 7 lu-
vun  muuttamisesta

Hallituksen esitys HE 4/2016 vp
Valiokunnan mietintö LaVM 4/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 10. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

16.20 Ben Zyskowicz kok: Arvoisa rouva puhemies! Arvoisat kansanedustajat! Edellä
käydyssä ajankohtaiskeskustelussa harmaasta taloudesta ja talousrikollisuudesta oppositi-
osta todisteltiin, että tällä vaalikaudella olisi harmaan talouden torjuntavoimavaroista sääs-
tetty 5 miljoonaa euroa. En tiedä, onko luku oikea, mutta halusin keskustelussa osoittaa,
että jos ja kun hallitus kaiken kaikkiaan tällä vaalikaudella on säästämässä noin 4 000 mil-
joonaa euroa toinen toistaan vaikeammista kohteista, niin tämä 5 miljoonaa euroa ei ole ko-
vin paljon.

Tähän tietysti vastattiin, että laittamalla 5 miljoonaa harmaan talouden torjuntaan saa-
daan paljon enemmän takaisin. Itse asiassa minäkin uskon, että jos harmaan talouden tor-
juntaan osoitetut voimavarat poliisille, syyttäjälaitokselle, Tullille ja niin edelleen käyte-
tään oikein, nämä rahat tulevat takaisin ja vielä todellakin korkojen kera. Olenkin sitä miel-
tä, että jos nähdään — kun hallitus nyt sitten harmaan talouden torjuntaohjelmaansa vii-
meistelee — että on perusteltuja resurssitarpeita, joihin voimavaroja suuntaamalla pysty-
tään harmaan talouden tuottoja yhteiskunnalle lisäämään, niin näitä lisävoimavaroja tulisi
tuohon käyttää.

Mutta kaikki harmaan talouden torjunta ei todellakaan vaadi lisää rahaa. Viittasin jo kes-
kustelussa siihen, että viime vaalikaudella, vaalikauden loppupuolella, päätettiin eduskun-
nassa, että laittomasti hankittuja todisteita saadaan käyttää. Tämä oli erittäin tärkeä linjaus
harmaan talouden torjunnan kannalta, koska voidaan sanoa, että kaikki nämä vuodot, oli
kyse sitten Panama-papereista, Liechtensteinin papereista tai Luxemburgin papereista,
ovat tavalla tai toisella laittomien toimien kautta tulleet, ja jos ei näitä voitaisi sitten käyt-
tää todisteena verotuksessa ja oikeusprosesseissa, niin se olisi todella surkea tilanne. Pak-
ko sanoa, että itse myötävaikutin keskeisesti siihen, että laittomasti saatuja todisteita esi-
merkiksi näissä tilanteissa saa käyttää, vaikka monet niin sanotut ihmisoikeusjuristit olivat
tästä ajatuksesta kauhuissaan.
 Tarkistettu
4.0



Pöytäkirjan asiakohta PTK 43/2016 vp
Arvoisa puhemies! Nyt meillä on käsittelyssä toinen laki, jolla tehostetaan harmaan ta-
louden torjuntaa ja ennen kaikkea rikoshyödyn takaisinsaantia ilman, että tämäkään vaatii
lisää rahaa. Harmi, että esimerkiksi edustajat Rinne, Feldt-Ranta ja Harakka eivät ole nyt
paikalla — he kaikki väittivät edellä olevassa keskustelussa, että nykyhallitus ei ennen Pa-
nama-papereita olisi ollut tekemässä mitään harmaan talouden torjumiseksi.

Nyt käsittelyssä oleva laki merkitsee sitä, että tietyissä rajatuissa tilanteissa, rikoshyö-
dyn takaisinsaannissa, todistustaakka ei olekaan tavanomaiseen tapaan syyttäjällä, vaan
tällä rikoksesta tuomitulla rikollisella. Kyseessä on siis niin sanottu käännetty todistustaak-
ka. Tämä on tietysti huomattava poikkeus meidän oikeusjärjestelmässämme, eikä tämä tie-
tystikään koske itse syyllisyyttä. Eli syyllisyyden osalta on luonnollisesti normaali todis-
tustaakka, jossa syyttäjän pitää todistaa syytetty syylliseksi eikä syytetyn tarvitse todistaa
itseään syyttömäksi.

Mutta sen jälkeen, kun henkilö on todistettu syylliseksi ja rikolliseksi, esimerkiksi huu-
merikolliseksi tai talousrikolliseksi, ja kun häneltä löytyy huomattavia summia selittämät-
tömiä varoja, syyttäjän ei tarvitsekaan enää todistaa, millä rikoksella nämä varat on saatu,
koska se on käytännössä syyttäjälle usein ylivoimainen tehtävä. Päinvastoin, tämän syyte-
tyn, jonka tililtä veroparatiisista, esimerkiksi Panamasta, löytyy miljoonia euroja, pitää
osoittaa, millä laillisin keinoin nämä rahat ovat hänen tililleen ilmestyneet tai millä laillisin
keinoin hän on siis nämä rahat hankkinut, jotka hän on sitten sinne veroparatiisiin tililleen
laittanut.

Tällä muutoksella on käytännön kannalta näissä isoissa talousrikosjutuissa, isoissa huu-
merikosjutuissa ilmeisesti hyvin suuri käytännön merkitys. Niinpä viime käsittelyssä, en-
simmäisessä käsittelyssä, tuli ilmi, että vaikka professoritason asiantuntijat ovat suhtautu-
neet torjuvasti tai vähintään hyvin arvellen tällaiseen poikkeukseen meidän normaalista oi-
keusjärjestyksestämme, niin nimenomaan käytännön miehet ja naiset — ymmärtäisin: ta-
lousrikostutkijat ja poliisit — ovat pitäneet tätä hyvin tervetulleena. Ja itse kun vähemmän
näissä yhteyksissä arvostan näiden niin sanottujen ihmisoikeusjuristien näkemystä, siis
teoreetikkojen näkemystä, ja enemmän arvostan käytännön ihmisten eli esimerkiksi polii-
sien ja syyttäjien näkemystä, niin pidän tätä uudistusta hyvin tervetulleena. 

Olen erittäin tyytyväinen siihen, että hallitus on tämän esityksen antanut. Olen myös
tyytyväinen siihen, että perustuslakivaliokunta ei todennut esitystä perustuslain vastaisek-
si ja oikeudenmukaisen oikeudenkäynnin vastaiseksi, toisin kuin mitä se teki vastaavanlai-
sen esityksen kohdalla noin 15 vuotta sitten. Kolmanneksi, olen erittäin tyytyväinen sii-
hen, että vaikka perustuslakivaliokunta, joka ei siis pitänyt esitystä perustuslain vastaise-
na, oli sitä mieltä, että tähän menettelyyn ei kuitenkaan tulisi mennä, niin lakivaliokunta
pätevän ja tomeran puheenjohtajansa edustaja Tolvasen johdolla päätyi, siis vastoin perus-
tuslakivaliokunnan kantaa, siihen, että tämä hallituksen esitys toteutetaan.

Sanon lopuksi, että talousrikoskonnan arin paikka on hänen lompakkonsa. Silloin juuri
tällaiset uudistukset, joilla tätä rikoshyödyn takaisinsaantia helpotetaan, ovat hyvin terve-
tulleita.

16.27 Timo Heinonen kok: Arvoisa rouva puhemies! Edustajakollega Zyskowicz käytti
erittäin hyvän puheenvuoron tästä niin sanotusta käännetystä todistustaakasta. Kyllä hie-
man hämmentynyt olen siitä, että täällä salissa istuu vain kaksi perussuomalaisten kansan-
edustajaa ja kaksi kokoomuksen kansanedustajaa — toki myös puhemies on paikalla —
mutta ei esimerkiksi yhtään opposition edustajaa, jotka hetki sitten kaksi tuntia syyttivät
2



Pöytäkirjan asiakohta PTK 43/2016 vp
nykyhallitusta siitä, että mitään ei tehdä harmaan talouden kitkemiseksi. Ei täällä ole, niin
kuin edustaja Zyskowicz totesi, niitä äänekkäämpiä kriitikkoja lainkaan paikalla.

Kyse on siis rikoslain 10 luvun muuttamisesta. Talousrikollisille se pahin pelko on ra-
hojen menettämisen pelko, ja tämä käännetty todistustaakka nyt ulotetaan nimenomaan
koskemaan tätä epäilyttävää omaisuutta, sen alkuperää. Jatkossakin rikosasioissa todistus-
taakka on kantajalla eli syyttäjällä tai asianomistajalla, mutta sitten jos henkilö todetaan
syylliseksi ja hänellä on tällainen kyseenalainen suuri omaisuus, niin hänellä on velvolli-
suus osoittaa, millä rehellisellä tavalla tuo omaisuus on hankittu vai onko syytä uskoa, että
se on tullut rikoksen kautta.

Valtionsyyttäjä Ritva Sahavirtaa ensimmäisessä keskustelussa lainasin, ja hän on tehnyt
perusteellista työtä tämän asian parissa. Hän toteaa, että rikoshyödyn menettämisseuraa-
mus on talousrikollisuuden torjunnassa tehokas keino, ja tämän tehokkaan keinon nykyhal-
litus haluaa nyt ottaa käyttöön.

16.29 Ben Zyskowicz kok: Arvoisa rouva puhemies! Edustaja Heinoselle haluan vastata,
että hänen ei pidä ihmetellä esimerkiksi sosialidemokraattien ja vihreiden poissaoloa tästä
keskustelusta. Sitä varmemmalla vakaumuksella he voivat moittia nykyhallitusta siitä, että
se ei ole mitään tehnyt talousrikollisuuden torjumiseksi, kun he eivät osallistu niiden esi-
tysten käsittelyyn, joilla nykyhallitus nimenomaan toimii talousrikollisuutta ja harmaata
taloutta vastaan.

16.29 Sami Savio ps: Arvoisa puhemies! Kansainvälinen automaattinen tulo- ja verotie-
tojen vaihto tulee vähentämään entisestään mahdollisuuksia veronkiertoon ensi vuoden
alusta lähtien, kuten täällä salissa tänään aiemmin päivällä jo moneen kertaan puhuttiin.
Tähän laajaan tietojenvaihtoyhteistyöhön osallistuu kymmenittäin maita, ja se kiristää en-
tisestään verkkoa veronkiertäjien ympärillä. Järjestelmä ei tietysti jatkossakaan tule ole-
maan aukoton, mutta ainakin kaikkein helpoimmat veronkiertokeinot se nähdäkseni tulee
estämään.

Arvoisa puhemies! Veronkiertäjien ja sen estäjien kilpajuoksu on jatkuvaa, ja veronkier-
toon tähtäävät tahot ovat tässä kisassa valitettavasti aina vähintään yhden askeleen edellä.
Jo pelkästään tästä syystä hallituksen ja eduskunnan tulee jatkossakin tehdä voitavansa
kaikkien tiedossa olevien porsaanreikien tukkimiseksi. Myös tähän käsittelyssä olevaan la-
kiuudistukseen liittyvä epäilyttävän omaisuuden alkuperää koskeva käänteinen todistus-
taakka on jälleen yksi askel oikeaan suuntaan hallituksen toimenpidelistalla.

16.31 Timo Heinonen kok: Arvoisa rouva puhemies! Tähän keskusteluun on aktiivisesti
osallistunut oikeustieteen kandi, entinen syyttäjä, edustaja Zyskowicz. Kun kävimme tuon
edellisen keskustelun, sain muutamia palautteita siitä, että tämä on käänteentekevä muutos
ja vaarantaa jollain tavalla ihmisten oikeusturvan toteutumista, ja jopa annettiin ymmärtää,
että kun tähän asti on ollut, että "syytön, kunnes toisin todistetaan", niin nyt sitten tulisi
malli "syyllinen, kunnes toisin todistan". Tästähän tässä ei ole kyse. Kysyisin edustaja Zys-
kowiczilta, kun te entisenä syyttäjänä ja lakimiehenä tunnette nämä asiat hyvin: onko tässä
olemassa joitain vaaranpaikkoja, jotka voisivat jollain tavalla vaarantaa oikeusturvaa?

16.32 Ben Zyskowicz kok: Arvoisa rouva puhemies! Minun mielestäni ei ole. Oikeuden-
mukainen oikeudenkäynti on tärkeä eurooppalainen ja länsimainen sivistysvaltioperiaate,
3



Pöytäkirjan asiakohta PTK 43/2016 vp
ja sitä tässäkin laissa noudatetaan. Toisin sanoen on ihan selvää, että kuten puheenvuoros-
sanikin sanoin, syytetyn ei tarvitse osoittaa itseään syyttömäksi vaan syyttäjän pitää osoit-
taa syytetty syylliseksi.

Tämä nyt puheena oleva käännetty todistustaakka tarkoittaa tiettyjä erityisiä tilanteita,
joissa jo syylliseksi todetulla rikollisella on tätä omaisuutta. Tällaisessa erityisessä tilan-
teessa, jossa syyttäjän on käytännössä mahdotonta osoittaa tämä omaisuuden hankkiminen
rikollisella teolla, tälle syytetylle tulee näyttövelvollisuus siitä, että tämä selittämätön
omaisuus on hankittu laillisin keinoin. Tämä on erittäin tervetullut uudistus, ja kuten tote-
sin, se jo 15 vuotta sitten oli täällä esillä, mutta silloin perustuslakivaliokunta sen kaatoi.

Muuten esimerkkinä siitä, miten uskollisesti perustuslakivaliokunta, sinänsä ymmärret-
tävästi, kuuntelee näitä teoriatason asiantuntijoitaan, on se, että vaikka perustuslakivalio-
kunta nyt hyväksyi tämän esityksen, että se ei ole vastoin perustuslakia, niin perustuslaki-
valiokunta kuitenkin esittää tässä oman lausuntonsa kolmanneksi viimeisessä kappalees-
sa, että tätä uudistusta ei tulisi tehdä. Ja osoituksena siitä, että siellä asiantuntijoiden sana
painaa vahvasti, niin kuin sinänsä pitääkin, on se, että vaikka perustuslakivaliokunta tässä
esittää, että tätä uudistusta ei pitäisi tehdä, niin täällä ensimmäisessä käsittelyssä esimer-
kiksi yksi perustuslakivaliokunnan jäsen sanoi, että hän on erittäin tyytyväinen siitä, että
lakivaliokunta menetteli toisin kuin perustuslakivaliokunta yksimielisessä lausunnossaan
esitti. Lakivaliokunta siis esitti, että laki kuitenkin hyväksytään, ja hyvä niin.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 4/2016 vp sisältyvät 1.—2. lakiehdotuksen. Lakiehdotusten toinen käsittely päät-
tyi. Asian käsittely päättyi.
4


