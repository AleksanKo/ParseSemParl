















































DEMA4C.tmp.xml


Pöytäkirjan asiakohta PTK 82/2016 vp
Pöytäkirjan asiakohta 

PTK 82/2016 vp

Täysistunto

Tiistai 13.9.2016 klo 14.00—17.16

8. Hallituksen esitys eduskunnalle laeiksi ajoneuvoliikennerekisteristä annetun lain, henki-
lötietojen käsittelystä rajavartiolaitoksessa annetun lain 28 §:n ja henkilötietojen käsitte-
lystä Tullissa annetun lain 17 §:n muuttamisesta

Hallituksen esitys HE 129/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Keskustelu

14.02 Ari Torniainen kesk: Arvoisa rouva puhemies! Tämä hallituksen esitys tukee erit-
täin hyvin Sipilän hallitusohjelman tavoitetta rakentaa julkiset palvelut digitaalisiksi ja
käyttäjälähtöisiksi. Se on hyvä periaate. Tämän esityksen kautta voidaan muun muassa te-
hostaa ajoneuvon sähköisiä rekisteröintimenettelyjä. Viime vuosina useita tehtäviä on siir-
retty Liikenteen turvallisuusvirastolle, ja näin myös tämän esityksen kautta liikenteen re-
kisteröinnit jatkossa keskitettäisiin Trafille. Toivottavasti Trafilla on myös tulevaisuudes-
sa resurssit kaikkien niiden tehtävien hoitamiseen.

Tässä hallituksen esityksessä on tärkeää etenkin se, että tietojen sujuva siirtyminen eri
viranomaisten välillä on luontevaa ja tapahtuu erittäin sujuvasti, luonteenomaisesti. Tässä
tiedonvaihdossa on tietysti myös tulevaisuudessa varmistettava kansalaisten oikeusturva,
mitä tietoja siellä välittyy.

Arvoisa puhemies! Kaiken kaikkiaan tämä hallituksen esitys on kannatettava ja tukee
siis nimenomaan hallitusohjelmaa.

14.04 Sinuhe Wallinheimo kok: Arvoisa rouva puhemies! Hallitusohjelman tavoitteena
on rakentaa julkiset palvelut käyttäjälähtöisiksi ja ensisijaisesti digitaalisiksi, jotta julkisen
talouden kannalta välttämätön tuottavuusloikka onnistuu. Ajoneuvoliikennerekisterilakiin
ehdotetut muutokset tukevat tältä osin varsin hyvin hallitusohjelmaa. Hallitusohjelman ta-
voitteena on lisäksi se, että julkinen hallinto sitoutuu kysymään samaa tietoa kansalaisilta
ja yrityksiltä vain kerran, siis vain kerran. Tässä esityksessä edistetään tämän periaatteen
toteutumista. Lisäksi tämä lakiehdotus edistää myös hallitusohjelman tavoitetta tietojen
sujuvasta siirtymisestä viranomaisten välillä.

Arvoisa puhemies! Ajoneuvoliikennerekisteriin saisi tallettaa jatkossa siis tietoja rekis-
teri-ilmoituksen tekijän valtuuttamista henkilöistä. Tällöin valtuutettuna tehdyt rekiste-
röinnit voitaisiin jälkikäteen tarkistaa myös silloin, kun rekisteröinti on tehty sähköisesti
tai henkilöasioinnissa ilman asiakirjoja niissä tilanteissa, joissa asiakirjoja ei muutoin hen-
kilöasiointiin vaadita. Muutos edistäisi sähköisten rekisteröintipalvelujen käyttöä ja tekisi
 Tarkistettu
4.0



Pöytäkirjan asiakohta PTK 82/2016 vp
rekisteröinnin kansalaisille joustavammaksi ja luotettavammaksi. Tämä kaikki on siis hy-
vin kannatettavaa.

Lisäksi, arvoisa puhemies, oikeus passi- ja henkilökorttirekisteriin tallennettujen kuva-
tietojen käyttöön ajokortissa ja muussa luvassa, jossa valokuva vaaditaan, helpottaisi haki-
jan asiointeja ja vähentäisi kustannuksia, koska erillistä kuvaa ei tarvittaisi. Passikuvien
hinnoissa ja hintaan sisältyvien kuvien määrissä on valitettavasti suurta vaihtelua. Keski-
määrin kuvia on saatavana noin 18—20 euron hintaan. Mahdollisuutta kuvatietojen käyt-
töön ajokortissa tai muussa luvassa käyttäisi arvioiden mukaan noin 100 000 asiakasta
vuodessa. Tällöin asiakkaille koituisi vuodessa yhteensä noin 20 miljoonan euron säästö.

Valtuutetun tiedon tallentaminen ajoneuvoliikennerekisteriin voisi lisätä sähköisten re-
kisteröintipalveluiden käyttöä. Tämä helpottaisi uusien sähköisten palveluiden kehittämis-
tä ja tehostaisi virkatyötä valtionhallinnossa. Lisäksi valtuutetun tiedon tallettaminen pa-
rantaisi rekisteröintien ja rekisteritietojen luotettavuutta. Kaikki siis kannatettavia esityk-
siä, joita pyritään edistämään tämän hallituskauden kunnianhimoisilla digitaalisilla uudis-
tuksilla.

Toki puutteitakin on ja kunnianhimon tasoa on lisättävä hallituksen digitalisaatiopyrki-
myksissä — niistä ajankohtaisimpana tietenkin liikennekaari, jossa yhteisymmärrys kun-
nianhimon tasosta on vielä valitettavasti saavuttamatta. Lisäksi muitakin kehittämiskohtei-
ta löytyy, esimerkiksi se, että yritysten Y-tunnuksia ei vieläkään saada heti verkosta. Luu-
lisi senkin olevan kohta jo realismia, kun kuuntelee esimerkiksi tätä käsittelyssä olevaa
hallituksen esitystä. Myös tästä esityksestä rohkaistuneena voisimme pohtia henkilökortin
ja passin voimassaoloajan pidentämistä kymmeneen vuoteen. Tai voisimme pohtia vaikka-
pa rakennuslupaprosessin sähköistämistä. Ei näidenkään uudistusten luulisi olevan kovin
kummoisia.

Arvoisa puhemies! Tämä esitys on kaiken kaikkiaan kannatettava esitys, mutta kuten
kuvasin, työtä on vielä monella muulla sektorilla vähintään yhtä paljon jäljellä.

Keskustelu päättyi.

Asia lähetettiin liikenne- ja viestintävaliokuntaan.
2


