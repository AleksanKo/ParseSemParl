















































DEM91F2.tmp.xml


Pöytäkirjan asiakohta PTK 59/2019 vp

 Tarkistettu
4.0

Pöytäkirjan asiakohta 

PTK 59/2019 vp

Täysistunto

Keskiviikko 6.11.2019 klo 14.01—19.16

11. Hallituksen esitys eduskunnalle laiksi rehulain muuttamisesta
Hallituksen esitys HE 70/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 11. asia. Puhemiesneuvosto ehdottaa, että asia lähetetään maa- ja metsätalousvaliokun-
taan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

16.16 Pekka Aittakumpu kesk: Arvoisa puhemies! Tässä hallituksen esityksessä rehu-
lain muuttamiseksi on kysymys EU:n valvonta-asetuksen kansallisesta toimeenpanosta.
Käytännössä nämä ovat teknisiä lainmuutoksia mutta koskevat erittäin merkittävää ja erit-
täin ajankohtaista ja tärkeää asiaa, koska terveellinen, turvallinen ja ympäristöystävällinen
ruoantuotanto on meille kaikille äärimmäisen tärkeää. Rehulainsäädännön kehittämisellä
me varmistamme rehujen turvallisuuden eläimille ja sitä kautta myöskin eläimistä saata-
vien elintarvikkeiden laadun meille suomalaisille.

Suomalainen tapa tuottaa ruokaa on kansainvälistä kärkeä niin ilmaston, ympäristön ti-
lan kuin eläinten hyvinvoinnin kannalta. Suomalainen ruoantuotanto on monilla mittareil-
la mitattuna maailman laadukkainta. Eläinperäiset elintarvikkeet ovat vahva osa suoma-
laista ruokakulttuuria tänään ja myös tulevaisuudessa. Suomalaiset esimerkiksi syövät li-
haa ja juovat maitoa myös jatkossa. Eläinten hyvinvointia parantamalla me voimme vah-
vistaa suomalaisten luottamusta ruoantuotantoamme kohtaan, ja siihen myös tämä rehu-
lainsäädännön muutos liittyy. Lihansyönti ja maidonjuonti eivät tosiaan tule loppumaan,
eikä niiden tarvitsekaan loppua, vaan sen sijaan meidän täytyy vahvasti edelleen kehittää
meidän maatalouttamme sillä tavalla, että me turvaamme maataloustuottajille edellytykset
kestävään työhön myös lainsäädännön kautta. Suomalainen eläintuotanto on maailman pa-
rasta, ja on tärkeää, että me yhdessä annamme sille myöskin arvostuksen, silläkin tavalla,
että voimme esimerkiksi jokainen arjessamme tukea suomalaista hyvää, laadukasta ruoan-
tuotantoa suosimalla ja ostamalla kotimaista ruokaa ja juomaa.

Keskustelu päättyi.

Asia lähetettiin maa- ja metsätalousvaliokuntaan.


	11
	16.16


