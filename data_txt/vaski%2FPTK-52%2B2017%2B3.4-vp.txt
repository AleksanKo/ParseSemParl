















































DEMC893.tmp.xml


Pöytäkirjan asiakohta PTK 52/2017 vp
Pöytäkirjan asiakohta 

PTK 52/2017 vp

Täysistunto

Torstai 11.5.2017 klo 16.00—18.32

3.4. Suullinen kysymys nuorisojärjestöjen tukimekanismeista (Stefan Wallin r)
Suullinen kysymys SKT 73/2017 vp

Suullinen kyselytunti

Puhemies Maria Lohela: Seuraava kysymys, edustaja Stefan Wallin.

Keskustelu

16.45 Stefan Wallin r: Arvoisa puhemies! Arvoisa kulttuuri- ja nuorisoministeri Terho,
sanoitte heti nimityksenne jälkeen viime perjantaina, että teidän tehtäviinne kuuluu nyt
"korjata poliittisten nuorisojärjestöjen tällä hetkellä epätasaiset tukimekanismit". Mutta
mitkä nämä tämänhetkiset tukimekanismit sitten ovat? Suora lainaus nuorisolaista: "Val-
takunnallisen nuorisoalan järjestön valtionavustuksen määrää harkittaessa otetaan huo-
mioon järjestön taloudenhoito sekä järjestön toiminnan valtakunnallisuus, laatu, laajuus ja
yhteiskunnallinen vaikuttavuus. Valtionavustuksen määrää harkittaessa otetaan lisäksi
huomioon, miten järjestö toiminnassaan edistää yhdenvertaisuutta, tasa-arvoa ja osalli-
suutta. Avustettavan toiminnan on oltava yleishyödyllistä." Arvoisa nuorisoasioista vas-
taava ministeri Terho, mikä näistä avustuskriteereistä on teidän mielestänne tällä hetkellä
väärä, ylimääräinen, puutteellinen tai muulla tavalla sellainen, että se aiheuttaa sitä epäta-
saisuutta, mitä paheksutte?

16.46 Eurooppa-, kulttuuri- ja urheiluministeri Sampo Terho  (vastauspuheenvuo-
ro): Arvoisa puhemies! Kiitokset sympaattiselle edustajalle tästä kysymyksestä. Lainauk-
senne olivat aivan oikeita.

Meillä on tällä hetkellä tilanne, missä näiden sinänsä asiallisten kriteerien kautta saavu-
tetaan kuitenkin epätasainen lopputulos suhteessa siihen, mikä on järjestöjen toimeliai-
suus, mitkä ovat niiden taustaresurssit, mikä on niiden puolue, ja meidän täytyy katsoa ta-
sapuoliselta pohjalta, että riippumatta siitä, mikä puolue milloinkin on hallituksessa tai
minkä ministeri miehittää tätä paikkaa, kaikki voivat oikeudenmukaisesti luottaa siihen,
että tuet ovat tasaisia ympäri ja yli vaalikausien. Näin tulen tekemään — ottamatta vielä
kantaa siihen, mitkä tarkalleen ovat ne kriteerit, joita täytyy yksityiskohtaisesti muuttaa, tai
onko mahdollista korjata järjestelmää ilman tätä toimenpidettä.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.47 Stefan Wallin r (vastauspuheenvuoro): Arvoisa puhemies! Ei tarvitse olla salapo-
liisi, jotta ymmärtäisi, että tavoitteena on muuttaa tukimekanismeja sillä tavalla, että ne
 Tarkistettu
4.1



Pöytäkirjan asiakohta PTK 52/2017 vp
suosisivat perussuomalaista nuorisojärjestöä nykyistä enemmän. [Välihuutoja perussuo-
malaisten ryhmästä] Ja kieltämättä Perussuomalaiset Nuoret on hyvinkin näkyvä järjestö.
Viime vuodenvaihteessa järjestö kunnostautui videotempauksella, jossa se puki alastoman
entisen puheenjohtajansa vaippaan ja piiskasi häntä Helsingin tuomiokirkon rappusilla,
tämä protestina pakollista kouluruotsia vastaan. [Välihuutoja] Tämän kampanjan nimi oli
Tuskien taival. Arvoisa nuorisoministeri Terho, mikä näistä äsken mainituista valtioneu-
voston kriteereistä tukee teidän mielestänne parhaiten sitä arvomaailmaa, jota tämä vaip-
pa- ja raippatemppu edustaa?

16.47 Eurooppa-, kulttuuri- ja urheiluministeri Sampo Terho  (vastauspuheenvuo-
ro): Arvoisa puhemies! Edustajan lohdutukseksi voin kertoa, että tempaus tuskin oli kovin
kallis nuorisojärjestölle, eikä kysymys nyt ole siitä. [Naurua] Kysymys on siitä, että me
pystymme laajassa kuvassa luottamaan siihen, että tuet ovat tasapuolisia meille kaikille
kieli- ja muista poliittisista näkemyseroista riippumatta. [Li Andersson: Siinähän se oli!]
Jos puhumme pakkoruotsista sinänsä, jos haluatte kiinnittää nimenomaan siihen huomio-
ta, niin totta kai jokaisella nuorisojärjestöllä on oikeus ottaa tähän kanta, eikä se vaikuta tu-
kiin millään tapaa suuntaan tai toiseen. [Välihuutoja]

16.48 Paavo Arhinmäki vas (vastauspuheenvuoro): Arvoisa rouva puhemies! Olen kult-
tuuriministerinä jakanut näitä nuorisoavustuksia ja poliittisten nuorisojärjestöjen osalta
joka kerta sen summan, mitä avustustoimikunta ja virkamiehet ovat esittäneet, eli niissä ei
ole ollut poliittista harkintaa ylöspäin. Mutta se, mikä on oleellinen kysymys, on, että nuo-
risojärjestöjä on tähän asti, myös poliittisia, tuettu nuorisolain puitteissa toiminnan laajuu-
den, jäsenistön aktiivisuuden kautta ja toiminnan kautta. Tämä on johtanut tietenkin sii-
hen, että kun sellaisilla järjestöillä, kuten vaikkapa partiolaiset tai Keskustanuoret, jotka
ovat toimineet vuosikymmeniä, on enemmän toimintaa, niin uusilla järjestöillä on vai-
keuksia päästä samalle tasolle. Onko nyt kysymys siitä, että te haluatte muuttaa tätä järjes-
telmää niin, että enää ei tueta järjestöjä toiminnan vuoksi vaan sen vuoksi, mikä niiden po-
liittinen tausta on? Ja kysymys on silloin siitä, onko tämä enää nuorisotoiminnan tukemista
vai poliittisen toiminnan tukemista.

16.49 Eurooppa-, kulttuuri- ja urheiluministeri Sampo Terho  (vastauspuheenvuo-
ro): Arvoisa puhemies! Olen hyvin perillä, että edustaja Arhinmäki on näitä jakanut aikai-
semmin, ja juuri sen takia olen nyt tässä tekemässä tarvittavia tarkistuksia, jos niihin on
syytä. Mutta te itse puhuitte omituisesti jostain poliittisesta muutoksesta, koska minähän
juuri totesin edelliselle kysyjälle, että missään nimessä poliittinen suuntaus tai mielipide ei
tule vaikuttamaan siihen tuen määrään, joten huolenne tässä suhteessa on turha. Se on tie-
tysti hyvä kysymys, onko järkevä kriteeri se, kuinka paljon on saanut edellisenä vuonna ra-
hoitusta [Paavo Arhinmäki: Ei se ole kriteeri!] ja sitä kautta pystyy tekemään toiminnalli-
suutta — onko se ikään kuin automaattinen, tämmöinen, voiko sanoa, itsestään liikkuja,
joka sitten pitää yllä sitä tukitasoa. Mutta tulen ottamaan tähän myöhemmin yksityiskoh-
taisesti kantaa. Voitte luottaa siihen, että en anna poliittisten mielipiteitteni millään tapaa
vaikuttaa siihen, millainen kriteeristö syntyy.

16.50 Simon Elo ps (vastauspuheenvuoro): Arvoisa puhemies! Kun täällä edustaja Arhin-
mäki esiintyi hyvin moraalisena, niin nimenomaan hänen kaudellaan, kun hän oli opetus-
2



Pöytäkirjan asiakohta PTK 52/2017 vp
ja kulttuuriministeri, Perussuomalaiset Nuoret voitti valituksen korkeimmassa hallinto-oi-
keudessa [Eduskunnasta: Oho!] siltä pohjalta tukipäätöksessä, jonka hän oli allekirjoitta-
nut. KHO katsoi, että se rikkoi meidän sanan- ja mielipiteenvapautta siltä osin, että oltiin
poliittisin perustein annettu vähemmän tukea kuin olisi oikein ollut. Hienoa, että ministeri
haluaa tämän korjata.

Kyllä tämä järjestelmä on mennyt pitkälti vanhojen puolueiden ehdoilla, ja kyllä uskon,
että kansakin tukee sitä, että sellainen järjestelmä murretaan. Mutta kysyn tässä vaikeassa
taloustilanteessa ministeriltä: oletteko valmis myös harkitsemaan poliittisten nuorisojär-
jestöjen tukien tasoa tänä vaikeana taloudellisena aikana? 

16.51 Eurooppa-, kulttuuri- ja urheiluministeri Sampo Terho  (vastauspuheenvuo-
ro): Arvoisa puhemies! Vielä en ota suoraa kantaa siihen, mikä tukien taso on järkevä, mut-
ta se lienee selvää, että kun tukia muutetaan, niiden yhteissummaa tuskin pystytään korot-
tamaan, koska ajat ovat todellakin kovat, joten meidän täytyy pystyä toimimaan nykyisen
rahoituskehyksen puitteissa.

Puhemies Maria Lohela: Kyselytunnilla ei esitetä vastauspuheenvuoroja, joten, edustaja
Arhinmäki, toivon, että esitätte kysymyksen.

16.51 Paavo Arhinmäki vas (vastauspuheenvuoro): Arvoisa rouva puhemies! Korkein
hallinto-oikeus ei ole koskaan ollut sitä mieltä, että tukien tasoja olisi pitänyt muuttaa sen
vuoksi, että ne olisi väärin jaettu. Näin ei ole korkein hallinto-oikeus päättänyt. Kysymys
on siitä, että kun Perussuomalaiset puolueena kasvoi, niin se ei tarkoittanut sitä, että sa-
maan aikaan nuorisojärjestön toiminta kasvoi. Kysymys on ollut siitä, että kun esimerkiksi
Keskusta 2011 hävisi vaalit roimasti ja Keskustanuoret on ollut erittäin aktiivinen vuosi-
kymmeniä, niin olisiko silloin Keskustanuorten rahoitus pitänyt romahduttaa. Ei tieten-
kään, koska kysymys on nuorisotoiminnan rahoittamisesta.

Arvoisa rouva puhemies! Tämä keskustelu osoittaa sen, mitä perussuomalaiset hakevat
tällä. He eivät ole tyytyväisiä järjestelmään, jossa nuorisotoiminta on se, jota rahoitetaan
nuorisorahoilla, vaan halutaan poliittisia kantoja rahoittaa. [Välihuutoja perussuomalais-
ten ryhmästä] Mutta kysymykseni on, kun te sanoitte, että rahaa ei tule lisää tässä tilantees-
sa: tiesittekö, että nuorisojärjestöjen rahat rahoitetaan [Puhemies koputtaa] veikkausvoit-
tovaroista ja nämä rahat ovat kiinni siitä, kuinka paljon ihmiset pelaavat veikkauspelejä?

16.53 Eurooppa-, kulttuuri- ja urheiluministeri Sampo Terho  (vastauspuheenvuo-
ro): Arvoisa edustaja, totesin jo moneen kertaan, että poliittinen kanta ei tule vaikuttamaan
tähän tulevaan tai nykyiseen jakojärjestelmään, jos sitä jotenkin muutan tai tarkastan. Mitä
tulee rahamäärään, sanoin ja tarkoitin sitä, että minulla ei ole aikomusta lisätä sitä määrää.

Kysymyksen käsittely päättyi.
3


