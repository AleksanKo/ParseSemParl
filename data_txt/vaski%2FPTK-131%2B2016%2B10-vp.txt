















































DEM1919.tmpSave.xml


Pöytäkirjan asiakohta PTK 131/2016 vp
Pöytäkirjan asiakohta 

PTK 131/2016 vp

Täysistunto

Maanantai 12.12.2016 klo 23.46—4.27

10. Hallituksen esitys eduskunnalle laiksi yleisestä asumistuesta annetun lain muuttamises-
ta

Hallituksen esitys HE 231/2016 vp
Valiokunnan mietintö YmVM 19/2016 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 10.
asia. Nyt voidaan hyväksyä tai hylätä lakiehdotus, jonka sisällöstä päätettiin ensimmäises-
sä käsittelyssä.

Keskustelu

3.23 Li Andersson vas: Arvoisa puhemies! Tässä uudistuksessa on sekä hyviä että huono-
ja puolia.

Hyvät puolet ovat ne, että se hyödyttää erityisesti pienituloisia opiskelijoita, yleinen asu-
mistuki on ympärivuotinen ja se huomioi myös opiskelijoiden asumislisää paremmin paik-
kakuntakohtaiset erot vuokratasossa.

Tähän esitykseen ja yleisen asumistukeen liittyy kuitenkin myöskin selkeitä ongelmia,
jotka olisi tullut huomioida ennen uudistuksen toteuttamista. Uudistusta ei myöskään olisi
pitänyt tehdä rahoittamalla opiskelijoiden siirtoa yleisen asumistuen piiriin leikkaamalla
kaikkien asumistukea saavien tuloja ja tukea. Yksi keskeinen ongelma yleisessä asumis-
tuessa liittyy siihen, että samassa taloudessa elävien tulot lasketaan yhteen, vaikka ihmisil-
lä olisikin erilliset vuokrasopimukset. Yleistä asumistukea myönnettäessä samassa osoit-
teessa asuvien henkilöiden katsotaan automaattisesti muodostavan yhden ruokakunnan,
jonka taloutta tarkastellaan yhtenä kokonaisuutena. Tämä on erityisen ongelmallista opis-
kelijoiden kohdalla, jotka yleensä asuvat esimerkiksi kimppakämpissä tai muissa vähän
poikkeavissa asumisjärjestelyissä.

Myös perheellisten opiskelijoiden asema heikkenee selvästi tämän uudistuksen myötä,
kun opintotuki jatkossa huomioidaan tulona yleisen asumistuen määräytymisessä. Tämä
tarkoittaa sitä, että uudistus vähentää jo valmiiksi pienituloisten perheellisten opiskelijoi-
den toimeentuloa.

Huolta herättää meissä myöskin se 40 000 opiskelijan joukko, joka tämän uudistuksen
myötä jää kokonaan ilman asumiseen suunnattua tukea, ja toivomme, että hallitus seuraa
tämän uudistuksen vaikutuksia myös näihin opiskelijoihin ja ryhtyy tarvittaessa toimenpi-
teisiin heidän asemansa parantamiseksi.

Esitän vastalauseen 2 mukaisesti, että valiokunnan mietintöön sisältyvä toinen lausuma-
ehdotus hyväksytään mietinnön mukaisena mutta ensimmäisen lausumaehdotuksen sijasta
hyväksytään vastalauseen lausumaehdotus ja hyväksytään lisäksi uusi lausumaehdotus 3.
 Tarkistettu
4.0



Pöytäkirjan asiakohta PTK 131/2016 vp
3.26 Anders Adlercreutz r: Värderade talman! Edustaja Andersson tuossa hyvin käsitte-
li jo tämän lakiehdotuksen ongelmat. Kokonaisuudessaanhan tämä on periaatteessa posi-
tiivinen uudistus, niistä syistä, jotka edustaja Andersson tuossa nosti esille, muun muassa
sen vuoksi, että se ottaa paremmin huomioon muuttuvat vuokratasot eri puolilla Suomea.

Mutta ongelmiakin on: erityisesti opiskelevat lapsiperheet ovat tämän myötä entistä
huonommassa asemassa, ja se jäykkyys, joka tässä on sisäänrakennettuna ja joka ei esimer-
kiksi käsittele kimppakämpässä asuvia opiskelijoita tarkoituksenmukaisesti.

Sen takia ehdotan, että eduskunta hyväksyy vastalauseen 3 mukaiset kaksi lausumaa,
jotka nimenomaan pyrkivät korjaamaan näitä asioita. Ja toivon, että sen myötä sitten ryh-
dytään tarvittaviin toimenpiteisiin.

3.27 Jari Myllykoski vas: Arvoisa herra puhemies! Kannatan edustaja Anderssonin teke-
miä ehdotuksia.

3.27 Anneli Kiljunen sd: Arvoisa herra puhemies! Pitemmittä puheitta: Edustaja Anders-
son toi erittäin hyvin esille tämän lain sisältöä ja sen hyviä puolia, mutta myös huonoja
puolia, joiden takia SDP on esittänyt omassa vastalauseessaan, että tämä lakiesitys tulisi
hylätä. Ja jos tämä lakiesitys ei tule hylätyksi eduskunnan käsittelyssä, niin esitän, että tä-
hän valiokunnan mietintöön sisältyvien lausumaehdotusten lisäksi — täällä lukee "sijasta"
mutta pitäisi lukea "lisäksi" — hyväksytään kaksi lausumaa vastalauseen 1 lausumaehdo-
tusten mukaisesti.

Meillä on lausumaehdotus: "Eduskunta edellyttää, että opiskelijoiden siirtyminen ylei-
sen asumistuen piiriin toteutetaan niin, että yleisen asumistuen myöntämisen ehtoja ei hei-
kennetä siirtymästä johtuvien kustannusten kompensoimiseksi, ja muutoksen vaikutusta
opiskelijoiden toimeentuloon on seurattava. Erityisesti perheellisten opiskelijoiden asema
otetaan uudistuksen jälkeen erityistarkasteluun ja aloitetaan valmistelu heidän asemansa
parantamiseksi."

Ja toinen lausuma: "Eduskunta edellyttää nopeita ja tehokkaita toimia, jotta kohtuuhin-
taisen vuokra-asuntotuotannon, sisältäen opiskelija-asuntotuotannon, kannustimia paran-
netaan ja vaikuttavuutta seurataan, sillä kohdennetut rakentamisen tarjontatuet ovat teho-
kas keino lisätä kohtuuhintaisen vuokra-asuntotuotannon määrää ja sitä kautta hillitä asu-
mistukimenojen nousua."

3.29 Sari Essayah kd:  Arvoisa puhemies! Täällä on tosiaankin tuotu puheenvuoroissa
esille se, miten tämä yleisesti parantaa opiskelijoitten asemaa, kun siirrytään yleisen asu-
mistuen piiriin, paitsi sitten tätä yhtä ryhmää elikkä perheellisten opiskelijoitten tilannetta.
Siinä mielessä huomenna tulemme varmaankin KD-ryhmänä sitten kannattamaan kaikkia
niitä lausumaesityksiä, joissa on huomioitu tämä perheellisten opiskelijoitten asema ja toi-
votaan siihen parannusta. Ja tuossa jo aiemmissa puheenvuoroissa käytiin läpi sitä, millä
tavalla KD omassa vaihtoehtobudjettiesityksessään on laskenut sitten, miten tätä perheel-
listen opiskelijoitten elämäntilannetta voitaisiin helpottaa tällaisella huoltajalisällä.

3.29 Jukka Gustafsson sd: Arvoisa puhemies! Ehkä sen verran vielä konkretiaa ja täs-
mällisyyttä, koska jo nykyisellään jopa 60 prosenttia perheellisistä opiskelijoista elää köy-
hyysrajan alapuolella ja opintotukeen kaavaillut leikkaukset sekä opiskelijoiden siirto ylei-
sen asumistuen piiriin vaikuttavat vielä monella tavalla heikentävästi perheellisten opiske-
2



Pöytäkirjan asiakohta PTK 131/2016 vp
lijoitten toimeentuloon. Tällä argumentaatiolla haluan tukea edustaja Kiljusen tekemää
hylkyesitystä ja myöskin koskien näitä lausumia.

3.30 Krista Mikkonen vihr: Arvoisa puhemies! Kannatan edustaja Adlercreutzin teke-
miä vastalause-esityksiä.

3.30 Marisanna Jarva kesk: Arvoisa puhemies! Käsittelemme nyt tätä yleistä asumistu-
kilakia, jossa opiskelijat siirretään yleisen asumistuen piiriin samaan aikaan, kun toteute-
taan opintotukea koskevat muutokset. Tässä yhteydessä on ilo huomata, että nyt opiskeli-
jajärjestöjen ja muun muassa Kelankin suosima esitys siitä, että opiskelijat siirretään ylei-
sen asumistuen piiriin, toteutetaan.

Sitten on hyvä myös huomata, että mikä tässä on erityisen hyvä, on tämä ympärivuoti-
suus. Eli nyt tavallaan eri asumistukijärjestelmissä ei tarvitse opiskelijan pomppia toisesta
tukimuodosta toiseen, vaan tämä helpottaa myös ympärivuotista opiskelua. Keskimäärin-
hän opiskelijoilla nousee noin 60 euroa kuukaudessa tämä tuki, ja kaiken kaikkiaan erityi-
sesti yksin asuvista opiskelijoista 81 prosentilla opiskelijoista tuki nousee. Häviäjiä ovat
tässä muutoksessa erityisesti pariskunnat, joitten yhteenlasketut tulot ovat niin suuret, että
he eivät tukea tarvitse. Minun mielestäni on oikein ja sosiaalisesti oikeudenmukaista, että
niille, joilla on tuloja omasta takaa, ei sitä tukea niin paljon anneta, vaan se tuki kohdenne-
taan jatkossa enemmän niille, jotka enemmän sitä tukea tarvitsevat.

Ongelmana tässä muutoksessa, ja ketkä pitää huomioida, ovat esimerkiksi kimppakäm-
pässä asujat. Heidän pitää jatkossa, että saavat tämän tuen paremmin itselleen, olla erilli-
sellä vuokrasopimuksella jokainen. Sitten on nämä perheelliset opiskelijat, joilla tässä
muutoksessa keskimääräinen menetys on 27 euroa kuukaudessa ja noin 40 euroa kahden
huoltajan perheessä, ja heitä ajatellen huoltajakorotus on tärkeä, että tämä toteutetaan (Pu-
hemies koputtaa) sitten opintotuki- ja asumistukimuutosten yhteydessä.

3.33 Jari Myllykoski vas: Arvoisa herra puhemies! Juuri niin, on todella tärkeää, että to-
teutetaan. Sisältyykö se tähän ehdotukseen, että se toteutuu? Kysymys on siitä, että jäte-
tään tulevaisuuteen sellaista, mikä on haaveissa. On hienoa, että hallituksessa on hyvää
tahtoa, mutta se ei ole toteuttamassa sitä. Nyt tämä jätetään sitten tuleville hallituksille, tu-
leville eduskunnille, kun tämä nyt esityksenä viedään kuitenkin hallituspuolueiden kansan-
edustajien voimin lävitse, mikä todellakin tarkoittaa sitä, että perheellisten opiskelijoiden
asemaa heikennetään. Tätä, mitä ollaan tekemässä ja heikentämässä, nyt ei mikään pro-
senttiluku siitä, keidenkä asema paranee, voi vain muuksi muuttaa. Siinä mielessä, edusta-
ja Jarva, en oikein ymmärrä tätä logiikkaa, että nyt leikataan joiltakin ja sitten jätetään toi-
veen varaan jotakin.

3.34 Marisanna Jarva kesk:  Arvoisa puhemies! Tämän yleistä asumistukea koskevan
muutoksen yhteydessä ympäristövaliokunta on todennut täällä lausumaehdotuksessaan,
että "eduskunta edellyttää, että uudistuksen vaikutuksia perheellisten opiskelijoiden toi-
meentuloon seurataan ja sen perusteella arvioidaan mahdolliset lainsäädännön uudistamis-
tarpeet, esimerkiksi opintorahan huoltajakorotus". Tämäkin on hyvä, mutta itse asiassa si-
vistysvaliokunta on sitten opintotukea koskevassa esityksessä tehnyt lausuman, että edel-
lyttää, että hallitus harkitsee tämän huoltajakorotuksen käyttöön ottamista osana opintotu-
kea, ja tästähän myös hallituspuolueet ovat ottaneet kantaa, että tämä tulee käsitellä ensi
3



Pöytäkirjan asiakohta PTK 131/2016 vp
kevään budjettiriihen yhteydessä. Ja kun nämä opintotukeen kohdistuvat muutokset tule-
vat sitten ensi vuoden elokuussa voimaan, niin tässä on vielä ensi keväänä hyvinkin aikaa
käsitellä tämä asia ja myöskin sitten todeta, että jos vielä joitakin muita muutoksia tarvit-
see tehdä tässä opintotuki- ja yleisen asumistuen muutosten yhteydessä, niin korjataan
nämä valuvirheet, mitä tässä muutosten yhteydessä tulee, ja korjataan tämä tilanne erityi-
sesti näitten perheellisten opiskelijoitten osalta.

3.35 Jari Myllykoski vas:  Arvoisa herra puhemies! Jään odottamaan ja tulen kättele-
mään, jos näin tulee tapahtumaan.

Keskustelu päättyi ja asian käsittely keskeytettiin.
4


