















































DEM9694.tmp.xml


Pöytäkirjan asiakohta PTK 74/2018 vp
Pöytäkirjan asiakohta 

PTK 74/2018 vp

Täysistunto

Tiistai 26.6.2018 klo 13.59—17.57

13. Hallituksen esitys eduskunnalle tieliikennelaiksi ja eräiksi siihen liittyviksi laeiksi
Hallituksen esitys HE 180/2017 vp
Lakialoite LA 24/2015 vp, 46/2017 vp
Toimenpidealoite TPA 13, 32/2016 vp
Valiokunnan mietintö LiVM 16/2018 vp

Toinen käsittely, ainoa käsittely

Toinen varapuhemies Tuula Haatainen: Toiseen käsittelyyn ja ainoaan käsittelyyn esi-
tellään päiväjärjestyksen 13. asia. Nyt voidaan toisessa käsittelyssä hyväksyä tai hylätä la-
kiehdotukset, joiden sisällöstä päätettiin ensimmäisessä käsittelyssä. Lopuksi päätetään ai-
noassa käsittelyssä toimenpidealoitteesta.

Keskustelu

17.39 Kari Kulmala sin: Arvoisa puhemies! Nyt päästään oikeastaan minun leipälajiini
eli tieliikennelakiin. — Hallituksen esityksessä ehdotetaan säädettäväksi uusi tieliikenne-
laki. Sääntöjen uudistamisen keskeisenä tavoitteena oli liikenneturvallisuuden parantami-
nen. Näin ainakin tulisi olla, se on lähtökohta. Ehdotetulla lailla toimeenpannaan valtio-
neuvoston tekemä periaatepäätös tieliikenteen turvallisuudesta. Samalla muutettaisiin
useita siihen liittyviä lakeja. Täytyy rehellisesti sanoa, että odotin tältä esitykseltä paljon
enemmän. 

Tieliikenteestä on annettu suuri määrä säännöksiä eri laeissa, asetuksissa ja päätöksissä,
ja voin kertoa, että edes asiaan vihkiytynyt liikenteenvalvoja ei niitä kaikkia täysin hallit-
se. Onneksi on vielä kirjat, netti ja tiedostot, mistä asiat voi tarkistaa. 

Tieliikenne on paljon muutakin kuin vain nopeusrajoitukset ja niiden noudattaminen.
Pidän hyvänä, että heijastimen ja pyöräilykypärän käyttöä koskeva sääntely säilyy tie-

liikennelaissa selkeänä viestinä niiden käyttämisen tarpeellisuudesta ja tärkeydestä. Kui-
tenkin, jos käyttämättä jättämistä ei ole sanktioitu, tämä on pelkkä tyhjä suositus eli taval-
laan kuollut kirjaus. Olen käynyt aika monella kuolonkolaripaikalla, missä on jalankulkija
tai polkupyöräilijä jäänyt auton alle, ja todennäköisesti olisivat säilyneet hengissä, mikäli
olisivat käyttäneet heijastinta tai suojakypärää. 

Talvirengasmääräys on myös aika erikoinen säännös. Eli talvirengasmääräyksiä uudis-
tettaisiin esityksen perustelujen mukaan vastaamaan Suomen vaihtuvia keliolosuhteita.
Talvirenkaita olisi siten käytettävä ajoneuvoissa, jos sää tai keli sitä edellyttää, marras-,
joulu-, tammi-, helmi- ja maaliskuun aikana. Tässä asiassa en usko ihmisen hyvyyteen eli
en kannata tätä muutosta. 

Esityksen mukaan ajosuuntien välisen sulkuviivan väri vaihdetaan keltaisesta valkoi-
seksi. En pidä tätäkään esitystä tarkoituksenmukaisena. Muutosta on valiokunnassa perus-
 Tarkistettu
4.0



Pöytäkirjan asiakohta PTK 74/2018 vp
teltu muun muassa sillä, että useimmissa muissa maissa on käytössä valkoinen väri myös
sulkuviivassa. Kuitenkaan monessa muussa maassa ei ole niin pitkä talviaika kuin Suo-
messa, jossa lumi hankaloittaa tiemerkintöjen näkymistä. Keltainen väri erottuu kulunee-
nakin ehdottomasti paremmin lumen seasta kuin valkoinen väri. En kannata tätäkään muu-
tosta. 

Automaattisessa liikennevalvonnassa käytettävien laitteiden liikenteen sujuvuuteen liit-
tyviin vaikutuksiin olisi syytä hieman myös paneutua. Valiokunnallekin annetun selvityk-
sen mukaan merkittävällä osalla kuljettajista on tapana laskea automaattisten kameroiden
kohdalla ajoneuvon nopeus tarpeettoman alhaiseksi, mikä haittaa selkeästi liikenteen suju-
vuutta ja voi aiheuttaa myös turvallisuusriskejä. Saadun selvityksen mukaan kyse on usein
siitä, että kuljettajat eivät ole varmoja sallitusta nopeusrajoituksesta ja hidastavat siksi var-
muuden vuoksi valvonta-alueella hyvin alhaiseen nopeuteen. Valiokunta kiinnittää huo-
miota siis samaan asiaan, mistä olen tehnyt toimenpidealoitteen 32 vuonna 2016. Valio-
kunta korostaa, että joko kunkin automaattikameran yhteydessä tai sen välittömässä lähei-
syydessä tulee olla nopeusrajoituksen ilmaiseva merkki. Automaattiset liikennevalvonta-
kamerat ja -tolpat tulee mielestäni myös maalata värikkäiksi. Silloin on kyse myös auto-
maattisen liikennevalvonnan osalta ennalta estävyydestä sekä liikenneturvallisuuden pa-
rantamisesta eikä vain tienkäyttäjien rahastuksesta. Huomasin liikennemerkkejä
selatessani, että merkeistä puuttui yksittäistä pistevalvontaa ilmoittava liikennemerkki,
jota käytetään esimerkiksi Ruotsissa. Olemmeko me ruotsalaisia huonompia? Tuskin
olemme. En ainakaan minä halua olla. 

Liikennevirhemaksu saadaan määrätä esityksen mukaan myös moottorikäyttöisellä ajo-
neuvolla tehdyn sellaisen liikennerikkomuksen seuraamuksena, joka on havaittu automaat-
tisessa liikennevalvonnassa tai muuten ajoneuvoa pysäyttämättä ja joka koskee esimerkik-
si henkilökohtaisen turvalaitteen käyttämättä jättämistä eli suomeksi sanottuna turvavyön
käyttämättä jättämistä. Pidän tämän toteennäyttämistä erittäin haasteellisena, mutta onnea
vain valvojille käräjille. Olen itsekin käräjillä ollut muutaman kerran todistamassa turva-
vyön käyttämättä jättämättömyyttä, ja se on varsin haasteellista. 

Arvoisa puhemies! Tässä hallituksen esityksessä on edelleen niin paljon epäkohtia, että
tätä on liikenneturvallisuuteen paneutuneen henkilön vaikea hyväksyä tällaisena.

17.44 Eerikki Viljanen kesk: Arvoisa puhemies! Tämä esitys tieliikennelaiksi on suuri ja
merkittävä paketti, mutta otan tässä yhteydessä esille vain yhden asian tästä suuresta koko-
naisuudesta, asian, josta oli tehty myös aloite, ja aloitteessa esitettyyn ongelmaan on vas-
tattu tässä samassa yhteydessä. Tämä asia koskee kotiin tuotavien palveluiden pysäköin-
tiongelmaa.

Minäkin olen saanut useita palautteita siitä, että yhä suurempi osuus kotiin palveluita
vievien henkilöiden työajasta kuluu työssä liikkumisen kannalta välttämättömän auton py-
säköimiseen, oikeammin sanottuna vapaan pysäköintipaikan etsimiseen tai liikkumiseen
kaukaa löydetyn parkkipaikan ja asiakkaan asunnon välillä.

Aloitteessa oli tuotu tämä ongelma esille etenkin kaupunkinäkökulmasta. Kaupungeissa
tämä ongelma on tietenkin suurin, mutta nykyisillä rakennus-, katu-, parkkipaikkamitoi-
tuksilla näitä ongelmia on kasvavissa määrin kaupunkien lisäksi myös maaseutujen taaja-
missa.

Vaikka aloitetta ei tässä yhteydessä esitetä hyväksyttäväksi, on hyvä, että valiokunta
muotoili asiasta lausumaehdotuksen numero 2. Lausumassa ”eduskunta edellyttää, että
2



Pöytäkirjan asiakohta PTK 74/2018 vp
valtioneuvosto valmistelee yhteistyössä kuntien ja muiden toimijoiden kanssa yhtenäisen
ratkaisun kotihoidon ja vastaavien kotiin tarjottavien palvelujen työntekijöiden pysäköin-
nin helpottamiseksi ja valmistelee viipymättä asiassa tarvittavat säännösmuutokset”.

Toivottavasti tämä työ etenee erittäin vauhdikkaasti ja asiaan saadaan hyvä ratkaisu.

17.45 Sari Essayah kd: Arvoisa rouva puhemies! Nostan esille aivan saman asian kuin
edustaja Viljanen edellisessä puheenvuorossa elikkä kotihoitoa ja vastaavia kotiin tarjotta-
via palveluita tarjoavien henkilöitten ongelmat saada erityisesti kaupunkialueella autonsa
paikoitettua. Siinä mielessä on hyvä, että vaikka tätä aloitetta ei ole sinällänsä hyväksytty,
niin kuitenkin lausumatasolla tähän otetaan kantaa. Toivotaan, että tässä myöskin sitten
tarvittavat säännösmuutokset tehdään, koska on todellakin kohtuutonta, kun tiedämme
tänä päivänä, minkälaisella rytmillä nämä kotihoidon palveluja tarjoavat henkilöt menevät
paikasta toiseen, jos siitä ajasta vielä joudutaan käyttämään iso osa siihen, löytääkö park-
kipaikkaa vai eikö, ja sitten pahimmassa tapauksessa kun sieltä asiakkaan luota tulee, niin
siellä on kenties pysäköintivirhemaksu odottamassa ikkunassa.

 Tässä oli myöskin hyvä kuunnella edustaja Kulmalan asiantuntevaa puheenvuoroa tie-
liikennelain muutoksista ja toisaalta niistä asioista, jotka tuolla lainsäädännössä säilyvät, ja
hän kyllä hyvin asiantuntevasti arvioi sitä, että vaikka lainsäädännössä sinällänsä varmasti
on oikeita asioita, niin on myöskin hänen arvionsa mukaan tietynlaisia pettymyksiä. Kiin-
nitin kyllä huomiota tähän samaan asiaan, minkä hän mainitsi, elikkä valkoiseen väriin
vaihtamiseen keltaisesta väristä, että kyllä nämä luonnonolosuhteetkin olisi hyvä ottaa
huomioon. Siinä mielessä ei pitäisi lähteä vain miettimään, että miten nyt siellä Keski-Eu-
roopassa ajetaan — aivan erilaisissa olosuhteissa — ja sen mukaisesti lähteä näitä huomio-
värejä muuttamaan. 

Toisaalta myöskin samaan asiaan kiinnitin huomiota, että vaikka kypärän käyttämättä
jättäminen ei ole rangaistavaa, niin se kuitenkin edelleen siellä suosituksena pidetään, ja
myöskin heijastimen käytöstä on siellä edelleenkin ne kirjaukset. Nämä ovat todellakin tär-
keitä asioita, ja erityisesti lasten ja nuorten kohdalla on hyvä näihin asioihin jo pienestä pi-
täen totuttautua ja niitä opetella. Silloin ne varmasti säilyvät myöskin tienkäyttäjän omi-
naisuuksissa sitten myöhemmälläkin iällä.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 180/2017 vp sisältyvät 1.-14. lakiehdotuksen.  Eduskunta pysyi ensimmäisessä
käsittelyssä tekemässään päätöksessä lakialoitteisiin LA 24/2015 vp ja LA 46/2017 vp si-
sältyvien lakiehdotusten hylkäämisestä. Lakiehdotusten toinen käsittely päättyi. Eduskun-
ta yhtyi valiokunnan ehdotukseen toimenpidealoitteiden hylkäämisestä. Eduskunta hyväk-
syi mietintöön sisältyvät lausumaehdotukset. Asian käsittely päättyi.
3


