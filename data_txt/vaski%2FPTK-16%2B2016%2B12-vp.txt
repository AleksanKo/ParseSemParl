















































DEM55D5.tmp.xml


Pöytäkirjan asiakohta PTK 16/2016 vp

 Tarkistettu
4.0

Pöytäkirjan asiakohta 

PTK 16/2016 vp

Täysistunto

Tiistai 1.3.2016 klo 13.59—20.51

12. Hallituksen esitys eduskunnalle laiksi ylimääräisistä taiteilijaeläkkeistä
Hallituksen esitys HE 121/2015 vp
Valiokunnan mietintö StVM 1/2016 vp

Toinen käsittely

Toinen varapuhemies Paula Risikko: Toiseen käsittelyyn esitellään päiväjärjestyksen
12. asia. Nyt voidaan hyväksyä tai hylätä lakiehdotus, jonka sisällöstä päätettiin ensimmäi-
sessä käsittelyssä.

Keskustelu

20.42 Hannakaisa Heikkinen kesk: Arvoisa rouva puhemies! Tämä hallituksen esitys ei
siis tule muuttamaan taiteilijaeläkejärjestelmän nykyistä sisältöä. Eläke säilyy edelleen
harkinnanvaraisena etuutena, joka myönnetään tunnustuksena ansiokkaasta taiteellisesta
urasta. Eläkkeiden myöntämisperusteet sekä täyden ja osittaisen eläkkeen euromäärät tu-
levat pysymään ennallaan, mutta esitys tulee muuttamaan nykytilaa siltä osin, ettei ylimää-
räisiä taiteilijaeläkkeitä jatkossa enää myönnä opetusministeriö vaan tämä tehtävä siirtyy
Taiteen edistämiskeskukselle eli sinne paikkaan, missä tältä osin osaaminen ja arviointiky-
ky on.

Edelleenkin taiteilijoitten eläketurva on heikko, hatara, ja sitä varmasti tulee kehittää tu-
levaisuudessa. Erityisesti nämä työkyvyttömyysasiat ja työkyvyttömyyseläkkeelle pääsyn
tarve alle 60-vuotiaana — tätä osaamista ei varmaankaan Taiteen edistämiskeskuksella
ole. Elikkä tämänkin lakimuutoksen jälkeen jää tilanne, että taiteilijoitten eläketurva on
monilta osin heikompi kuin monella meistä normaalia, tavallista palkkatyötä tekevistä, ja
siltä osin tehtävää varmasti tulevaisuudessakin jää myös taiteilijaeläkkeitten ja taiteilijoit-
ten eläketurvan kehittämiseksi.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 121/2015 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.


