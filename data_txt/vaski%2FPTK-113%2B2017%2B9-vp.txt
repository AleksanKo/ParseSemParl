















































DEM93FC.tmp.xml


Pöytäkirjan asiakohta PTK 113/2017 vp
Pöytäkirjan asiakohta 

PTK 113/2017 vp

Täysistunto

Tiistai 7.11.2017 klo 14.00—17.16

9. Hallituksen esitys eduskunnalle laiksi valtion varoista maksettavasta korvauksesta tur-
vakotipalvelun tuottajalle annetun lain muuttamisesta

Hallituksen esitys HE 166/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Keskustelu

16.54 Katja Hänninen vas: Arvoisa herra puhemies! Täytyy tässä sanoa, että vaikka ky-
seessä onkin tämmöinen teknisluonteinen hallituksen esitys, jossa muutetaan valtion va-
roista maksettavasta korvauksesta turvakotipalvelun tuottajalle annettua lakia, niin toivoi-
sin, että Suomessa vihdoinkin ryhdyttäisiin sanoista tekoihin Istanbulin sopimuksen vel-
voitteiden täyttämiseksi. Sen takia otin tämän puheenvuoron, vaikka onkin vähän ehkä
asian vierestä, mutta koska turvakotiverkostoasiat ovat meille kaikille tärkeitä, niin ajatte-
lin, että tähän asiayhteyteen se kuitenkin voisi kuulua.

Nimittäin olisi tosi hienoa, että näin Suomen 100-vuotisjuhlavuonna hallitus osoittaisi
riittävät taloudelliset resurssit lähisuhdeväkivallan ehkäisemiseksi ja torjumiseksi ja että
saataisiin tämä turvakotiverkosto vihdoinkin vastaamaan asiakasmääriä ja että se olisi hel-
pommin saavutettavissa. 

Turvakotipaikkoja on tällä hetkellä vain 118, mutta tämä Istanbulin sopimus velvoittaisi
550 paikkaan. Ja nyt sitten pitäisi kysyä ehkä hallituksen edustajilta, että aiotteko edistää
hallituksen sisällä sitä, että Suomi vihdoinkin rupeaisi noudattamaan tätä Istanbulin sopi-
musta ja kohdentaisi tänne turvakotiverkostoon vaadittavat 40 miljoonaa euroa vuosittain,
jotta voitaisiin nämä edellytykset täyttää. Tällä hetkellä on muistaakseni vain reilu 13 mil-
joonaa tämä raha, mikä turvakotiverkostolle osoitetaan vuosittain budjetissa. 

16.56 Jani Mäkelä ps: Arvoisa puhemies! Asiasisältö on hyvin pitkälti sama kuin edusta-
ja Hännisen puheenvuorossa. Eli turvakodit ovat surullinen mutta välttämätön osa yhteis-
kuntaamme, ja niiden rahoituksen pitäisi olla mieluummin nouseva kuin laskeva, sillä per-
heväkivallan kohteena tai sen uhan kohteena olevien naisten, lasten ja miesten kynnyksen
lähteä turvakotiin pitää tilanteen niin vaatiessa olla pieni. 

On kuultu paljon puheita siitä, että turvakotiin ei pääse, kun siellä on liian täyttä. Haluai-
sinkin kuulla hallituksen suunnitelmista turvakotien rahoituksen ja toiminnan turvaami-
seksi. Nyt tällä hetkellähän se toiminta ja rahoitus monissa tapauksissa on vähän turhankin
paljon vapaaehtoispohjalla, mikä on tietysti siinä mielessä hyvä asia, että kyllähän kolmat-
 Tarkistettu
4.1



Pöytäkirjan asiakohta PTK 113/2017 vp
ta sektoria näissä asioissa aina kannattaa hyödyntää, mutta sen perusrahoituksen kuitenkin
olisi syytä tulla yhteiskunnalta ja valtiolta näinkin tärkeässä asiassa. 

16.57 Hannu Hoskonen kesk: Arvoisa herra puhemies! Mikäli oikein muistan ulkoa tä-
män vuoden budjettikirjan, niin turvakodeille on varattu tulevalle vuodelle hieman enem-
män rahaa kuin kuluvana vuotena on käytettävissä. Elikkä pikkusen suunta on positiivi-
nen, mutta kannattaa kiinnittää huomio kuitenkin siihen, että ne olosuhteet, mitkä yhteis-
kunnassa tällä hetkellä vallitsevat, ovat kuitenkin lapsiperheille kovat, niin kuin monessa
puheenvuorossa on tullut todettua, ja monessa perheessä ne ongelmat kärjistyvät sitten niin
paljon, että kunnissa joudutaan puuttumaan niiden perheiden tilanteisiin, äärimmäisenä
toimenpiteenä esimerkiksi lasten huostaanotto, joka on todella raju toimenpide. Kunnat
hoitavat sen tehtävän kyllä minun mielestäni hyvin, ja näitä turvakoteja tarvitaan sitten esi-
merkiksi väkivaltatilanteissa.

Olen ihmetellyt tässä eduskunnassa sitä, että kun keskustellaan esimerkiksi huumausai-
neista, niin huumausaineet ovat varmasti se toimintaympäristö, jossa näitä murhenäytel-
miä näytellään. Huumausaineiden käytöstä aiheutuvat ongelmat johtavat monesti perheen
menemiseen turvakotiin, koska siihen monesti liittyy väkivaltaa ja monia muita kielteisiä
ilmiöitä. Ja silti tässäkin talossa on henkilöitä, jotka kannattavat esimerkiksi kannabiksen
vapauttamista. Aivan käsittämätöntä touhua, että meillä kannatetaan esimerkiksi kannabis-
ta, joka johtaisi tulevaisuudessa sitten kovempien huumeiden käyttöön, ja se olisi vakava
juttu. Minkä tautta näistä asioista ei keskustella niin kuin avoimesti, tai siis keskustellaan
avoimesti, mutta näin perusteettomia puheenvuoroja kuulee ja lehdistä saa lukea? Olen ih-
metellyt, mitähän järkeä tässä on. Kyllä minun mielestäni lainvalvonnan pitää olla sillä ta-
solla, että huumausaineiden käyttö pidetään tässä maassa mahdollisimman vähäisenä ja
mielellään nollana ja että ihmisistä huolehditaan. Turvakoti on totta kai se viimesijainen
vaihtoehto pienten lasten ja vanhempain turvaamisessa, mutta se on kuitenkin niin, että yh-
teiskunta siitä sen vastuun kantaa, jos lainvalvontaan ja poliisitoimeen ei saada määräraho-
ja ja ongelmat kärjistyvät sille tasolle, että joudutaan puuttumaan näin rajuilla keinoilla
perheiden elämään.

16.59 Eva Biaudet r:  Arvoisa puhemies! Istanbulin sopimuksen toteuttaminen on yksi
hallituksen hyvistä lupauksista. Tässä on yksi askel, ja tässä itse asiassa järjestellään vain
nyt sitten näitä hallinnollisia päätöksiä siitä, miten turvakotipalveluita hankitaan. Hallitus
on myös lisännyt hiukan varoja, niin että jokunen turvakoti voidaan rakentaa, mutta tarve
on todella suuri. Naisiin kohdistuva väkivalta on Suomen suurin ihmisoikeusongelma, ja
voisi odottaa, että se saisi enemmän huomiota myös hallituksen budjetissa. Istanbulin so-
pimus edellyttää myös, että meillä olisi raiskauskriisikeskuksia, jotka voisivat tukea ihmi-
siä, raiskauksen uhreja, tässä tilanteessa ja jakaa osaamista.

Yksi erittäin huono heikennys tästä pienestä, myönteisestä lisärahasta riippumatta on se,
että kun valtio on nyt ottanut maksettavakseen turvakotien toiminnan, niin samalla se on
päättänyt, että niitä palveluita, joita annetaan turvakodeissa ihmiskaupan uhreille, ei enää
kateta, ja se on mielestäni kyllä erittäin suuri ongelma, että erotetaan naisiin kohdistuva vä-
kivalta siten, että heikennetään edellytyksiä antaa palveluita turvakotimuodossa ehkä vielä
kaikkein heikoimmassa asemassa oleville, monesti ulkomaalaistaustaisille mutta myöskin
suomalaistaustaisille ihmisille. Odotan, että hallitus mitä pikimmiten ratkaisee tämän ih-
miskaupan uhrien auttamis- ja turvakotiongelman.
2



Pöytäkirjan asiakohta PTK 113/2017 vp
17.01 Olli-Poika Parviainen vihr: Arvoisa herra puhemies! Kiitän kollegoita, että nostit-
te Istanbulin sopimuksen ja tämän aihealueen esiin. Toimin Euroopan neuvoston Suomen
valtuuskunnassa, ja meiltä suomalaisilta usein kysytään, mikä meidän tilanteemme tässä
asiassa on. Valitettavasti olen joutunut vastaamaan, että emme ole sen sortin edelläkävijä
kuin toivoisin, että Suomi olisi. Meidän kannattaisikin yhdessä miettiä parempia keinoja
Istanbulin sopimuksen tavoitteiden toteuttamiseksi, ainakin viimeistään ennen kuin jou-
dumme sitten monitorointiin, jos asia ei tästä parane.

Ihmiskaupan uhrien tunnistaminen ja auttaminen on yksi keskeinen kysymys. Kiitos
edustaja Biaudet, että nostitte sen esiin. Tämän lisäksi meillä on järjestelmässä myös muita
aukkoja. Emme aina tunnista ihmisten ongelmia ja tällöin emme pysty heitä myöskään aut-
tamaan. Pakkoavioliittoihin liittyy kysymyksiä, jotka ovat vielä ratkaisematta, ja lähisuh-
deväkivallasta ja perheväkivallasta edelleen merkittävä osa jää piiloon. Meidän kannattaa
näihin kaikkiin puuttua.

Turvakoteihin on toki satsattu jonkun verran, mutta mielestäni on päivänselvää, että täs-
sä nykyisessä tilanteessa, jossa sosiaaliset ongelmat myös usein kasautuvat, turvakotien
määrä ei ole riittävä ja meidän täytyy jatkaa tätä kehitystä.

Viimeisenä: Minä jaan myös sen huolen siitä, että kaikenlainen päihteiden väärinkäyttö
ja myös huumeiden käyttö vaikuttavat osaltaan tähän kokonaisuuteen. Mutta sen verran
edustaja Hoskoselle haluaisin kommentoida, että minun tietääkseni kannabikseen ei liity
kyllä lähisuhdeväkivaltaelementtiä. Sen vaikutus on hyvin erilainen. Toki se on laiton huu-
me ja siihen liittyy omat ongelmansa, ja totta kai voidaan argumentoida, että laittomien
huumeiden käyttö ylipäätään johtaa sellaiselle polulle, joka tuo sosiaalisia ongelmia mu-
kanaan. Mutta jos teillä on näyttöä siitä, että kannabis esimerkiksi aiheuttaa väkivaltaisuut-
ta, mielelläni näkisin sen tutkimusaineiston.

17.02 Matti Semi vas: Arvoisa herra puhemies! Turvakotiasiat on hirmu tärkeä osa mei-
dän yhteiskuntarakennetta tällä hetkellä, ja jos niitä tarvitaan lisää, niin sehän kertoo siitä,
että meillä eivät ole asiat hyvin: meillä on tapahtunut semmoisia tilanteita, että lapsia täy-
tyy viedä turvakotiin tai sitten puoliso lähtee turvakotiin väkivaltatilanteitten takia.

Itse kyllä näen sen asian, että meidän pitäisi enempi panostaa silloin näihin perhepalve-
luihin, jotta pystyttäisiin ennaltaehkäisemään, ettei tarvittaisi koko turvakotia. Tärkeintä
olisi se ennaltaehkäisevä työ, mitä siellä kotona pystytään tekemään yhdessä jonkun am-
mattilaisen kanssa, mikä ohjaa sitä perhettä siihen oikeaan suuntaan ja jopa siihen malliin,
että ei näitä alkoholiongelmia eikä muita vastaavia tule enää siinä perheessä. Mitä vähem-
män me tarvitsemme turvakoteja, sen parempihan meidän yhteiskunta on. Näen hirmu tär-
keänä sen puolen, että tämä ennaltaehkäisevä perhetyö pitäisi ottaa oikein isolla kädellä
omaan elementtiin, koska meillä on menty nyt siihen suuntaan, että turvakoteja tarvitaan li-
sää. Silloin tämä perustyö on meiltä hukassa.

17.04 Katja Hänninen vas: Arvoisa herra puhemies! Kiitoksia edustaja Olli-Poika Parvi-
aiselle tuosta erinomaisesta puheenvuorosta. Kyllä meillä tietenkin semmoinen häpeätah-
ra tässä Suomen yllä leijuu, kun me emme saa tosiaan näitä Istanbulin sopimuksenkaan
velvoitteita täällä täytäntöön pantua. 2015 elokuussa tämä on astunut voimaan, mutta tääl-
lä vain kompuroidaan. Vaikka sinne nyt pientä positiivista virettä turvapaikkakotien rahoi-
tukseen olisi luvassakin ensi vuodelle, niin eihän se riitä. Jos puhutaan 40 miljoonan euron
3



Pöytäkirjan asiakohta PTK 113/2017 vp
tarpeesta ja sitten sinne jotakin 13:a tai 14:ää miljoonaa esitetään, niin se on kyllä autta-
mattomasti liian vähän. 

On surullista, että joistakin turvakodeista on jouduttu jopa avuntarvitsijoita käännyttä-
mään ovelta pois, ettei ole ollut tilaa, ja tällaistahan ei saa tapahtua. Turvakodinhan pitää
olla sellainen helposti lähestyttävä, semmoinen matalan kynnyksen paikka, josta tietää,
että tänne on hyvä, tänne on luottamuksellista mennä ja saapua mihin aikaan vuorokaudes-
ta tahansa silloin, kun se hätä on suuri. Myös lapsille pitää olla selvää, että hekin ovat sinne
tervetulleita. Myös lapsiin kohdistuu valitettavasti perheväkivaltaa. Myös miehet sitä koh-
taavat, noin 15 prosenttia lähisuhdeväkivallan uhreista on miehiä, mutta pääsääntöisesti se
kohdistuu naisiin edelleenkin Suomessa. Kaikki väkivalta on tuomittavaa, kaikkeen väki-
valtaan pitää pystyä puuttumaan, ja tässä tietenkin nämä turvaverkot ja ennalta ehkäisevät
palvelut, päihdetyö ja psykologin palvelut, kaikki yhdessä muodostavat sen kokonaisuu-
den, jolla näitä perheitä me kaikki haluamme auttaa, mutta totta kai niiden resurssien täy-
tyy olla kunnossa ja meidän pitää näihin panostaa. 

Tälläkin hetkellä varmasti on koteja, joissa on tilanne päällä niin sanotusti, ja siellä kär-
sitään, lapset voivat pahoin, ja olisi tärkeää, että me saamme kuitenkin tämän ongelman nä-
kyväksi. Kaikki avuntarvitsijat eivät valitettavasti uskalla ottaa [Puhemies koputtaa] yh-
teyttä viranomaisiin, eivät uskalla paeta sieltä kodista ja hakea itselleen apua.

17.06 Hannu Hoskonen kesk:  Arvoisa herra puhemies! Edustaja Olli-Poika Parviainen
epäili, ettei kannabiksen käyttöön liity mitään ongelmia. Kyllähän se on ihan satavarma,
että huumausaineen käyttöön yleensä, siihen polkuun, kun sille tielle lähdetään, liittyy
kaikki se paha, mitä tästä maailmasta löytyy, ja kovin helposti löytyykin. Jokainen sen tie-
tää, ja en rupea siitä teille luentoa pitämään, mutta kun katsoo noita lehtien uutisia, polii-
sien juttuja tuolta televisiosta, mitä on tehty niiden aineiden kanssa, niin kannattaisi pikku-
sen syventyä aiheeseen — en tarkoita, että pitäisi lähteä sille tielle, mutta kyllä se on niin
väkivaltainen maailma, että sitä älkäämme kukaan toivoko edes pahimmissa painajaisissa.

Mutta mitä näihin turvakoteihin vielä tulee, niin uskon kyllä vakaasti siihen, että pitää
pitää huoli siitä, että kunnat ovat hyvinvoivia ja ihmisillä on töitä, ja sitten siitä, että per-
heiden hyvinvoinnista huolehditaan — siinä esimerkiksi seurakunnilla on aivan ensiarvoi-
sen tärkeä tehtävä. Seurakunnat tekevät omalla alueellaan erittäin hyvää lapsityötä, nuo-
risotyötä, perhetyötä, kaikkia mahdollisia töitä yhteisesti. Tiedän, että esimerkiksi kotikun-
nassani tätä työtä tehdään joka päivä, kymmeniä eri tilaisuuksia viikon aikana järjestetään
erilaisille perheille, ihan pienistä lapsista vanhuksiin asti — kaikki tämä perhetyö on hy-
vässä hoidossa. Tähän kiinnitetään liian vähän huomiota, koska se yhteistyö, mikä sitä
kautta syntyy, kun autetaan nimenomaan ihmistä siinä paikan päällä ja sillä hetkellä, on ää-
rimmäisen arvokasta. Tässä nykyisessä yhteiskunnassa, jossa uskonnonvastaisuus ja seu-
rakuntien vastaisuus ja kirkosta eroaminen on tehty suorastaan muodiksi, se on melkeinpä
kultti-ilmiö tässä yhteiskunnassa, unohdetaan täysin autuaasti — toki se sanan julistami-
nen on oma tarinansa — se lähimmäisen auttaminen, joka on kristinuskon yksi tärkeimpiä
tehtäviä. Se näkyy seurakuntatyössä, mutta siitä vain ei haluta puhua mitään, ja ihme kyllä
sitä tässä yhteiskunnassa halutaan näköjään ajaa kaksin käsin alas, mitä pidän erittäin har-
millisena.

17.08 Sami Savio ps:  Arvoisa puhemies! Turvakotien perhepaikkojen määrä on tosiaan
kasvanut yli 20 prosentilla tällä vaalikaudella, kahdessa vuodessa. Lukumäärä on siis pa-
4



Pöytäkirjan asiakohta PTK 113/2017 vp
rempaan päin mutta edelleen täysin riittämätön. Tähän Euroopan neuvoston asettamaan
suositukseen meillä on edelleen todella, todella pitkä matka. Ja kyllä tämä turvakotipaik-
kojen määrä on syytä turvata jatkossakin.

Kuten tässä keskustelussa nyt on tosin tuotu jo esille, tietenkin tämä on enemmän seu-
rausten kuin syiden hoitoa. Näitä erilaisia syitä on monia erilaisia, kuten muun muassa
päihteiden käyttö, mielenterveysongelmat, työttömyyskin ja monet muut, jotka sitten joh-
tavat siihen, että turvakodista on sitä turvaa lopulta haettava. Ja olen samoin sitä mieltä,
että näihin syihin tulee mahdollisuuksien mukaan puuttua ennalta ehkäisevästi, ja siinä
kolmas sektori on tarjonnut hyvää tukea, siitä kiitos heille, mutta toki myös valtiovallalla ja
julkisella sektorilla on tässä edelleen paljon kehitettävää myös määrärahojen muodossa. 

Yksittäiset kansalaiset ovat minua lähestyneet, ja hekin ovat olleet huolestuneita tästä
huumeiden käytön lisääntymisestä, ja jaan kyllä itsekin tämän edustaja Hoskosen näke-
myksen siitä, että kyllä meidän huumausaineiden käyttöä vastaan tulee pitää tiukka linja ja
nollatoleranssi, ja kyllä me täällä eduskunnassa paitsi lainsäädännöllä myös puheillamme
näytämme hyvin merkittävää esimerkkiä siitä, miten näihin hyvin ongelmallisiin päihtei-
siin, huumausaineisiin, tulee suhtautua. Mielestäni tulee olla erittäin, erittäin tiukkana nii-
den suhteen.

17.10 Olli-Poika Parviainen vihr:  Arvoisa herra puhemies! Minun täytyy oikaista sen
verran, edustaja Hoskonen, että tosiaan minä en sanonut, että kannabikseen ei liity mitään
ongelmia. En tietenkään sanonut niin. Minä vastasin siihen asiaan, kun te tässä perheväki-
valtakontekstissa ja ensikodeista puhuttaessa mainitsitte kannabiksen yhtenä haitan aiheut-
tajana, ja totesin, että kaikki laittomat päihteet ja huumeet toki aiheuttavat haittoja, mutta
minä viittasin siihen, että se kannabiksen vaikutus ei ole sellainen, että se itsessään ruok-
kisi esimerkiksi väkivaltaisuutta. Se oli se, mitä tarkoitin sanoa. 

Totta kai meidän täytyy suhtautua tiukasti siihen, että Suomessa on monenlaisia päihde-
ongelmia tällä hetkellä, ja esimerkiksi se, mitä kovat huumeet tekevät tässä yhteiskunnas-
sa, on hyvin julmaa monille yksilöille ja se vaurioittaa usein heidän läheisiään, kuten myös
alkoholiin liittyvät pahimmat ongelmat. Kannabiksen osaltahan helposti käy niin, että kan-
nabiksen ollessa laiton se altistaa sitä kautta ihmisiä sellaisille sosiaalisille kontakteille,
jotka voivat olla potentiaalisesti haitallisia tai jopa vaarallisia. On olemassa näyttöä myös
siitä, että se saattaa aiheuttaa sosiaalista eristäytymistä, ja siihen liittyy stigmaa, jos jää
kiinni. Toisaalta on olemassa merkkejä myös siitä, että psykoosialttiilla henkilöillä kanna-
bis saattaa lisätä psykoosin todennäköisyyttä. Nämä ovat ihan todellisia kysymyksiä, mi-
hin pitää suhtautua vakavasti, ja mikään päihde ei varmasti ole vaaraton, mutta uskoisin,
että se päihdepoliittinen keskustelu meidän kannattaa käydä sitten erikseen vielä toisessa
yhteydessä, jos niin pitkälle joskus pääsemme. 

17.11 Katja Hänninen vas: Arvoisa herra puhemies! Vielä oli pakko ottaa puheenvuoro.
— Edustaja Hoskonen, minun on pakko kirkkovaltuutettuna todeta, että monet järjestöt te-
kevät kyllä pyyteetöntä työtä auttaakseen hädänalaisia ihmisiä, myös lähisuhdeväkivallan
uhreja. Tämä on tietysti hieno asia, mutta kyllä meillä yhteiskunnassa ja valtiona on myös
oma roolimme siinä, että tietyt asiat pitää olla kunnossa. Turvakotiverkosto on sellainen,
joka meidän täytyy hoitaa tässä salissa ja antaa ne tarvittavat resurssit, jotta niille, jotka sitä
apua tarvitsevat, on paikka silloin, kun on se tilanne päällä. Elikkä siinä mielessä olen vä-
hän eri mieltä, mutta toki arvostan kovasti sitä, että on sitä lähimmäisenrakkautta, ja sitä-
5



Pöytäkirjan asiakohta PTK 113/2017 vp
hän meillä pitää kaikilla olla. Liian monihan sulkee korvansa ja silmänsä, kun näkee sel-
laisen tilanteen, jossa ihan selkeästi naapurin rouva tulee silmä mustana, naama turvoksis-
sa rappukäytävässä vastaan. Minkä takia siihen ei puututa, voisi kysyä näin. Minkä takia
suljetaan silmät ja korvat eikä haluta nähdä eikä kuulla?

Elikkä meillä kyllä kaikilla on velvollisuus puuttua tällaisiin tilanteisiin, mutta minä ym-
märrän myös sitä, että siellä on paljon pelkoa, pelkoa oman terveyden ja hengen, lasten ter-
veyden ja hengen puolesta. Ei ole helppoa lähteä sieltä ja sulkea kotiovea. Olen itse tavan-
nut useita lähisuhdeväkivallan uhreja. Se tilanne on monesti aika paha. Totta kai taustalla
voi olla taloudellista epävarmuutta, työttömyyttä, mielenterveyshäiriöitä, mutta näistä
isoista ongelmista ei välttämättä myöskään ihan normaaleissa, tavallisissa perheissä ole
mitään sellaisia merkkejä, että voitaisiin edes arvata, että siellä olisi tällainen tilanne. Ihan
taloudellisestikin menestyneissä perheissä on tätä lähisuhdeväkivaltaa. Eli kyllä tällä asial-
la on monet kasvot, ja tähän itse haluan puuttua. 

Yksi asia, mikä minua huolestuttaa, on se, että kuinkahan paljon on myös sitä periyty-
vää lähisuhdeväkivaltaa. En halua, että sellainen tapa periytyisi [Puhemies koputtaa] isältä
pojalle tai äidiltä tyttärelle. Tämäkin on yksi ilmiö, ja toivoisin, että siitäkin tehtäisiin
enemmän tutkimusta, onko tämä myös periytyvää. 

Keskustelu päättyi.

Asia lähetettiin sosiaali- ja terveysvaliokuntaan.
6


