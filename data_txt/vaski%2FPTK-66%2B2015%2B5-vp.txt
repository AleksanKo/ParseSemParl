















































DEMCAC1.tmp.xml


Pöytäkirjan asiakohta PTK 66/2015 vp
Pöytäkirjan asiakohta 

PTK 66/2015 vp

Täysistunto

Keskiviikko 18.11.2015 klo 14.06—19.11

5. Hallituksen esitys eduskunnalle laeiksi rautatielain ja ratalain muuttamisesta
Hallituksen esitys HE 13/2015 vp
Valiokunnan mietintö LiVM 6/2015 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 5. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

18.31 Katja Taimela sd: Arvoisa herra puhemies! Hyvät kollegat! Tästä hallituksen esi-
tyksestä käytettiin useita puheenvuoroja lähetekeskustelussa ja ensimmäisessä käsittelys-
sä. Tässä toisessa käsittelyssä esitän pelkästään tämän vastalauseen.

"Me allekirjoittaneet pidämme hallituksen esitystä rautatielain ja ratalain muuttamisesta
keskeneräisenä. Olemme huolissamme raideverkon kehittämisestä kokonaisuutena sekä
uusista investoinneista tulevaisuudessa. Hallituksen esitys jättää avoimia kysymyksiä rata-
verkon maksuperusteista, terminaalien ja yksityisraiteiden kunnossapidosta ja käytöstä
sekä eri ratapalveluiden tarjoamisen hallinnollisesta taakasta tilinpidollisen eriyttämisen
myötä."

"Hallituksen esityksen kannatettava ajatus rataverkon kilpailuneutraliteetista haltijasta
ja käyttäjästä huolimatta vaatii vielä lisäselvityksiä. Avoimessa kilpailutilanteessa kustan-
nusten asianmukainen välittyminen kuljetussuoritteisiin sekä ratainfrastruktuurin kulumi-
seen nähden on huomioitava markkinaehtoisuuden kannalta ja siirrettävä kustannuksia
käyttäjille. Maan kuljetusverkon ja kilpailukyvyn kannalta on tärkeää ohjata ratamarkki-
noita tehokkaalla ja kestävällä tavalla. Rataverkkoa tulee hallita kokonaisuus huomioiden
niin, että eri toimijoiden tarpeet tulee huomioitua ja matkaketjut niin henkilö- kuin tavara-
liikenteen osalta ovat järkeviä."

"Rautatieliikenne tulee vapautumaan henkilöliikenteenkin osalta näillä tiedoilla vii-
meistään 2029. Hallitus selvittää parhaillaan henkilöliikenteen avaamista nopeamminkin.
Osa rataosuuksista voisi aueta markkinaehtoiselle liikenteelle jo vuonna 2016. Suomen rai-
deliikenteen tulevaisuuden kannalta olisi ensisijaisen tärkeää, että lainvalmistelu tehtäisiin
kokonaisuutena huolellisesti ja hätiköimättä. Muissa Euroopan maissa olemme nähneet
raideliikenteen kilpailun varjopuolia, kun liikenne on jakautunut kannattaville ja kannatta-
mattomille rataosuuksille kasvattaen junaliikenteen kuluja sekä pysäyttäen rataverkon ke-
hittämisen."
 Tarkistettu
4.0



Pöytäkirjan asiakohta PTK 66/2015 vp
Ehdotus on edellä olevan perusteella, että lakiehdotukset hylätään, ja tämän vastalau-
seen ovat allekirjoittaneet valiokuntakäsittelyssä sosialidemokraatit, vasemmisto ja vih-
reät.

18.34 Katja Hänninen vas: Arvoisa puhemies! Kannatan edustaja Taimelan tekemää
hylkäysehdotuksen sisältävää vastalausetta.

18.34 Marisanna Jarva kesk: Arvoisa puhemies! Tämä esityshän on jatkoa edellisen hal-
lituksen aloitteellisuudelle tässä asiassa. Tässä on kysymys käytännössä teknisestä muu-
toksesta, joka yhtenäistää Euroopassa tämän alan toimintoja.

Keskustelu päättyi ja asian käsittely keskeytettiin.
2


