















































DEM60B6.tmpSave.xml


Pöytäkirjan asiakohta PTK 66/2017 vp
Pöytäkirjan asiakohta 

PTK 66/2017 vp

Täysistunto

Torstai 8.6.2017 klo 16.01—19.46

3.5. Suullinen kysymys naisten roolin vahvistamisesta rauhanvälitystehtävissä (Aila Palo-
niemi kesk)

Suullinen kysymys SKT 94/2017 vp

Suullinen kyselytunti

Puhemies Maria Lohela: Seuraava kysymys, edustaja Paloniemi.

Keskustelu

16.49 Aila Paloniemi kesk: Arvoisa puhemies! Naisten osallistuminen rauhanvälityk-
seen on teema, jossa Suomella on paljon annettavaa, enemmänkin kuin tällä hetkellä teem-
me. Meillä asiaan on kiinnitetty huomiota ja naisten määrä on saatu mukavasti lisäänty-
mään, mutta toisin on maailmalla. Tällä hetkellä naisia on keskimäärin vain 5 prosenttia
rauhanneuvottelijoista. Naisia tarvitaan siis ehdottomasti enemmän kansainvälisiin rau-
hanvälitystehtäviin ja itse rauhanneuvotteluihin. Etyjissä me teemme voimakkaasti töitä
myös tämän asian eteen. Suomen valtuuskunta on ollut tässä erittäin aktiivinen. Haluaisin
tietää, miten hallitus voisi edistää naisten roolin vahvistamista nimenomaan rauhanproses-
seissa.

16.50 Ulkoasiainministeri Timo Soini (vastauspuheenvuoro): Arvoisa rouva puhemies!
Tämä edustaja Paloniemen kysymys on äärimmäisen tärkeä. Kansainvälisesti on pystytty
toteamaan, että sellaiset konfliktit, joissa naiset ovat mukana rauhanvälitystoiminnassa,
ratkeavat nopeammin, paremmin, inhimillisemmin, vähemmällä verenvuodatuksella kuin
muut. Näin muodoin meillä on viime aikoina ollut tästä teemasta useita konferensseja.
Tänä aamuna kävin avaamassa yhden tilaisuuden nimenomaan rauhanvälityksestä ja tä-
mäntyyppisistä asioista. Tämä on erittäin tärkeä asia myös radikalisoitumisen estämisessä.
Jokainenhan tietää, että jos mies jotakuta kuuntelee, niin äitiähän se kuuntelee. Siinä mie-
lessä on hyvin tärkeätä, että nämä äidit ovat mukana tässä hommassa kitkemässä tätä radi-
kalismia. Teen tältä osin kaikkeni ja hyvässä yhteistyössä edustaja Paloniemen kanssa.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä, ilmoittautumaan. 

16.51 Pekka Haavisto vihr (vastauspuheenvuoro): Puhemies! Ensinnäkin täytyy antaa
hallitukselle kiitos siitä, että kun Yhdysvaltojen uusi politiikka on ollut vähentää rahoitus-
ta joistakin YK-järjestöistä, jotka ovat nimenomaan naisten kannalta tärkeitä ja lisäänty-
misterveyden kannalta tärkeitä, niin Suomi ja muut Pohjoismaat ovat tulleet tässä apuun.
Se on tärkeä ele ja hyvin tärkeää, että näitä järjestöjä tuetaan.
 Tarkistettu
4.0



Pöytäkirjan asiakohta PTK 66/2017 vp
Mutta olisin kysynyt siitä, miten ulkoministeri näkee naisten roolin ehkä parlamentaris-
min vahvistamisessa. Kun katsomme arabikatua ja vaikkapa Tunisian sinänsä onnistunutta
vallanvaihtoa, niin olisi hyvin tärkeää kouluttaa naisparlamentaarikkoja, luoda yhteyksiä.
Etelä-Sudan on samanlainen alue, ylipäätään ehkä tuo Persianlahden alue ja Pohjois-Afrik-
ka, missä demokratian vahvistaminen edellyttää sitä, että saamme naisia siellä myöskin po-
liittisten päätösten tekijöiksi. Mitä Suomi voisi tehdä enemmän tässä suhteessa?

16.52 Ulkoasiainministeri Timo Soini (vastauspuheenvuoro): Arvoisa rouva puhemies!
Joihinkin maihin, esimerkiksi Afganistaniin, on saatu luotua naiskiintiöt parlamenttiin.
Tämä on, vaikka en muuten erityinen kiintiöpolitiikan kannattaja olekaan missään suhtees-
sa, ensi askeleena tämmöisessä kulttuurissa, jossa perinteisesti naiset eivät ole päässeet
osallistumaan, minun mielestäni järkevää ja moraalisesti kestävää. Sitten kun yhteiskun-
nat menevät eteenpäin, niin sitten tietysti vapailla vaaleilla valitaan.

Mutta meillä on tietysti se, että tarvitaan hyviä esimerkkejä ja profiili-ihmisiä, ja näitä
tämäntyyppisiä henkilöitä on myös useissa arabimaissa. Yksi erinomainen muslimimaan
ulkoministeri on Retno, joka on Indonesian ulkoministeri ja nauttii suurta arvonantoa. Suo-
mihan on hyvä malli sen takia, että meillä on nainen ollut presidenttinä, pääministerinä,
kaikissa tehtävissä. Tässä mielessä me olemme elävä esimerkki toimivasta tasa-arvosta.

16.53 Paavo Arhinmäki vas (vastauspuheenvuoro): Arvoisa rouva puhemies! Meillä to-
della on erittäin paljon ollut annettavaa tasa-arvotyössä maailmalla. Me olemme edistäneet
seksuaaliterveydenhuoltoa, naisten, lasten, tyttöjen koulutusta. Nämä ovat olleet niitä
meille keskeisiä asioita. Me olemme todella voineet toimia esimerkkinä siinä, että meillä
ministerit ovat olleet vanhempainvapailla ja isyyslomilla. Meillä on ollut yhtä paljon nais-
ja miesministereitä, meillä on ollut pääministeri, valtiovarainministeri, tasavallan presi-
dentti naisena. Mutta nyt kun katsoo ministeriaitiota, niin olemme ottaneet aikamoista ta-
kapakkia. Suurin osa ministereistä on miehiä. Jos katsoo eturiviä, niin sinne on haluttu nos-
taa vielä kaikkein tuorein ministeri, ministeri Terho, ohi kokeneempien ministerien eturi-
viin istumaan. [Välihuutoja — Naurua] Kysymykseni kuuluu: Minkälaisen viestin tämä
antaa Suomen tasa-arvokehityksestä? Oletteko te missään vaiheessa, pääministeri Sipilä,
pohtinut sitä, eikö olisi hyvä, että Suomen hallituksessa olisi tasa-arvoisempi jakauma
miesten ja naisten välillä?

16.55 Pääministeri Juha Sipilä (vastauspuheenvuoro): Arvoisa puhemies! Olen samaa
mieltä siitä. Tässä on sovittu pelisäännöistä, että jokainen ryhmä vastaa itse siitä, että tasa-
arvo toteutuu. [Välihuutoja vasemmalta] — Niin, tämä on jokaisen ryhmän omalla vastuul-
la, ja oman keskustan ryhmäni osalta tuo toteutuu nyt, kun vaihdos kesällä tehdään.

16.55 Tiina Elovaara ps (vastauspuheenvuoro): Arvoisa puhemies! Naiset tuottavat puo-
let maailman ruuasta, ansaitsevat kymmenesosan tuloista, omistavat sadasosan omaisuu-
desta, mutta naisten oikeuksien lisäksi meidän tulisi puhua myös nuorten oikeuksista glo-
baalisti. Maailman väestöstä nimittäin yli puolet on alle 25-vuotiaita. Kun puhumme par-
lamentaarisesta edustuksesta, on kysyttävä, miten se vastaa sitä väkilukua ja osuutta parla-
menteissa, kuinka paljon meillä on nuoria maailmassa. Haluaisinkin kysyä ulkoministeril-
tä: oletko tavannut työsi kautta nuoria parlamentaarikkoja ja oletko voinut tehdä jotakin
edistääksesi tätä sukupolvien välistä tasa-arvoa ja kehitystä?
2



Pöytäkirjan asiakohta PTK 66/2017 vp
Puhemies Maria Lohela:  Edustaja Elovaara, muistutan teitä tähän saliin kuuluvasta tei-
tittelystä.

16.56 Ulkoasiainministeri Timo Soini (vastauspuheenvuoro): Arvoisa rouva puhemies!
Olen todella iloinen ja ylpeä, että perussuomalaisessa eduskuntaryhmässä on lahjakas nuo-
ri nainen, edustaja Elovaara. Se jos joku kertoo siitä, että kehitystä tapahtuu.

Mitä ulkomaihin tulee, niin meillä on aika moni maa kyllä sellainen, missä ministerit
ovat tämännäköisiä. Ei siinä nyt sinänsä mitään pahaa ole, mutta näin tuntuu olevan. Tie-
tenkin se, että nuorten pitäisi äänestää nuoria edustajia eduskuntaan, on se yksi asia. Sillä
lailla niitä enemmän saadaan, ja tietenkin joku vanhempikin voi kyllä hyvää nuorta ehdo-
kasta äänestää ja suosittaa. Näissä kuitenkin kansainvälinen yhteistyö myös nuorten parla-
mentaarikkojen välillä on hyvin tärkeätä eri eduskuntien välillä, ja sitä suosin ja voimak-
kaasti kannustan siihen.

16.57 Sofia Vikman kok (vastauspuheenvuoro): Arvoisa rouva puhemies! Rauhan pros-
sien on todella todettu kestävän vain silloin, kun naisetkin niihin osallistuvat, aivan kuten
ministeri aiemmin totesi. Edellytys naisten osallistumiselle on se, että kehittyvissä maissa
tytöt pääsevät kouluun ja tyttöjen ja naisten koulutuspolku ei katkea ennen aikojaan. Tästä
syystä kysyisin hallitukselta, mitä Suomi voisi vielä entisestään tehdä paremmin, jotta suo-
malaista koulutusosaamista, ehkäpä osana suomalaista kehitysyhteistyötä, vietäisiin kehit-
tyviin maihin tyttöjen turvaksi ja autettaisiin siinä, että tytöt saavat koulutuksen, jotta voi-
vat yhteiskunnan prosesseihin osallistua ja vaikuttaa.

16.58 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Kiitos edustajalle tärkeästä näkökulmasta. Suomi voi osallistua paitsi kehitysyhteis-
työn kautta myös monipuolisesti osaamista jakamalla. Minulla oli mahdollisuus viime
viikko viettää Etelä-Afrikassa, missä on tehty paljon sen eteen, että koko ikäluokat pääsi-
sivät kouluun, niin tytöt kuin pojatkin, mutta koulutuksen laadussa ja tasa-arvossa on erit-
täin vakavia haasteita siellä. 

Suomi osallistuu muun muassa opettajankoulutusyhteistyön kautta, ja siellä esimerkiksi
Helsingin yliopistolla on hyvin tiivistä yhteistyötä paikallisten opettajankouluttajien kans-
sa, myöskin sen laadun kehittämiseksi ja viemiseksi eteenpäin niin, että maailmassa yhä
useammalla lapsella ja nuorella ja tulevaisuudessa toivottavasti jokaisella olisi mahdolli-
suus ehjään koulutuspolkuun ja elämän moniin mahdollisuuksiin. Eli tätä kansainvälistä
yhteistyötä voimme lisätä, ja lisäksi Suomi voi myöskin koulutusviennin kautta tuottaa li-
säarvoa osaamisen viennin näkökulmasta, ja se totta kai myöskin palvelee meidän kotimai-
sia tarpeitamme.

Kysymyksen käsittely päättyi.

Kyselytunti päättyi.
3


