















































DEMCE9F.tmpSave.xml


Pöytäkirjan asiakohta PTK 126/2016 vp
Pöytäkirjan asiakohta 

PTK 126/2016 vp

Täysistunto

Keskiviikko 7.12.2016 klo 14.02—0.46

18. Hallituksen esitys eduskunnalle laeiksi ikääntyneen väestön toimintakyvyn tukemisesta 
sekä iäkkäiden sosiaali- ja terveyspalveluista annetun lain ja sosiaalihuoltolain 42 §:n 
muuttamisesta

Hallituksen esitys HE 218/2016 vp
Valiokunnan mietintö StVM 35/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 18. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

0.28 Anneli Kiljunen sd: Arvoisa herra puhemies! Vanhuspalvelulaki tuli voimaan hei-
näkuun alusta 2013. Tämän lain taustalla oli ympärivuorokautisessa hoidossa olevien van-
husten huono hoito, heidän kaltoinkohtelunsa, ja tämän jälkeen tehtiin selvitys, jonka mu-
kaan kymmenestä hoitolaitoksesta yhdeksässä oli jotakin huomautettavaa. Tämän takia oli
ehdottoman tärkeätä, että eduskunta yksimielisesti hyväksyi uuden vanhuspalvelulain,
joka monella tapaa paransi ikäihmisten elämäntilannetta. Kun laki hyväksyttiin, siinä vah-
vistettiin ikääntyneiden oikeusturvaa, osallisuutta, hyvinvointia ja toimintakykyä. Lain
seurauksena ympärivuorokautisen hoidon laatu on parantunut. Nyt hallitus kuitenkin mu-
rentaa tätä lainsäädäntöä pala palalta.

Hallitus esittää, että vanhuspalvelulain kuntien käytettävissä olevaa asiantuntemusta
koskevasta 10 §:stä poistettaisiin listaus ammattialoista, joista kunnalla tulee olla käytettä-
vissään erityisasiantuntemusta. Listauksen mukaan erityisasiantuntemusta on oltava aina-
kin hyvinvoinnin ja terveyden edistämisen, gerontologisen hoito- ja sosiaalityön, geriat-
rian, lääkehoidon, ravitsemuksen, monialaisen kuntoutuksen sekä suun terveydenhuollon
alalta. Osaamisen heikentämistä ja listauksen poistamista on perusteltu sillä, ettei kuntia
voida velvoittaa pitämään erityisosaamista. Tämä on ollut hämmästyttävä perustelu, sillä
tulevaisuudessa sosiaali- ja terveyspalvelut siirtyvät maakunnille, mikä mahdollistaa entis-
tä paremmin näiden osaamisalueiden erityisosaamisen saamisen maakunta-alueella. Tästä
syystä mielestäni ja mielestämme tämä esitys ei ole perusteltavissa.

Emme voi hyväksyä asiantuntemuksen heikentämistä emmekä näe listauksen poistamis-
ta vastauksena vanhustyön haasteisiin. Päinvastoin listauksen mukaisen osaamisen tarve
on kasvava väestön ikääntyessä ja ikääntyneiden eläessä yhä pitempään. Osaava ja hyvin-
voiva henkilöstö sitoutuu työhön sekä on laadukkaan ja eettisesti kestävän sosiaalihuollon
tae. Vanhustyön osaamisen vaatimuksia siis käytännössä lasketaan, vaikka hyvä osaami-
nen on edellytys paitsi hyvälle hoidolle ja riittävän monipuoliselle palvelutarpeen arvioin-
 Tarkistettu
4.0



Pöytäkirjan asiakohta PTK 126/2016 vp
nille myös hyvälle johtamiselle ja palveluiden kehittämiselle, mitkä taas mahdollistavat
vaikuttavan, kustannustehokkaan toiminnan.

Arvoisa puhemies! Hallitus myös poistaa vanhusten vastuutyöntekijöitä. Hallituspuolu-
eet ovat esittämässä, että vanhuspalvelulaista poistettaisiin vastuutyöntekijä, koska sosiaa-
lihuoltolaissa on säädetty omatyöntekijästä. Perusteluna on esitetty, että näin poistetaan ja
kevennetään päällekkäistä sekä yksityiskohtaista säätelyä. Perustelu vaikuttaa kuitenkin
hataralta, sillä ikääntyneille on tehtävä myös joka tapauksessa palvelutarpeen arviointi ja
palvelusuunnitelmakokonaisuus, jotka joudutaan joka tapauksessa tekemään esimerkiksi
vastuutyöntekijän ammattipätevyyden omaavan henkilön toimesta. Vastuutyöntekijän
poistamisesta kärsivät eniten heikoimmassa asemassa olevat ja yksinäiset vanhukset. Val-
vovat viranomaiset ovat esittäneet lain valmistelun yhteydessä ja valiokunnan asiantunti-
jakuulemisessa vakavan huolensa vanhusten oikeudesta saada palveluita. Esimerkiksi So-
siaali- ja terveysalan lupa- ja valvontavirasto Valvira katsoo omassa lausunnossaan, ettei
vanhuspalvelulain vastuutyöntekijää koskevan pykälän kumoamiseen ole perusteluita.

Arvoisa puhemies! Hallitukselta puuttuu selkeä vanhustenhoitoon liittyvä visio. Halli-
tus on kylläkin kehittämässä omaishoitoa, mikä on hyvä asia. Tämä ei kuitenkaan saa tar-
koittaa sitä, että hallitus siirtää vanhustenhoitoa omaisille ja siten vähentää omaa vastuu-
taan ikääntyneiden hoidosta.

Arvoisa herra puhemies! Näillä perusteilla esitän, että 2. lakiehdotus hyväksytään valio-
kunnan mietinnön mukaisena ja että 1. lakiehdotus hylätään.

0.33 Tuula Haatainen sd: Arvoisa herra puhemies! Kannatan edustaja Kiljusen tekemää
esitystä tämän 1. lain hylkäämisestä. 

Tämä esitys, joka nyt on tuotu, on eriskummallinen. Kolme vuotta sitten säädettiin van-
huspalvelulaki, jossa ihan hyvin realistisesti kuvattiin, mitä osaamista tarvitaan vanhuspal-
veluissa, jotta voidaan edesauttaa sitä, että ikääntyneet ihmiset jaksaisivat paremmin ja
pärjäisivät ja heidän hyvinvointinsa olisi mahdollisimman hyvin turvattu, ja nyt tätä osaa-
misluetteloa halutaan purkaa. Tästä tulee mieleen, että hallitus haluaa tällä pidentää sitä lis-
taa, jolla voidaan sitten kehuskella, että normeja on purettu — mutta eihän tässä mitään jär-
keä ole.

0.34 Sari Tanus kd: Arvoisa herra puhemies! Pidän todella erittäin huolestuttavana tätä
hallituksen esittämää linjausta ja sen myötä tulevia heikennyksiä tähän vanhustenhoitoon.
Erityisosaamisesta tinkiminen tulee heikentämään, se on aivan selvä asia, niin hoidon laa-
tua kuin vanhustenhoidon erityispiirteiden huomioon ottamista. Muutos tulee hallituksen
hakemien kustannussäästöjen sijasta todellisuudessa lisäämään kustannuksia, joita aiheu-
tuu pitkällä aikavälillä erityisosaamisen heikkenemisen myötä. 

Esitän, että tämän vastalauseen 2 mukaisesti tämä 2. lakiehdotus hyväksytään valiokun-
nan mietinnön mukaisesti ja että tuo 1. lakiehdotus hylätään.

Tässä erityisen keskeisinä asioina on kaksi näkökulmaa: Nimenomaan tuo vastuutyön-
tekijän nimeäminen iäkkäille ihmisille on asiantuntevan hoidon takaamista jatkossakin, ja
se on nimenomaan säilytettävä. Ja toinen asia, minkä tässä ovat jo edeltävät puhujat nosta-
neet esiin, on se, että nimenomaan tuo luettelo ammattialoista, joilta kunnalla tulee olla
käytettävissä erityisosaamista, on jatkossakin säilytettävä. Elikkä hallituksen esittämän
muutoksen myötä ei pystytä varmistamaan riittävää asiantuntevaa ja tasokasta hoitotasoa,
jolla pystyttäisiin huomioimaan ikääntyvän väestön hoitoon liittyvät erityispiirteet. Geriat-
2



Pöytäkirjan asiakohta PTK 126/2016 vp
ria, gerontologia, lääkehoidon osaaminen, monet tämäntyyppiset asiat ovat erittäin tärkei-
tä ikääntyvien ihmisten hoidossa, ja kun ajatellaan, että ikääntyvien ihmisten määrä lisään-
tyy koko ajan, niin se on erittäin erittäin tärkeää. 

Niin kuin sanottu, jos hallituksen esitys toteutuu, kustannussäästöjen sijasta kustannuk-
set tulevat nousemaan ja myös vanhusten, ikäihmisten hoito huononemaan. 

Elikkä niin kuin mainitsin, esitän tuon vastalauseen 2 mukaista esitystä, että 1. lakieh-
dotus hylätään.

0.36 Sari Essayah kd: Arvoisa puhemies! Kannatan edustaja Tanuksen tekemää vasta-
lauseen 2 mukaista esitystä eli sitä, että 2. lakiehdotus hyväksytään ja 1. lakiehdotus hylä-
tään.

Ehkä sen verran vielä tästä, että todella, niin kuin edellä puhujat ovat sanoneet, on vai-
kea nähdä, että tällä saadaan haettua säästöä nämä muistaakseni laskujen mukaan 12,5 mil-
joonaa ja toisesta esityksestä noin 15 miljoonaa euroa, sen takia että erityisasiantuntemus-
ta omaavat henkilöt eivät yleensä ole olleet mitään lisähenkilöitä, vaan kunnissa on haluttu
pitää huolta, että tiimistä löytyy näitä erityisosaajia. Jos ajatellaan vaikkapa lääkehoidon ja
ravitsemuksen ja monialaisen kuntoutuksen osaajia, jos näitä ei enää tulevaisuudessa ole,
niin silloin varmasti on suurempi riski siihen, että esimerkiksi lääkkeitten yhteensopimat-
tomuutta ja mahdollisesti ylilääkintää ja sitä myöten kaatumisia ja muita erilaisia tapatur-
mia saattaa seurata, jolloinka nämä kustannukset aivan varmasti tulevat nousemaan.

Sitten tämä omahoitajajärjestelmän purkaminen on myöskin toinen tämmöinen erikoi-
suus, koska nimenomaan juuri ne kaikkein heikoimmassa asemassa olevat vanhukset, jot-
ka ovat olleet kykenemättömiä katsomaan omien palveluittensa perään, näitä omahoitajia
tarvitsevat, ja siinäkin mielessä ajattelen, että tämäntyyppinen ikään kuin säästötoimenpi-
de ei todellisuudessa mitään säästöjä ole tuomassa. Minun mielestäni tämmöinen normin-
purkaminen norminpurkamisen tähden elikkä siten, että oikeasti heikennetään kaikkein
huonoimmassa asemassa olevien ihmisten tilannetta, on kyllä hyvin kylmää. Pitäisi pitää
huolta tästä vanhuspalvelulain laadusta. Me olemme paljon puhuneet täällä hoitajamitoi-
tuksesta, mutta tätä vanhuspalvelulain sisältämää laatuvaatimusta ei saisi heikentää (Puhe-
mies koputtaa) niin kuin nyt tällä esityksellä ollaan tekemässä.

Keskustelu päättyi ja asian käsittely keskeytettiin.
3


