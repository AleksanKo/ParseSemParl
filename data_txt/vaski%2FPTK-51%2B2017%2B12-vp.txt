















































DEM3134.tmp.xml


Pöytäkirjan asiakohta PTK 51/2017 vp
Pöytäkirjan asiakohta 

PTK 51/2017 vp

Täysistunto

Keskiviikko 10.5.2017 klo 14.03—22.58

12. Hallituksen esitys eduskunnalle laeiksi asiakkaan valinnanvapaudesta sosiaali- ja ter-
veydenhuollossa sekä valtiontalouden tarkastusvirastosta annetun lain 2 §:n muuttamises-
ta

Hallituksen esitys HE 47/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 12. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan, jolle perustuslakivaliokunnan, tarkastusvaliokunnan, valtiovarainvaliokunnan, hal-
lintovaliokunnan, talousvaliokunnan ja työelämä- ja tasa-arvovaliokunnan on annettava
lausunto.

Keskustelua tästä asiakohdasta käydään kello 19 asti. Lähetekeskustelua jatketaan tar-
vittaessa päiväjärjestyksen muiden asiakohtien tultua käsitellyiksi. Mikäli keskustelu päät-
tyy ennen kello 19, siirrytään päiväjärjestyksen seuraavaan, 13. kohtaan.

Keskustelu

14.07 Perhe- ja peruspalveluministeri Juha Rehula (esittelypuheenvuoro):  Arvoisa
herra puhemies! Satavuotias Suomi elää monella tavalla murroksen aikaa. Yksi osa mur-
rosta on hallitun muutoksen tekeminen, muutoksen tekeminen, mikä on täysin välttämä-
töntä, jotta selviämme ensi vuosikymmenestäkin. Tämän päivän jälkeen eduskunnalla on
käsiteltävänään koko laaja sosiaali- ja terveydenhuollon muutoksen uudistus. Lakikoko-
naisuudella vauhditetaan muutoksen käytännön tekemistä ja varaudutaan vastuullisesti tu-
levaisuuteen, tulevaisuuteen jota ei tarvitse ennustaa — me tiedämme, mitä on tulossa.
Meidän on kyettävä pysäyttämään sosiaali- ja terveydenhuollon palveluiden rapautumis-
kehitys.

Lakikokonaisuuden yksi kulmakivi, viimeinen osa, hallituksen esitys asiakkaan valin-
nanvapaudesta sosiaali- ja terveydenhuollossa on nyt eduskunnan arvioitavana. Hallituk-
sen malli valinnanvapaudesta on käytännöllinen, suomalainen malli. Sillä on vaikutusarvi-
oinnin perusteella hyvät mahdollisuudet parantaa yhdenvertaisuutta palvelujen saatavuu-
dessa ja kaventaa hyvinvointi- ja terveyseroja. [Paavo Arhinmäki: Et usko itsekään!] Suo-
men mallissa julkinen sektori on vahva isäntä. Markkinoita hyödynnetään toimeenpanos-
sa. Pienillä ja keskisuurilla yrityksillä on jatkossa nykyistä laajemmat mahdollisuudet tuot-
taa julkisia palveluja. Laki mahdollistaa myös palvelujen sujuvan yhteensovittamisen niin
asiakkaan näkökulmasta kuin palvelutuotannon näkökulmasta.

Arvoisa herra puhemies! Nyt esiteltävän lain myötä kaikki perussäädökset sote-muutok-
sen viidestä peruspilarista ovat eduskunnan arvioitavana.
 Tarkistettu
4.2



Pöytäkirjan asiakohta PTK 51/2017 vp
Ensimmäinen peruspilari on perustuslakivaliokunnankin viime vaalikaudella edellyttä-
mä vahva järjestäjä. Jatkossa maakunta hoitaa niin sote-palvelujen järjestämisen kuin ra-
hoituksen.

Toinen perusta on uudistamisen alkuajoista mukana ollut palvelujen integraatio. Vahva
järjestäjä huolehtii siitä, että palvelut yhteensovitetaan asiakkaan tarpeen mukaiseksi ko-
konaisuudeksi. Oikeaa hoitoa ja palvelua oikeaan aikaan.

Kolmas peruspilari: Valinnanvapaus tukee asiakaslähtöisyyden lisäämistä. Se vahvistaa
ihmisen itsemääräämisoikeutta ja perustason palveluja sekä valjastaa kilpailun palvelujen
kehittämiseen. Valinnanvapaus mahdollistaa voimavarojen siirtämistä erityistasolta perus-
tasolle ja auttaa pitkällä tähtäimellä myös neljännen perustan eli kustannusten hillinnän to-
teuttamista. Avainasemassa kustannusten hillinnässä ovat parhaat käytännöt, vaikuttavim-
mat hoitomuodot ja digitaalisten ratkaisujen käyttöönotto.

Viides peruspilari on kattava digitalisaatio. Tätäkin voidaan kirittää valinnanvapauden
lisäämisellä. Se edellyttää, että tieto kulkee ja että tietojärjestelmät ovat yhteentoimivia ja
käyttäjäystävällisiä. Tämä edellyttää tiedolla johtamista ja ihmisen ohjaamista oikeaan pal-
veluun. Tämän toteutumiseksi hallitus on linjannut rahoituspuitteet ja mittavat investoin-
nit. Ict:n uusintamiseen päätettiin hallituksen puolivälitarkastelussa osoittaa kehyskaudel-
le miljardin euron investointiohjelma.

Suomalainen valinnanvapausmalli sisältää uudenlaisen rahoitusmallin, jolla kansainvä-
lisen vertailutiedon perusteella on mahdollista parantaa hoidon yhdenvertaisuutta. Rahoi-
tus ei jatkossa perustu suoritteisiin vaan ihmisten tarpeisiin. Tämä tarve on jokaisessa maa-
kunnassakin yksilöllinen. Myös korvaukset yksittäisille tuottajille maksetaan heidän asiak-
kaidensa tarpeisiin sovitettuina. Ihmiset eivät ole kasvottomia kohteita tai hallintoalamai-
sia, he haluavat vaikuttaa elämäänsä ja itseään koskeviin asioihin. Tämä laki antaa ihmi-
selle mahdollisuuden vaikuttaa järkevällä tavalla palvelujen sisältöön ja myös laatuun. Sa-
malla on otettu huomioon, etteivät kaikki osaa tai halua valita. Myös se on huomioitu, että
sosiaali- ja terveyspalveluissa on kyse asiantuntijoiden tuottamista palveluista, joiden laa-
tua maallikonkin on vaikea havainnoida. Siksi neuvonnalla on iso sija valinnanvapauslain-
säädännön toteuttamisessa.

Arvoisa herra puhemies! Valinnanvapaus vahvistaa osaltaan perustason palveluja. Täs-
sä on ollut nykyisen järjestelmämme heikoin kohta, mikä on näkynyt ihmisiä lähimpänä
olevien palvelujen aliresursoinnissa, pitkissä jonoissa ja vaikeuksissa saada riittävästi am-
mattilaisia esimerkiksi terveyskeskuksiin. Kuten jo aiemmin sanoin, valinnanvapausmalli
on käytännössä yksinkertainen: Ihminen valitsee itselleen vuodeksi sote-keskuksen ja
suunhoidon yksikön. Jos ei valitse, se hänelle osoitetaan. Ja jos on hätä, soitetaan nume-
roon 112. Osa asiakkaista tarvitsee muita enemmän sosiaali- ja terveyspalveluja. Tällöin
maakunnan liikelaitoksen toimipiste, esimerkiksi vammaispalvelujen yksikkö, arvioi asi-
akkaan tarpeen ja tekee asiakassuunnitelman. Asiakas saa palvelun joko suoraan maakun-
nan toimipisteestä tai voi saada asiakassetelin tai henkilökohtaisen budjetin, jolla hankkii
tarvitsemansa palvelut tarvittavan asiakaspalveluohjauksen mukaisesti. Palvelujen tuotta-
jana voi olla maakunnan yhtiö, yksityinen yritys tai järjestö. Uusi sote-organisaatiomalli
mahtuu yhdelle sivulle kuvana. Sen kuvan näkee myös lukea. Näin ei nykytilanteessa ole
mahdollista.

Arvoisa herra puhemies! Hallitus kuunteli tarkalla korvalla lausunnonantajia. Moni koh-
ta on hioutunut lausuntokierroksen jälkeen. Laki on viimeistelty siten, että se kiinnittää pal-
jon huomiota markkinoiden toimintaan ja toimeenpanoon liittyvien riskitilanteiden enna-
2



Pöytäkirjan asiakohta PTK 51/2017 vp
kointiin. Maakunta huolehtii, että aina on saatavilla palveluja. Ihminen ei jää yksin valin-
tojen viidakkoon. Oma vastuutyöntekijä ja maakunta neuvovat valinnoissa. Todettakoon
sekin, että meillä on jatkossakin vanhuspalvelulaki, sosiaalihuoltolaki, vammaispalvelu-
lainsäädäntö ja niin edelleen, jotka ohjaavat maakuntien ja palvelutuottajien toimintaa.
Palveluita paljon tarvitseville on oma palveluohjaaja.

Valinnanvapauslain 15 § on tärkeä säännös. Siinä siirretään sote-keskuksiin nykyisiä
erityistason palveluita. Se helpottaa asiantuntijoita, asiointia ja tukee kustannusten hallin-
taa. Palvelujen integraatioon on kiinnitetty erityistä huomiota. Tuottajilla on velvoite ha-
kea potilaan ja asiakkaan etua toteuttavia palvelukokonaisuuksia. Sote-keskuksissa voi-
daan tehokkaasti yhdistää terveydenhuollon ja sosiaalihuollon palvelut. Sen lisäksi yleis-
lääkärin johdolla tapahtuvaan terveydenhuoltoon voidaan yhdistää erityistason konsultaa-
tioita. Sote-keskuksen toiminta perustuu moniammatillisissa tiimeissä tapahtuvaan yhtei-
seen tekemiseen. Maakunnan sosiaalipalveluita ja muita palveluita saa sote-keskusten yh-
teydessä, jolloin sote-keskus on laaja asiakkaiden ja palveluiden kohtaamispaikka.
Ihmisten juoksuttamista luukulta toiselle vähennetään. Sote-keskus onkin jatkossa se paik-
ka, jossa kansanterveystyötä ja sosiaalityötä vaalitaan ja kehitetään.

Luonnospalautteen johdosta tuottajien korvausmallia muutettiin. Väestön palvelutar-
peet ja ominaisuudet sekä kunkin asiakkaan henkilökohtainen riski otetaan huomioon. Pal-
veluintegraatioon voidaan luoda vahvat taloudelliset kannusteet. Suun terveydenhuoltoon
tulee oma korvausjärjestelmänsä, jossa puolet koostuu kiinteästä korvauksesta ja puolet
vaikuttavuuteen, olosuhteisiin ja asiakkaille tehtäviin toimenpiteisiin liittyvistä korvauk-
sista. Lakiin luotiin myös vaihtoehdot siltä varalta, ettei jollekin alueelle tule palvelutuot-
tajia. Maakunta voi tällöin kilpailuttaa puitesopimuksia ja viime kädessä ilman yhtiöittä-
mistä tuottaa palvelut. Palvelut ovat järjestäjän vastuulla. Niitä on oltava aina saatavilla.

Kenties suurin kritiikki lausuntopalautteen osalta kohdistui lainsäädännön toimeenpa-
noon, voimaansaattamiseen. Hallituksen esitys pohjautuu siihen, että se iso päivä, jolloin
tapahtuu suuri muutos, on 1.1.2019. Toimeenpanoon tulee joustavuutta. Pilotit aloittavat
käytännön toiminnan jo vuoden 2018 aikana, ja äärimmäisissä tilanteissa, poikkeustilan-
teissa ja hyvin perustellen, on mahdollista saada toimeenpanoon lisää aikaa. Tämä jousto-
vara on lainsäädännössä mahdollistettu.

Arvoisa herra puhemies! Jatkossakin julkinen valta on yksiselitteinen isäntä ja markki-
noita hyödynnetään apuna. Niin sanotun kermankuorinnan estämiseksi laissa on useita ra-
joituksia. Yksi niistä on edellä mainitsemani rahoitusmalli, joka perustuu ei menoihin vaan
palvelutarpeeseen. Näin ollen esimerkiksi vanhoista ja sairaista maksetaan perusterveitä
nuoria enemmän. Sen lisäksi julkinen valta päättää tuottajia koskevat vaatimukset. Lain-
säädännöllä ja korvausmallilla estetään se, että tuottaja voisi valikoida asiakkaansa. Lau-
suntokierroksen jälkeen terävöitettiin ja konkretisoitiin yhteiskuntavastuuta koskevaa py-
kälää, 57 §:ää.

Valinnanvapaustuottajia koskevat laajat yhteiskuntavastuun ja avoimuuden vaatimuk-
set. Kirjanpitolain mukaisilta suuryrityksiltä vaaditaan maakohtaista verotusta koskevien
tietojen raportointia ja julkistamista lakiin perustuen. Valinnanvapaustuottajissa toimitaan
virkavastuulla ja sovelletaan julkisuuslakia. Valinnanvapausmalli antaa nykyistä enem-
män mahdollisuuksia myös pienille yrityksille. Erityisesti laajeneva asiakassetelin käyttö
ja henkilökohtainen budjetti ovat välineitä, joilla järjestettäviä palveluja paikalliset pienet
yritykset pääsevät varmuudella helposti tuottamaan. Pieniä ja keskisuuria yrityksiä helpot-
3



Pöytäkirjan asiakohta PTK 51/2017 vp
taa sekin, että pääasiassa ihmiset valitsevat itse. Jatkossa ei ole nykyisen kaltaista isoa kil-
pailuttajaa tai kilpailuttamista.

Arvoisa herra puhemies! Käsittelyssämme oleva lakiesitys on suomalaisiin olosuhtei-
siin rakennettu käytännöllinen malli sosiaali- ja terveydenhuollon valinnanvapaudesta. Se
rakentuu kansanterveystyön ja sosiaalityön vahvuuksille mutta parantaa kaikille perusta-
son palvelujen saatavuutta. Viime kädessä toimintatapojen muutokset tehdään kentällä
hoitotyön arjessa. Eduskunnalla on nyt käsissään merkittävä lakikokonaisuus, joka antaa
vakaan pohjan ammattilaisten työlle — työlle, jolla tähdätään parempaan terveyteen ja hy-
vinvointiin ensi vuosikymmenellä. — Kiitoksia.

Toinen varapuhemies Arto Satonen: Edustaja Kontula, ja edustaja Kontulan puheenvuo-
ron jälkeen käynnistämme debatin.

14.18 Anna Kontula vas: Arvoisa puhemies! Suomalaiset haluavat sote-järjestelmän, jo-
hon voi luottaa, josta tietää saavansa nopeaa ja asiantuntevaa apua, joka kohtelee ihmisiä
samanarvoisina asuinpaikkaan, ikään tai tulotietoihin katsomatta. Tällaista järjestelmää
meillä ei tänä päivänä ole. Suomen terveyspalvelut sijoittuvat OECD-maiden eriarvoisim-
piin. Rikkaille on meillä yksityiset lääkäriasemat, köyhille hissuksiin rapautuvat kunnalli-
set terveyskeskukset. [Sari Sarkomaa: Te vastustatte muutosta!] Siinä välissä säätää työ-
terveyshuolto, jonka kattavuus riippuu tilinauhasta. Paperittomat saavat tyytyä vapaaeh-
toisklinikoihin. Tiivistäen: vaikka terveyspalvelumme ovat laadukkaita, ne eivät ole yhtä-
läisesti kaikkien ulottuvilla, ja liian usein jonon hännille jäävät ne, jotka lääkäriä eniten tar-
vitsisivat. [Oikealta: Siksi juuri! — Välihuutoja] Kaikki tietävät, ettei tällainen meno voi
jatkua. Suomi on ansainnut parempaa, Suomella on varaa parempaan.

Arvoisa puhemies! Arvoisat kollegat! Vasemmisto on vapausliike, mutta ihmisen, ei ra-
han, vapauden liike. Tavallisen ihmisen näkökulmasta laki valinnanvapaudesta on mones-
sa suhteessa laki valinnanvapauden vähentämisestä. Jos asun suurten kasvukeskusten ul-
kopuolella, voinko jatkossa valita terveyskeskuksen ja aikaisempaa lähempää? En, päin-
vastoin, sote-uudistuksen odotetaan harventavan terveyskeskusverkkoa. Se on ikävä uuti-
nen niille haja-asutusalueiden pienituloisille, joilla ei ole omaa autoa, ei aina taksirahaa-
kaan. [Välihuutoja]

Entäpä jos olen veroparatiiseista huolestunut kansalainen, voinko jatkossa valita sellai-
sen terveyspalvelutuottajan, joka hoitaa yhteiskuntavelvoitteensa? [Eduskunnasta: Kyllä!]
En voi. Vaikka hallitukseen liittyy joitakin avoimuusvelvoitteita, niin ei kuitenkaan riittä-
viä verovälttelijöiden tunnistamiseksi.

Miten sitten käy paikallisen terveysalan yrittäjän elinkeinovapauden? Kai porvarihalli-
tus nyt huolehtii edes siitä — vaan ei, laajat palveluvelvoitteet suosivat suuria terveysyri-
tyksiä, ja paikallisten pk-yritysten asemaa heikentää entisestään kansainvälisten terveys-
yritysten veroshoppailumahdollisuuksien turvaaminen. Tätä eivät palvelusetelit kompen-
soi.

Toistaiseksi on jokaisella kuntalaisella vapaus äänestää laadukkaampien terveyspalve-
lujen puolesta, vaikka se sitten edellyttäisi veroprosentin nostoa. Jatkossa tämäkin vapaus
kaventuu, sillä maakunnilla ei ole verotusoikeutta. Ne saavat rahoituksensa valtiolta, jonka
verolinjauksiin kyllä voi vaikuttaa eduskuntavaaleissa mutta joka ei sitten päätäkään raho-
jen käytöstä. Sentään laki antaa vapauden vaihtaa terveyskeskusta, jos on saamaansa pal-
veluun tyytymätön — paitsi että ei ihan niinkään: kun on palveluntuottajansa kerran valin-
4



Pöytäkirjan asiakohta PTK 51/2017 vp
nut, onnistuu vaihtaminen vuoden mittaan vain erillisen ilmoitusmenettelyn kautta. Byro-
kratiaa edellyttää myös se, jos haluan lääkäriin muualla Suomessa.

Arvoisa puhemies! Ihmisen valinnanvapauden kannalta huolestuttavin seikka on kuiten-
kin sote-kokonaisuuteen leivottu palveluleikkuri. Jos kustannusten kasvua ei onnistuta hil-
litsemään nuottien mukaisesti, silloin heikennetään palveluja. Me tiedämme jo nyt, että so-
ten budjetti on äärimmäisen kunnianhimoinen, monien asiantuntijoiden mielestä mahdo-
ton. Kasvua selittävä demografia ei tällä uudistuksella nuorennu päivääkään, ja vastaavat
yhtiöittämishankkeet ovat muualla johtaneet kustannusten nousuun. Alkuvaiheessa kus-
tannuksia kasvattaa myös palkkaharmonisointi. On siis vahvoja syitä olettaa, että budjetit
ylittyvät, ja nyt siis on ennalta määrätty, että näissä tilanteissa joustavat palvelut, eivät bud-
jetit — näin siellä lukee selvällä suomen kielellä.

Vapautta valita toisin ei ole, ei maakunnan päättäjillä, ei veronmaksajilla, ei potilailla it-
sellään — ei, vaikka useimmat suomalaiset näkevät sairauden mukaisen hoidon tärkeäm-
pänä vapausoikeutena kuin sen, mistä yrityksestä palvelun tänään saa. Siksi palveluverkon
harvenemista pidetään itsestäänselvyytenä, samoin maksujen omavastuiden korotuksia.
Mikäli nämä eivät riitä, vähennetään palveluja. Oma veikkaukseni on, että ensimmäisten
joukossa poistuvat ainakin aikuisten hammaslääkäripalvelut, jotka ovat tulleet viimeisinä
julkisen palvelulupauksen piiriin. Tai sitten leikkaukset kohdistetaan sellaisiin sairauksiin,
jotka mielletään elämäntavoista johtuviksi. Tästähän hallituksen diabetesrajaus antoi ensi-
makua: enää ei pienituloinen kakkostyypin diabetesta sairastava voi valita toimintakykyn-
sä kannalta järkevintä lääkitystä.

Arvoisa puhemies! Me olemme kaikki sitä mieltä, että Suomen järjestelmä on kipeästi
remontin tarpeessa. Ratkaisu ongelmiin ei kuitenkaan voi olla ongelmien kärjistäminen.
Pirstaleisuus ei häviä pirstomalla, eriarvoisuus eriarvoistamalla, kynnykset korottamalla.
Sote lähti väärään suuntaan, kun hallitus lukitsi sen pääperiaatteeksi terveysyritysten hy-
vinvoinnin, vaikka sitten kansanterveyden kustannuksella. Vasemmistolaisen vapausihan-
teen tästä hallituksesta erottaa se, että meille terveyspalvelujen ydin on ihmisen vapaudes-
sa terveyteen, ei yrityksen vapaudessa tehdä rahaa. [Vastauspuheenvuoropyyntöjä]

Toinen varapuhemies Arto Satonen:  No niin, nyt on mahdollisuus pyytää vastauspu-
heenvuoroja. Aloitamme nämä debatit 2 minuutin puheenvuoroilla ja siirrymme sitten 1
minuutin puheenvuoroihin. — Ensimmäisen debattipuheenvuoron saa edustaja Haatainen.

14.24 Tuula Haatainen sd (vastauspuheenvuoro):  Arvoisa herra puhemies! SDP haluaa
sote-uudistuksen, sellaisen, joka turvaa suomalaisille hyvät ja toimivat palvelut ja vasti-
neen veroeuroille. Nyt hallitus on kuitenkin tähän perusratkaisuun, näihin 18:aan maakun-
taan, tuomassa ennennäkemättömän muutoksen, markkinavetoisen valinnanvapausmallin.
Sen seurauksena uhkaa nyt se, että nämä toimivat palveluketjut hajoavat ja hoitokokonai-
suudet jäävät toteutumatta, ja samalla asiantuntijat varoittavat, että kustannukset kasvavat.
Tämän tien päässä saattaa olla se, että asiakasmaksut nousevat tai palveluita aletaan karsia.

Arvoisa puhemies! Nyt on käymässä niin, että markkinatoimijat tasa-arvoistetaan mutta
asiakkaat eriarvoistetaan. Valinnanvapaus sinänsä on hyvä asia, mutta nyt tällä valitulla se-
kavalla mallilla ei päästä parhaaseen mahdolliseen tulokseen. Kysyn: Miksi hallitus ei va-
litse yksinkertaista, selkeää mallia, jossa tuleva maakunta voisi järjestää ja tuottaa palvelut
ja näitä täydentämään voitaisiin hankkia palveluita asiakassetelillä, joka hallituksen esityk-
sissä on, täydentäviä palveluita, ja näin voitaisiin turvata lääkäriin ja hoitoon ja palveluihin
5



Pöytäkirjan asiakohta PTK 51/2017 vp
pääsy? Ja kun peruspalveluihin ja terveyskeskuslääkäriin pääsy on se iso, keskeinen asia,
josta paljon puhutaan ja jota kansalaiset myös odottavat, miksi tähän ei yksinkertaisesti lai-
teta hoitotakuuta eli aikarajaa, jossa on päästävä terveyskeskuslääkärille, ja lisätä hoitaja—
lääkäri-pareja terveyskeskuksiin, jotta nämä aukkokohdat pystytään täyttämään siellä,
missä tämä ei toimi? Lisäksi 200 000 sosiaali- ja terveydenhuollon työntekijää, ammatti-
laista odottaa, että he pääsevät pitkäjänteisesti kehittämään palveluita. Annetaan heille työ-
rauha ja annetaan suomalaisille järjestelmä, joka toimii.

14.26 Annika Saarikko kesk (vastauspuheenvuoro): Arvoisa puhemies! On hienoa, että
meillä on nyt käsittelyssä ja käsissämme eduskunnassa tämä koko sosiaali- ja terveyden-
huollon uudistamista käsittelevä paketti. Sen kaiken pohjana on tuo 18 maakuntaan, järjes-
täjävastuuseen perustuva pohja, jota nyt käsittelyssä oleva valinnanvapauslaki täydentää.

Minusta on oleellista ja ehkä liiankin vähälle huomiolle jäänyttä, että me keskustelem-
me kyllä, aivan oikein ja perustellusti, paljon erilaisista palveluntuottajista: siitä, millainen
on julkinen palveluntuottaja, mitä yksityinen palveluntuottaja tähän kokonaisuuteen tuo.
Mutta pohjimmiltaan tämän mallin ydin on se vahva maakunta, jolla pitää olla langat kä-
sissään, selkeä näky sujuvista hoitoketjuista, henkilöstönsä hyvinvoinnista koko ketjun
osalta ja sitä kautta asiakas tai potilas tämän hoitoketjun keskiössä. Meidän on väistämättä
siirrettävä oma huomiomme nyt siihen, miten maakunnat valmentavat itsensä toimeenpa-
noon niin, että lain aloittaessa 2019 alussa — valinnanvapaus liittyen maakuntaan toteutuu
vähän vaiheittain — se maakunnan vastuu on riittävän selkeä ja vahva.

Toisekseen haluan todeta, että on hyvä huomioida, että eiväthän tämänkään myötä kaik-
ki terveydenhuollon ja sosiaalitoimen palveluista päädy valinnanvapauden piiriin. On yhä
vaativin osa, esimerkiksi päivystyspalvelut tai vaativa sosiaalityö, jossa vastuu on sillä
vahvalla maakunnan järjestäjällä.

Ja ehkä oppositiolle haluan esittää vastakysymyksen näiden aika synkkien puheenvuo-
rojenne jälkeen. Jos muistelette viime syksyn vaikkapa sosiaali- ja terveysvaliokunnan kii-
vasta keskustelua siitä, miten hankintalain puitteissa vaikkapa vaativimmat ja pitkäaikai-
simmat vammaisten ihmisten asumispalvelut voidaan järjestää: nyt valinnanvapauslaki tuo
niihin henkilökohtaisen budjetoinnin ja aidon itsemääräämisoikeuden omiin palveluihin
kilpailutusten yli. Minusta se on upea asia.

14.28 Outi Alanko-Kahiluoto vihr (vastauspuheenvuoro): Arvoisa puhemies! On hyvin
valitettavaa, että tämä hallituksen esitys tuntuu olevan ristiriidassa kaikkien hallituksen itse
sille asettamien tavoitteiden kanssa ja pettävän ne. On todettava, että hallituksen esityksen
seurauksena palveluketjut tulevat pirstoutumaan, kustannukset tulevat kasvamaan ja alu-
eellinen epätasa-arvo todennäköisesti myöskin kasvaa.

Eräs suurimmista ongelmista on se, että tästä esityksestä edelleen puuttuu kattava tieto-
järjestelmä, jonka avulla maakunnat voisivat ohjata palveluketjuja ja taata sen, että potilaat
saavat tarvitsemansa palvelun eivätkä putoa palveluiden väliin. Nyt tällaista järjestelmää ei
ole, ja hallitus itse arvioi, että se ehkä valmistuu joskus vuonna 2025 tai niillä main. Eli kun
tämä järjestelmä puuttuu, niin ei ole välinettä, jolla voitaisiin ohjata palveluita, vaikka hal-
litus samaan hengenvetoon puhuu tiedolla ohjaamisesta. Samoin täytyy kysyä, miten te
hallituksessa takaatte sen, että potilasta hoidetaan asianmukaisella tavalla, jos hän tulee
esimerkiksi auto-onnettomuuden seurauksena sote-keskukseen. Mistä tiedetään, minkälai-
6



Pöytäkirjan asiakohta PTK 51/2017 vp
sia taustoja tällä kyseisellä potilaalla on, ettei tehdä esimerkiksi hoitovirheitä? Tämä on hy-
vin vakava kysymys. Toivon, että vastaatte tähän.

14.30 Sari Sarkomaa kok (vastauspuheenvuoro): Arvoisa puhemies! On loistavaa, että
valinnanvapauslaki on nyt eduskunnassa. [Paavo Arhinmäki: Suorastaan fantastista!] Tä-
män lain tarkoitus on vahvistaa peruspalveluita, huolehtia siitä, että suomalaiset pääsisivät
yhdenvertaisesti palveluiden pariin. Tämä tuo kannusteen tehdä palveluita kustannuste-
hokkaasti. Innovaatioita haetaan ja toiminnat, palveluprosessit uudistuvat.

Ihmettelen hyvin vahvasti sitä, miten vahvasti oppositio vastustaa uudistusta, joka on ai-
noa ehdotus 20 vuoteen ja jolla myöskin lain vaikutusarvioiden ja asiantuntijoiden mukaan
on mahdollista vahvistaa peruspalveluita ja päästä siitä vakavasta eriarvoistavasta tilan-
teesta, [Välihuutoja vasemmalta] että meillä lapsiperheet, eläkeläiset, työttömät ovat ter-
veyskeskusjonoissa ja ne, keillä on rahaa, ottavat vakuutuksen tai ostavat yksityisiä palve-
luita. [Paavo Arhinmäen välihuuto] Ihmettelen vahvasti, miksi edustaja Haatainen ja miksi
kaikki oppositiopuolueet vastustavat tätä esitystä, eikä teillä ole yhtään vaihtoehtoa. Olen
lukenut hyvin tarkkaan teidän sote-ehdotuksenne, ja teillä ei ole vaihtoehtoja. Nuo esityk-
set, joita Tuula Haatainen tässä esitti, ne olisi jo mahdollista tehdä tässä ja nyt.

Arvoisa puhemies! Tämä uudistettu lainsäädäntö, lausuntokierroksen jälkeen vahvistet-
tu lakiesitys on hyvä. Eduskunnan on se nyt tarkkaan puitava. Ja tuon onnistumisen edel-
lytys on se, että maakunnissa uudistetaan johtamista, se, että henkilöstö on vahvasti muka-
na ja hallitus tekee tiukasti työtä, että ict-järjestelmät ovat toimivat.

14.32 Aino-Kaisa Pekonen vas (vastauspuheenvuoro): Arvoisa puhemies! Tämän halli-
tuksen esityksen yksi keskeisimpiä tavoitteita on hillitä kustannuksia, eli tällä sosiaali- ja
terveydenhuollon uudistuksella kokonaisuudessaan haetaan säästöjä ja hallitusohjelmaan
onkin kirjattu jopa 3 miljardin euron säästötavoite. Käytännössä lienee kaksi keinoa hank-
kia säästöjä sote-palveluista: joko korottaa asiakasmaksuja tai rajoittaa kaikkien julkisesti
rahoitettujen palveluiden tasoa ja sisältöä. [Ben Zyskowiczin välihuuto]

Tällä hetkellä eri kunnissa peritään erilaisia terveydenhuollon asiakasmaksuja. Esimer-
kiksi täällä Helsingissä terveyskeskus on täysin maksuton asiakkaille, kun taas Riihimäel-
lä, omassa kotikunnassani, asiakas maksaa kolmelta ensimmäiseltä käynniltä 20 euroa 90
senttiä vuodessa. Ja tämä esitys, mikä nyt meillä on, on äärimmäisen epäreilu. Kun nyt joka
tapauksessa jossain päin Suomea asiakasmaksut nousevat ja jos sitten palvelujen tasoa hei-
kennetään ja sitä sisältöä rajataan, niin pienituloiset saavat entistä vähemmän palveluja,
kun taas hyvätuloiset voivat halutessaan käyttää omia varojaan ja ostaa asiakassetelin ar-
von päälle itselleen näitä lisäpalveluja.

Hyvä hallitus, teidän esityksessänne laiksi asiakkaan valinnanvapaudesta mainitaan
sana "asiakasmaksu" 72 kertaa, mutta meillä ei ole mitään tietoa siitä, minkä suuruinen
tämä asiakasmaksu tulee sitten yleisesti Suomessa olemaan. [Li Andersson: Esimerkiksi
hammashuollon puolella!] Olisin kysynyt tässä, ministeri: Tällä hetkellä kun asiakasmak-
suja kerätään suomalaisilta noin 1,5 miljardia euroa vuodessa, niin mikä tämä summa tulee
olemaan jatkossa? Onko asiakasmaksuihin tulossa jotakin korotuksia, ja jos, niin kuinka
paljon?

14.34 Arja Juvonen ps (vastauspuheenvuoro):  Arvoisa herra puhemies! Koko sote-uu-
distuksen yksi perusajatus ja idea on se, että peruspalveluihin, perusterveydenhuoltoon tu-
7



Pöytäkirjan asiakohta PTK 51/2017 vp
lee päästä joutuisammin ja nopeammin. Se on se, mihin sote-uudistuksella pyritään ja mi-
hin tähdätään, ja se on myös yksi tämän valinnanvapauslainsäädännön hyvin tärkeä asia.

On hyvin tärkeää, että valinnanvapaus koskettaa myös niitä, jotka eivät välttämättä itse
pysty suoraan tekemään valintoja, kuten esimerkiksi ikääntyneet ihmiset. Edelleen laissa
säilyy vastuutyöntekijä ja tulee maakuntaan neuvojaa, mutta kysyisin vielä ministeriltä:
millä tavalla varmistetaan se, että ihmiset todellakin pystyvät tekemään näitä valintoja?

Pidän tätä valinnanvapauslakia mahdollisuutena yrittäjille. Pienyrittäjät ovat heitä, joita
tulee myös huomioida ja joihin katsoa. Meillä on kaiken kaikkiaan Suomessa noin 17 733
mikroyritystä sosiaali- ja terveydenhuollossa, elikkä 95 prosenttia, ja pieniä yrityksiä on
783, keskisuuria 118. Miten varmistetaan, että kaikki, myös pienet toimijat, pääsevät
markkinoille? Näen tämän myös erittäin hyvänä mahdollisuutena naisyrittäjyydelle.

Pidän erittäin hyvänä 57 §:ää, joka lisää myös lainsäädännön avoimuutta. Siellä on vel-
vollisuus tilinpäätös- ja verotustietojen antamiseen, ja se on erittäin hyvä asia. Jos siitä
ehkä voisimme vielä kuulla jotakin lisää.

Pidän erittäin tärkeänä myös, että henkilöstöä kuullaan — tämä valtava muutos kosket-
taa myös hoitoalan työntekijöitä — että he ovat mukana näissä suurissa muutoksissa.

14.36 Anna-Maja Henriksson r (vastauspuheenvuoro):  Värderade talman! Vi behöver
en vårdreform som utgår från patienten och patientperspektivet, en vårdreform som ökar
jämlikheten och som också stävjar kostnaderna. Tyvärr framgår det av regeringens valfri-
hetslagpaket att så här inte kommer att gå.

Arvoisa puhemies! Sote-uudistuksen kolme alkuperäistä tavoitetta olivat kaventaa terveys-
eroja, parantaa eri hoitomuotojen yhteispeliä elikkä integraatiota ja hillitä kustannuksia.
[Timo Heinonen: Nämä toteutuvat!] Miten nämä nyt ovat täyttymässä? Katsotaan, mitä
hallitus itse sanoo omassa esityksessään.

Ensinnäkin: "Sote-uudistuksen säästötavoitteen näkökulmasta valinnanvapausmallin
vaikutus säästöjen toteutumiseen on epävarmaa."

Toiseksi: "Uudistuksen vaikutukset asiakkaiden valinnanmahdollisuuksien tosiasialli-
seen toteutumiseen voivat siis olla epätasaiset, ja siten uudistuksen hyödyt, kuten aiempaa
nopeampi pääsy perustason palveluihin, jakautuvat alueellisesti hyvin epätasaisesti."

Ja kolmanneksi: "Koska suoran valinnan palveluissa korostuvat terveydenhuollon pal-
velut, on sosiaalihuollon ja terveydenhuollon välinen integraatio vaarassa jäädä ohueksi
suoran valinnan palveluiden tuottajissa."

Elikkä näin sanoo hallitus itse omassa esityksessään.
Tässä noin kuukausi sitten käydyssä välikysymyskeskustelussa sanoin hallituksen valin-

nanvapausmallista näin: "Se on liian monimutkainen, se luo massiivista byrokratiaa ja uh-
kaa nostaa hoidon kustannuksia." Sanoin myös silloin, että hallituksen toimet eivät myös-
kään johda mihinkään todelliseen maakuntien itsehallintoon.

Nyt hallitus omassa esityksessään sanoo näin: "Kokonaisuutena arvioiden valinnanva-
pauden toteuttaminen lakiehdotuksen mukaisella tavalla heikentää maakuntien itsehallin-
toa sekä lisää hallinnon ja talouden hoidon monimutkaisuutta." Eli arvoisa hallitus: minkä
takia tuotte tällaisen esityksen tänne eduskuntaan?

14.38 Sari Essayah kd (vastauspuheenvuoro):  Arvoisa puhemies! Asiantuntijoita ja op-
position huolia ja muutostarpeita hallitus on jossain määrin kuullut mutta ainoastaan vain
8



Pöytäkirjan asiakohta PTK 51/2017 vp
osin. Kristillisdemokraatit ovat nostaneet esille sen, että oikeastaan kaikkein suurin ongel-
ma ja, voisi sanoa, villakoiran ydin on siinä, että tämäkään hallituksen esitys ei tule vah-
vistamaan integraatiota, kun se hajauttaa nämä palvelutuotannot erillisiin toistensa kanssa
kilpaileviin yhtiöihin. Tämä ongelmallinen perusrakenne tietenkin säilyy, koska se periaat-
teessa on siinä valinnanvapauden ytimessä.

Tässä hallituksen esityksessä on pyritty siihen, että on lisätty asiakkaan neuvontaa ja oh-
jausta ja palveluitten yhteensovittamista, mutta se suuri kysymys kyllä kuuluu, onko tämä
riittävää, miten me voimme edelleenkin varmistaa sen, että asiakkaat, potilaat, eivät tipah-
da näitten hoitoketjujen väliin ja erityisesti, kun puhutaan niistä asiakkaista, joitten valin-
nanmahdollisuus ja kyky tehdä valintoja on jostakin elämäntilanteesta johtuen heikenty-
nyt, esimerkiksi sairauden tai vamman takia.

Olemme myöskin kritisoineet toista kysymystä, joka liittyy tähän yhdenvertaisuuteen.
Tietenkin tämä on sellainen kysymys, jota erityisesti sitten perustuslakivaliokunta tulee
selvittämään, koska valinnanvapaushan ei tule toteutumaan kuin ainoastaan osassa näitä
maakuntia. Tähänkin hallitus on pyrkinyt nyt löytämään ratkaisua ja on lisännyt tämän
43 §:n markkinapuutetilannetta varten. Mutta edelleenkin kysymys on se, että eri maakun-
tien asukkaitten epätasa-arvoisuus yhdenvertaisuuden suhteen säilyy siellä esityksessä.
Siinä mielessä on varmasti se perustuslakivaliokunnan kaikkein haasteellisin tehtävä sel-
vittää, onko tämä riittävä taatakseen [Puhemies koputtaa] sen yhden sote-uudistuksen tär-
keimmistä tavoitteista: yhdenvertaisuuden.

Toinen varapuhemies Arto Satonen:  Nyt siirrymme 1 minuutin vastauspuheenvuoroi-
hin, ja ne aloittaa edustaja Lindtman.

14.40 Antti Lindtman sd (vastauspuheenvuoro):  Arvoisa puhemies! On hyvä, että nyt
tämä esitys vihdoin tulee tänne eduskuntaan. Se on kyllä totta, niin kuin ministeri toteaa,
että tämä on valtavan iso uudistus. Hallitus on ladannut paljon arvovaltaa tähän, ja tämä tu-
lee muuttamaan pysyvällä tavalla suomalaista terveydenhoitoa. Sen takia onkin kyllä sää-
li, että hallituspuolueet jyräsivät esimerkiksi opposition mahdollisuudet käyttää ryhmäpu-
heenvuorot vakiintuneen käytännön vastaisesti tässä keskustelussa.

Arvoisa puhemies! Hallitus sanoo, että asiantuntijoiden kritiikki on otettu huomioon.
Toivon, että näin on. Mutta esimerkiksi eilen Helsingin yliopiston sosiaalipolitiikan pro-
fessori Heikki Hiilamo on todennut, että tässä hallituksen esityksessä pienillä korjauksilla
on otettu kantaa kritiikkiin mutta isoja ongelmia ei ole ratkaistu. Muutokset oikeastaan te-
kevät järjestelmästä entistä monimutkaisemman.

Tänään Raimo Sailas on sanonut, että säästöt tästä perustuvat höttöön. [Puhemies koput-
taa] Arvoisa ministeri, jos asiantuntijat täällä eduskunnassa edelleen kuulemisissa ovat
yhtä kriittisiä, oletteko valmiita purkamaan tämän kohtalonyhteyden tämän pakkoyhtiöit-
tämisen ja sote-uudistuksen välillä?

14.41 Hannakaisa Heikkinen kesk (vastauspuheenvuoro):  Arvoisa herra puhemies! On
hyvin tärkeää, että ihmisten tasa-arvoisen kohtelun näkökulmasta hallituksen esityksessä
nimenomaan painotetaan sitä asiaa, että jos jollekin alueelle on vaikea saada riittävästi so-
siaali- ja terveyspalveluita, maakunnan on huolehdittava palveluiden järjestämisestä.
Olennaista on, että julkinen taho turvaa ja lupaa jatkossakin turvata sen, että ihmiset pää-
sevät lääkäriin ja hoitoon kaikissa tilanteissa joka puolella Suomea.
9



Pöytäkirjan asiakohta PTK 51/2017 vp
Kuten ministeri totesi, julkinen on vahva isäntä ja yksityiset ja järjestöt ovat niitä, jotka
rinnalla jatkossa huolehtivat palvelujen tuottamisesta toivottavasti nykyistä laajemmin.
Kiitos, ministeri ja koko hallitus, siitä, että lakiesitystä on todella muokattu lausuntopalaut-
teen pohjalta aivan oikeaan suuntaan. Koen, että paikallisilla pienillä yrittäjillä myös kas-
vukeskusten ulkopuolella ja myös järjestöillä on mahdollisuus hyötyä valinnanvapaudesta
erityisesti [Puhemies koputtaa] asiakassetelin ja henkilökohtaisen budjetin muodossa.

14.42 Ville Niinistö vihr (vastauspuheenvuoro): Arvoisa puhemies! Näin toteutettuna täl-
laisella kertarysäyksellä meidän sosiaali- ja terveydenhuoltomme markkinallistaminen
vuonna 2019 on täysin holtiton ja mieletön hanke, joka johtaisi meidän terveydenhuoltom-
me kaaokseen. Tämä on se viesti, mitä asiantuntijoilta tulee ja kentältä sairaaloiden ja kun-
tien ylilääkäreiltä tulee. Meillä ei ole tietojärjestelmät kunnossa, jotta tieto kulkisi 2019
niin, että tämä teidän ajamanne markkinallistaminen ei pirstaloisi palveluita ja vaikeuttaisi
potilaan hoitoketjujen varmistamista.

Sitten tuon esille esimerkin siitä, että tämä markkinallistaminen ei voi toimia kuin ko-
keilujen ja harjoittelun kautta mutta kertarysäyksellä tämä hinnoittelu tulee kalliiksi. Tämä
malli tarkoittaa hyväosaisten potilaiden hoitamista yhä kalliimmalla kustannuksella, ja kun
teillä on säästötavoitteita, niin sitten se merkitsee sitä, että heikompiosaisten palvelut heik-
kenevät. Työterveyshuollon asiakkaat, 1,7 miljoonaa suomalaista, tässä merkitsisivät sote-
keskuksille [Puhemies koputtaa] automaattista tulon saantia vailla tarvetta mihinkään pal-
veluihin. Tämä malli on hyvin hyvin kallis.

14.44 Ben Zyskowicz kok (vastauspuheenvuoro):  Arvoisa herra puhemies! Kyllä häm-
mästyttää se, että vasemmisto vihreät mukaan lukien nostaa esille sen, että tämä muka pa-
hentaisi eriarvoisuutta terveyspalveluissa. Mikä on tilanne tänään? Työterveydenhuollos-
sa käyvät ne, jotka ovat sellaisissa työpaikoissa, yksityisiä vakuutuksia on niillä, joilla on
niihin varaa, yksityislääkärillä käyvät ne, joilla on siihen varaa. Sen sijaan julkisissa pal-
veluissa ainakin pääkaupunkiseudulla on pääosin pienituloisia lapsiperheitä, eläkeläisiä ja
työttömiä. Tämän uudistuksen myötä tämä valinnanvapaus, joka tällä hetkellä on parem-
min toimeentulevilla, laajenee koskemaan kaikkia, kaikkia asukkaita, niitä pienituloisia
lapsiperheitä, niitä eläkeläisiä ja niitä työttömiä. Käsittämätöntä, että vasemmisto tällaista
vastustaa. [Välihuutoja] Myös palvelujen saatavuus paranee, kustannustehokkuus para-
nee, ja joka tapauksessa tiedämme sen, että myös asiakkaan näkökulmasta [Puhemies ko-
puttaa] laatu tulee paranemaan.

14.45 Li Andersson vas (vastauspuheenvuoro): Arvoisa puhemies! Ne pienet muutokset,
mitä hallitus nyt on tähän esitykseen tehnyt, eivät muuta niitä valtavan isoja rakenteellisia
ongelmia ja riskejä, jotka tähän malliin sisältyvät, nimenomaan tasa-arvon ja kustannusten
hillinnän näkökulmasta. Integraatiota ei saada, kun potilas vaivasta riippuen hoidattaa vai-
vansa yksityisissä sote-keskuksissa, näiden alihankkijafirmoissa, ehkä maakunnan liikelai-
toksen puolella, ehkä julkisomisteisessa yhtiössä tai jonkun järjestön kautta. Kermankuo-
rinta on edelleen mahdollista, kun yksityisillä sote-keskuksilla edelleen säilyy kannustin
siirtää kallista hoitoa tarvitsevat potilaat maakunnan liikelaitoksen eli julkisen puolen hoi-
dettavaksi. Ja peruspalvelut eivät vahvistu järjestelmässä, joka itsessään nostaa kustannuk-
sia nykyisestä, kun hallitus samanaikaisesti haluaa leikata 3 miljardia. Miten tämä yhtälö
toimii? Te ette ole kertaakaan vastanneet siihen kysymykseen, koska ainoa vastaus on se,
10



Pöytäkirjan asiakohta PTK 51/2017 vp
[Puhemies koputtaa] että se tarkoittaa joko asiakasmaksujen nostamista tai lähipalvelui-
den karsimista.

14.46 Toimi Kankaanniemi ps (vastauspuheenvuoro):  Arvoisa puhemies! Tämä on ta-
vattoman tärkeä uudistus, ja on hienoa, että meillä on hallitus, joka pystyy uudistamaan
Suomea. Tämä uudistus on totta kai tavattoman vaikea ja iso, mutta sen tavoitteet ovat niin
jalot, että niihin on syytä tällä kaudella mennä.

Täällä on nostettu esille erityisesti yhdenvertaisuus. Kyllä tosiasia on se, että vasemmis-
ton jäljiltä Suomessa on etuoikeutettu ryhmä, hyvätuloiset, rikkaat ja työssä olevat, jotka
saavat palvelut valitsemaltaan paikalta. Heillä on valinnanvapaus. [Li Andersson: Miten se
muuttuu?] Tällä taataan se koko kansalle, ja se on tärkeä asia.

Toinen asia on, että täällä pelotellaan asiakasmaksujen nousulla. Meillä perustuslaki
edellyttää, että jokainen suomalainen saa nämä palvelut ja että sitä ei estä asiakasmaksujen
suuruus. Eli tästä pidetään varmasti huolta, että asiakasmaksuilla ei kenenkään tilanne
heikkene.

14.47 Stefan Wallin r (vastauspuheenvuoro): Arvoisa puhemies! Olisi niin mukava puo-
lustaa tätä valinnanvapausesitystä, koska valinnanvapaushan on lähtökohtaisesti iloinen,
hyvä asia, jos se tehdään oikein. Mutta hallitus ei näytä olevan itsekään varma siitä, että
varmuudella toteutuu tämä, mitä nyt tällä haetaan. Suora lainaus: "Sote-uudistuksen sääs-
tötavoitteen näkökulmasta valinnanvapausmallin vaikutus säästöjen toteutumiseen on epä-
varmaa. Valinnanvapausmalli tarjoaa mahdollisuuksia menokehyksen hillitsemiseen, mut-
ta säästötavoitteet ovat kuitenkin erittäin kunnianhimoiset. Valinnanvapausjärjestelmän
toteuttamiseen liittyy paljon kustannuskehitykseen vaikuttavia epävarmuustekijöitä." Hal-
litus, eikö näin laajamittaisessa, valtavassa, tärkeässä asiassa pitäisi olla enemmän varma
kuin epävarma?

14.48 Peter Östman kd (vastauspuheenvuoro): Arvoisa puhemies! Sote-uudistukselle ja
valinnanvapauslakiesitykselle asetetut tavoitteet ovat sinällään ihan hyvät, mutta jotta
nämä saavutetaan, on tärkeää, että kotimaisesta pk-yrittäjyydestä tulee uudistuksen keskei-
nen voimavara. Olen huolissani lain vaikutuksista pieniin yrityksiin. [Jari Myllykoski:
Eikä syyttä!] Hallitushan on linjannut, että uudistus pitää toteuttaa niin, että pk-yritykset
ovat tulevaisuudessakin osa sote-järjestelmäämme. Uudistuksien ympärillä käydyn kes-
kustelun perusteella tämä on linjaus, jonka kaikki puolueet ymmärtääkseni jakavat. Keinot
pk-yrityksen mahdollisuuksien vahvistamiseen ovat löydettävissä. Ne liittyvät erityisesti
sote-keskusten palveluvalikoimaan sekä pk-tuottajien asemaan verkostomaisina sote-kes-
kuksina. Kysyn: kuinka tämä toteutuu esimerkiksi pienemmillä paikkakunnilla, ja kuinka
varmistetaan, että pk-yritykset pääsevät aidosti markkinoille mukaan? Ja vielä toinen ky-
symys: mihin laskelmiin [Puhemies koputtaa] 3 miljardin säästöt perustuvat?

14.49 Anneli Kiljunen sd (vastauspuheenvuoro): Arvoisa herra puhemies! Me kannatam-
me valinnanvapauden [Kokoomuksen ryhmästä: Hyvä!] parantamista, mutta emme kanna-
ta pakkoyhtiöittämisen kautta toteutettavaa valinnanvapautta. Eri asiantuntijoiden mukaan
hallituksen esittämä pakkoyhtiöittäminen tulee jarruttamaan ja hidastamaan palveluiden
kehittämistä. [Ben Zyskowicz: Päinvastoin!] Se tulee vaikeuttamaan eri palveluiden integ-
raatiota, se tulee vaikeuttamaan vaikuttavien palvelukokonaisuuksien toteuttamista. Halli-
11



Pöytäkirjan asiakohta PTK 51/2017 vp
tus luo näin byrokratiaa ja raja-aitoja yhtenäisten palveluketjujen toteuttamiseen ja raken-
tamiseen. Maakuntaan syntyy liikelaitos, erillisiä sote-keskuksia ja alihankintoina erillisiä
yhtiöitä. Nyt tässä valinnanvapausesityksessä nimen mukaisesti hallitus siirtää vastuuta
asiakkaille, ihmisille itselleen, heidän läheisilleen, heidän omaisilleen. Siltä osin moni ih-
minen on todennut, että he eivät voi ottaa itse kantaa siihen eivätkä pitää huolta siitä, mikä
heidän terveytensä kannalta on paras [Puhemies koputtaa] mahdollinen vaihtoehto. He ha-
luavat siihen tukea eivätkä valinnanvapautta.

14.50 Pekka Puska kesk (vastauspuheenvuoro):  Arvoisa puhemies! Opposition hyök-
käyksistä saa sellaisen käsityksen, että sote pitäisi taas panna jäihin ja aloittaa alusta. Sitä-
kö halutaan? [Vasemmalta: Ei!] Tätä sote-uudistusta on pohdittu vuosikausia ja on kärsitty
haaksirikkoja. Nyt tämä maakuntapohja näyttäisi saavan laajan kannatuksen: järjestämis-
tapa antaa hyvät eväät hommaa hoitaa. Totta kai esityksessä on haasteita, mutta sellaista ei
olekaan, johon kaikki olisivat tyytyväisiä. Eikö nyt pitäisi katsoa eteenpäin ja myöskin si-
tä, mitenkä maakunnat näitä asioita sitten hoitavat? Esitys antaa siihen hyvät eväät. Enää ei
pitäisi jarruttaa. Uudistus on kyllä kiireellinen, niin että potilaat ja asiakkaat todella nykyis-
tä helpommin pääsisivät lääkäriin ja saataisiin sosiaalihuollon peruspalveluja. [Ben Zysko-
wicz: Siinä oli asiantuntijan puheenvuoro!]

14.51 Anne Louhelainen ps (vastauspuheenvuoro): Arvoisa puhemies! Asiakkaan valin-
nanvapaudella tarkoitetaan asiakkaan oikeutta valita palveluntuottaja. Maakunta, maakun-
nan liikelaitos ja suoran valinnan palvelun palveluntuottaja vastaisivat osaltaan asiakkai-
den palveluiden yhteensovittamisesta, jotta asiakas saisi sitä oikeaa palvelua oikeaan ai-
kaan. Jos asiakas on kuitenkin valinnut tietyn sote-keskuksen mutta oleskelee väliaikaises-
ti muualla ja tarvitsisi yllättäen ja nopeasti terveydenhuoltoa muualta, niin voiko hän men-
nä lähimmälle terveyspalveluita tarjoavalle lääkäriasemalle, saadakseen vaikkapa jäykkä-
kouristusrokotuksen? [Eduskunnasta: Ei voi!]

Miten, arvoisa ministeri, näette pk-sektorin yrittäjien toimintamahdollisuudet isompien
sote-palveluiden tuottajien kanssa? Onko niin, että pieniltä yrityksiltä ei vaadita niin pal-
jon hallinnollista taakkaa kuin suurkonserneilta? Joutuvatko suurkonsernit antamaan tieto-
ja kaikista konserniin kuuluvista yhtiöistä, myös niistä, jotka eivät toimi Suomessa?

14.52 Sanna Lauslahti kok (vastauspuheenvuoro):  Arvoisa puhemies! Hienoa, että
olemme vihdoin viimein saaneet tämän kokonaisuuden. Kuten Puska totesi, täydellistä ei
olekaan: varmaa on se, että korjauspaketteja tullaan tarvitsemaan. Se on pelkästään viisaut-
ta, että myönnetään, että epätäydellisiä voidaan olla.

Se, mikä tässä on suurin muutos, on tämän asennon muutos. Meidän kansalaisistamme
tulee hallintoalamaisten sijaan asiakkaita. Se, mikä tässä ihmetyttää opposition puheissa,
on se, että huomio kiinnittyy pelkästään tähän valinnanvapauteen. Voisinpa sanoa, että
meidän maakuntalaissa on suurempi riski kustannusten hillinnän kannalta. Itse asiassa va-
linnanvapaus tarjoaa mahdollisuuden. Täällä on ensimmäistä kertaa katsottu erilaisia asia-
kasryhmiä. Maakunnissa on juuri ne eniten palveluja käyttävät henkilöt. Maakunnan vas-
tuulla oma asiakasvastuuhenkilö tekee paljon palveluja käyttäville henkilökohtaisen suun-
nitelman, minkä jälkeen henkilö voi katsoa joko oman asiakasvastuuhenkilönsä kanssa tai
itse [Puhemies koputtaa] niitä palveluita, joita hän itse asiassa eniten tarvitsee.
12



Pöytäkirjan asiakohta PTK 51/2017 vp
14.54 Eeva-Johanna Eloranta sd (vastauspuheenvuoro):  Arvoisa puhemies! Mittava
asiantuntijoiden kritiikki jätettiin jälleen huomiotta, ja hallitus teki tosiaankin lähinnä kos-
meettisia muutoksia tähän esitykseen. Asiantuntijoiden mukaan hallituksen esitys lisää
kustannuksia, vaikka niitä alun perin piti säästää. Se pirstaloi palveluita, vaikka niitä alun
perin piti yhtenäistää. Se heikentää yhdenvertaisia palveluita, vaikka yhdenvertaisuutta piti
alun perin lisätä. Myös hallinto paisuu, mitä ei voida pitää hyvänä asiana, sillä se myös
maksaa, ja rahaa piti säästääkin. Julkisen ohjauksen tilalle tulee markkinaohjaus.

Jo nyt on asiakkaiden isojako käynnissä ja isot terveyspalvelufirmat houkuttelevat pe-
rusterveitä työterveyshuollon asiakkaita omiksi asiakkaikseen. Heistä saa kohtuumaksun,
mutta kulut ja riskit ovat pienet. Sitten soten käynnistyessä voidaan sanoa, että meillähän
onkin jo asiakkaiden enimmäismäärä täynnä ja monisairaat ihmiset mahtuvatkin sitten
vain sinne maakunnan omaan sote-keskukseen. Eikö voitaisi, arvoisa ministeri, lisätä tuo-
ta valinnanvapautta hallitusti kokeillen ja vähitellen eikä kertarysäyksellä pakkoyhtiöittä-
mällä ja vaarantaen koko meidän sosiaali- ja terveyspalvelujärjestelmämme [Puhemies ko-
puttaa] toimivuuden?

Toinen varapuhemies Arto Satonen:  Ministeri Rehula, 3 minuuttia.

14.55 Perhe- ja peruspalveluministeri Juha Rehula:  Arvoisa herra puhemies! Valin-
nanvapauslaki on perustuslakivaliokunnan arvioitavana, ja se tekee oman työnsä. Jos syn-
tyisi tilanne, että tämänpäiväinen sote-tilanteemme vietäisiin perustuslakivaliokunnan ar-
vioitavaksi, niin mitenköhän tuo yhdenvertaisuus, 19 §, toteutuisikaan? Maakunnilla on tä-
män toimeenpanon kannalta erittäin iso rooli. Henkilöstön — joka ainoaa terveydenhoita-
jaa, sairaanhoitajaa, sosiaalityöntekijää, lähihoitajaa myöden — pitäisi olla nyt jo, tänään,
tässä ja nyt, maakunnallisessa valmistelussa mukana.

Täällä on moni kysynyt sen 3 miljardin euron perään. Olette, arvoisat RKP:n edustajat,
lukeneet ihan samoja tekstejä, mitä hallitus on kirjoittanut, mutta noitten teidän tekstienne
jälkeen siellä sanotaan kyllä monta muuta asiaa, joilla pyritään siihen, että me saamme ensi
vuosikymmenen loppuun mennessä 3 miljardin euron kustannusten kasvun taitettua. Se on
se iso tavoite. [Mikaela Nylander: Tavoite, mutta mitkä ovat keinot?] Joka ainoa rahoitus-
laskelma tässä sote-kokonaisuudessa lähtee siitä, että meidän menomme kasvavat. Mutta
menokasvu pitää saada taitettua, ja aivan keskeistä on se, millä tavalla maakunnissa kye-
tään tuo muutos tekemään.

Täällä tuntuu olevan myös varmaa tietoa siitä, millä tavalla maakunnat päättävät kor-
vausperusteet palveluntuottajille. Maakunnilla on iso valta siinä, millä tavalla ikä, sairas-
tavuus, alueelliset tekijät otetaan huomioon korvausperusteessa. Jos lähtökohta on se, että
terveistä ihmisistä korvaus on tietyn suuruinen ja sen pitää olla matalampi kuin esimerkik-
si monisairaasta vanhasta ihmisestä, niin silloin palveluntuottajan korvauksen pitää olla
alemmalla tasolla. Mutta sitten tässä on semmoinenkin tilanne, että kukaan meistä ei kos-
kaan tiedä, milloin tulee työttömäksi, ja myös työttömien sote-palvelut ja valinnanvapaus
pitää kyetä turvaamaan. [Vasemmalta: Sitäpä ei ole!]

Tässä ollaan tekemässä palveluohjauksen näkökulmasta isoa muutosta, niin kuin toi-
minnallisesti monella muulla tavalla. Luotammeko me siihen, että sosiaali- ja terveyden-
huollon ammattilaiset tekevät palveluohjausta, niin kuin heidän kuuluu tehdä? Luotamme-
ko me siihen, että maakunnalla toimijana, vahvana julkisen vallan käyttäjänä, on valtaa
palveluntuottajiin huolehtia siitä, että paljon puhuttu integraatio toteutuu? Palveluntuotta-
13



Pöytäkirjan asiakohta PTK 51/2017 vp
jalla, myös sillä yksittäisellä henkilöllä, on velvollisuus palveluneuvontaan tämän lainsää-
dännön pohjalta, ja toisekseen palveluntuottajalla on osaltaan vastuu siitä, että pompotta-
mista ei tapahdu.

Tiedon digitalisaatio on kaiken tämän onnistumiseksi välttämätön toteuttaa. Nykypäi-
vän tilanne on se, että kolaritilanteessa faksilla tietoja faksataan sairaalasta toiseen. Jatkos-
sakin kolarin jälkeen meidät viedään sinne sairaalaan, joka päivystää 7/24.

Yhtenä näkökulmana vielä: jos hoitotakuu olisi ikään kuin korvaava elementti tälle lain-
säädännölle, niin joudun kysymään, miksei sitten ole säädetty sellaista hoitotakuuta jo.
Meillä nimittäin hoitotakuulainsäädäntö perustason palveluissakin on, mutta se ei vain ker-
ta kaikkiaan toimi. [Puhemies koputtaa] Se ei nyt tässä kohdassa riitä.

Toinen varapuhemies Arto Satonen:  Ministeri Vehviläinen, 3 minuuttia.

14.58 Kunta- ja uudistusministeri Anu Vehviläinen:  Arvoisa puhemies! Muutamaan
esille nousseeseen kysymykseen, ensinnäkin tästä yhdenvertaisuudesta. Jos nyt ei tehdä
mitään, niin yhdenvertaisuus kyllä ihmisten, kansalaisten, välillä kasvaa, ja sen takia tätä
uudistusta nyt kyllä todella viedään eteenpäin. Mutta sen sanon ja jokainen meistä tietää,
että täydellistä yhdenvertaisuutta ei kaikille kansalaisille millään opilla saada, että sem-
moista järjestelmää emme pysty luomaan. Mutta siihen, että saamme parannusta nykyti-
lanteeseen, kyllä pystytään tällä uudistuksella kovastikin vastaamaan.

Sitten otan esille myös tämän 3 miljardin kustannusten vähennystavoitteen. Täällä sa-
nottiin, että hallitus leikkaa 3 miljardia. Ei leikkaa, me tavoittelemme ensi vuosikymme-
nen loppuun mennessä kustannusten alentamista 3 miljardilla eurolla, joka on aivan eri
asia. Teistä jokainen on katsonut lähiaikoina, lähivuosina, myös sitä, miten sote-menot
ovat kasvaneet, ja niissä on todella isoja eroja alueellisesti. Jotkut ovat pystyneet vähentä-
mään tietyllä tavalla tehostamalla ja vähän uudella tavalla tekemällä niitä menoja, mutta
kaikki eivät ole pystyneet, ja tähän halutaan mennä.

Myönnän sen, että varmasti tämän uudistuksen alussa on tilanteita, jotka kasvattavat
myös niitä menoja. Se on ihan selvä asia, että kun tehdään isoa uudistusta, niin tulee myös
sitä kustannusten kasvua, mutta tämän uudistuksen yksi tärkeimpiä asioita on se, että me
saamme perusterveydenhuoltoa kuntoon, siis perusterveydenhuoltoa, ja silloin kun me
saamme perusterveydenhuoltoa kuntoon ja ihmisiä käyttämään sitä enemmän ja myös sitä
ennalta ehkäisevää työtä, niin säästämme niistä erikoissairaanhoidon kustannuksista, ja se
on tämän uudistuksen yksi isoja tavoitteita.

Sitten nostan esille vielä tämän pk-sektorin. Siitä minä uskon, että me kaikki tässä salis-
sa haluamme, että pienet ja keskisuuret yritykset ja myös yksinyrittäjät ovat mukana täällä
tuottajina. Täällä lainsäädännössä valinnanvapauslaissa on muutamia kohtia, joilla tätä pk-
sektoria pystytään tukemaan. Niitä on muun muassa tämä henkilökohtainen budjetointi,
asiakassetelin laajempi käyttöönotto, ja myös sote-keskukset alihankintana voivat mahdol-
listaa yrittäjyyttä ja sitten ehkä neljäntenä asiana vielä tämä maakuntien ostopalveluitten
käyttäminen.

Vielä otan esille sen väitteen, joka täällä tuli, että tämä uudistus vähentää terveyskeskus-
verkostoa. Minä totean sen, että meillä harvaan asutuilla alueilla on itse asiassa jo nyt aika
harva terveyskeskusverkosto, että minun on vaikea nähdä, että sieltä kyllä olisi mitenkään
karsittavissa. Mutta sitten totean sen, että maakunta muuten on se, joka päättää siitä ter-
14



Pöytäkirjan asiakohta PTK 51/2017 vp
veyskeskusverkostosta. Palveluverkosta päättää maakunta eikä tämä laki. [Hälinää — Pu-
hemies koputtaa]

Toinen varapuhemies Arto Satonen:  Jatkamme minuutin mittaisia vastauspuheenvuo-
roja, ne aloittaa edustaja Rinne.

15.02 Antti Rinne sd (vastauspuheenvuoro): Arvoisa puhemies! Sosiaalidemokraattinen
puolue kannattaa valinnanvapautta. Se on hyvä, että ihmisillä on valinnanvapauksia, mutta
malli, jossa integraatio vaarantuu, palvelut sirpaloituvat, palvelut ovat käyttäjille sekavia,
koko kentän ohjaaminen ja palvelukentän ohjaaminen, kokonaisuuden hallinta menevät
jokseenkin mahdottomiksi, ei vastaa sosiaalidemokraattien käsitystä siitä valinnanvapau-
desta, joka pitää toteuttaa.

Edustaja Haatainen esitti hyvällä tavalla, kun erikoissairaanhoidon puolella on jo hoito-
takuu, emmekö me voisi nyt peruspalvelupuolelle tuoda tämän hoitotakuun käsitteen. [Sa-
ri Sarkomaa: Meillähän on jo, edustaja Rinne, se on jo!] Se vahvistaisi sitä tilannetta, jossa
eriarvoisuus ei lähde kasvamaan niin kuin hallituksen mallissa. Hallituksen mallissa lom-
pakon paksuus tulee määrittämään sen, kuka minkäkinlaisia palveluita saa. [Oikealta: Täy-
sin päinvastoin!] Alueellinen eriarvoisuus tulee kasvamaan. Tämän mallin taloudelliset
kannusteet ovat täysin pielessä. Tämän mallin taloudelliset kannusteet tulevat johtamaan
siihen, että tulee vahva kannustin siirtää asiakkaat maakunnan kustannusvastuulla oleviin
palveluihin näistä erillisistä yksiköistä. Ongelma on sama kuin tällä hetkellä sairaanhoito-
piirien ja kuntien välillä. [Puhemies koputtaa] Tämä hallituksen malli myös johtaa kerman-
kuorintaan.

15.03 Emma Kari vihr (vastauspuheenvuoro):  Arvoisa puhemies! Tämä sote-uudistus
uudelleenjärjestelee 20 miljardin euron vuosittaisen toiminnan. On selvää, että kaikissa uu-
distuksissa on riskejä. Oleellista on se, että me tiedämme, mitä riskejä me olemme ottamas-
sa. Nyt lukuisat riippumattomat asiatuntijat ovat nostaneet tämän uudistuksen riskejä esiin,
ja yksi hallituksen esityksen suurin ongelma on se, että vaikka nämä riskit oikeastaan osit-
tain itse tunnustetaan vaikutusarvioinneissa, niiden suuruutta ei ole millään tavalla arvioi-
tu. On selvää, että riski kermankuorintaan ja markkinan keskittymiseen on edelleen ole-
massa. Näin suurta uhkapeliä hyvinvointivaltion tulevaisuudella ei voi tehdä ilman, että
meillä on selkeät analyysit ja laskelmat näiden riskien koosta. Mitä tapahtuu, kun suunni-
tellut keinot kermankuorinnan ehkäisemiseksi ovat riittämättömiä? [Ben Zyskowicz: Sitä
muutetaan!] Mitä tapahtuu, jos markkinat keskittyvät kahdelle toimijalle? Kuinka suurista
summista silloin puhutaan, puhummeko me sadoista miljoonista, puhummeko me miljar-
deista? [Puhemies koputtaa] Näihin kysymyksiin me emme ole saaneet mitään vastauksia. 

15.04 Hanna Sarkkinen vas (vastauspuheenvuoro): Arvoisa puhemies! Hallituksen sote-
malli ei ratkaise niitä ongelmia, joita sote-uudistuksella lähdettiin ratkaisemaan, mutta syn-
nyttää tukun uusia ongelmia. Sote-uudistus tarvitaan mutta ei nyt esitetyssä mallissa. Me
olemme valmiita uudistukseen. Olemme esittäneet omat mallimme siitä ja toivomme, että
ne otetaan huomioon.

Hallituksen esitys uhkaa pirstoa palveluketjua, kasvattaa kuluja ja lisätä eriarvoisuutta,
vaikka tavoitteet olivat nimenomaan päinvastaiset. Niin sanottu valinnanvapausmalli tar-
koittaa historiallisen suurta palveluiden yksityistämistä ja pakkoyhtiöittämistä. Se tarkoit-
15



Pöytäkirjan asiakohta PTK 51/2017 vp
taa verorahojen siirtoa sote-konsernien voittoihin. Kun iso osa verorahoista menee yksi-
tyisten yhtiöiden tileille, niin silloin maakunnalle ei jää paljon muita vaihtoehtoja kuin kar-
sia julkisia terveyskeskuksia.

Arvoisa puhemies! Nykyjärjestelmän suurin ongelma on se, että terveyskeskukseen ei
aina pääse, kun sinne pitää päästä. Se ongelma pitää ratkaista mutta ei massiivisella pak-
koyhtiöittämisellä, [Sari Sarkomaa: Mutta millä tavalla?] yksityistämisellä, vaan kokoa-
malla kaikki palvelut [Puhemies koputtaa] maakunnan käsiin ja lisäämällä resursseja pe-
rusterveydenhuoltoon.

15.05 Mikaela Nylander r (vastauspuheenvuoro): Arvoisa puhemies! Maakuntauudistus
keskittää valtaa ministeriöihin, ja maakuntauudistus on häpeäpilkku suomalaiselle demo-
kraattiselle päätöksenteolle, [Välihuutoja keskustan ryhmästä] koska niin sanottu itsehal-
linto on vuosisadan suurin puhallus — en verklig demokratisk bluff.

Valinnanvapaus vie pahimmassa tapauksessa pohjan pk-yrityksiltä ja vaarantaa integ-
raatiota terveys- ja sosiaalihuollon välillä. Näin hallitus itse toteaa hallituksen esityksen
perusteluissa. Lisäksi hallitus toteaa, että valinnanvapaus sisältää "muita kustannuksia
mahdollisesti kasvattavia tekijöitä". Arvoisa hallitus, mitä jää jäljelle näistä uudistusten ta-
voitteista? Ei mitään muuta kuin laiha poliittinen kompromissi, jolla on kohtalokkaat seu-
raukset koko suomalaiselle yhteiskunnalle. [Stefan Wallin: Mitä Santeri Alkio sanoisi?]

15.06 Päivi Räsänen kd (vastauspuheenvuoro):  Arvoisa herra puhemies! Sote-uudistus
on välttämätön, ja valinnanvapauden laajentaminen on sinänsä positiivista. Haluan antaa
kiitoksen hallitukselle siitä, että tässä on nyt niitä elementtejä, joita toivottiin: esimerkiksi
liian kiireisen aikataulun porrastaminen ja se, että säädellään tarkemmin potilaan ohjausta
ja neuvontaa ja palvelutuottajille maksettavia korvauksia, millä pyritään tätä kermankuo-
rintaa estämään.

Mutta suurin huoli liittyy edelleen integraatioon, koska alkuperäinen tavoite oli se, että
kustannusten kasvua pystyttäisiin hillitsemään ohjaamalla saman hallinnon alaisuuteen
palvelut niin vertikaalisesti kuin horisontaalisesti, jotta pystyttäisiin painopistettä siirtä-
mään ennalta ehkäiseviin palveluihin, ja tässä on edelleen suuri huoli. Nyt haluan sen sa-
noa, että toivon, että täältä ei populistisesti heiteltäisi sellaisia ajatuksia, [Puhemies koput-
taa] että hallitus haluaa leikata 3 miljardia, koska se on meidän kaikkien yhteinen tavoite.
Kaikki puolueet ovat niin viime hallituksen kuin tämän hallituksen aikana [Puhemies ko-
puttaa] aikana sitoutuneet tähän kustannusten kasvun hillintään ja kestävyysvajeen leik-
kaamiseen.

15.08 Antti Kurvinen kesk (vastauspuheenvuoro):  Arvoisa herra puhemies! "Suuri voi-
ma tuo mukanaan suuren vastuun." Näin taisi Hämähäkkimies-sarjakuvassa olla yksi rep-
liikki, ja se sopii kyllä hyvin tähänkin keskusteluun. Silloin kun kysymys on sellaisista
asioista [Paavo Arhinmäen välihuuto] kuin ihmisen terveys, ihmisen hyvinvointi, niin vel-
voitteitten täytyy olla kovia, ja riittävän kovat velvoitteet pitää laittaa sellaisille yritykselle
ja toimijoille, jotka hoitavat ihmisten terveyttä.

On erittäin tärkeää, että jokainen ihminen omasta sairauskertomuksestaan huolimatta ja
oman lompakon paksuudesta huolimatta voi käyttää valinnanvapautta sillä tavalla kuin me
eduskunnassa nyt tämän kevään ja kesän aikana säädämme. On erittäin tärkeää, että me
16



Pöytäkirjan asiakohta PTK 51/2017 vp
löydämme tähän valinnanvapauteen sellaisen mallin, joka on taloudellisesti järkevä eikä
salli mitään kermanjuomista.

Mutta meillä on, puhemies, omallakin kotiseudullani Pohjanmaalla upeita pk-yrityksiä,
jotka tekevät sote-palveluita. Meillä on kolmannen sektorin toimijoita. [Puhemies koput-
taa] Voisitteko kertoa käytännön esimerkkejä, miten tämä laki turvaa näiden toiminnan?

15.09 Anne-Mari Virolainen kok (vastauspuheenvuoro): Arvoisa herra puhemies! Kau-
histuneena olen kuunnellut opposition kritiikkiä, [Paavo Arhinmäki: Kohta pääsee halli-
tukseen!] pois lukien Päivi Räsäsen varsin asiantunteva puheenvuoro.

Tilanne on se, että vuosina 1995—2010 terveyskeskuslääkäreiden määrä on pysynyt sa-
mana, työterveys- ja yksityislääkäreiden määrä on kasvanut puolella ja erikoislääkäreiden
määrä noin neljänneksellä. Ja juuri tähän ongelmakohtaan tämä valinnanvapauden laajen-
taminen pureutuu, [Välihuutoja vasemmalta] elikkä siihen, että perusterveydenhoito toimi-
si niin, että turhat päivystyskäynnit ja turhat ohjaukset erikoissairaanhoitoon vähenisivät.
Tämä on tämän villakoiran ydin.

Sitten haluan vielä puuttua siihen, kun täällä moititaan yksityistämistä. Huomatkaa se,
että tämä palvelu on julkinen, vaikka sen palvelun tuottaja olisi julkinen taho, yksityinen
yritys tai kolmannen sektorin toimija.

15.10 Ritva Elomaa ps (vastauspuheenvuoro): Arvoisa puhemies! Soten valinnanvapau-
den ydintä on yhdenvertaisuus: että jokainen kansalainen saa yhdenvertaisesti palvelun. Se
toteutuu tässä valinnanvapauden esityksessä. Sotessa on kiinnitetty huomiota ja myös pu-
huttanut paljon varsinkin kansainväliset palveluntuottajat ja pienten ja keskisuurten koti-
maisten yritysten mahdollisuus kilpailla palvelujen tuottamisessa näiden isojen jättien
kanssa. Toivoisinkin, että asiaan kiinnitettäisiin valiokuntakäsittelyssä erityistä huomiota,
samoin veroraportointiin velvoittamiseen, että porsaanreikiä ei jää — ja tietenkin rapor-
toinnin puuttuessa ja sen ollessa vajaa seuraa sanktiot.

15.11 Krista Mikkonen vihr (vastauspuheenvuoro):  Arvoisa puhemies! Nyt esitettyyn
valinnanvapausmalliin liittyy perustavanlaatuisia ongelmia, jotka estävät sote-uudistuk-
sen yhteisesti hyväksyttyjen tavoitteiden saavuttamisen. Lisäksi järjestelmä on niin sotkui-
nen, että muutosprosessi tulee olemaan erittäin kivullinen.

Palveluiden markkinallistaminen kertarysäyksellä on hyppy tuntemattomaan. Hallitus
on aloittanut valinnanvapauteen liittyviä kokeiluja, mutta näistä ei ole vielä saatavissa mi-
tään tuloksia. Miksi valinnanvapaudessa ei edetä vähitellen, jotta myös kokeilujen tuloksia
voitaisiin hyödyntää?

Jo pelkästään ict-järjestelmien kehittämättömyys on vakava ongelma, joka estää sekä
järkiperäiset valinnat että paljon hehkutetun tiedolla johtamisen. Miten johdat tiedolla, jos
tietoa ei ole? Palvelut pirstaloituvat, kun tuotteen määrä moninkertaistuu. Silloin tiedon
liikkuminen on avainasemassa. Toimeentulotuen siirrosta Kelalle ja Maaseutuviraston
maataloustukien maksatuksen yhteydessä olevista tietojärjestelmäongelmista tulee ottaa
oppia. Sotessa on kyse [Puhemies koputtaa] elämän ja kuoleman kysymyksistä, kirjaimel-
lisesti.

15.12 Maria Guzenina sd (vastauspuheenvuoro):  Arvoisa puhemies! Jokainen ihminen
on hyvien sote-palveluiden arvoinen. Tässä hallituksen valitsemassa pakkoyhtiöittämises-
17



Pöytäkirjan asiakohta PTK 51/2017 vp
sä ja sote-valinnanvapaudessa on kyse hyvinvointiyhteiskuntaan kohdistuvasta systeemi-
muutoksesta, jonka keskiössä on terveydenhuollon suuryritysten voitontekomahdollisuuk-
sien lisääminen ja näiden voittojen maksatus tavallisilla suomalaisilla ihmisillä verojen
kautta ja kallistuvien asiakasmaksujen kautta.

Sote-valmistelujen keskeinen hahmo, professori Mats Brommels on varoittanut jo hy-
vän aikaa siitä, että terveydenhuollon asiakasmaksut tulevat kasvamaan ja myöskin yksi-
tyiset terveysvakuutukset tulevat yleistymään, ja tämä johtuu juuri siitä, että tämä palvelu-
lupaus, josta hallitus nyt on kovin lahjakkaasti vaiennut, tulee tarkoittamaan käytännössä
sitä, että palvelutaso tulee laskemaan ja vakuutuksella ja lompakon paksuudella voidaan
ostaa sitten täyden palvelun paketti sieltä sote-keskuksista. [Puhemies koputtaa] Ja ne, joil-
la ei ole rahaa, eivät sitten täyttä palvelua saa. Onko hallitus huomioinut asiantuntijoiden
näkemykset, ja aiotteko muuttaa tätä teidän [Puhemies koputtaa] esitystänne niin, että siitä
tulee tasa-arvoinen?

Toinen varapuhemies Arto Satonen:  Huomautan, että pidetään kiinni tästä minuutin
ajasta, niin että mahdollisimman moni pääsee puhumaan.

15.13 Paavo Arhinmäki vas (vastauspuheenvuoro): Arvoisa herra puhemies! Me tarvit-
semme sote-uudistuksen. Ei ole oikein, että ihmiset joutuvat jonottamaan kohtuuttoman
kauan terveysasemilla palveluihin pääsyä. Me yhdessä olemme linjanneet, että tarvitsem-
me parempia palveluita, alueellista tasa-arvoa. Haluamme, että perusterveydenhoito toi-
mii ja kustannusten kasvua hillitään. Nämä olivat kaikkien yhteiset tavoitteet, kun kaikki
kahdeksan eduskuntapuoluetta viime kaudella tekivät sote-uudistusta. Silloin kaikki kah-
deksan, tai kaikki seitsemän, olivat tätä nyt esitettyä mallia vastaan. Ainoastaan yksi puo-
lue, kokoomus, ajoi pakkoyhtiöittämistä ja niin sanottua valinnanvapautta. Miksi nyt yht-
äkkiä seitsemän muun vastustuksen yli on kokoomus päässyt kävelemään? — Tehtiin dii-
li, jossa keskusta sai maakunnat, kokoomus sai pakkoyhtiöittämisen ja perussuomalaiset
sai — [Toimi Kankaanniemi: Molemmat, saimme molemmat!] no, pitää ministerisalkut.
Nyt tuolla annetaan veroparatiisiyrityksille oikeus ja mahdollisuus rahastaa [Puhemies ko-
puttaa] meidän terveydellämme ja meidän palveluillamme.

15.15 Kaj Turunen ps (vastauspuheenvuoro): Arvoisa puhemies! Tässä salissa on tottu-
nut pikkuisen asiallisempaan keskusteluun kuin mitä äsken edustaja Arhinmäki laukoi.
[Välihuutoja] Valinnanvapaus: mikä ongelma tässä on? Minä ajattelen tämän valinnanva-
pauden tässä sote-esityksessä niin, että se on nimenomaan valinnanvapaus pienituloisille,
joilla ei sitä aikaisemmin ole ollut.

Kiitoksia, hallitus, siitä, että pienet yritykset on huomioitu tässä esityksessä ja pienet yri-
tykset pääsevät myöskin ilman hallinnollista taakkaa. Toisaalta kun täällä mainittiin nämä
suurkonsernit, niin siitäkin kiitos vielä ministereille ja valmistelijoille, että tämä on hyvin
tehty tämä yhteiskuntavastuupykälä 57. Siksi olin hiukan yllättynyt, että sitä julkisuudessa
eilen arvosteltiin. Kun sitä sitten katsoo, voi olla niin, että valiokuntakäsittelyssä voi sitten
perustelutekstejä tarkentaa ja joitain tietoja sinne lisätä. Mutta se onkin sitten sosiaali- ja
terveysvaliokunnan asia.

15.16 Sirkka-Liisa Anttila kesk (vastauspuheenvuoro): Arvoisa puhemies! Sote-paketin
viimeinen palanen, valinnanvapaus, on saatu eduskuntaan, ja tämän jälkeen paketti on val-
18



Pöytäkirjan asiakohta PTK 51/2017 vp
mis käsiteltäväksi. Toivonkin sille hyvin asiallista ja asiaperusteista käsittelyä siitä huoli-
matta, että täällä käydään aika ihmeellistä keskustelua asiasta.

Valinnanvapauttahan meillä on ollut asiakkailla jo tähänkin saakka, mutta yhdyn siihen,
että nyt valinnanvapaus antaa mahdollisuuden kaikille, myöskin pienituloisille, valita
oman palveluntuottajansa sen mukaan, minkä parhaaksi katsoo.

Uudistus vähentää hyvin helposti terveyskeskusverkostoa, koska maakunta tekee siitä
päätöksen, niin kuin ministeri täällä ihan oikein sanoi. Tämä terveyskeskusverkoston vä-
hentämispaine tulee siitä, että pitää tehdä entistä tehokkaammin, ja silloin meillä valitetta-
van usein tämä keskittäminen on otettu keinoksi. Meillä on kuitenkin Forssan seudulla ko-
kemuksia siitä, että jokaisessa maaseutukunnassa voi olla terveyskeskuspalvelut, ja se toi-
mii valtakunnan toiseksi—kolmanneksi tehokkaimpana palveluntuottajana. Minä perään
lähipalvelulakia, joka turvaisi sen todellisen yhdenvertaisuuden myöskin niille syrjäseutu-
jen asukkaille.

15.17 Tuula Haatainen sd (vastauspuheenvuoro): Arvoisa herra puhemies! Tämä palve-
luiden vieminen vahvasti markkinoille ei ole mikään pieni asia. Nimittäin hallituksen on
hyvä tietää, että kun kerran siirretään nämä palvelut yksityisille markkinoille, sen jälkeen
ne ovat EU:n kilpailulainsäädännön piirissä, ja jos niitä sitten halutaan takaisin ottaa — eli
todetaankin, että tämä ei toimi — se ei onnistukaan niin vain. Se on EU:n tuomioistuimen
päätöksen kautta vasta, miten näitä meidän peruspalveluita voidaan sitten ikään kuin kan-
sallistaa. Siinä mielessä tämä on todella tarkka paikka.

Toinen asia liittyy tähän verosuunnitteluun ja mahdolliseen veronkiertoon ja siihen, että
veroeurot valuvat tuonne toisiin, vieraisiin käsiin. Sinne on tehty nyt niitä muutoksia tä-
män kritiikin jälkeen, mutta ne ovat edelleenkin vielä kosmeettisia. Siellä avoimesti nyt
täytyy kertoa näistä tiedoista, verotuksesta ja niin edespäin, mutta se vastuu jää sille kulut-
tajalle, kansalaiselle, joka hakeutuu lääkäriin, että hän valitsee sitten oikein ja rehellisen
firman.

Toinen varapuhemies Arto Satonen:  Nyt myönnän seuraavat vastauspuheenvuorot: An-
dersson, Niinistö, Sarkomaa ja Lindtman. Sen jälkeen ministerien vastauspuheenvuorot.

15.18 Li Andersson vas (vastauspuheenvuoro):  Arvoisa puhemies! Nimenomaan tämä
kustannusriski, joka tähän malliin sisältyy, on se suuri uhka pienituloisten näkökulmasta,
koska se, mitä me tiedämme, että tässä tulee tapahtumaan, on se, että niiden hyvinvoivien,
hyvin toimeentulevien suomalaisten, jotka tällä hetkellä käyttävät yksityisiä palveluita,
omavastuut tässä järjestelmässä alenevat, ja se on yksi syy, minkä takia kustannukset tule-
vat nousemaan.

Toinen syy on se, että integraatio jää puuttumaan, eli edelleen on olemassa riski siitä,
että nämä yksityiset toimijat siirtävät vastuun kustannuksista julkiselle puolelle maakun-
nalle siinä vaiheessa kun potilaan hoidon tarve on suurempaa.

Kolmas kustannusriski liittyy näihin transaktiokustannuksiin eli kaikkiin niihin menoi-
hin, jotka tämä järjestelmä tuo mukanaan ja jotka eivät ole olemassa meidän nykyisessä
järjestelmässä: sopimusbyrokratiaa, sopimusjuridiikkaa, palveluohjausta ynnä muuta.

Tämä yhteenlaskettuna, [Puhemies koputtaa] kun te samanaikaisesti haluatte säästää
kustannuskehityksestä, muodostaa sen ison riskin pienituloisten näkökulmasta, koska yh-
19



Pöytäkirjan asiakohta PTK 51/2017 vp
tälö ei toimi muuten kuin korottamalla [Puhemies koputtaa] asiakasmaksuja tai vähentä-
mällä palveluita.

15.20 Ville Niinistö vihr (vastauspuheenvuoro): Arvoisa puhemies! Hallitus on nyt pe-
ruuttamattomalla tavalla laittamassa meidän sote-palveluita markkinoille, ja kun kerran se
päätös on tehty, sitä on vaikea lähteä jälkikäteen korjaamaan. Tämä on myös se kokemus
Ruotsista, että kerran markkinallistettua on vaikea enää saada julkiseen hallintaan, jos oh-
jausjärjestelmät eivät toimikaan. Sen takia tässä murroksessa pitäisi ottaa varovaisia ja har-
kittuja askeleita.

Tämä kustannusriski on niin massiivinen, että te olette laittamassa tätä laivaa vesille
niin, että siinä on ammottavia aukkoja. Laitoitte vähän päälle laastaria ja sanoitte, että kuu-
limme kritiikkiä, mutta tosiasiassa ette tehneet mitään todellista. Tässä mallissa on valtava
riski siihen, että valinnanvapautta käyttävät lähinnä hyväosaiset ihmiset ja hekin seuraavat
siinä markkinoimalla tehtyä mielikuvaviestintää. Nykyään Suomen sosiaali- ja terveyden-
huoltojärjestelmää kehitetään asiantuntijoiden näkökulmasta. Tässä jatkossa hyväosaisten
palveluiden kustannukset kasvavat, [Puhemies koputtaa] vaikka he eivät tarvitsisi hoitoa,
ja siitä tulee niin kallista, että tästä tulee se riski pienituloisten palveluille. Tämän riskin te
olette ottamassa täysin holtittomasti vastaamatta siihen asiantuntijoiden huoleen.

15.21 Sari Sarkomaa kok (vastauspuheenvuoro): Arvoisa puhemies! OECD on vakavas-
ti huomauttanut Suomea siitä, että meidän sosiaali- ja terveydenhuoltojärjestelmä on erit-
täin eriarvoistava. Iso syy siihen on, että välttämättömiin peruspalveluihin on jonot. Jonot-
taminen tulee kalliiksi yhteiskunnalle mutta ennen kaikkea inhimillisesti. [Paavo Arhinmä-
ki: Olemme samaa mieltä!] Valinnanvapaus ei tarkoita vain sitä, että ihmiset voivat olla
osallisina omissa palveluissaan. Tämä on käytäntö muissa Euroopan maissa. Se voi myös
tarkoittaa sitä, että hoitoon pääsee ajoissa. On erittäin kylmää ja kovaa politiikkaa, että
koko oppositio vastustaa sitä, [Päivi Räsänen: Ei koko oppositio!] että ihmiset pääsisivät
pois sieltä jonoista ja siitä, että vain rahalla pääsee, jolloin otetaan pikavippejä, että saa-
daan hoitoa, ja otetaan vakuutuksia. Teillä ei ole yhtään keinoa siihen, millä vahvistettai-
siin peruspalveluja. Kylmää politiikkaa, kovaa politiikkaa. Kiitos hallitukselle, että tähän
kiperään ongelmaan vihdoin tartutaan. 20 vuotta ollaan etsitty keinoja tähän, ja yhtään uut-
ta ei ole teillä tarjota. [Välihuutoja]

15.22 Antti Lindtman sd (vastauspuheenvuoro):  Arvoisa puhemies! Täällä toistuvasti
annetaan ymmärtää niin, että tämän lakiesityksen myötä jatkossa esimerkiksi pienituloi-
nen voisi valita tänä päivänä mennä Mehiläiselle ja huomenna Terveystalolle ja korvauk-
set seuraavat perässä. Näin annetaan ymmärtää, että pienituloinenkin voi valita. Näinhän ei
tule käymään tämän lakiesityksen myötä, vaan kun listautuminen tapahtuu, niin sen jäl-
keen yksi ihminen on vuoden kiinni tässä sote-keskuksessa.

Mitä tulee tähän kermankuorintaan, niin kuten hallituksen omassa esityksessä todetaan,
tässä käynnistysvaiheessa nopeat syövät hitaat, ja palveluntuottajien kannattaa suunnata
markkinointi niille, joista he olettavat saavansa lisäpalveluita. Nämä lisäpalvelut ovat se
uusi eriarvoistumisen polku, minkä hallitus itsekin toteaa tässä esityksessä, joten, ministe-
ri Rehula, vastaisitteko kysymykseen: jos asiantuntijat edelleenkin eduskuntakäsittelyssä
antavat rankkaa kritiikkiä, oletteko valmis purkamaan tämän kohtalonyhteyden pakkoyh-
20



Pöytäkirjan asiakohta PTK 51/2017 vp
tiöittämis- ja valinnanvapauslainsäädännön ja muun sote-uudistuksen väliltä? [Puhemies
koputtaa] Oletteko siihen valmis?

Toinen varapuhemies Arto Satonen:  Ministeri Rehula, 5 minuuttia. [Paavo Arhinmäki:
Suora vastaus tähän kysymykseen ensin!]

15.23 Perhe- ja peruspalveluministeri Juha Rehula: Arvoisa herra puhemies! Ei köy-
hä eikä rikas voi tämän ehdotuksen mukaan vaihtaa tänään pörriäisestä huomenna mehiläi-
seen. [Välihuutoja] Ei köyhä eikä rikas tässä mallissa, vaan yksi olennainen osa suomalais-
ta mallia ja muun muassa kustannustenhallintaa on se, että ihmisen pitää sitoutua siihen
palveluntuottajaan, jonka valitsee. Ja myöskin, sosiaalidemokraatit, olisi hyvä muistaa,
että meillä on jatkossakin julkisomisteiset, vahvan julkisen omistajuuden omaavat toimi-
jat, jotka ovat osa tätä valinnanvapautta, aivan olennainen osa tätä tekemistä. Se koskee
ihan kaikkia.

Tässä ratkaisussa lompakon paksuus ei ratkaise, ei ole ratkaissut valmistelun aikana. Se
ei ole ollut missään vaiheessa tämän hyvin avoimen prosessin aikana, jossa tässä on ker-
rottu viimeisen 1,5 vuoden aikana tämän valmistelun etenemisestä, ei missään kohdassa.
Täällä edustaja Ville Niinistö puhuu laastaroinnista ja levittelee käsiään. Esimerkiksi pal-
veluntuottajille korvausmalli on olennaiselta osaltaan muuttunut tavalla, jossa huomioi-
daan paremmin kuin lausuntokierroksella olleessa versiossa se, millaisia tarpeita ihmisellä
on.

Arvoisat sosiaalidemokraatit, jos tämä nykytilanne olisi paikattavissa sillä, että me
muuttaisimme voimassa olevaa terveydenhuoltolakia, 51 §:ää, 1 momenttia, joka kuuluu
tällä hetkellä näin: "Kunnan on järjestettävä toimintansa siten, että potilas voi saada arki-
päivisin virka-aikana välittömästi yhteyden terveyskeskukseen tai muuhun terveydenhuol-
lon toimintayksikköön. Terveydenhuollon ammattihenkilön on tehtävä hoidon tarpeen ar-
viointi viimeistään kolmantena päivänä siitä, kun potilas otti yhteyden terveyskeskuk-
seen..." — ja momentti jatkuu — jos teidän lääkkeenne meidän perustason palvelujen ra-
pautumiseen on se, että me muutamme tätä hoitotakuupykälää terveydenhuoltolaissa, niin
on meillä kyllä pikkasen töitä jäljellä tietoisuudessa meidän sote-järjestelmämme organi-
saation rapautumisesta, mitä siinä on tapahtumassa. Meidän perusongelmamme ei ratkea
sillä, että me annamme kunnille raippaa, vaan se ratkeaa sillä, että me teemme muutoksen,
joka mahdollistaa sen, että rahapussin paksuudesta riippumatta on palvelut saatavilla, ja ni-
menomaan perustason palveluissa. Sitä tässä haetaan.

Sitten täällä väitetään, että nyt ollaan viemässä jotenkin holtittomaan muutokseen tätä
maata. Meillä on maakuntia, joissa tulee vielä todellinen kiire. Riskit ovat isoja. Mutta sit-
ten meillä on maakuntia, joissa ei tule mitään holtitonta muutosta. Meillä on käynnissä ko-
keiluja, meillä on käynnistymässä pilotit ja sitten meillä on erittäin muutosvalmiita sosiaa-
li- ja terveydenhuollon ammatti-ihmisiä, jotka ovat esimerkiksi odottaneet tätä päivää, että
valinnanvapauslaki saadaan eduskuntaan. Tämä on iso päivä. Ei tule mitään holtitonta
muutosta. [Paavo Arhinmäki: Tämä on iso päivä, siinä olette oikeassa!] 

Akuutteja palveluja — edustaja Louhelainen kysyi siitä, jos akuutti tilanne tulee toisella
paikkakunnalla: on mahdollisuus mennä siihen lähimpään sote-keskukseen hoitamaan
asiansa, ja sitten hallinto huolehtii siitä, että raha kulkee. [Markku Rossi: Se on tärkeä
asia!] Sama asiakasmaksu on kaikilla, käy toisella paikkakunnalla, ja tähän lompakon pak-
suuskeskusteluun liittyen asiakasmaksu on sama. Nyt te pelottelette sillä, että tämä koko
21



Pöytäkirjan asiakohta PTK 51/2017 vp
muutos rahoitetaan asiakasmaksujen nostolla. Ensinnäkin, ja alleviivaan sitä, jatkossakin
meillä tässä maassa on terveydenhuoltolaki, sosiaalihuoltolaki. Toivon mukaan tulee päi-
vä, jolloin meillä on so-te-laki, koska osana sitä, että sote-integraatio toteutuu, kaiken lain-
säädännön pitää lähteä siitä näkökulmasta, että on so-te.

Meillä on jatkossa asiakasmaksulainsäädäntö, jossa tullaan määrittelemään asiakasmak-
sut. Se on valmistelussa, mutta täytyy todeta, että tuskin tästä salista löytyy semmoisia ryh-
miä tai puolueita, jotka esimerkiksi purkaisivat maksukattojärjestelmän. Vai löytyykö, käsi
ylös? Tuskin löytyy. Eli huolehditaan siitä, että vähävaraiset saavat jatkossakin sote-palve-
lut.

Sitten tämä kaunis retoriikka, kuinka markkinavoimat alkavat jyllätä. Meillä on vahva
julkinen järjestäjä, jolla on vastuu muun muassa rahoitusmallin kautta palveluntuottajille
huolehtia siitä, että ei jyllää. Toisekseen me olemme kirjaamassa niin sanotun yhteiskun-
tavastuupykälän, 57 §, valinnanvapauslaissa, jossa on määritelty ne tiedot, jotka pitää jul-
kisiksi antaa, jotka muun muassa estävät lainoilla kikkailun. [Puhemies koputtaa] Eli on
tässä yritystä ollut siihen suuntaan, mihin oppositio kritiikkinsä nyt päähuomion asettaa.
[Paavo Arhinmäki: Yritystä on ollut, tulosta ei tullut!]

Toinen varapuhemies Arto Satonen:  Ministeri Mattila, 3 minuuttia.

15.29 Sosiaali- ja terveysministeri Pirkko Mattila:  Arvoisa puhemies! Nyt on todella-
kin merkittävä päivä. Merkittävää on se, että nämä kaikki isot lakikokonaisuudet ovat
eduskunnan arvioitavana ja ne saadaan eduskunnan valiokuntiin, eli miten tämä kokonais-
uudistus nimenomaan turvaa kansalaisille ne niin merkittävät peruspalvelut ja että samalla
toteutuu hyvä suomalainen hallinto, siis hyvä hallinto ja kansalaisten peruspalvelut. Siihen
me tarvitsemme, hyvät ystävät, lainsäädäntöä, ja sitä me olemme täällä tekemässä yhdessä.

Ja me todellakin tarvitsemme sitä integraatiota. Täällä oppositio puhuu, että integraatio-
ta ollaan vähentämässä. En usko siihen. En usko siihen, että tämä pirstaloi hoitoketjuja,
vaan päinvastoin. Ja valinnanvapaus on mahdollisuus lisätä integraatiota, se on mahdolli-
suus lisätä monialaisuutta, tehostaa moniammatillista työtä ja nimenomaan voimaannuttaa
asiakkaita ja löytää asiakaslähtöisyyden kautta uusia palvelukonsepteja. Siis asiakaslähtöi-
syys pk-sektorilla on hyvä väline, ja sieltä löytyy potentiaalia myös uusille innovaatioille.
Mutta on toki pidettävä huoli tästä yhteiskuntavastuusta, ja yhteiskuntavastuupykälä 57 te-
rävimmillään sitä kyllä korostaa ja sitäkin kautta vahvistaa suomalaista osaamista, paikal-
lista osaamista.

Täällä on sitten kyselty, että voidaanko edetä kokeilujen kautta. Ministeri Rehula tuossa
äsken juuri totesi, että hallituksella on jo käynnissä kärkihankkeita muun muassa valinnan-
vapaudesta, ja siitä on jo saatu hyvää tietoa ja varhaista vihiä, että pk-sektori on sieltä löy-
tämässä jo nyt mahdollisuuksia. Maakunnat etenevät tämän jälkeen myöskin näitten niin
sanottujen pilottien kautta.

Ei tässä hallitus ole purkamassa yhtään sisältölakia. Minä suorastaan kyllä nyt ihmette-
len sitä kysymystä, että mitä tapahtuu, jos ihminen joutuu auto-onnettomuuteen, uudessa
mallissa. Tapahtuu sama mitä tänä päivänäkin. Terveydenhuollon ammattihenkilönä mi-
nusta tämä on suorastaan jo halventava kysymys. Kyllä tänäkin päivänä ja tulevaisuudessa
lääkärit ja hoitajat tietävät, mitä potilaalle tehdään ja miten tieto kulkee.

Sitten historiallisesti katsottuna vielä. Olen aiemminkin tältä paikalta puhunut siitä, että
meillä on ollut paljon uudistuksia kuntarakenteessa, palvelurakenteissa: on ollut kansanter-
22



Pöytäkirjan asiakohta PTK 51/2017 vp
veyslain mukaiset kuntainliitot, on ollut Paras-laki. Meidän hyvä hallinto, hyvä henkilö-
kunta yhdessä on näistäkin uudistuksista saanut, väittäisinpä, maailman korkeatasoisinta
terveydenhuoltoa ja sosiaalipalveluja aikaan. Mutta on totta, että kuitenkin on ongelmia,
joista on selvittävä ja katsottava tulevaisuuteen. On luotava järjestelmä, joka kestää tule-
vaisuudessa.

Ja sitten mitä tulee tähän kysymykseen siitä, mitä tapahtuu haja-asutusalueille, syrjäseu-
duille: Utsjoella tuskin tämän uudistuksen jälkeen on 50 kilometrin välein terveyskeskuk-
sia. Ei sellaista mallia olekaan, että näin olisi. [Puhemies koputtaa] Mutta että turvataan
Suomen reuna-alueita myöten palveluita, siihen tähdätään.

Toinen varapuhemies Arto Satonen:  Ministeri Risikko, 3 minuuttia. Sen jälkeen jat-
kamme debattia.

15.32 Sisäministeri Paula Risikko: [Antti Lindtman: Miten tämä sisäministerin alaan
liittyy?] Arvoisa puhemies! Täällä joku kysyi, että mitä sisäministeri täällä tekee. Sairau-
denhoidot ovat hyvin paljon sisäongelmia [Naurua] — kyllä niitä ulkoisiakin ongelmia jos-
kus on, mutta nyt keskitytään tällä kertaa sisäisiin ongelmiin. Varsinkin pitkäaikaissairau-
det, nämä tällaiset kansansairaudet, vaativat nimenomaan sisätautien erikoissairaanhoitoa
ja pitkäaikaista ja jäntevää toimintaa. [Antti Lindtman: Selitys hyväksytään!]

Mutta mikä on tämä kysymyksessä oleva lakiesitys? Kysymys on täysin uudenlaisesta
järjestelmästä, jossa peruspalvelut vahvistuvat ja painottuvat. Toimijoita tulee lisää, sinne
tuodaan lähemmäs ihmistä, sinne perustasolle, erikoispalveluja. Valinnanvapaus lisään-
tyy, tulee sote-keskuksia, tulee enemmän sote-keskuksia, tulee asiakasseteliä ja tulee hen-
kilökohtaista budjettia, joka on erityisesti vammaisille ja vanhuksille räätälöity. Sote-kes-
kuksista tulee tulevaisuudessa kansanterveystyön ja perussosiaalityön kehtoja, nimen-
omaan perheitten palvelukeskuksia, matalan kynnyksen keskuksia lähellä ihmistä. Asia-
kasta ei pompotella, sote-keskuksiin tuodaan niitä maakunnan palveluja — asiakkaan ei
tarvitse liikkua, vaan palvelut liikkuvat. Päätöksiä tehdään myös sähköisesti, ei tarvita vält-
tämättä asiakaskäyntiä sinne maakunnan palveluihin. Myös kokonaisketjut ovat mahdolli-
sia, koska myös sellainen mahdollisuus on, että se sote-keskus hoitaa kustannuksiltaan sen
koko ketjun. Näin voidaan maakunnassa päättää.

Tämä on todella aivan uusi järjestelmä, ja minä tietysti huolestuneena täällä nyt kuunte-
len tätä keskustelua, kuinka heikoilla tiedoilla tästä itse järjestelmästä täällä salissa nyt ol-
laan, ne yksityiskohdat ovat nyt aivan hakusessa. Nyt minä toivon, että näihin nyt ruvetaan
keskittymään, näihin yksityiskohtiin.

Täällä puhutaan, että pitäisi olla hoitotakuu. Hoitotakuu on kuulkaa jo aikoja sitten so-
vittu, ja siitä on lakikin tehty jo aikoja sitten.

Lompakon paksuus ei todellakaan vaikuta, vaan päinvastoin nyt ei ole lompakolla mer-
kitystä valinnanvapauden suhteen.

Täällä sanotaan, että palvelut keskittyvät. Päinvastoin, valinnanvapaus tuo lisää nimen-
omaan niitä toimijoita, ja nyt me saamme ne lähipalvelut paremmin pidettyä. Sitten te pu-
hutte siitä, että sote-keskusten olisi pitänyt olla pienempiä, mutta samaan hengenvetoon
siitä, että pitää olla integroidut palvelujärjestelmät. Nämä kaksi asiaa ovat eri asioita, nämä
ovat kolikon kaksi puolta, jotka pitää huomioida. Me olemme huomioineet myös pk-yri-
tykset, emmekä ainoastaan lääkäriyrityksiä, vaan me olemme miettineet niitä kotisairaan-
23



Pöytäkirjan asiakohta PTK 51/2017 vp
hoidon yrityksiä, niitä yksin sairaanhoitajayrityksiä, me olemme tässä huomioineet myös
ne fysioterapiayritykset, jotka tekevät hyvää työtä.

Ennalta ehkäisevät palvelut ovat täällä läsnä.
Ja sitten te sanotte, että lykätään julkiselle. Ei pidä paikkaansa, koska niin ei voi tehdä.

Tämä antaa siihen selvän impulssin, että näin ei voi tehdä. Voi ottaa jopa kokonaisvastuun.
[Puhemies koputtaa]

Ja vielä yhden asian sanon elikkä sen, että todella se vuoden aika on sekä asiantuntijoi-
den suosittelema että potilaiden hyväksi. — Kiitos.

Toinen varapuhemies Arto Satonen:  Jatkamme debattia.

15.35 Maarit Feldt-Ranta sd (vastauspuheenvuoro): Arvoisa puhemies! Hallituksen esi-
tykseen liittyy niin monia ja niin suuria ongelmia, etteivät ne millään mahdu yhteen pu-
heenvuoroon. 600 asiantuntijaa ja lausunnonantajaa on perustellusti ollut huolissaan tästä
esityksestä. Monet painottavat sitä, että riskit ovat kovin isoja. Tosiasia on, että hallituksen
rakennelma on suuri hyppy tuntemattomaan. Tätä koetta ei ole toteutettu missään päin
maailmaa, siis ei missään muussa maailman maassa, ja sitä taustaa vasten pidän ihmeelli-
senä, että vastoin lukuisien asiantuntijoiden käsitystä useammat hallituspuolueen kollegat
täällä ovat valmiita menemään valalle siitä, että tästä kaikesta tulee hienoa, upeata, fantas-
tista [Juha Rehula: Kuka niin on sanonut? — Ben Zyskowicz: Eihän kukaan ole sanonut
näin!] Itse kuuntelen kovin herkällä korvalla professoreita, sairaanhoitajia, taloustieteili-
jöitä, ja, hyvät kollegat, heidän viestinsä meille on hyvin selkeä. Tämän eduskunnan histo-
riallinen tehtävä on huolehtia siitä, että tämä uudistus toteutetaan niin, [Puhemies koput-
taa] että kuuntelemme asiantuntijoita. Heidän viestinsä on, että uudistus tulee tehdä vai-
heittain ja nojautuen julkiseen sektoriin.

15.36 Markus Lohi kesk (vastauspuheenvuoro):  Arvoisa puhemies! Minusta tämä kes-
kustelu on ollut siinä mielessä hyvä, että monet turhat pelot ja uhkakuvatkin on pystytty
ministereiden taholta osoittamaan turhiksi. Kukaan ei pidä tätä fantastisena uudistuksena
tai mahtavana. [Vasemmalta: Paitsi Zyskowicz! — Ja Sarkomaa!] Tähän liittyy, totta kai,
näin isoon uudistukseen, monia riskitekijöitä ja tarvitaan riittävästi aikaa tähän valmistau-
tumiseen, [Ben Zyskowicz: Katainen!] mutta ei pidä liioitellakaan näitä uhkatekijöitä.

Ja itse ihmettelen esimerkiksi sitä, että tässä on aika vähän korostunut se maakunnan
vastuu järjestämisestä ja on peloteltu sillä, että nyt tämä sosiaali- ja terveysasemaverkko
lähtee karsiutumaan. Ja voin vakuuttaa, että Lapissa, joka on harvimmin asuttu maakunta,
ei ole minkäänlaista aikomusta lähteä karsimaan tuota verkkoa. Ei minkäänlaista aikomus-
ta, päinvastoin. Mietin, että missä sitä halutaan sitten lähteä karsimaan. Ehkä opposition
puolesta se halutaan karsia.

Ja ihmettelen myös sitä, että tässä korostuu nyt tämä suora valinnan mahdollisuus perus-
tasossa mutta unohdetaan tämä asiakasseteli ja henkilökohtainen budjetti, [Puhemies ko-
puttaa] jotka ovat äärimmäisen tärkeitä vammaisille ihmisille ja vanhuksille.

15.38 Heli Järvinen vihr (vastauspuheenvuoro):  Arvoisa puhemies! Aika moni suoma-
lainen liikkuu ja elää eri puolilla Suomea joko perheensä, työnsä tai harrastustensa takia, ja
se tarkoittaa tietysti sitä, että myös terveyspalveluja tarvitaan eri puolilla Suomea, vaikka ei
niistä akuuteista käynneistä olisikaan kyse. Nyt kuitenkin, jos valitsee vaikkapa sen Keri-
24



Pöytäkirjan asiakohta PTK 51/2017 vp
mäen terveyskeskuksen, sillä ei ole yhteistyökumppaneita, ei Helsingissä tai Vaasassa. Sil-
lä ei ole myöskään yhteisiä tietoverkkoja, ei myöskään niillä pienillä yksittäisillä yrityksil-
lä. Mutta meillä on neljä suurta yritystä, joilla nämä verkostot ovat valmiina. Meillä on Aa-
va, Attendo, Mehiläinen ja Terveystalo. Aavalla on yli 40 toimintapistettä, näillä kaikilla
muilla jopa satoja, eli valmiit verkostot ja tietoverkot, jotka puhuvat keskenään samaa kiel-
tä, ja asiakas voi siis yhtäaikaisesti olla asiakkaana monella paikkakunnalla Suomessa. Mi-
nisteri Rehula, miten te turvaatte ja varmistatte, että julkiset toimijat ovat samalla lähtövii-
valla näiden suurten yksityisten jättien kanssa?

15.39 Vesa-Matti Saarakkala ps (vastauspuheenvuoro):  Arvoisa puhemies! Vaikka en
enää olekaan perustuslakivaliokunnan jäsen, toisin kuin viime kaudella, niin yhä edelleen
luotan siihen, että mikäli tässä järjestelmässä tulee osoittautumaan ongelmia valinnanva-
pauden osalta, niin perustuslakivaliokunta, joka antaa lausunnon sosiaali- ja terveysvalio-
kunnalle, aivan varmasti käy tämän tarkasti läpi. Aivan kuten viime vaalikaudella perus-
tuslakivaliokuntaan pysähtyi silloisen hallituksen ja eduskunnan enemmistön tekemä mal-
li. Toivottavasti näin ei nyt käy, mutta perustuslakivaliokunta on tässä se keskeinen toimi-
ja.

Ja tämä maakuntamalli on perussuomalaisten malli. Se on perussuomalaisten toiveiden
mukainen. Siinä toteutuu leveät hartiat, ei tarvita kuntaliitoksia, jättikuntayhtymiä, integ-
raatio toteutuu ja lääkärille pääsy paranee. Eli tämä malli on meidän malli.

15.40 Silvia Modig vas (vastauspuheenvuoro):  Arvoisa puhemies! Täällä on nyt paljon
kehuttu sitä, että tämä tarjoaa erinomaisia mahdollisuuksia suomalaisille pk-yrityksille.
Kyllä minä näkisin, että tämä on nimenomaan suomalaisille pk-yrityksille erittäin haasta-
va ja hankala. Esimerkiksi sote-keskuksilta edellytetään erittäin laajaa palvelutarjontaa, ei
siinä pienillä yrityksillä ole mitään saumaa kilpailussa. Kyllä tämä suosii näitä suurimpia
yritysjättejä, [Sari Sarkomaan välihuuto] ja suurimmalla todennäköisyydellä markkinat tu-
levat edelleen keskittymään, niin kuin jo nyt on nähtävissä.

Kaiken lisäksi te olette jättäneet tähän mahdollisuuden verovälttelyyn. Me tiedämme nyt
jo, että monet näistä suurista toimijoista välttelevät veroja. Tässä ei velvoiteta sote-firmoja
antamaan riittäviä tietoja, joiden avulla voitaisiin tunnistaa verovälttely ja aggressiivinen
verosuunnittelu. Tässä on aito riski siitä, että meidän yhteiset verovarat ajautuvat semmois-
ten yritysten voitoksi, jotka eivät edes hoida veronmaksuansa asiallisesti. Ketä tämä vero-
välttelyn mahdollistaminen hyödyttää? Miten se hyödyttää sitä asiakasta, miten se hyödyt-
tää sitä [Puhemies koputtaa] sairasta ihmistä, joka tarvitsee palveluita? Ja miten se säästää
rahaa, että verokertymä pienenee?

15.41 Outi Mäkelä kok (vastauspuheenvuoro): Arvoisa puhemies! Tässä kun ollaan uu-
distamassa nyt toimintoja, niin helpoin ase on totta kai muutosvastarinta ja pelkojen lietso-
minen. Ja niin kuin täällä on näistä riehakkaista puheenvuoroista kuultu, pelkoja täällä kyl-
lä osataan lietsoa — epäluuloja, vaihtoehtoisia faktoja — mutta sitten kun teiltä, opposi-
tiolta kysytään loppujen lopuksi "kyllä vai ei", niin vastaatte, että valinnanvapaus on ihan
ok.

No, valinnanvapauslaki on kuitenkin olennainen osa tätä sote-uudistusta, erityisesti yh-
denvertaisuuden kannalta. On todella tärkeää, että se viimein saatiin tänne eduskuntaan, ja
tärkeää, että se käsitellään yhtä aikaa näiden muiden, eduskuntaan jo tulleiden maakunta-
25



Pöytäkirjan asiakohta PTK 51/2017 vp
lain, sote-järjestämislain ja voimaanpanolain kanssa, jotta lainsäädännön laadusta ei tingi-
tä ja tästä kokonaisuudesta tulee paras mahdollinen.

Tärkeää on myös ollut se, että tämä valinnanvapaus toteutuu terveellä tavalla, niin että
pienimmilläkin toimijoilla on mahdollisuus toimia markkinoilla, ja toisaalta, että julkisella
sektorilla [Puhemies koputtaa] säilyy kaikilta osin järjestämisvastuu ja tähän tulee avoi-
muusvelvoite ja yhteiskuntavastuu. [Li Andersson: Maksajan rooli!]

15.42 Mats Löfström r (vastauspuheenvuoro): Arvoisa puhemies! Terveyden- ja sairaan-
hoito kuuluvat Ahvenanmaan maakunnan toimivaltaan, mutta ehdotuksella on kuitenkin
useita välittömiä vaikutuksia ja sivuvaikutuksia Ahvenanmaahan. Esityksen 2 luvun 4 §:n
2 momentissa lukee: "Asiakas saa valita palvelun tuottajan mistä tahansa Suomen alueelta,
jollei lailla erikseen toisin säädetä." Lainaus yksityiskohtaisista perusteluista: "Asiakas
voisi valita palveluntuottajan koko Suomen alueelta riippumatta siitä, missä maakunnassa
asiakas asuu." Tämähän ei pidä paikkaansa. Ehdotus ei huomioi sitä, että Suomi muodos-
tuu kahdesta alueellisesta toimivalta-alueesta sosiaali- ja terveydenhuollon osalta. Ahve-
nanmaan maakunnalla on toimivalta sosiaali- ja terveydenhuollon osalta, ja valinnanva-
paus, joka nyt aiotaan ottaa käyttöön, on rajattu [Puhemies koputtaa] valtakunnan alueelli-
seen toimivalta-alueeseen.

15.43 Sari Tanus kd (vastauspuheenvuoro): Arvoisa puhemies! Käsillä on yhtä aikaa val-
tavat maakunta- ja sote-uudistukset, yhtenä tärkeänä elementtinä myös tämä sinänsä hyvä
valinnanvapaus, ja kaikki tämä erittäin tiukassa ja monessa suhteessa hyvin haasteellisessa
aikataulussa.

Jotta suurilta käytännön vaikeuksilta vältyttäisiin ja kansalaiset saisivat tarvittavan pal-
velun ja myös henkilökunta jaksaisi paineen alla myös muutosprosessin aikana, muutokset
on tehtävä hallitusti. Tässä erittäin tärkeässä roolissa on projektin selkeä johtaminen. Tie-
don on kuljettava ja vastuunjaon on oltava selkeä. Näytöllä tai paperilla kaikki tämä voi
näyttää selkeältä, mutta tämän on toteuduttava myös käytännön toiminnassa järjestelmäl-
lisesti. Ict:n keskeinen rooli ja osaajien suuren tarpeen, käytännössä niiden puutteen, aset-
tamat rajoitteet aikatauluihin ovat olleet tiedossa, ja se on huomioitu. Tarvitaan ehdotto-
masti myös riittävästi henkilöstöresursseja, kokopäiväisiä toimijoita muutosprosessin hal-
littuun läpiviemiseen. Kysynkin ministeriltä: onko tähän muutoksen käytännön toteutuk-
seen kiinnitetty riittävästi huomiota?

15.45 Suna Kymäläinen sd (vastauspuheenvuoro):  Arvoisa puhemies! Täällä ministeri
Risikko arvosteli kansanedustajia huonoista tiedoista, mutta kyllä joku kohtuus sentään
saisi olla ottaen huomioon, että hallitus antoi tämän esityksensä vasta eilen ja vaati käsit-
telyä jo tänään, ja näin valtava lakiesitys täällä ilman ryhmäpuheenvuoroja on erikoinen
käyttäytymismalli.

Kysyn vaikutusarvioiden puoleen. Hallitus on jättänyt useita lakiesityksiä, joissa on ar-
vosteltu puuttuvia tai vakavia puutteita vaikutusarvioiden osalta. Kysyn, kuinka monta
kertaa tähän samaan virheeseen voi kompastua. Mitkä ovat tämän lakiesityksen taloudelli-
set arviot, sukupuoli- tai tasa-arvovaikutukset tai lapsivaikutukset? Eriarvoisuus lisääntyy.
Tässä suora sitaatti teiltä omasta esityksestänne: "Jos asiakkaan tai hänen perheensä koko-
naishyvinvoinnin edistämistä ei kyetä ottamaan riittävästi huomioon, riskinä on, että mal-
26



Pöytäkirjan asiakohta PTK 51/2017 vp
lilla parannetaan eniten niiden terveyttä ja hyvinvointia, jotka ovat jo paremmassa asemas-
sa."

15.46 Kimmo Kivelä ps (vastauspuheenvuoro):  Puhemies! On totta, että tässä esitykses-
sä on paljon epävarmuustekijöitä ja epätietoisuutta, mutta en ymmärrä tätä opposition
asennetta, että kun ei saada täydellistä mallia, niin ei sitten tehdä mitään.

Minua sinänsä ärsyttää tässä lakiesityksessä se, että koko ajan puhutaan asiakkaista, kun
pitäisi puhua palveluita tarvitsevista ihmisistä. Kuitenkin tässä esityksessä on hyvää se,
että palveluita tarvitsevien ihmisten itsemääräämisoikeus ja mahdollisuudet hoitoon kos-
keviin päätöksiin enenevät, lisääntyvät. Nämä ovat hienoja asioita.

Ihmettelen myös sitä, että oppositio maalaa tällaista kuvaa, että palveluntuottajista tulisi
joku villi länsi. Ensinnäkin perustetaan rekisteri ja on tarkat laissa määrätyt kriteerit, ketkä
tähän rekisteriin pääsevät ja voivat tulla palveluntuottajiksi.

15.47 Markku Rossi kesk (vastauspuheenvuoro):  Arvoisa herra puhemies! On selvää,
että nykyiset lait eivät ole pystyneet turvaamaan kaikkialla Suomessa laadukasta tervey-
denhuoltoa ja laadukkaita sosiaalipalveluita, ja siksi tarvitaan sote-uudistus, tarvitaan maa-
kuntauudistus ja sitten myös tämä valinnanvapauskysymys.

Yksi pieni asia, joka liittyy tähän valinnanvapauteen mutta koskettaa hirveän paljon suo-
malaisia, on muun muassa mökkikunnat, se, että mökkikunnat tulevat myös valinnanva-
pauspiiriin. Nythän siellä on hirveä määrä byrokratiaa: saako hoitaa, miten laskutetaan, ja
kaikki tämä? Tämän pitää pystyä kulkemaan sujuvammin, ja se tuo suomalaisille myös yh-
den osaa lisää terveyspalvelujen piiriin.

Sitten on mielenkiintoinen asia tämä erikoissairaanhoito. Varmaan moni suomalainen
ajattelee, että myös erikoissairaanhoito on tämän valinnanvapauden piirissä. Tietyllä lailla
se tulee olemaankin, mutta tämän rajanvedon määrittely tulee olemaan, kuten myös vas-
tuu, aika pitkälti maakunnilta. Ja tässä suhteessa kyllä tämä maakuntien tuleva hallinto on
avainasemassa siinä, että tämä uudistus myös menee maaliin.

15.48 Johanna Karimäki vihr (vastauspuheenvuoro): Arvoisa puhemies! Julkista perus-
terveydenhuoltoa on vahvistettava, integroitava sosiaali- ja terveyspalveluita, mutta tämä
hallituksen valinnanvapausmalli romuttaa tämän kaiken. On tärkeää, että me saamme jul-
kiset palvelut vahvemmiksi ja leveämmille hartioille, mutta monet asiantuntijat ovat esit-
täneet murskaavaa kritiikkiä lausunnoissa juurikin tähän hallituksen valitsemaan valinnan-
vapausmalliin. Se tuo pakkoyhtiöittämistä julkisiin palveluihin, se tuo monimutkaisuutta,
se tuo byrokratiaa, se tuo kaikenlaista hankaluutta toimintaan, ja sitä paitsi se asettaa julki-
set tuottajat takamatkalle monikansallisiin suuryrityksiin nähden.

Minä olen tosi huolissani vielä siitä, että neuvolapalvelut myös jätettiin pakkoyhtiöittä-
misen ja valinnanvapausmahdollisuuden piiriin. [Sari Sarkomaa: Ette ole lukenut hallituk-
sen esitystä!] Vaikka pääministeri Sipiläkin toivoi, että ne pysyisivät maakunnilla, niin Uu-
denmaan sote-muutosjohtaja Aronkytö on todennut, että niiden olisi hyvä olla sote-kes-
kuksissa [Puhemies koputtaa] ja valinnanvapauden piirissä, pakkoyhtiöitettyinä.

15.49 Sari Multala kok (vastauspuheenvuoro): Arvoisa puhemies! Täällä on arvosteltu,
että hallituspuolueiden kansanedustajat suhtautuisivat tähän kuin tämä olisi fantastista ja
täydellistä — ei! Mutta olen aivan varma, että tästä tulee parempi kuin tämän päivän julki-
27



Pöytäkirjan asiakohta PTK 51/2017 vp
nen perusterveydenhoito. Hoitoon pääsy tulee olemaan nopeampaa, ja yksityisen valitse-
minen ei tule olemaan, kuten tällä hetkellä, lompakon paksuudesta tai vakuutuksesta kiin-
ni.

Tässä keskustelussa, kuten on kuultu, on esitetty kritiikkiä paljonkin ja puhuttu markki-
navoimien jylläämisestä. Kannattaa edelleen muistaa, että järjestäjä on se maakunta eli jul-
kinen.

Sitten yksi asia, jota tässä keskustelussa ei ole vielä mainittu, on se, millä tavalla palve-
luntuottajien korvaukset tulevat määräytymään, ja sehän jää maakuntien päätettäväksi. Sii-
nä on yksi merkittävä keino, millä tätä kustannusten [Puhemies koputtaa] hillintää pysty-
tään tulevaisuudessa tekemään.

15.50 Matti Semi vas (vastauspuheenvuoro): Arvoisa puhemies! Tämä sote on uudistuk-
sen edessä, ja niin myös nämä tietojärjestelmämuutokset tulevat olemaan uudistuksen
edessä. Potilastiedot ja niiden siirto on ollut hirmu ongelmallista tähänkin saakka. Tällä
hetkellä on valtava määrä erilaisia järjestelmiä, mihinkä on potilastietoja siirretty, ja nyt ne
pitäisi siirtää sitten yhteen yhtenäiseen maakuntajärjestelmään. Näiden yhteen kokoami-
nen vaatii ensinnäkin paljon rahaa, ja se vaatii paljon järjestelmävarmuutta, sitä, että saa-
daan potilastiedot ja yksilönsuoja hoidettua kuntoon. Kun tähän lisätään vielä valinnanva-
paus, niin järjestelmä on erittäin hankala hoitaa eteenpäin. Kysynkin ministeriltä: mitenkä
tähän on päätetty satsata? Ja sitten toinen asia: se kuitenkin näyttää asiantuntijoitten mu-
kaan tulevan erittäin kalliiksi, jopa kalliimmaksi mitä on arvioitu.

15.51 Elsi Katainen kesk (vastauspuheenvuoro): Arvoisa puhemies! Ihmisten, kuntalais-
ten valinnanvapaus on todella kannatettava asia, ja ne keinot — palveluseteli, asiakassete-
li, henkilökohtainen budjetti — ovat oikein käypiä keinoja siihen. On myös muistettava,
että asiakas valitsee sen palveluntuottajan, ei suinkaan toisinpäin, niin kuin täällä monissa
puheenvuoroissa annetaan ymmärtää. Asiakas voi valita nykyistä monipuolisemmin ja saa
myös paremmin tietoa siitä, minkälaista palvelua ja laatua hän on mahdollisesti saamassa.
Minun on vaikea ymmärtää, miksi oppositio vastustaa näitä asiakkaan näkökulmasta hy-
viä asioita. On erittäin tärkeää se, että valinnanvapauden laajentuessa ihminen saa sitä
apua, neuvoa niissä valintatilanteissa riippuen siitä, minkälaisessa henkilökohtaisessa ti-
lanteessa hän on. Haluaisinkin kysyä: miten tämä on varmistettu, ja varsinkin siitä näkö-
kulmasta, miten nykyajan digitalisaation suomat mahdollisuudet on tässä hyväksi käytet-
ty?

15.53 Katja Taimela sd (vastauspuheenvuoro):  Arvoisa herra puhemies! Toimivat sosi-
aali- ja terveyspalvelut ovat erityisesti heikoimmassa asemassa oleville ihmisille tärkeitä.
Hallitus on rakentanut valinnanvapauden puristuksessa melkoisen hallintohimmelin, jossa
palvelut pirstoutuvat ja ihminen uhkaa hukkua tähän yhtiöitten labyrinttiin. Hallituksen va-
linnanvapausmalli on rakennettu yhtiöiden ja markkinoiden sanelun mukaan. Te voisitte
tämän myös hallituksessa ihan reilusti tunnustaa, koska se näkyy tästä niin vahvasti lävit-
se. [Ben Zyskowicz: Höpöhöpö!] Kermankuorinta ja eriarvoistuminen ovat valitettavasti
totta tässä hallituksen linjassa. Tavallisen ihmisen kohdalla valinnanvapaus ei yksinkertai-
sesti tule toimimaan. Suurin vapaus valita tulee tosiasiassa firmoille, ei ihmisille. Vai voit-
teko luvata ihmisille, että he pääsevät jatkossa haluamallensa lääkärille milloin haluavat ja
missä ikinä haluavat, asuinpaikasta ja rahapussin koosta riippumatta? [Ben Zyskowicz:
28



Pöytäkirjan asiakohta PTK 51/2017 vp
Kuten nykyisin!] Tällainen käsitys ihmisillä nyt on. Voitteko kertoa, onko se oikea käsitys
teidän valinnanvapausmallistanne.

15.54 Pauli Kiuru kok (vastauspuheenvuoro):  Arvoisa herra puhemies! Muistutan kui-
tenkin, että yrityksissä toimii myös ihmisiä, ja he ovat niitä, jotka pitävät veronmaksuky-
vyllään tätä yhteiskuntaa omalta osaltaan pystyssä. [Välihuutoja vasemmalta]

Kun tämä keskustelu on televisiossa ja mukaan on varmaan liittynyt sellaisia katsojia,
jotka eivät ole olleet alusta alkaen mukana, toivoisin, että esimerkiksi ministeri Rehula voi-
si tiivistää vielä meille ja katsojille, mitä riskejä liittyy siihen, että ei tehdä mitään. Kuinka
suuri riski on tekemättömyys? Ja minkälaisia riskejä liittyy a) kansalaisille, b) kunnille ja c)
valtion näkökulmasta? Onko niin, että myös perustuslaki saattaa asettaa joitain vaatimuk-
sia, jotka edellyttävät, että jotain on pakko tehdä, tekemättä ei voi jättää?

15.55 Mikko Savola kesk (vastauspuheenvuoro):  Arvoisa herra puhemies! Minun mie-
lestäni valinnanvapaus on hyvä asia. Yksityisen sektorin vahvempi mukaantulo ja muka-
naolo parantaa kyllä myös julkisen sektorin palvelua, ja se pakottaa julkisen sektorin niin
tehostamaan kuin myös tarjoamaan laatua itse palveluun. Esimerkiksi Etelä-Pohjanmaal-
la, omassa maakunnassani, kyllä me aiomme olla ensi aallossa tässä pilotissa mukana. Me
haluamme valinnanvapauden ensimmäisten joukossa myös sinne julkiselle puolelle. Mut-
ta on olemassa myös hyviä toimintamalleja, missä yksityinen ja julkinen sektori toimivat
yhdessä yhteiskunnallisen yrityksen kautta. Omalla alueellani on myös tästä hyviä esi-
merkkejä Ähtärin, Alavuden, Kuortaneen ja Soinin muodostaman yhteisyrityksen kanssa,
jonka me olemme Pihlajalinnan kanssa tehneet. Kokemukset ovat hyviä, kustannussäästö-
jä on siitäkin saatu.

Aika näyttää, mikä tässä laissa tulee olemaan hyvää ja missä on vielä parannettavaa,
mutta se on selvää, että nykyisellä mallilla meidän sosiaali- ja terveydenhuoltopalveluita ei
pystytä tässä maassa tuottamaan.

15.56 Jukka Gustafsson sd (vastauspuheenvuoro): Arvoisa puhemies! Erittäin huolissa-
ni olen siitä, että tämä monituottajamalli pirstaloi palveluketjut. Suomen kansa on vapaissa
vaaleissa valinnut minut kansanedustajaksi, ja hyvin harvoin olen tuntenut sellaista epävar-
muutta, jopa pelokasta oloa, mitä tämä valinnanvapauslainsäädäntö, maakuntamalli tuo
mukanaan.

Tässä keskustelussa on jäänyt muuten vallan syrjään se, että erittäin monet kokoomus-
laiset ja keskustalaiset kuntapäättäjät eivät ole sisimmässään hyväksyneet ollenkaan tätä
maakuntahallinnon ja pakkoyhtiöittämismallin yhdentämistä. Näin he ovat myöskin asian-
tuntijoita, niin kuin ne sadat muutkin asiantuntijat, jotka suhtautuvat erittäin kriittisesti tä-
hän hallituksen esitykseen. [Puhemies koputtaa] Yhdyn niihin, jotka ovat sitä mieltä, että
olisi pitänyt edetä näin merkittävässä uudistuksessa asteittain, [Puhemies koputtaa] vähän
uskottavammilla askelmerkeillä kuin mitä nyt ollaan tekemässä.

Toinen varapuhemies Arto Satonen:  Pidetään kiinni tästä minuutin vastausajasta.

15.57 Outi Alanko-Kahiluoto vihr (vastauspuheenvuoro):  Arvoisa puhemies! Tervey-
den ja hyvinvoinnin laitoksen johtaja Markku Pekurinen on tänään esittänyt huolensa siitä,
että kun tämä uusi valinnanvapauslainsäädäntö astuu voimaan, niin sillä hetkellä ei kuiten-
29



Pöytäkirjan asiakohta PTK 51/2017 vp
kaan ole olemassa valtakunnallista tietojärjestelmää, jonka ansiosta potilastiedot siirtyisi-
vät julkiselta toimijalta yksityiselle, yksityiseltä julkiselle ja niin edelleen. Elikkä kun hen-
kilö voi valita minkä tahansa toimijan, niin ei ole järjestelmää, jonka ansiosta tiedot siirtyi-
sivät toimijalta toiselle. [Ben Zyskowicz: Toisin kuin nykyisin, eikö totta?] Sen vuoksi pi-
dän hyvin hämmästyttävänä sitä, että ministeri Mattila sanoi, että hän pitää halventavana
sitä huolta, jonka minä esitin, kun sanoin, että pidän ongelmallisena sitä, että meillä ei ole
kattavaa tietojärjestelmää ja se vaarantaa pahimmassa tapauksessa jopa potilasturvallisuu-
den. [Puhemies koputtaa] Pidättekö halventavana myös tätä huolta, jonka Terveyden ja hy-
vinvoinnin laitoksen johtaja on tänään esittänyt siitä, [Puhemies koputtaa] että kattavaa tie-
tojärjestelmää ei ole? [Antti Lindtman: Hyvä kysymys!]

15.59 Hannakaisa Heikkinen kesk (vastauspuheenvuoro): Arvoisa herra puhemies! "Oi-
keasti kyse on asenteesta. Sellainen, jolle jo sana maakunta aiheuttaa närästystä, keksii kyl-
lä tekosyyn toisensa perään jarruttaa sote-uudistusta. Milloin se on tietojärjestelmät ja mil-
loin rahan puute tai puuttuva ohjeistus.

Uudistuksen sisältö ei ole hämärän peitossa eikä epäselvä, jos vaivautuu perehtymään
asioihin. Nyt tämä tahtotila ja oikea asenne on omaksuttava täydellä sydämellä myös maa-
kunnissa ja kaikissa niissä organisaatioissa, jotka uudet maakunnat vuonna 2019 muodos-
tavat. Päättäjien ja virkamiesten on käärittävä yhdessä hihat ja tehtävä se, mikä tehtävä on,
jotta kansalaisille ja yrityksille välttämätön uudistus viedään tällä kertaa oikeasti maaliin."

Arvoisa herra puhemies! Valitettavasti nämä eivät ole omia sanojani, mutta yhdyn nii-
hin täysin. Näin totesi Etelä-Savon maakuntajohtaja Matti Viialainen viime sunnuntain Sa-
von Sanomissa.

16.00 Jari Myllykoski vas (vastauspuheenvuoro): Arvoisa herra puhemies! On totta, mitä
tässä on todettu, että palveluiden sirpaloituminen ei voi mahdollistaa yksikanavaisuutta,
mikä oli soten suuri tarkoitus, niin, että saamme tätä nykyjärjestelmää toimivaksi ja polut
ovat hoidosta toiseen. Eniten minä olen huolissani niiden pienten kansalaisten puolesta,
joilla ei ole valinnanvapautta, vaan valinnan tekevät heidän vanhempansa. Erityisesti on-
gelmaperheissä tämä valinnanvapaus voi aiheuttaa sen tilanteen, että jopa samassa perhe-
päivähoidossa kaupunkiseuduilla on eri sote-keskuksen yhteydessä toimivia yksityisen
palvelun tuottajia. Kuinka mahdollistetaan, että tämä meidän hyvä mahdollinen, esimer-
kiksi Imatran malli, voi kotiutua niin, että perheitä tuetaan, huolehditaan niistä ihmisistä,
jotka olisivat yhteiskunnan sosiaalisten palveluiden tarpeessa [Puhemies koputtaa] mutta
vanhemmat voivat tällä valinnanvapaudella aiheuttaa sen, että ei tulekaan kohdatuksi, vaan
vaihdetaan aina keskusta, missä ollaan, ja lapsi jää sitä myöten heitteille?

16.01 Markku Eestilä kok (vastauspuheenvuoro): Arvoisa puhemies! Kyllähän tämä va-
linnanvapaus nostaa asiakkaan keskiöön. Eivät ihmiset halua mitään hallintoa valita, he ha-
luavat nopeat ja hyvät palvelut. Minusta on täysin oikein, että ne palveluntuottajat, jotka
tuottavat laadukkaasti ja nopeasti palveluja, saavat myös asiakkaan mukana ne rahat, sillä
kautta historian ne yritykset, jotka ovat olleet nopeita, ovat aina menestyneet.

Mutta, arvoisa ministeri Rehula, kysyisin näistä tietojärjestelmistä, jotka nyt ovat koko
uudistuksen ehdoton edellytys: Kuka vastaa siitä, että aikataulu tämän tietojärjestelmäko-
konaisuuden rakentamisessa tulee pitämään, ja kuka vastaa siitä, että ei käy, niin kuin hy-
vin usein, että projektit myöhästyvät ja ne tulevat erittäin kalliiksi? Ja onko varmaa, ettei
30



Pöytäkirjan asiakohta PTK 51/2017 vp
pienille yrityksille tule sellaisia tietojärjestelmämaksuja, jotka käytännössä estävät heidän
markkinoille tulonsa?

16.02 Tytti Tuppurainen sd (vastauspuheenvuoro): Arvoisa puhemies! Tässä nyt hyvin-
vointi-Suomen mannerlaatat liikkuvat, ja näin suuren muutoksen olisi tullut perustua par-
haaseen mahdolliseen tietoon, mutta mittava asiantuntijoitten kritiikki on ohitettu. Sitä ei
ole huomioitu. Vain kosmeettisia muutoksia on tehty. Asiantuntijoitten lailla me ihmette-
lemme, kuinka esimerkiksi integraatio toteutuu, kun tulee lukuisa määrä uusia tuottajia,
miten tietojärjestelmät saadaan toimimaan, miten toteutuu se, mitä alun perin tavoiteltiin,
että asiakasta ei pomputella luukulta toiselle.

Puhemies! Ihmetyttää myös tämä valinnanvapaus siitä näkökulmasta, että lakiin kirja-
taan enimmäisasiakasmäärä firmalle, siis että firman ovelle muodostuu jono sen jälkeen,
kun asiakasmitta on täynnä. Te puhutte paljon markkinoista ja valinnanvapaudesta, mutta
näyttää siltä, että firmat valitsevat asiakkaansa ja sen jälkeen pannaan luukku kiinni. Tä-
mähän on suorastaan suunnitelmataloutta eikä sitä valinnanvapautta ainakaan asiakkaalle,
mistä piti lähteä.

Kyllä nyt, puhemies, olisi syytä ottaa tämä esitys vielä kerran asiantuntijoitten käsitte-
lyyn ja tehdä ne korjaukset, joita sekä oppositio [Puhemies koputtaa] että asiantuntijat esit-
tävät.

16.03 Pekka Puska kesk (vastauspuheenvuoro):  Herra puhemies! Minua häiritsee tässä
keskustelussa se, että oppositio toistuvasti antaa semmoisen käsityksen, ikään kuin asian-
tuntijoita ei olisi kuunneltu tai asiantuntijat olisivat yksimielisesti vastaan. Hallitus on kuu-
kausikaupalla kuunnellut, me olemme valiokunnissa jo istuneet viikkokaupalla, tulemme
kuuntelemaan, ja on paljon asiantuntijoiden huomautuksia otettu huomioon. Mutta minus-
ta on väärä myytti, että asiantuntijat olisivat laajasti vastaan. Useimmat ovat sanoneet, että
uudistus nyt pitää toteuttaa, [Välihuutoja vasemmalta] ja esittäneet eräitä huomautuksia.

Mitä tulee THL:n johtaja Pekurisen kommenttiin, niin hänen huolensa on aiheellinen.
Siitä on täällä puhuttu. Tietojärjestelmän kehittäminen on kiireellinen, se tiedostetaan. Us-
kon, että päästään aika pitkälle silloin, kun laki astuu voimaan.

16.04 Anders Adlercreutz r (vastauspuheenvuoro):  Ärade talman! En liten jämförelse.
On toimija, joka hoitaa ennalta ehkäisevän työn ja joka vastaa perusterveydenhoidosta kus-
tannuksineen. Sama toimija tilaa erikoisterveydenhoitoa sen mukaan kuin sitä tarvitaan ja
vastaa sen kustannuksista. Kuulostaa sen verran hyvältä mallilta, että se pitäisi keksiä, ellei
se olisi jo olemassa, olkoonkin, että kuntien koko asettaa tälle mallille haasteita. Nyt on
malli, jossa kunnat vastaavat ennalta ehkäisevästä työstä mutta eivät huonosti hoidetun
työn seurauksista. Maakunta maksaa sote-keskuksille perusterveydenhoidosta tavalla, joka
ei asiantuntija-arvioiden mukaan insentivoi välttämään erikoisterveydenhoidon kustan-
nuksia. Näin totesi esimerkiksi Pihlajalinna. Maakunta toteuttaa ja maksaa erikoistervey-
denhoidon kustannukset sekä niiden asiakkaiden kustannukset, jotka sote-keskukset koke-
vat vaikeiksi ja siirtävät maakunnan kontolle, tämä siis valtion sallimissa kehyksissä. Mi-
ten, arvoisa ministeri, näette, että tämä jälkimmäinen malli eli nyt esitetty johtaa rakentee-
na parempiin hoitoketjuihin, [Puhemies koputtaa] kustannusten hillintään ja insentivoi en-
nalta ehkäisevään työhön?
31



Pöytäkirjan asiakohta PTK 51/2017 vp
16.05 Li Andersson vas (vastauspuheenvuoro): Arvoisa puhemies! Jatkan vielä tästä kus-
tannusriskistä ja otan esimerkin hammashoidon puolelta, jonka on nostanut esille Uuden-
maan sote-muutosjohtaja. Mikäli yksityisen hammashoidon asiakasmaksut, nykyiset oma-
vastuut, alennetaan sille tasolle kuin ne ovat kunnallisella puolella tällä hetkellä, syntyy
järjestelmään 400 miljoonan euron rahoitusvaje. Mistä tämä rahoitus otetaan, arvoisa mi-
nisteri Rehula? Miten tämä katetaan? [Tuula Haatainen: Maksuista!] On kaksi vaihtoeh-
toa: joko asiakasmaksut joudutaan nostamaan siitä tasosta, mitä ne ovat kunnallisella puo-
lella tällä hetkellä, tai sitten joudutaan rajoittamaan sitä palveluvalikoimaa, johon kansa-
laiset ovat oikeutettuja hammashuollon puolella. Kenelle tämä on ongelma? Se ei ole on-
gelma niille hyvätuloisille suomalaisille, jotka pystyvät omasta taskusta maksamaan lisä-
palveluista, tai niille hyvätuloisille suomalaisille, jotka pystyvät omasta taskustaan maksa-
maan asiakasmaksuja, jotka ovat korkeampia kuin ne ovat tällä hetkellä julkisella puolella.
Mutta ne, jotka kärsivät, ovat ne pienituloiset suomalaiset, joilla ei ole tällaiseen mahdol-
lisuutta.

Toinen varapuhemies Arto Satonen:  Tähän debattiosuuteen seuraavat vastauspuheen-
vuorot: edustajat Niinistö, Lindtman ja Zyskowicz, ja sen jälkeen ministerin vastaus.

16.07 Ville Niinistö vihr (vastauspuheenvuoro): Arvoisa puhemies! Jatkan näistä kustan-
nusvastuista. Tässähän järjestelmässä valtio ja valtion rahoituksen kautta maakunnat otta-
vat vastuun näistä kustannuksista. He maksavat sen, että sote-keskukset tarjoavat ne pal-
velut, ja siinä hinnoitteluissa sitten on eri periaatteita, joilla sitä pyritään varmistamaan,
että se olisi reilua.

Mutta tosiasiallisestihan tässä on valtava riski — ja tuon esimerkin. Meillä on nämä
sote-keskukset, joihin nämä kaupalliset yksityiset toimijat menevät. He valikoivat toden-
näköisesti suurten kaupunkien keskustoja, ja markkinoinnilla sekä vanhoille työterveys-
huollon asiakkaillensa markkinoimalla he houkuttelevat itselleen sellaisia asiakkaita, jot-
ka ovat helppohoitoisia, joista saa helposti hyvän katteen, ja valtiolla on piikki auki. [Ben
Zyskowicz: Mitä, jos niistä ei saa hyvää katetta?] Julkinen valta maksaa tämän järjestel-
män. Jos lista on täynnä, niin sinne ei oteta niitä heikompiosaisia asiakkaita. Tämä malli
nostaa kustannuksia, ja jos perusterveydenhuollossa esimerkiksi jonojen purku, jota tässä
voi tapahtua, maksaa todella todella paljon, että maksetaan jopa potilaista, jotka eivät tar-
vitse mitään palvelua, kapitaatioperuste on tässä kaksi kolmasosaa maksuista eli maakunta
maksaa siitä, että on potilaita Mehiläisellä, [Puhemies koputtaa] jotka eivät vaadi hoitoa ol-
lenkaan. Siitä tulee kallista, ja heikompiosaiset joutuvat maksamaan laskun, kun silloin jul-
kista vastuuta muualla heikennetään.

16.08 Antti Lindtman sd (vastauspuheenvuoro):  Arvoisa puhemies! Moni katsoja var-
maan miettii, mitä... [Hälinää — Puhemies koputtaa] Moni katsoja varmasti miettii, mitä
tämä tarkoittaa hänen itsensä kannalta. No, otan yhden esimerkin, otan sen omasta kotikun-
nastani Vantaalta: Meillä on ollut huhtikuun alusta mahdollisuus valita aika miltä tahansa
terveysasemalta. Ja netissä esimerkiksi tällä hetkellä, parhaillaan, voi nähdä, että Hakuni-
laan on pitkä jono mutta Länsimäkeen on lyhyt jono. Tänään voit mennä Länsimäkeen,
huomenna Hakunilaan. Uudessa järjestelmässä tämä valinnanvapaus ei ole enää mahdol-
lista vaan asiakas on kiinni yhdessä terveysasemassa vuoden. [Sari Sarkomaan välihuuto]
Ja nyt kun vuonna 19 tämä iso jako tapahtuu, niin siinä käy niin, että nopeat valitsevat par-
32



Pöytäkirjan asiakohta PTK 51/2017 vp
haat ja että suurimmat, isoimmat, osaavimmat yritykset valitsevat helpot asiakkaat, joista
aiheutuu pienet menot mutta suuret kustannukset — ellei maakunta onnistu täydellisesti
näiden korvausten virittämisessä, ja se on lähes mahdotonta, kuten te itsekin tässä esityk-
sessä toteatte. Eli vantaalaiselta tämä vie mahdollisuuden valita [Puhemies koputtaa] mut-
ta kustannusriski kasvaa. Ministeri, ette ole vastannut kysymykseen: oletteko valmis pur-
kamaan kohtalonyhteyden, jos asiantuntijat ovat edelleen eduskunnassa kriittisiä tälle tei-
dän mallillenne?

16.09 Ben Zyskowicz kok (vastauspuheenvuoro):  Arvoisa herra puhemies! Aina välillä
tuntuu, että oppositio on lukenut jotain muuta dokumenttia kuin hallituksen esitystä. Esi-
merkkinä väite siitä, että eriarvoisuus kasvaisi. Asia on täysin päinvastainen. Myös ne, joil-
la tänään ei ole mahdollisuutta valita, pääsevät valinnanvapauden piiriin. [Välihuutoja va-
semmalta]

No, sitten tämä kapitaatiokorvaus. Edustaja Niinistö, voi olla, että vihreät päätöksente-
kijät ovat niin hölmöjä, mutta muut eivät ole, että maksaisivat terveen ihmisen hoitamises-
ta saman kuin sairaan ihmisen hoitamisesta. [Ville Niinistön välihuuto] — On kapitaatio,
mutta se ei ole samankokoinen. Mitä, jos perehtyisitte tähän asiaan? Se kapitaatio voi olla
terveistä vaikka euron vuodessa, ja se voi olla sairaasta sata euroa vuodessa. Eli tässä mal-
lissa maakunta päättää. Perehtykää ensin asiaan, edustaja Niinistö. Ja maakunta päättää si-
ten, että terveistä maksetaan tietysti vähemmän kuin sairaista. Ainakin minä luotan siihen,
että siellä maakunnassa on riittävän järkeviä päätöksentekijöitä.

Mutta ei tästä täydellistä tule, sitä ei kukaan väitä. Tässä on paljon riskejä, tätä joudu-
taan vuosien saatossa paljon säätämään, se on aivan selvä. [Puhemies koputtaa] Mutta tär-
keintä on, että päästään eteenpäin.

Toinen varapuhemies Arto Satonen:  Ministeri Rehula, 3 minuuttia.

16.10 Perhe- ja peruspalveluministeri Juha Rehula: Arvoisa herra puhemies! Edustaja
Zyskowicz säästi minulta minuutin. [Naurua] Minä kysyn oppositiolta, erityisesti sosiaali-
demokraateilta: [Vasemmalta: Vastauksia!] uskotteko te, että teidän vaatimuksienne mu-
kaiset toimijat eli julkiset palvelutoimijat ovat sen arvoisia kuin te tässä keskustelussa nos-
tatte esiin? Te puheenvuoro toisensa jälkeen väheksytte julkisia palvelutuottajia, te vähek-
sytte alueellista, maakunnallista päätöksentekoa, te tulette kertomaan tänne, että kimalai-
nen ja pörriäinen vie kaiken. Ei vie. Ei ole viemässä eikä tule viemään. [Jukka Gustafsson:
Ei näin ole sanottu!] Tähän tulee erittäin vahva julkinen toimija, ja esimerkiksi, edustaja
Niinistö, aivan niin kuin edustaja Zyskowicz sanoi täällä, niin rahoitusmalli on rakennettu
sillä tavalla, että lapsista, ikääntyvästä ihmisestä maksetaan suurempi kompensaatio palve-
lutuottajalle kuin siitä työikäisestä. [Hälinää] Lausuntokierroksen jälkeen vielä lisättiin si-
tä, että sairastavuus, hoitoisuuden tarve, tulee olemaan osa rahoitusmallia.

Täällä edustaja Feldt-Ranta puhui kansanedustajista, jotka menevät valalle tämän mal-
lin puolesta. En ole kuullut yhtään puheenvuoroa, joka täällä valalle menisi, mutta minis-
terinä olen tehnyt valan. Ja yksi osa sitä valaa on se, että puhuu totta. Uskotteko te, arvoisat
sosiaalidemokraatit, siihen, että julkinen palvelutoimija pärjää tässä maassa jatkossakin?
[Jukka Gustafsson: Ainakin toivotaan!] Maan hallitus uskoo. Koko muutoksen avainasia
tällä hetkellä — ja itse asiassa täällä edustaja Tanus kysyi toimeenpanoon liittyen: nyt kun
33



Pöytäkirjan asiakohta PTK 51/2017 vp
nämä kulmakivilait tulevat eduskunnan hyväksymiksi, kaikki tarmo pitää kyetä keskittä-
mään siihen, että tämä toimeenpano saa riittävän tuen.

Ministeri Vehviläinen puhui tästä ict:stä. Ict on yksi niitä saranakohtia. Sinä päivänä
tämä laki on täysimääräisenä voimassa, kun tieto kulkee.

Edustaja Järvinen, kerimäkeläinen asukas Kerimäen terveysasemalla listautuu, ja kun
hän lähtee lomapaikkakunnalle ja siellä sattuu jotakin, niin hän menee ihan sen lomapaik-
kakunnan tk:n tai terveysaseman ovesta sisään ja hakee sen tarvitsemansa palvelun.

Edustaja Lindtman kysyi erittäin hyvän kysymyksen: miten tavallinen ihminen tätä kes-
kustelua kuuntelee? [Sirkka-Liisa Anttila: Ihmeissään!] Ihmeissään, peloissaan, huolis-
saan siitä, kuinka minun käy. Jatkossa tavallisella ihmisellä on kaksi puhelinnumeroa: toi-
nen on sitä varten, kun on hätä, ja toinen, kun on vähän vähempi hätä. Ja väite siitä, että
vantaalaisen valinnanvapaus jotenkin heikkenisi tämän lakiesityksen jälkeen, ei pidä paik-
kaansa. [Antti Lindtman: Pitää!]

Toinen varapuhemies Arto Satonen:  Ja ministeri Vehviläinen, 3 minuuttia.

16.14 Kunta- ja uudistusministeri Anu Vehviläinen:  Arvoisa puhemies! Täällä ovat
tulleet monessa puheenvuorossa nämä tietojärjestelmät esille, ja se on aivan oikea kysy-
mys. Elleivät tietojärjestelmät pelitä, niin eihän tätä uudistusta pystytä laittamaan toimeen,
ja me kaikki tiedämme, että tässä on kova ja tiukka aikataulu. Haluan sen ensinnäkin sa-
noa, että meillä on tulossa mittava investointiohjelma tähän asiaan, siitä päätettiin viime
viikolla puoliväliriihessä. Ja sitten kysyttiin sitä, miten tulevat myös yksityisen puolen
tuottajat tähän mukaan. Ne tulevat mukaan tähän muun muassa Kanta-järjestelmän kautta,
eli myös Kanta-järjestelmään on liityttävä mukaan — se ei jää erilliseksi saarekkeeksi,
vaan siihen on liityttävä mukaan.

Investointiohjelman tasosta kerron sen verran, että puoliväliriihessä päätettiin 900 mil-
joonan euron investoinneista kaiken kaikkiaan kehysvarauksessa vuosina 18—21 ja sen li-
säksi päätettiin pääomittaa 90 miljoonaa euroa sote-ict-kehitysyhtiötä, jonka tarkoituksena
on nimenomaan tämän asiakastietojärjestelmän kehittäminen, ja tämä 90 miljoonan euron
pääomitus mahdollistaa jopa 500 miljoonan euron satsauksen. Mutta sitten sanon sen, että
ei kukaan pysty tässä vaiheessa täsmällisesti sanomaan, minkä verran tämä maksaa, mutta
tämä on se, mitä tässä on nyt parhaalla asiantuntemuksella ministeriöissä, useamman mi-
nisteriön väen voimin, löydetty. Ja tässä täytyy edetä ripeästi, kaikki tietävät sen.

Haluan myös kysyä edustaja Feldt-Rannalta, kun käytitte tästä uudistuksesta nimitystä
"koe" ja sanoitte, että tämä on suuri hyppy tuntemattomaan, missään maailmassa ei ole täl-
laista tehty, ja minä haluan kysyä myös teiltä, hyvät kansanedustajat, uskommeko me Suo-
meen, että Suomi voisi jossakin asiassa olla edelläkävijä. Ja tähän liittyy myös kysymys
siitä, uskommeko me siihen, että myös suomalainen julkinen terveydenhoito — ja sosiaa-
lipuoli — voi olla laadultaan niin hyvää, että se pärjää myös yksityisen sektorin kanssa.
Olin viime viikolla tilaisuudessa, missä monellekin tuttu henkilö, Peter Vesterbacka, kysyi
minulta, mistä johtuu, että Suomi on kärjessä, kun komissio mittaa meidän digikypsyyttä,
me olemme kakkosena, siellä Tanskan jälkeen, koulutuksessa, tasa-arvossa, me olemme ti-
lastojen kärjessä, mutta me emme saa enemmän aikaiseksi. Jospa kokeiltaisiin tässä, voi-
simmeko me olla edelläkävijä tässä asiassa.
34



Pöytäkirjan asiakohta PTK 51/2017 vp
16.17 Timo V. Korhonen kesk (vastauspuheenvuoro): Arvoisa puhemies! Tämän valin-
nanvapauden tavoitteet ovat monella tavalla hyviä, ja tietysti on nyt tärkeää arvioida, mis-
sä määrin tämä esitys vastaa näihin asetettuihin tavoitteisiin. Kun tätä arviointia tehdään,
siinä on erittäin hyvä huomata todella myös se, että maakunnalla itsellään on nyt tällä esi-
tyksellä todella mittava valmistelu- ja toteuttamisvalta rakentaa haluamansalaisia ratkaisu-
ja myös korvausten osalta. Ja totta kai myös nämä pilottialueet ovat sitten tärkeitä, joista
Kainuu haluaa olla ehdottomasti yksi. [Ben Zyskowicz: Kaikki haluavat!]

Yhtenä huolena täälläkin on nostettu esiin nyt myös se, mitä tapahtuu harvaan asutuille
alueille valinnanvapauden yhteydessä, ja tässä hallituksen esityksessä tähän huoleen on
kyllä eri tavoin vastattu, muun muassa suoran valinnan palvelun tuottajalle mahdollistetta-
villa korvauksilla. Minä katson muun muassa täällä 68 §:ää "Suoran valinnan palvelun
tuottajalle maksettavat muut korvaukset", jossa todetaan, että "maakunta pystyisi huomi-
oimaan [Puhemies koputtaa] myös oman alueensa pitkiä etäisyyksiä" — loistava vastaus
tähän harvaan asuttujen alueitten tilanteeseen.

16.18 Maria Tolppanen sd (vastauspuheenvuoro): Arvoisa puhemies! Kun tässä nyt pu-
hutaan todellakin tästä valinnanvapaudesta, niin kyllä tämä nyt vaikuttaa vähän siltä, että
tämä valinnanvapausmalli on tehty markkinoiden ehdoilla, ei ihmisten ehdoilla. Arvoisa
hallitus, arvoisa ministeri Rehula, te lupasitte, että kaikilla on mahdollisuus valita. Tämä-
hän on muunneltua totuutta. Tässä lakiesityksessä sanotaan sivulla 116 — jos etsitte sen
sieltä, niin löydätte sen — että firmat voivat kirjata ylös sen, kuinka paljon he ottavat sin-
ne, enimmäismäärän, minkä he ottavat sinne ihmisiä sisään. Tätä mahdollisuutta ei ter-
veyskeskuksilla ole. Mutta kertokaa se, että jos ihminen haluaa mennä jonkun terveysfir-
man tykö ja saada sieltä hoitoa ja hän ei sovikaan sinne, koska hän ei voi vapaasti valita sitä
paikkaa, niin missä hänet hoidetaan, minkä hän sitten valitsee. Oliko tämä tarkoitus, että
firmat kertovat sen, keitä he ottavat hoidettavakseen ja keitä eivät ota?

16.19 Timo Harakka sd (vastauspuheenvuoro):  Arvoisa puhemies! Valinnanvapaus ei
toteudu, jos ei voi valita kansainvälisen konsernin sijasta julkista sote-keskusta. Voitteko
vannoa, että jokainen voi halutessaan valita julkisen toimijan 1.1.2019 alkaen? Yksinker-
tainen kysymys ministeri Rehulalle.

Mutta täällä on kehuttu lakiesityksen 57 §:ää, joka kuulemma estää kaiken verokikkai-
lun. SDP on eri mieltä, Finnwatch on eri mieltä ja kansainväliset konsernit, tulette näke-
mään, ovat eri mieltä. Pykälä on kyllä parempi kuin alkuperäinen, nimittäin lakiluonnok-
sessa ei ollut käytännössä mitään verokikkailun valvontaa. Esitimme maaliskuussa monta
korjausvaatimusta, ja olen iloinen ja tyytyväinen, että osa niistä on otettu huomioon, kuten
konsernien maakohtainen tietovelvoite. Voi olla, että se ei tullut meidän vaatimuksestam-
me, vaan sen jälkeen, kun Attendon johtaja Pertti Karjalainenkin totesi, että heidän mieles-
tään SDP:n vaatimukset ovat järkeviä ja sopivat myös heille. Maakohtainen raportointi tuli
siis vihdoinkin EU-direktiivin myötä veromenettelylakiin. Se edellyttää, että yhtiö antaa
seitsemän tietoa, hallituksen esityksestä puuttuu neljä. Vaadimme aiemmin ja vaadimme
nyt, että [Puhemies koputtaa] yhtiövoitot, henkilökunnan määrä ja henkilökulut esitetään
maittain. Oletteko valmiit korjaamaan esitystä? Nyt on mahdollisuus hallituspuolueilla an-
taa hampaat näille ikenille.
35



Pöytäkirjan asiakohta PTK 51/2017 vp
16.20 Eero Lehti kok (vastauspuheenvuoro): Arvoisa rouva puhemies! Tästä valinnanva-
paudesta oli aika laaja yhteiskunnallinen kokeilu Itä-Saksassa ja Länsi-Saksassa. Molem-
missa oli merkittävä autoteollisuus. Itä-Saksassa Wartburgit ja Zwickaut ja Trabantit eivät
käyneet oikein kaupaksi, vaikka niitä kymmenen vuotta joutui siellä odottamaan. Länsi-
Saksassa autoteollisuus menestyi ja on edelleen Länsi-Saksan eli nykyisen Saksan liittota-
savallan teollisuuden runko. Ihmettelen, miltä muulta toimialalta pitäisi valinnanvapaus
poistaa, kun kokemukset ovat näin huonoja. [Timo Harakka: Autot tehdään Tšekissä nyt-
ten!]

Kysyisin ministeri Rehulalta: onko Uudenmaan maakunnassa mahdollisuus siirtyä vaa-
lipiirikohtaiseen äänestyskäyttäytymiseen, mikä takaisi myös kehyskuntien ehdokkaiden
läpimenoa?

16.21 Ozan Yanar vihr (vastauspuheenvuoro):  Arvoisa puhemies! Tässä on toki syytä
puhua myös verovälttelyn vaarasta.

Yritystoiminnan globaaleja vaikutuksia tutkiva yhdistys Finnwatch julkaisi eilen blogis-
saan tekstin, jossa se kritisoi hallituksen esitystä liittyen aggressiivisen verosuunnittelun
vaaraan. Finnwatch sanoo, että lakiesityksessä yrityksiltä vaaditut tiedot eivät ole riittäviä.
Heidän mukaansa oikeanlainen kokonaiskuva muodostuu 13 laajasta ja elintärkeästä tie-
dosta, mutta lakiesityksessä raportointivaatimuksista puuttuu melkein puolet.

Me tarvitsemme siis laajoja tietoja siitä, minkä määrän veroja yritykset maksavat ja min-
ne ne maksavat.

Arvoisat ministerit, aiotteko te lisätä raportoinnin läpinäkyvyyttä, jolla estetään vero-
välttelyä?

16.22 Annika Saarikko kesk (vastauspuheenvuoro): Arvoisa puhemies! Minua häiritsee
älyttömästi se, että täällä valinnanvapauden — joka kyllä on monimutkainen ja iso koko-
naisuus, niin kuin tämä koko uudistus — tiimoilta käytetään paljon sellaisia puheenvuoro-
ja, joista muodostuu väärä käsitys tästä kokonaisuudesta.

Edustaja Tuppurainen, asiakkaita ei voi kukaan palveluntuottaja valita. [Eduskunnasta:
No, ei varmasti!]

Toisekseen minua mietityttää edustaja Nylanderin puheenvuoro, jossa hän totesi, että
koko tämä maakuntauudistuspohjainen malli on demokratian häpeäpilkku. Eikö ole niin,
että nykyisessä sairaanhoitopiirimallissa ja kuntayhtymien erilaisissa häkkyrissä sitä de-
mokratiavajetta on, verrattuna malliin, joka perustuu vaaleilla valittaviin maakuntavaltuu-
tettuihin?

Ja kyllä, edustaja Lindtman, näillä kaikilla palveluntuottajilla voi olla useita toimipistei-
tä, joista voi palveluja hakea, jos jostain ei sitä vastaanottoaikaa saa.

Oleellisinta oli minusta se, suhteessa perustuslakiin, mitä ministeri Rehula muutama pu-
heenvuoro sitten totesi: jos nyt arvioitaisiin nykytilaa perustuslain yhdenvertaisuuden va-
lossa, mitähän siitä sanottaisiin?

16.23 Tuula Haatainen sd (vastauspuheenvuoro):  Arvoisa rouva puhemies! Kyllähän
tämä keskustelu osoittaa, että tämän valinnanvapausmallin osalta on isoja, merkittäviä
aukkoja ja kysymyksiä auki. Vielä kerran hallitukselle ja hallituspuolueille viestinä: Olem-
me sote-uudistuksen kannalla ja olemme valmiit siihen, että nämä 18 aluetta syntyy, niille
tulee vaaleilla valitut valtuustot mutta jätetään tämä valinnanvapausosio tehtäväksi myö-
36



Pöytäkirjan asiakohta PTK 51/2017 vp
hemmin sillä tavalla, että sitä kehitetään siitä lähtökohdasta, että se aidosti palvelee ihmis-
ten valinnanvapautta ja sitä, että hoitoisuus paranee, vaikuttavuus paranee ja pystytään saa-
maan järjestelmä, joka on julkisesti ohjattavissa. Emme vastusta valinnanvapautta mutta
tämän kautta rauhallisesti, hallitusti tekemällä saamme kokonaisuuden, jossa emme hyp-
pää säkki päässä pimeään ja toivo, että mörkö ei meitä vie.

16.24 Lea Mäkipää ps (vastauspuheenvuoro): Arvoisa puhemies! Vaikka en ole mikään
sote-asiantuntija, niin kysyn tässä ihan niin kuin itseltäni, olenko päässyt hirveän nopeasti
lääkäriin ja ovatko odotusajat pitkiä, kun ympäri Suomea sanotaan, että tänäkin päivänä on
niin vaikeata päästä lääkäriin. Nyt kun meillä on tämä uusi malli, joka pitäisi ottaa, tässä on
varmaan paljon vielä semmoisia epätietoisuuksia, kuinka tämä toimii, ja olemmehan me
tänäkin päivänä päässeet valitsemaan terveyskeskuksen, niin mikä tämä nyt on, että yrite-
tään katsoa, olemmeko me sitten yksityistä tai kolmatta sektoria vai käytämmekö me jul-
kista sektoria? Tästä on kysymys.

Kun minä edustan tuota haja-asutusaluetta, niin kyllähän sielläkin on säädetty, että siel-
lä palvelut pysyvät, koska tiedetään, että tänäkin päivänä ne palvelut pienissä kunnissa ei-
vät ole sellaisia kuin Helsingissä. Sitten näille palveluntuottajillekin kyllä jonkinlainen
vastuu on annettu, koska heidän vuosittain pitää aina antaa nämä tiedot, verotiedot, palkat,
voitot, tappiot sun muut, johtajien palkat, niin että ei tämä nyt ihan villin lännen [Puhemies
koputtaa] meininkiä kyllä ole.

16.26 Li Andersson vas (vastauspuheenvuoro):  Arvoisa puhemies! Kiinnitin huomiota
siihen, että ministeri Rehula ei vastannut tähän minun konkreettiseen kysymykseeni kos-
kien hammashoitoa ja sitä, mitä tehdään, kun kustannukset nousevat. Minä luulen, että juu-
ri tämä on se kysymys, mihin suomalaiset kansalaiset ja erityisesti suomalaiset pienituloi-
set haluaisivat saada vastausta.

Mitä tulee edustaja Zyskowiczin kommentteihin, mitä tulee tähän kapitaatiokorvauk-
seen, niin haluan huomauttaa, että tässä nyt ainoastaan lisättiin tätä sairastavuuden paino-
kerrointa kapitaatiokorvauksen sisällä mutta ei muutettu sitä rakenteellista riskiä sen osal-
ta, että nämä yksityiset sote-keskukset siirtävät potilaita ja kustannuksia maakunnan liike-
laitoksen hoidettavaksi. Juuri tämä on se osaoptimoinnin riski, josta taloustieteilijät varoit-
tavat, jotka sanovat, että kannattaisi luoda malli, jossa sama taho vastaa niin koko palvelu-
ketjusta kuin kaikista kustannuksistakin. Sitä ei saada. Tämäkin tulee luultavasti lisää-
mään kustannuksia tässä uudessa järjestelmässä.

16.27 Ben Zyskowicz kok (vastauspuheenvuoro):  Arvoisa rouva puhemies! Ensin, kun
täällä on epäilty tämän vaikuttavuutta laadun paranemiseen, esimerkiksi vihreät ovat epäil-
leet, niin kannattaisi, jos ei minua uskota, uskoa esimerkiksi omaa asiantuntijaansa Sanna
Vesikansaa, joka on valittu vihreäksi apulaispormestariksi juuri tällä vastuualueella. Hän
sanoo näin, sitaatti Helsingin Sanomat 26.4.: "Tärkein asia on alkaa nyt panostaa meidän
palveluihin" — siis kaupungin julkisiin palveluihin — "niin, että ne ovat kunnossa. Jos va-
linnanvapaus tulee, haluan, että Helsingissä on niin hyvät palvelut, että ne voivat kilpailla
tasaväkisesti yritysten kanssa." Tarvitaanko parempaa todistetta siitä, että ainakin ne, jotka
näiden asioiden kanssa ovat tekemisissä, uskovat, että kilpailu johtaa laadun paranemi-
seen?
37



Pöytäkirjan asiakohta PTK 51/2017 vp
Mitä tulee edustaja Anderssonin puheenvuoroon, tässä laissa on mahdollisuus maakun-
nalle päättää myös sellaisesta korvausmallista, jossa se koko ketju, myös se erikoissairaan-
hoito, sisällytetään siihen palveluntuottajan hintaan.

16.28 Li Andersson vas (vastauspuheenvuoro): Arvoisa puhemies! Edelleen toistan, että
se rakenteellinen riski, joka kustannusten näkökulmasta sisältyy tähän malliin, on se, että
eri tahot vastaavat eri osioista tässä palveluketjun kokonaisuudessa, ja tämä nyt esitetty
muutos tähän kapitaatiokorvaukseen ei korjaa näitä ongelmia. Se ei myöskään poista ris-
kiä kermankuorinnan osalta, mitä tulee työterveydenhuollon asiakkaisiin, koska se ei ole
yksi kriteeri, mitä huomioidaan tässä kapitaatiokorvauksessa. Eli sellaiset isot palvelun-
tuottajat, joilla jo on potilaita rekistereissään työterveydenhuollon kautta, saavat korvauk-
sen näistä samoista henkilöistä, kun he listautuvat suoran valinnan kautta samojen firmo-
jen asiakkaiksi. Se on erittäin kannattavaa taloudellisesti näille firmoille ja yksi keino, jol-
la ne pystyvät käytännössä tätä potilasvalikointia tekemään.

16.29 Ben Zyskowicz kok (vastauspuheenvuoro):  Arvoisa puhemies! Ollaan hyvin vai-
kean asian kanssa tekemisissä, kun puhutaan tästä kapitaatiokorvauksesta palveluntuotta-
jille. Itse uskon ja mielelläni sen myönnän, että tässä tapahtuu varmasti virheitä ajan myötä
maakunnissa ja niitä korjataan. Maakuntahan itse voi päättää korjauksista, se ei vaadi ase-
tusta tai lakia.

Mutta, edustaja Andersson, kun te luette ja olette lukenut tätä 63 §:ää, missä on tämä ka-
pitaatiokorvaus, niin täällähän myös mainitaan henkilökohtaisen palvelun tarve. Ja on ai-
van selvää, että sellaisen henkilön, joka on työterveyshuollossa, kohdalla lähtökohtaisesti
palvelun tarve on paljon pienempi kuin vaikkapa pitkäaikaistyöttömän, pitkäaikaissairaan
ihmisen. Se on maakunnan päättäjistä kiinni asettaa nämä kapitaatiokorvaukset siten, että
tällaista teidän pelkäämäänne kermankuorintaa ei tapahdu, eli sairaan ihmisen hoitamises-
ta saadaan parempi korvaus ja kate kuin terveen ihmisen listautumisesta.

16.30 Anna-Maja Henriksson r (vastauspuheenvuoro): Arvoisa puhemies! Tämä uudis-
tus on täynnä riskejä, ja hallitus kyllä kiitettävästi myöskin itse myöntää sen tässä hallituk-
sen esityksessä. Sen takia on huolestuttavaa, että ei olla kuunneltu riittävästi asiantuntijoi-
ta, ollaan tehty joitakin pieniä korjausliikkeitä, mutta ei riittävästi.

Kun katsotaan yhdenvertaisuusnäkökulmasta, niin täällä yksi ja toinen ja kolmas minis-
teri sanoo, että kyllä tällä yhdenvertaisuutta parannetaan. Millä tavalla, arvoisat ministerit,
yhdenvertaisuus paranee esimerkiksi ruotsinkielisen kehitysvammaisen osalta, kun nyt
menee mahdollisuus saada Kårkullan kautta vammaispalveluja ja kun ei ole löydetty vielä
ratkaisua tähän?

Toivoisin, että te, ministerit, katsoisitte myös ihan sen potilaan ja henkilön arjen näkö-
kulmasta, miten tämä uudistus tulee vaikuttamaan. Ketään ei saisi jättää väliin, ketään ei
saisi jättää väliinputoajaksi — eikä kannata nauraa siinä ministeriaitiossa, tämä on vakava
asia.

16.31 Maarit Feldt-Ranta sd (vastauspuheenvuoro):  Arvoisa puhemies! Suurin osa
meistä ymmärtää, miten markkinatalous toimii, ja olisi erittäin sinisilmäistä olla pohtimat-
ta sitä nyt, kun hallitus on tuonut mallin, jossa vain yhtiömuodossa voi jatkossa tuottaa so-
siaali- ja terveyspalveluja tässä maassa.
38



Pöytäkirjan asiakohta PTK 51/2017 vp
Katsotaan, mitä Ruotsissa tapahtui, kun siellä avattiin valinnanvapaudelle, ja huom.:
Ruotsissa ei ole tätä yhtiöittämispakkoa. Vuosina 2010—2011 Ruotsiin perustettiin 190
yksityisomisteista mutta julkisesti rahoitettua terveysasemaa. Mihin nämä sijoittuivat? 88
prosenttia — 88 prosenttia — niistä sijoittui alueelle, jolla palvelutaso oli ennestään hyvä
tai erittäin hyvä. Nolla terveyskeskusta syntyi alueelle, jolla palvelutarve oli ennestään
huono tai erittäin huono — eli sinne, minne ne olisi pitänyt perustaa. Suurin osa syntyi kol-
meen suureen kaupunkiin, ei siis maakuntiin.

Hyvät kollegat, markkinatalous vain toimii näin, ja meidän tehtävänämme on lainsäätä-
jinä huolehtia siitä, että teemme tasapuolisen mallin, joka huolehtii myös kaikkien muitten
suomalaisten eduista. Ministeri Vehviläinen — joka on poistunut täältä — jos näin teh-
dään, [Puhemies koputtaa] niin silloin suomalaiset toimijat pärjäävät.

16.32 Lasse Hautala kesk (vastauspuheenvuoro):  Arvoisa rouva puhemies! Maakunta-
keskuksissa ja muissa suuremmissa kaupungeissa tulee olemaan lähemmäs kymmenen
vahvaa sote-palveluja tarjoavaa yritystä. Ne ovat jo siellä ja tulevat vahvistamaan palvelui-
taan. Ne hankkivat asiakkaansa maakuntakeskuksesta ja sitä ympäröivistä kunnista.

Onko hallitus arvioinut valinnanvapautta määritellessään, mitkä ovat maakunnallisen
liikelaitoksen menestymisen edellytykset kilpailussa, kun otetaan huomioon se, että julki-
sella sektorilla on lähes 6 prosenttia korkeammat työvoimakustannukset, valinnanvapau-
den käyttäjistä johtuva vaativampi asiakaskunta sekä vastuu maakunnassa olevasta laajem-
masta kiinteistömassasta? Onko hallitus tehnyt vaikuttavuusarviointia siitä, joutuuko maa-
kuntakeskuksessakin kilpaileva julkinen taho harventamaan palveluverkostoaan edellä
mainituista korkeammista kustannuspaineista johtuen? Ja mikäli näin on, niin miten palve-
lut voidaan turvata maakuntien reuna-alueilla ja muilla harvaan asutuilla alueilla?

16.33 Johanna Karimäki vihr (vastauspuheenvuoro):  Arvoisa puhemies! Kuten tämä
keskustelu osoittaa, hallituksen valinnanvapausmallissa on todella paljon vakavia riskejä
meidän julkiselle terveydenhuollolle, ja teidän tulisi ottaa nämä asiantuntijoiden lausunnot
vakavissaan ja todesta ja ajatella suomalaisia asiakkaita, palveluntarvitsijoita. Esimerkiksi
edustaja Henriksson puhui erittäin hyvin vammaisista ihmisistä omassa puheenvuoros-
saan.

Arvoisa puhemies! Haluan jatkaa neuvolapalveluista, koska Suomessa on maailman ter-
veimmät vauvat ja lapset ja meillä on aivan upea julkinen neuvolajärjestelmä, joka huoleh-
tii äitien ja lasten ja vauvojen hyvinvoinnista. Mutta nyt tässä valinnanvapauslakiesitykses-
sä te annatte maakunnille mahdollisuuden myös nämä neuvolapalvelut yhtiöittää ja viedä
valinnanvapauden piiriin. Ja vaikka pääministeri Sipilä toivoi, että näin ei tehtäisi, mikä on
minunkin oma harras toiveeni, niin olen tosi huolissani, kun Uudenmaan sote-muutosjoh-
taja Aronkytö on julkisesti todennut, että hänestä näiden neuvolapalvelujen olisi hyvä olla
[Puhemies koputtaa] sote-keskuksissa valinnanvapauden piirissä.

16.34 Anna Kontula vas (vastauspuheenvuoro):  Arvoisa puhemies! Ongelmallisin, eh-
dottomasti ongelmallisin osa tätä uudistusta on automaattinen palveluleikkuri. Vain 9 pro-
senttia asiantuntijoista uskoo budjetin pitävän, ja jos budjetti ei pidä, silloin heikennetään
palveluita. Käytännössä se tarkoittaa palvelujen laadun heikkenemistä. Tällä hetkellä, jos
minä haluan uudet tekohampaat, minä joudun jonottamaan pitkään ja maksamaan niistä
kohtuuttoman paljon mutta en kuitenkaan mahdottomia. Tulevaisuudessa minä saan ihan
39



Pöytäkirjan asiakohta PTK 51/2017 vp
itse valita, mistä terveyskeskuksesta, mistä hammashoidosta minä nopeasti saan kielteisen
päätöksen sille, että minä en saa niitä tekohampaita lainkaan, koska se on sellainen asia,
joka rahan puutteessa on poistettu meidän palvelulupauksen piiristä. Tämä lukee hallituk-
sen omissa papereissa — omissa papereissa. Se ei ole mikään meidän oppositiossa keksi-
mä mörkö. Ja tämän takia minä olen niin huolissani tästä uudistuksesta. [Puhemies koput-
taa] Sen köyhän, pienituloisen ihmisen kannalta, jolla ei ole varaa sijoittaa omiaan, tilanne
ei välttämättä parane.

16.36 Sari Sarkomaa kok (vastauspuheenvuoro): Arvoisa puhemies! Tässä keskustelus-
sa ovat menneet aika suloisesti sekaisin ne asiat ja ongelmat, joita nyt nykyjärjestelmässä
on ja mitä riskejä liittyy sitten tähän uudistukseen.

Esimerkiksi kun täällä nostetaan esille tämä integraatio ja se, millä tavalla paremmat
hoitoketjut saadaan, niin erinomainen parannus nykytilaan — nykytilaan, jossa potilaita
pallotellaan, kukaan ei kunnolla ota koppia yhdestä ihmisestä — on se, että tässä uudessa
järjestelmässä on maakunta. Maakunnalla on järjestämisvastuu [Ben Zyskowicz: Ja ra-
hat!] — sillä on rahapussi — ja maakunta ottaa vastuun erikoissairaanhoidosta, peruster-
veydenhuollosta, sosiaalipalveluista.

Ja tähän uudistettuun lakiesitykseen, arvoisa puhemies, on nyt kirjattu vahva vastuu kai-
kille palveluntuottajille potilasohjaukseen ja neuvontaan. Sitä ei nykylainsäädännössä ole.
Tähän on myöskin vahvasti kirjattu se, että jokaisella valinnanvapaustuottajalla on velvol-
lisuus noudattaa niitä hoitoketjuja, jotka maakunnassa katsotaan. [Ben Zyskowiczin väli-
huuto] Eli kyllä itse katson, että tämä on vahva parannus nykytilanteeseen.

Ja toivon, että luette ne vaikutusarvioinnit, jotka [Puhemies koputtaa] lakiesitykseen on
liitetty, ja siinä varmasti näette, että suomalainen valinnanvapausmalli [Puhemies: Nyt on
yliajalla reippaasti!] on askel parempaan.

Puhemies Maria Lohela:  Vielä edustajat Heikkinen, Kiljunen ja Andersson, ja sitten mi-
nisterille vastausmahdollisuus.

16.37 Hannakaisa Heikkinen kesk (vastauspuheenvuoro): Arvoisa rouva puhemies! Op-
positiolle: Suomen budjetti ei ainakaan pidä, jos mitään ei tehdä. Nyt ollaan tekemässä ja
pelastamassa meidän tulevien vuosikymmenten taloutta.

Toisekseen. Ruotsin mallia ei voi Suomeen verrata, koska moni asia on kovin eri tavoin
siellä. Erityisesti tähän asiaan haluan ottaa kantaa ja tuoda niille ihmisille, jotka vielä tätä
lähetystä katsovat, selväksi, että meidän suomalaisessa sote-mallissa, esityksessä on kirjat-
tu, että jos jollekin alueelle on vaikea saada sosiaali- ja terveyspalveluita, maakunnan, jul-
kisen tahon on huolehdittava, että palvelut tuolla järjestyvät. Meille on kirjattu, että julki-
nen taho turvaa sen, että ihmiset pääsevät lääkäriin ja hoitoon kaikissa tilanteissa ja joka
puolella Suomea. Mallimme on erilainen kuin Ruotsissa, meillä on parempi, ja innolla läh-
detään yhdessä tätä toteuttamaan. Tahdosta ja asenteesta on nyt kiinni.

16.38 Anneli Kiljunen sd (vastauspuheenvuoro): Arvoisa rouva puhemies! On totta, että
julkinen sektori joutuu vastaamaan kaikista niistä palvelutuotannoista, kun yksityinen ei
sitä halua eikä markkinaehtoisesti näe sitä järkeväksi. Julkinen sitä tuottaa.

Mutta, arvoisa ministeri Rehula, me todellakin arvostamme julkista palvelutuotantoa ja
haluamme myös puolustaa sitä. Valinnanvapaus ei edellytä kuitenkaan pakkoyhtiöittämis-
40



Pöytäkirjan asiakohta PTK 51/2017 vp
tä, kuten hallitus nyt esittää. Tunnette hyvin Eksote-mallin, jossa maakunta tuottaa kaikki
sosiaali- ja terveyspalvelut. Siellä myös integraatio toteutuu valtakunnallisesti esimerkilli-
sesti. Eksote toteuttaa myös vahvaa yhteistyötä olemassa olevien kuntien kanssa varhais-
kasvatuksen... Eksote tekee myös yli 600:n eri palvelutuottajan kanssa yhteistyötä sekä
tuottaa valinnanvapauden piirissä palvelusetelit sekä henkilökohtaista budjetointia esimer-
killisesti Suomessa. Elikkä haluan nyt kysyä ministeri Rehulalta: minkä takia te edellytätte
pakkoyhtiöittämistä, kun meillä on hyviä esimerkkejä, joilla me voimme kehittää palvelua
ja lisätä valinnanvapautta, [Puhemies koputtaa] kuten esimerkiksi Eksote on?

16.39 Li Andersson vas (vastauspuheenvuoro): Arvoisa puhemies! Jatkan vielä tästä ka-
pitaatiokorvauksesta edustaja Zyskowiczille. Jos ajatellaan tilannetta, jossa yksityinen
sote-keskus saa 5 euroa vuodessa potilaasta, joka ei tarvitse mitään hoitoa, niin te esitätte
nyt, että maksattamalla sitten 8 euroa paljon hoitoa tarvitsevasta potilaasta tämä asia hoi-
tuu. [Ben Zyskowicz: 108!] Siitä tullaan nimenomaan tämän kapitaatiomallin ongelmiin: 8
euroa ei riitä. Mitä tehdään? Maksetaan 10, ei riitä. Maksetaan 50 euroa, ei riitä edelleen-
kään. — 100 euroa tai 120 euroa, niin kuin edustaja Zyskowicz tässä ehdottaa. Sekin nos-
taa kustannuksia. — Ainoa tapa, millä te pystytte puuttumaan tähän potilaiden valikoin-
tiin, on se, että syydetään lisää julkista rahaa näille samoille yksityisille palveluntuottajille.
Sen lisäksi tiedetään kansainvälisestä kokemuksesta, että tämä malli ei tule koskaan val-
miiksi vaan näitä kapitaatiokorvauksia joudutaan muuttamaan ja muuttamaan ja muutta-
maan vuodesta toiseen.

Mitä tulee eroihin Ruotsin järjestelmään, niin totean vain tämän: Ruotsissa ei ole työter-
veyshuoltoa, helpottaa asiakasvalikointia Suomessa; Ruotsissa ei ole yhtiöitetty julkista
palveluvalikoimaa, [Puhemies koputtaa] heikentää mallia täällä; ja Ruotsissa on jätetty so-
siaalihuolto pois valinnanvapauden piiristä. [Ben Zyskowicz pyytää vastauspuheenvuo-
roa]

Puhemies Maria Lohela:  Edustaja Zyskowicz saa vähän myöhemmin vastauspuheen-
vuoron kyllä ihan varmasti. Mutta nyt ministeri Rehula, 5 minuuttia.

16.41 Perhe- ja peruspalveluministeri Juha Rehula: Arvoisa rouva puhemies! Ruotsin
kollega on kovin kiinnostunut siitä, millä tavalla me tämän sosiaali- ja terveydenhuollon
integraation toteutamme, koska heillä on niitä samoja ongelmia, mitä me yritämme tässä
ratkoa, tilanteessa, jossa sosiaalihuolto on kunnan vastuulla ja terveydenhuolto maakärä-
jien.

Vastaan ensin edustaja Löfströmille siitä ongelmatilanteesta, jonka kuvasitte. Ensinnä-
kin tämä valinnanvapauslaki tarkoittaa valtakunnan toimivaltaista aluetta. Tämä on seu-
rausta jo siitä, millainen on Ahvenanmaan itsehallintolaki. Siis ei voi säätää tässä kohdassa
Ahvenanmaan ja valtakunnan välisestä rajanvedosta. Jos tässä on jotakin tarkentamisen
paikkaa, niin sitä varten meillä on niin tätä kuin muitakin asioita varten valiokuntakäsitte-
ly. Mutta laki tarkoittaa valtakunnan toimivalta-aluetta.

Toinen asia, Kårkulla. Ydinasiahan on se, että niitten henkilöitten, jotka ovat Kårkullan
palvelujen piirissä, palvelut tulevat tarpeen mukaisesti hoidettua. Se on ykkösasia. Niiden
maakuntien, joiden alueella Kårkulla toimii, toimijoille olen ensimmäisen kerran sanonut
puolitoista vuotta sitten, että yhteys siihen maakunnalliseen valmisteluun, koska se on se,
jolla se toiminta voi jatkua. Olennaista tässä on ne ihmiset, jotka palveluja tarvitsevat, ja
41



Pöytäkirjan asiakohta PTK 51/2017 vp
toisekseen, vaikka toimintatavat muuttuisivat, niin eihän se osaaminen, joka Kårkullalla
on, mihinkään häviä, eikä sitä pidä hävittää.

Arvoisa puhemies! Onhan tämä keskustelu himpun hankalaa. Kyllähän täällä tietysti
lipsahduksia kaikille sattuu, mutta äskenkin esitettiin väittämä, että liikelaitokset kilpaile-
vat keskenään, ja annettiin ymmärtää, että liikelaitokset tulevat kilpailemaan yksityisten
palveluntuottajien kanssa. En minä semmoista pykälää löydä, en siitä lainsäädännöstä,
joka on eduskunnan käsittelyssä, enkä siitä lainsäädännöstä, jota nyt ollaan tänne antamas-
sa. Se saattoi olla kyseiseltä edustajalta lipsahdus.

Asiantuntijuuteen on vedottu. En tiedä sellaista asiantuntijajoukkoa tässä maassa, joka
olisi jostakin mallista täysin yksituumainen. [Ben Zyskowicz: Juuri näin, helppo arvostel-
la!] Jos me sitä aikaa jäämme odottamaan, niin sitten tapahtuu se, mitä edustaja Pauli Kiu-
ru kysyi, että mitä tapahtuu, jos tämä laki jää säätämättä. Eihän se maailmanloppu siitä tu-
le, mutta se on ihan selvää, että rahat loppuvat, palveluntuotanto rapautuu. Ne, jotka ovat
huolissaan lähipalveluista siellä kirkonkylässä ja kaupunkien kaupunginosissa: palvelu-
verkko tulee varmuudella supistumaan. Ja kyllähän tässä pahinta on tällä hetkellä se, niin
kauan kuin on epävarmuuden tilanne... Ja täälläkin salissa on kansanedustajia ja kuntapäät-
täjiä, jotka ovat samoissa neuvottelupöydissä toimijoiden kanssa, joitten ykköstavoite tällä
hetkellä on vallata reviirejä. Mitä nopeammin me saamme vellovan vaiheen ohitettua, sen
parempi tästä tulee.

Sitten on näitä: Jos liikelaitos kilpailee, toki valinnanvapaus on, niin kuin tänä päivänä
terveydenhuoltolain perusteella voi valita leikkaavan sairaalan, mutta jos me olemme näin
fundamentista asiasta, esimerkiksi tämän rahoitusmallin osalta, eri näkemyksen omaavia,
kuten täällä on väitetty, että työterveyshuollon piirissä olevat ihmiset ovat tässä se ongel-
ma, jotka mahdollistavat kermankuorinnan, kyllä tuo rahoitusmalli lähtee siitä, että niiden
ihmisten, jotka ovat työterveyshuollon piirissä, osuus siitä kapitaatiokorvauksesta, jonka
palveluntuottaja saa, on merkittävästi alhaisempi kuin lapsilta, kuin vanhuksilta — tai niin
kuin tässä lausuntokierroksen jälkeen lisättiin sairastavuutta ja niin edelleen. Se on oleel-
lisesti alempi. Se väite, että työterveyshuollon piirissä olevat ihmiset olisivat se, jolla mo-
nikansallinen kuorii kerman, ei pidä paikkaansa.

Sitten tästä valinnanvapaudesta ylipäätänsä. Väite siitä, että rahapussin paksuus ratkai-
sisi sen, voiko valita vai ei: tuo väite, että rahapussin paksuus ratkaisee, ei pidä paikkaansa. 

Rajoitin: Täällä edustaja Tolppanen sanoi, että yksityiselle tulee joku etu siitä, että voi
asettaa rajoittimia. Kyllä se koskee kaikkia niitä toimipisteitä, jotka jatkossa valinnanva-
pauden piirissä olevia palveluja tarjoavat. Ihan kaikkia. Se on yksi osa yhdenvertaisuutta,
ja tässä on maakunnalla oma roolinsa.

Arvoisa rouva puhemies! Keskustelu jatkuu.

Puhemies Maria Lohela:  Keskustelu jatkuu, ja kaikki pyydetyt vastauspuheenvuorot tu-
len myöntämään, ja niitä ehtii vielä lisääkin pyytää.

16.46 Ben Zyskowicz kok (vastauspuheenvuoro):  Arvoisa rouva puhemies! Kiitos pu-
heenvuorosta.

Edustaja Yanar oli huolissaan siitä, että vaikka tässä pyritään siihen, että ne yhtiöt, jotka
veronmaksajien rahoilla näitä palveluita Suomessa tuottavat, eivät voisi siirtää voittojaan
veroparatiiseihin, niin tässä 57 §:ssä ei olisi onnistuttu kaikkia näitä heidän kikkojaan pal-
jastamaan. Edustaja Yanar, tehdään siitä pykälästä täällä eduskunnassa parempi. Kaikilla
42



Pöytäkirjan asiakohta PTK 51/2017 vp
on sama tarkoitus, eikö totta — se, että tulemme tietämään, koko Suomen kansa tulee tie-
tämään, jos joku yritys haluaa puliveivata niin, että tekee hyvää voittoa täällä suomalaisten
julkisilla varoilla mutta siirtääkin voitot veroparatiiseihin. Parannetaan sitä pykälää.

Edustaja Andersson, te annoitte ymmärtää, että tällainen yksityinen palveluntuottaja voi
hinnoitella sitä hintaansa miten korkealle tahansa. Olen samaa mieltä, että tätä pitää säätää
siellä maakunnassa moneen kertaan, mutta ei se voi hinnoitella miten tahansa. Jos julkinen
tuottaakin 100 eurolla, niin kuka menee maksamaan 150 euroa jollekin yksityiselle, ei ku-
kaan. Niin kauan kuin yksityinen tuottaa halvemmalla tai samalla kuin julkinen, sehän on
veronmaksajien kannalta hyvä asia.

16.47 Krista Mikkonen vihr (vastauspuheenvuoro):  Arvoisa puhemies! Kyllä, tehdään
tästä laista parempi tuon veronkierron osalta niin, että se ei ole mahdollista. On hienoa, että
hallituspuolueet ovat siihen valmiita, me olemme ehdottomasti siinä mukana.

Haluan nostaa tähän keskusteluun yhden asian, mistä tänään ei ole ollut paljon puhetta,
ja se on henkilöstön asema. Miten käy henkilöstölle, jos me ajattelemme, että ihmiset saa-
vat vuoden välein vaihtaa sitä sote-keskusta, jonka asiakkaita he ovat? Tällöinhän voi syn-
tyä tilanteita, joissa sote-keskuksen henkilökunnan määrää täytyy sitten sen mukaan sovi-
tella, kuinka paljon heillä on asiakkaita. Työntekijöistä tulee vähän niin kuin uuden ajan
nomadeita, että he joutuvat liikkumaan työnantajalta toiselle sen mukaan, missä asiakkai-
takin on. Miten tämä varmistetaan, että työntekijän oikeudet pysyvät hyvänä ja että ei syn-
ny tämmöistä uudenlaista siirtotyöntekijäjoukkoa?

16.48 Li Andersson vas (vastauspuheenvuoro):  Arvoisa puhemies! Palaan taas kapitaa-
tiokorvaukseen. Se, mitä me tiedämme kansainvälisistä esimerkeistä vastaavanlaisista va-
linnanvapausjärjestelmistä, on se, että palvelutarjonnalla on taipumus keskittyä. Riskinä
on se, että se keskittyy isoihin kasvukeskuksiin verrattuna haja-asutusalueille — tämä riski
on hyvin tiedostettu myöskin hallituksen esityksessä, koska se tuodaan siellä esille yhtenä
uhkakuvana — mutta myöskin se, että palvelutarjonta keskittyy kasvukeskusten sisälle sel-
laisille alueille, missä on suhteellisen hyvin toimeentulevaa, koulutettua ja hyvinvoivaa vä-
keä, niin kuin edustaja Feldt-Ranta hyvin toi esille Ruotsin kokemukset. Teidän ainoa vä-
lineenne ja keinonne nyt ohjata tätä järjestelmää ja puuttua tämänkaltaiseen kehitykseen on
kapitaatiokorvaus. Totta kai yksityiset palveluntuottajat ovat silloin vahvassa asemassa,
kun maakunnalla ei ole mitään muuta tapaa ohjata palvelutarjontaa kuin lisäämällä julkista
rahaa, lisäämällä sitä kapitaatiokorvauksen osuutta, mitä yksityisille [Puhemies koputtaa]
tuottajille silloin maksetaan kalliimmista potilaista.

16.50 Suna Kymäläinen sd (vastauspuheenvuoro): Arvoisa rouva puhemies! Otin ensim-
mäisessä puheenvuorossani jo vaikutusarvioiden puutteen esille. Neuvoloiden osalta täy-
tyy kyllä erityisesti todeta tämä lapsiarvioiden puute, sillä jos neuvolat yksityistetään, las-
tensuojelu ja neuvola eivät kohtaa. Perheissä, joissa on ongelmia, vanhemmat voivat vuo-
den välein vaihtaa neuvolaa, jolloin pitkäaikainen seuranta perheestä jää toteutumatta. On-
neksi tämä ongelma koskettaa vain pientä osaa suomalaisista lapsiperheistä, mutta yhden-
kin lapsen kohdalla se on liikaa. Se ei ole lapsen etu, ja on pahoiteltavaa, että tätä lapsivai-
kutusten arviointia ei ole tässä selvitetty.

Perustuslaki säätää perusoikeudesta, että julkisen vallan on turvattava jokaiselle riittä-
vät sosiaali- ja terveyspalvelut ja edistettävä väestön terveyttä. Voiko julkista valtaa käyt-
43



Pöytäkirjan asiakohta PTK 51/2017 vp
tää yksityinen yhtiö? Kun vielä vaarana on, että verorahat siirtyvät ulkomaille, miten se jul-
kinen rahoitetaan?

16.51 Anders Adlercreutz r (vastauspuheenvuoro): Värderade talman! Tässä on puhuttu
aikaisemmin leveistä hartioista, on se sitten puoli miljoonaa tai miljoona. No nyt tässä mal-
lissa ne leveät hartiat taitavat olla se miljoona plus miinus 930 000 eli kohtalaisen iso ha-
jonta. On hyvin pieniä maakuntia ja hyvin isoja maakuntia, ja kaikille sovitetaan se sama
rakenne, se sama paita. Tämä liittyy toki myöskin tähän valinnanvapauteen ja siihen, mis-
sä määrin se on todellista eri maakunnissa. Lakiesityksenkin mukaan lisäpalveluita ei to-
dennäköisesti synny harvaan asutuille alueille, ja siksi uudistus lisää epätasa-arvoa ja hei-
kentää palveluita. Samaa mieltä on 83 prosenttia kunnista hallituksen saamassa palauttees-
sa. Miten te näette tämän asian, uskotteko, että valinnanvapaus on todellisuutta vaikka
Keski-Pohjanmaalla, missä on 65 000 asukasta, tai Kainuussa, 70 000, samalla tavalla kuin
täällä Uudellamaalla, missä on 1,6 miljoonaa? Miten tämä valinnanvapaus, joka tässä näh-
dään [Puhemies koputtaa] hyvänä asiana, toteutuu eri puolilla Suomea?

16.52 Pekka Puska kesk (vastauspuheenvuoro):  Arvoisa rouva puhemies! Kaksi kom-
menttia keskusteluun.

Ensinnäkin neuvoloista: Olen hämmästynyt, että se tuli taas keskusteluun. Silloin vii-
meksi oli erittäin laaja tuki sille ajatukselle, jota itse edustan, että neuvoloiden pitää olla
maakunnan käsissä ja osana ja ytimenä lapsi- ja perhekeskuksissa. Selvitysmies Aronkytö
ei asiaa ratkaise vaan maakuntavaltuusto. Yleisestikin tässä on kysymys maakuntaitsehal-
linnosta, jossa tunnetaan tilanne parhaiten, ja monet täällä esitetyt huolet ovat juuri sem-
moisia, joista maakunta itse lain eväillä pystyy päättämään.

Toiseksi tästä Suomen ja Ruotsin mallista pitää muistaa, että ei ole kahta maata, jossa on
samanlaista mallia. Toiset ovat vähän lähempänä kuin toiset, mutta jokaisen maan järjes-
telmä heijastelee sen oman maan historiaa, kulttuuria, taloutta ja niin poispäin. Me raken-
namme täällä Suomen mallia.

16.53 Matti Semi vas (vastauspuheenvuoro): Arvoisa rouva puhemies! Nykyinen kunta-
laki lähtee siitä, että kunnalle kuuluu kuntalaisten hyvinvoinnin järjestäminen, ja siihen
pohjautuen Suomessa ovat jotkin kunnat, ehkä useatkin kunnat, tehneet semmoisen liik-
keen, että ne ovat tehneet yksityisten terveyspalvelujen tuottajien kanssa sopimuksia, jotka
ovat erittäin pitkiä, ja niistä ei pääse oikein helpolla eroon. Niissä on sanktioita. Esimerkik-
si Forssan alueella on tehty semmoinen sopimus, mikä tulisi irtisanottuna maksamaan 30
miljoonaa euroa. Miten nyt näitä tämmöisiä toimijoita kilpailutetaan tässä jatkossa, kun
tämä sote-uudistus menee eteenpäin? Kunnat ovat tässä vaiheessa käyttäneet sitä vapaata
valintaa itselleen ja päättäneet, että ne suojaavat omien asukkaittensa terveydenhuollon täl-
lä tavalla. Onko tähän valmiutta ollut maakuntamuutoksessa, että maakunnat lähtevät lu-
nastamaan näitä, tai pysyvätkö entisellään nämä sopimukset siellä paikan päällä?

16.54 Eeva-Johanna Eloranta sd (vastauspuheenvuoro):  Arvoisa puhemies! Edustaja
Feldt-Rannan puheenvuoroon voisi lisätä, että Ruotsin vastaavanlaisessa uudistuksessa
lääkäriin pääsy on tosiaankin parantunut mutta etenkin siellä vähän apua tarvitsevien koh-
dalla. Siellä myös todettiin, että käyntien lisäämiseen keskityttäessä laatu ja sisältö kärsi-
vät ja samoin hyvin sairaat potilaat. Nämä uudet terveyskeskukset keskittyvät Ruotsissa ti-
44



Pöytäkirjan asiakohta PTK 51/2017 vp
heästi asutuille seuduille ja hyvin pärjäävien alueille, joilla hoidon tarve on vähäinen, ja sa-
malla siellä palvelujen käytön tasa-arvoisuus heikentyi. Nyt on aika suuri huoli siitä, että
meille käy täällä Suomessa samalla tavalla.

Huolena on myöskin tuo kustannusten nousu. Nousevatko terveyspalvelumaksut tai kar-
sitaanko sitä palveluvalikoimaa? Tämä voi pahimmillaan johtaa siihen, että yksityiset ter-
veysvakuutukset yleistyvät, kun ei voida enää luottaa siihen, että riittäviä palveluita saa
sieltä valitsemastaan sote-keskuksesta. Samalla taas nuo hyvinvointi- ja terveyserot voivat
kasvaa. Kaikillahan ei noiden vakuutusten ottamiseen ikinä ole varaa. Pidättekö, arvoisa
ministeri, mahdollisena, että terveyspalvelumaksut tulevat uudistuksenne seurauksena
nousemaan tai että siirrymme vakuutuspohjaista järjestelmää kohden?

16.55 Joakim Strand r (vastauspuheenvuoro): Arvoisa puhemies! Tässä sivulla 118 oli
minun mielestäni aika hyvä pointti. Tässä lukee näin, että lain yhtenä tavoitteena on edis-
tää markkinoita luomalla uutta innovatiivista sosiaali- ja terveysalan yritystoimintaa. Toi-
minnan pohjalta voi syntyä merkittävää uutta palvelu- ja teknologiavientiä tulevaisuudes-
sa. Voisitteko hieman vielä avata näitä mahdollisuuksia, miten te näette tämän, ja onko tätä
valtavaa pakettia analysoitu myös suhteessa olemassa olevaan vientiteollisuuteen? Sote on
osa ympäröivää yhteiskuntaa eikä mikään irrallinen pala, niin että hieman tätä vientinäkö-
kulmaa jos voisitte, ministeri, avata.

16.56 Hannu Hoskonen kesk (vastauspuheenvuoro): Arvoisa rouva puhemies! Minulla
oli viime kesänä tilaisuus käydä parin kolmen ylikansallisen yhtiön sote-keskustelussa,
olin ikään kuin kutsuttuna kuulijana paikalla. Ja hämmästyin siitä, kun ihan selväksi tuli
sen keskustelun aikana, että kysymyksessä oli ihan selkeästi taloudellisen voiton tavoitte-
lu, niin kuin yhtiön tavoite onkin, ja osakeyhtiöillä muuta tavoitetta ei voi olla kuin omis-
tajille voiton tuottaminen. Nyt kun tämä sote-kilpailu avataan — sivistyneet arviot liikku-
vat 40—60 prosentissa, että sen verran markkinasta ottavat kuitenkin nämä yksityiset yh-
tiöt haltuun ensimmäisten vuosien aikana ja pikkuhiljaa pystyvät sitä osuuttaan kasvatta-
maan — niin tuli mieleen sellainen kysymys: Sen jälkeen maaseutukunnissa julkinen puoli
joutuu supistamaan, kun rahaa ei ole. Yksityiset ovat vieneet markkinan, ja se tarkoittaa si-
tä, että julkinen puoli supistuu, ja veikkaan, että niin on maaseutukunnissa, niin kuin pe-
rusteltua on. Kun julkinen kilpailu avataan, löytyvätkö Euroopan unionin kilpailusäännöt,
jotka estävät tämän kilpailun rajoittamisen? Päästetäänkö nyt pullonhenki irti ja niin, että
sitä pulloa ei sitten sen jälkeen saa kiinni?

16.57 Tuula Haatainen sd (vastauspuheenvuoro):  Arvoisa rouva puhemies! Edelliselle
puhujalle: juuri niin tässä on käymässä, että pullonhenki päästetään irti.

Kyllä asiantuntijoitten kritiikki on nyt tässä edelleenkin se asia, joka on jäänyt tässä uu-
distuksessa huomioimatta. Arviointineuvosto otti kantaa moneen eri kohtaan. Arviointi-
neuvosto puuttui vaikuttavuusarvioinnin tekemiseen koko tästä kokonaisuudesta liittyen
tähän yli tuhanteen sivuun tätä varsinaista sote-uudistusta ja maakuntauudistusta ja sitten
tähän valinnanvapauslakipakettiin: tätä kokonaisuutta ei ole tarkasteltu. Se jää nyt meille
eduskuntaan, valiokuntiin, käytäväksi läpi. Minusta se on heikkoa valmistelua, että sitä ei
ole tehty. Arviointineuvosto arvioi myös, että tämä nostaa kustannuksia, hajottaa integraa-
tion ja tämän julkisen ohjauksen tilalle tulee markkinaohjaus. Ja siinä ollaan juuri [Sari
Sarkomaa: Arviointineuvosto totesi, että on riski!] siinä, että markkinoinnilla, mainostami-
45



Pöytäkirjan asiakohta PTK 51/2017 vp
sella ja palveluiden sijoittamisella pystytään asiakasvalintaan myös vaikuttamaan, ja sil-
loin tulee vastaan se kermankuorinta. [Markku Rossi: Myös laadulla ja tehokkuudella kye-
tään samaan!]

16.58 Annika Saarikko kesk (vastauspuheenvuoro):  Arvoisa puhemies! Minusta täällä
jollain tavalla yritetään verhota nyt näiden "monimutkainen ja ongelmallinen valinnanva-
paus" -syytösten taakse se tosiasia, että ymmärtääkseni tähän asti kaikki puolueet ovat ol-
leet sitoutuneet siihen kipeään seikkaan, että tällä menolla suomalaisessa sosiaali- ja ter-
veydenhuollossa meiltä loppuvat rahat suhteessa siihen, että me olemme luvanneet ikään-
tyvän väestön hoitaa kunnialla ja pitää kiinni ihmisten yhdenvertaisuudesta palveluiden
edessä. Että tämä, mistä puhutaan 3 miljardin leikkauksena, on tosiasia, joka ei tarkoita
suoraa leikkausta vaan kustannusten hillintää. Minun vakaa uskoni on se, että se mahdol-
linen taloudellinen ja välttämätön säästö tapahtuu tekemisen tavoissa, siellä palveluiden si-
sällöissä, sujuvissa hoitoketjuissa ja uudenlaisessa työnjaossa.

Ja mitä tulee alueiden sisäiseen ja väliseen valinnanvapauden aitoon toteutumiseen, niin
unohtuu kokonaan, että valinnanvapaus ei ole tässä laissa vain se sote-keskus vaan myös
henkilökohtaisen budjetin mahdollisuus, jossa pienet yritykset ovat varmasti myös vah-
voilla. Se on valinnanvapautta myös vaikkapa henkilökohtaisen avustajan osalta. Tai on
tämä kokonainen asiakassetelimalli, jota itse asiassa on kokeiltu [Puhemies koputtaa] jo
pitkään palvelusetelilainsäädännön kautta.

16.59 Outi Alanko-Kahiluoto vihr (vastauspuheenvuoro):  Arvoisa puhemies! Hallitus
yrittää vakuutella meitä siitä, että kansalainen voi jatkossa valita joko julkisen toimijan, yk-
sityisen toimijan tai kolmannen sektorin toimijan, mutta kyllä asiantuntijat ovat osoitta-
neet huolta sitä kohtaan, että kun nämä sote-keskukset ovat sellaisia, että niiden täytyy kye-
tä järjestämään aika laajalla spektrillä palveluita, niin miten sitten käy näiden pienten yri-
tysten tai kolmannen sektorin toimijoiden? On hyvin todennäköistä, että ne eivät pysty
tämmöistä laajaa palettia järjestämään. Ja voi hyvin käydä myös niin, että nämä suuret kan-
sainväliset yritykset, joilla nyt jo on etumatkaa esimerkiksi suhteessa maakuntien yhtiöi-
hin, tulevat tässä matkan varrella — ja jo nyt on käynyt niin itse asiassa, että ne tulevat syö-
mään nämä pienet kotimaiset toimijat. Eli ei tämä yritystenkään kannalta erityisen ystäväl-
linen lakiesitys ole.

17.00 Sari Sarkomaa kok (vastauspuheenvuoro):  Arvoisa puhemies! Kun vertaa halli-
tuksen ja opposition mallia: Esimerkiksi vasemmistoliiton sote-mallissa todetaan, että kan-
natatte nykyisen kilpailuttamisen jatkamista. Nykyinen kilpailuttaminen tarkoittaa sitä,
että siinä pärjäävät isot yritykset. Miten käy ihmisille, esimerkiksi vammaisille ihmisille?
Kilpailutetaan toistuvasti palveluita sillä tavalla, että ihmiset eivät voi valita niitä palvelui-
ta, vaikuttaa niihin palveluihin, joita he joutuvat käyttämään koko elämänsä aikana. Mikä
on hallituksen malli? Hallituksen mallissa pyritään löytämään uusia keinoja, esimerkiksi
setelimalli ja henkilökohtainen budjetti, joissa kilpaillaan laadulla. Siinä ihminen voi itse
vaikuttaa niihin palveluihin, joita hän käyttää. Nämä uudet valinnanvapausvälineet myös-
kin mahdollistavat sen, että pienet yritykset ja järjestöt voivat paremmin tulla tarjoamaan
palveluita.

Hallitus puhuu laadusta ja ihmisten mahdollisuudesta vaikuttaa. Te haluatte jatkaa ny-
kyistä kylmää, kovaa kilpailuttamista, jossa todellakin pärjäävät vain suuret yritykset, jois-
46



Pöytäkirjan asiakohta PTK 51/2017 vp
sa ihmiseltä ei kysytä, [Puhemies koputtaa] mikä ihmiselle on parasta. Todella kylmää po-
litiikkaa.

17.02 Jari Myllykoski vas (vastauspuheenvuoro): Arvoisa rouva puhemies! Olisin minis-
teriltä kysynyt, kun olette varmasti paremmin asioista perillä kuin edustaja Myllykoski:
Kuinka me mahdollistamme tässä mallissa nyt, että näitten kaikkien 18 maakunnan osalta
me saamme tietoomme jokaisessa maakunnassa ne parhaat mallit, joita pystytään hyödyn-
tämään? Ja kuinka tämä toteutuu sitten näitten yksityisten terveyspalveluyritysten osalta,
joittenka osa liiketoimintaa on se, että he pyrkivät tekemään mahdollisimman tehokkaasti
ja hyvin tulosta? Eli kuinka me voimme olla vakuuttuneita, että me saamme sen tiedon
myös yksityisiltä yrityksiltä ja heidän liikesalaisuutensa, osakeyhtiöitten liikesalaisuuk-
sien piirissä olevista menetelmistä, kuinka he pystyvät tehokkaammin hoitamaan potilaita
ja kuinka se tehdään mahdollisimman kustannustehokkaasti, ja kuinka tämä avoimuus sit-
ten voi toteutua yksityisten yritysten ja näiden kunnallisten liikelaitosten tai yhtiöiden kes-
ken? [Ben Zyskowicz: Siitä säädetään laissa!]

Puhemies Maria Lohela:  Pyydettyjä vastauspuheenvuoroja on nyt 13. Edetään tämän de-
batin osalta niin, että käydään sitä tältä erää enintään kello 17.30 saakka. Eli uusiakin pu-
heenvuoroja vielä listalle mahtuu. Käydään sitten jonkin aikaa tuota puhujalistaa ainakin
eteenpäin.

17.03 Harri Jaskari kok (vastauspuheenvuoro): Arvoisa rouva puhemies! Tässä jo alus-
sa ministereiltä tuli kommenttia, että painopiste halutaan siirtää ennakoivan perustervey-
denhuollon suuntaan. Yksi tärkeä rooli ennakoivan perusterveydenhuollon suunnassa on
aidosti ne tietojärjestelmät, jotka tietyllä tavalla halutaan nyt uusia. Nythän olisi erittäin
tärkeätä tietää se, miten jo pystyttäisiin tarttumaan sellaisiin asiakkaisiin, joilla on kenties
tulossa jotain vakavampaa sairautta, jotta ennakolta pystyttäisiin analysoimaan sitä, ketkä
voisivat olla riskiryhmässä. Kysynkin arvoisilta ministereiltä: minkälaisia aitoja investoin-
teja nyt meinataan tehdä näihin tietojärjestelmiin sillä tavalla, että se vaikuttavuus tulee oi-
keaksi, koska helposti myöskin suuret investoinnit tehdään vääräntyylisiin tietojärjestel-
miin?

17.04 Maarit Feldt-Ranta sd (vastauspuheenvuoro): Arvoisa puhemies! Puhutaan hetki
rahasta. Tuleva ministeri Annika Saarikko täällä totesi, että hänellä on vakaa usko, että
kustannusten tason nousu taittuu. Tämä ei ole uskon asia. On hyvä katsoa, mitä muualla on
tapahtunut ja mitä meillä on tapahtumassa.

Ruotsissa valinnanvapauden myötä kustannukset nousivat keskimäärin 20 prosenttia. 20
prosenttia. Mitä tapahtui Norjassa, kun Norja aikanaan otti valtion vastuulle erikoissai-
raanhoidon kustannukset? Kustannukset nousivat vielä enemmän, lähes 30 prosenttia.
Mitä meillä tapahtuu 1.1.2019? Silloin alkaa juosta valtion kassasta rahaa maakuntien, jos
ihmiset listautuvat, näille tuottajille. Jos esimerkiksi yksi neljäsosa väestöstä listautuu yk-
sityisille tuottajille, se tarkoittaa 700 miljoonaa euroa, ja samanaikaisesti meillä on olemas-
sa julkinen yhteisö, jonka nimiin te kaikki vannotte täällä. Ei se kustannus sieltä häviä sa-
malla kertaa. Tämän lisäksi tulevat nämä massiiviset ic-kustannukset. Ja mitään tästä ei ole
budjetoitu. Hallitus ei ole budjetoinut mitään. Yhtään tästä ei löydy hallituksen kehyksen
sisältä.
47



Pöytäkirjan asiakohta PTK 51/2017 vp
Ollaan rehellisiä, puhutaan rahasta.

17.05 Annika Saarikko kesk (vastauspuheenvuoro): Arvoisa puhemies! On tietysti rele-
vanttia siltä osin verrata Ruotsiin, että siellä on vastaavanlainen pohja, ikään kuin maakun-
tapohjainen järjestäminen, ne leveämmät hartiat, joita täälläkin on nyt vuosikymmen taval-
la tai toisella etsitty. On myös siltä osin relevanttia verrata, että kyllä, Ruotsissa on valin-
nanvapaus, mutta sen lähtökohdat ovat monilta osin erilaiset. Minusta nopeasti tunnistaa
kaksi keskeistä eroa. Toinen on se, että Ruotsissa ei ole tavoiteltu sote-integraatiota, johon
me lataamme paljon odotuksia, sen asiakkaan ja potilaan tuomisesta keskiöön ja sitä kautta
myös kustannussäästöjen ja sujuvampien hoitoketjujen osalta. Ja mikä vielä tärkeämpää,
Ruotsin valinnanvapautta ei synnytetty edes siitä samasta väistämättömästä euromääräi-
sestä tarpeesta, jossa meidän hyvinvointivaltion rajat vaativat meitä rakentamaan mallia,
jonka kustannussäästöt toteutuvat pitkän ajan kuluessa. Te puhutte Ruotsin rahoista, mutta
puhutaan rahasta myös suhteessa Suomen todellisuuteen. Täällä kustannuskäyrä on käsit-
tämättömän kasvava tällä pohjalla ja tällä hyvin monimutkaisella hallintorakenteella. Ja
kyllä, myös yksityinen sektori — myöntäkää se, edustaja Feldt-Ranta — tekee joitain
asioita tehokkaammin kuin julkinen, ja sieltä on myös opittavaa.

17.06 Maarit Feldt-Ranta sd (vastauspuheenvuoro): Arvoisa puhemies! On tietysti sää-
li, että tuleva ministeri halusi käyttää koko puheenvuoronsa dissatakseen minun puheen-
vuoroani sen sijaan, että hän olisi kertonut, millä hallitus aikoo rahoittaa tämän kaiken. [Li
Andersson: Niin, tässä on kysymys, milloin saamme vastauksen?] Eli olisi rehellistä ker-
toa, millä hallitus aikoo rahoittaa sen, että 1.1.2019 meille tulee arviolta 2,8 miljardin kus-
tannus, joka aiotaan jollain tavalla jakaa näihin uusiin yhtiöihin, markkinaehtoisiin yhtiöi-
hin, ja sitten meillä on jäljellä tämä nykyinen järjestelmä. Jos yksi neljäsosa suomalaisista
listautuu näihin yksityisiin yhtiöihin, se maksaa 700 miljoonaa euroa vuodessa. Millä hal-
litus aikoo tämän rahoittaa? [Li Anderssonin välihuuto] Millä hallitus aikoo rahoittaa koko
sen tietojärjestelmän, koko sen ict-arkkitehtuurin, johon koko tämä uudistus perustuu?
Koko uudistushan perustuu siihen, että tieto liikkuu, ja te vannotte koko ajan sen nimeen.
Millä te aiotte rahoittaa sen? Asiantuntijat ovat sanoneet, että se maksaa yli 300 miljoonaa
ihan varmasti, heti alkuvaiheessa. [Sari Sarkomaan välihuuto] Miljardikustannukset, joita
hallitus ei ole budjetoinut. Vastatkaa tähän. Muuten tämä teidän rakennelma on todellakin
hiekkasärkällä.

17.08 Arto Pirttilahti kesk (vastauspuheenvuoro): Arvoisa rouva puhemies! Kun tuohon
viitattiin, mitä yksityinen tuo julkiselle sektorille, niin otan esiin Mänttä-Vilppulan esimer-
kin, Mäntänvuoren Terveys Oy:n, missä on Pihlajalinnalla 51 prosenttia ja meillä kaupun-
gilla 49 prosenttia. Eli siihen on tullut 3 miljoonan kustannustaso, pystyttiin heti ensimmäi-
sen vuoden aikana hakemaan alemmalle kustannustasolle. [Ben Zyskowicz: Kuulitteko?
Asiakastyytyväisyys nousi!] Meillä on lääkärin paikat täynnä, ja sen jälkeen asiakkaat ovat
tyytyväisiä ja palvelu on ollut hyvää. Ja tässä on vielä yhteiskunnan yrityspohja. [Harri Jas-
kari: On kaikenlaisia yrityksiä!] Siellä jos tulee voittoa, niin suurin osa menee aina toimin-
nan kehittämiseen. Eli minä jotenkin vielä herättäisin tässä keskustelua, että eihän tämä uu-
distus unohda sitä toiminnan kehittämistä, niitä katkeamattomia hoitoketjuja tai onko asi-
akas oikeassa paikassa. Kyllähän tämän uudistuksen jälkeen niitäkin edelleen tehdään.
48



Pöytäkirjan asiakohta PTK 51/2017 vp
17.08 Anna-Maja Henriksson r (vastauspuheenvuoro): Arvoisa puhemies! Tässä on
moni puhuja ollut oikealla raiteella. Tässä on paljon semmoista toivotaan toivotaan -ajatte-
lua nyt hallituksen esityksessä. Toivotaan, että syntyisi säästöjä, ja toivotaan, että yhden-
vertaisuus kasvaa ja niin edelleen. Oikeastaan se suuri kuva alkaa hahmottua niin, että me
olemme saamassa 18 maakuntaa, joihinka kahteentoista on tulossa laaja päivystys, kuu-
teen ei. Me olemme saamassa järjestelmän, joka kyllä lisää valinnan mahdollisuuksia suu-
rissa kaupungeissa myös köyhille ihmisille mutta joka ei ole vastaus siihen yhdenvertai-
suusongelmaan, joka jo tänä päivänä on niillä seuduilla, joilla ei mene niin hyvin ja missä
ei myös tulevaisuudessakaan tule olemaan näitä uusia sote-keskuksia. Tässä on se ongel-
ma. Se olisi ollut ratkaistavissa helpommin. Pitäisi katsoa, mikä on tänä päivänä se suurin
probleema. Se suurin probleema on se, että jokainen ei pääse lääkärille niin pian kuin mah-
dollista. Paljon yksinkertaisempia ja paljon tehokkaampia vastauksia olisi löydetty tähän.
Tätä uutta hallintotasoa ei tarvittaisi.

17.10 Sari Raassina kok (vastauspuheenvuoro): Arvoisa puhemies! Kun keskustelemme
kustannuksista, valinnanvapaus näyttää korostuvan tässä mutta terveydenhuollon kustan-
nuksemme ovat erityisesti kasvaneet erikoissairaanhoidossa. Koko uudistuksen keskeise-
nä tavoitteena on muuttaa potilaitten hoidon painopistettä perusterveydenhuoltopainottei-
seksi. Tuo kustannussäästö on saatavissa nimenomaan tästä näkökulmasta, ja siksi, jotta
tuo uudistus onnistuisi, tarvitsemme vahvan perusterveydenhuollon, jossa ihmisten palve-
luitten saatavuus turvataan. Valinnanvapauslainsäädäntö turvaa tuon mahdollisuuden eri
puolilla Suomea viipymättä nopeasti perusterveydenhuollon palveluihin.

17.10 Li Andersson vas (vastauspuheenvuoro): Arvoisa puhemies! Edustaja Saarikko ei
ollut paikalla keskustelun aikana, koska ollaan toistuvasti kysytty ministeri Rehulalta, mis-
tä hallitus hankkii rahat siihen ammottavaan rahoitusaukkoon, jonka tämä järjestelmä tuo
mukanaan, kun myöskin niiden potilaiden, jotka tällä hetkellä käyttävät yksityisiä palve-
luita, omavastuu tässä kyllä alenee merkittävästi. Emme ole vastauksia saaneet näihin ky-
symyksiin, ei ministeriltä eikä koko tämän keskustelun aikana.

Mitä tulee rahan säästöön perustason kautta, niin tässä on kiinnitetty huomiota aivan oi-
keaan ongelmaan. Niillä alueilla Suomessa, joilla on pystytty puuttumaan tähän kustannus-
kehitykseen onnistuneesti, on pystytty tekemään sitä Kainuun soten ja Eksoten kaltaisten
järjestelmien kautta, joissa sama taho vastaa niin erikoistuneemmasta hoidosta kuin perus-
tasostakin, myöskin sen rahoituksesta. [Ben Zyskowicz: Kuten tässä!] Silloin sama orga-
nisaatio säästää rahaa omasta toiminnastaan, kun siirtää painopistettä sinne perustasoon, ja
sitä me emme saa tässä teidän mallissanne, [Harri Jaskari: Miksei, maakunnathan ne te-
kee?] emme saa sitä integraatiota emmekä saa sitä kokonaisvastuuta vaan saamme mallin,
jossa nämä yksityiset sote-keskukset [Puhemies koputtaa] voivat siirtää vastuuta ja kustan-
nuksia eteenpäin.

17.12 Ben Zyskowicz kok (vastauspuheenvuoro): Arvoisa puhemies! Mielestäni kukaan
ei voi kiistää sitä, että totta kai näin valtavaan uudistukseen sisältyy erilaisia riskejä, ja tot-
ta kai täydellistä ei tule ja tätä tullaan säätämään eri tasoilla vielä moneen kertaan vuosien
ja vuosikymmentenkin kuluessa. Haluan kuitenkin palata sillä lailla perusasiaan, että va-
linnanvapaus joka tapauksessa tarkoittaa perusterveydenhuollossa saatavuuden parane-
mista, kustannustehokkuuden paranemista ja myös laadun paranemista.
49



Pöytäkirjan asiakohta PTK 51/2017 vp
Mitä sitten tulee edustaja Anderssonin näkemykseen siitä, että yksityinen palveluntuot-
taja voisi hinata sitä kapitaatiohintaansa jatkuvasti ylöspäin, niin miksi maakunta olisi näin
näiden tuottajien armoilla? Jos kerta oma yhtiö, liikelaitoksen omistama yhtiö, tuottaa
vaikka 100:lla sen palvelun per vuosi, niin millä yksityinen palveluntuottaja, vaikka se oli-
si kuinka ahne, voi hinata sitä omaa hintaansa ylöspäin? Ei maakunta tässä ole mitenkään
sen armoilla. Se on sen armoilla, että se saa sillä hinnalla, minkä se asettaa, ne palvelut tar-
jolle, mutta jos oma yhtiö tuottaa edullisesti, niin mikä on ongelma?

Lopuksi vielä, että jos yksityinen hyötyy, mutta myös veronmaksaja hyötyy [Puhemies
koputtaa] ja potilas hyötyy, niin siinä minun mielestäni ei ole kovin suurta ongelmaa.

17.13 Li Andersson vas (vastauspuheenvuoro): Arvoisa rouva puhemies! Jos käy näin,
niin silloin me olemme Ruotsin tilanteessa, jossa lähiöiden palvelutuotannosta vastaa jul-
kinen puoli ja maakunnallinen sote-yhtiö, kun yksityiset sote-keskustuottajat taas hoitavat
suhteellisen hyvin toimeentulevien, terveiden ja koulutettujen ihmisten palveluita kaupun-
kien keskusta-alueilla ja kasvukeskuksissa. Sehän se riski on tässä. Ja jos käy niin, että se
palveluvalikoima keskittyy, niin teillä ei ole muuta mahdollisuutta ohjata yksityisten pal-
veluntuottajien tarjontaa kuin tämä kapitaatiokorvaus eli lisäraha.

17.14 Sari Tanus kd (vastauspuheenvuoro): Arvoisa puhemies! Asiakasseteli ja henkilö-
kohtainen budjetti ovat erittäin hyviä elementtejä, joiden kautta asiakas voi tehdä omia rat-
kaisuja ja valintoja. Niistä ei ole paljon puhuttu. Monia muita tärkeitä kysymyksiä on tässä
noussut esiin ja niistä jatketaan tietysti valiokunnissa.

Mutta tästä asiakassetelistä ja siitä henkilökohtaisen budjetin sisällöstä ja suuruudesta
haluaisin kysyä, koska euromääristä osaltaan pitkälti riippuu, kuinka hyvin näiden kautta
saadaan tarvittavia palveluita ja kuinka valinnanvapaus todellisuudessa voi toteutua. Eli
jos ministerit voisivat vähän enemmän näitä avata.

Sitten haluaisin itse asiassa välittää yhden meidän katsojan, kuuntelijan kysymyksen.
Hän laittoi viestin: "Kuunnellessani kyselytuntia ryhdyin pelkäämään. Olen monisairas:
MS-tauti, sarkoidoosi, yliliikkuvuusongelma, astma, allergioita, nivelongelmia ym. ym.
Mitä jos vuotuinen budjetti täyttyy ja hoidon tarve on edelleen olemassa, jäänkö ilman hoi-
toa?" Näin laittaa joku, joka on ruvennut pelkäämään, kun kuuntelee tätä meidän debattia.
Olisiko hänelle mitään sanottavaa?

17.15 Maria Tolppanen sd (vastauspuheenvuoro): Arvoisa puhemies! Ikävää, että minis-
teri poistui, koska minulla on hänelle kysymys, mutta toivottavasti te osaatte vastata siihen.

Kun puhutaan enimmäisasiakasmäärästä, niin ministeri sanoi, että tämä, mikä lakiesi-
tyksessä on, koskee kaikkia tuottajia, jotka palveluja tuolla tuottavat. Tarkoittaako se sitä,
että sote-uudistuksen jälkeen myöskin julkinen sektori antaa listan tai sanoo, että nyt tänne
on tullut tarpeeksi ihmisiä, enää me emme ota tänne uusia ihmisiä ollenkaan? Jos yksityi-
nen ensin listaa ihmiset ja sanoo, että me emme voi ottaa enempää nytten, julkinen tekee ai-
van saman, niin mitä tapahtuu niille ihmisille, jotka eivät sovi kenenkään listalle, [Ben Zys-
kowicz: Markkinatalous tuottaa lisää palveluita!] jotka sairastavat loppuvuodesta, eivät
pääse enää, kun listat ovat jo täynnä? Mitä ihmettä, ministeri Rehula, mitä tämä tarkoittaa?

17.16 Hannakaisa Heikkinen kesk (vastauspuheenvuoro):  Arvoisa rouva puhemies!
Vaikka en ministeri olekaan, niin rohkenen edustaja Tanuksen yleisökysymykseen vasta-
50



Pöytäkirjan asiakohta PTK 51/2017 vp
ta, kun oli huoli tästä monisairaan kohtalosta, että kuka ottaa vastuun, kun ihmisellä on pal-
jon sairauksia. Täällä on varmasti salissa tullut tänään selville myös ministerin suusta, että
maakunnan liikelaitos eli julkinen taho huolehtii ihmisistä, joilla on monenlaiset, vaikeat ja
pitkäaikaiset sairaudet.

Toinen asia, mikä täällä on noussut nyt keskusteluun, on nämä tietojärjestelmät, ict-mil-
jardit, mistä ne otetaan ja millä nämä menot katetaan. Tähän on varauduttu jo hallitusneu-
votteluissa, se on ihan julkista tietoa. Ennemminkin olisin iloinen siitä, että nyt vihdoin on
yhteinen tahtotila rakentaa yhteinen jalusta, että tämä tieto liikkuu joka Suomen kolkasta
kaikkialle, että se ei ole siitä paikasta kiinni. [Puhemies koputtaa] Paremminkin voi kysyä,
eikö ole aika huolestuttavaa, kuinka monta kymmentä miljardia on tähän mennessä men-
nyt meidän ict-järjestelmiimme, ja mitä on saatu — ei mitään.

17.17 Anders Adlercreutz r (vastauspuheenvuoro):  Värderade talman! Ei voi väittää,
että tämä olisi hallinnollisesti yksinkertaisempi kuin nykyinen. Tässähän luodaan muureja
jopa maakuntien sisälle. Töölön sairaalan lausunnossa todetaan, että siinä missä lääkäri ai-
kaisemmin tai nykytilanteessa on yhden toimijan palkkalistoilla, niin tulevaisuudessa
Töölön sairaalassa on neljä yhtiötä, jonka palkkalistoilla hän on. Eihän se ole millään muo-
toa yksinkertaisempaa.

Mutta tästä korvausperiaatteesta. Sillä on suuri merkitys, miten sote-keskuksia korva-
taan. Mänttä-Vilppulassa on kapitaatioperiaate, mutta siinä toimijalla on kokonaisvastuu
eli myöskin erityisterveydenhoidosta. Se on se suuri ongelma tässä mallissa: ei ole min-
käänlaista insentiiviä pyrkiä vähentämään niitä kustannuksia. Sen takia kysyn ministeriltä,
eikö olisi syytä nyt kokeilla tätä kokonaisuutta jossain hallittavassa kokonaisuudessa, pie-
nessä maakunnassa, vaikka Kainuussa, jossa on Suur-Leppävaaran verran asukkaita, siellä
kokeilla näitä eri kapitaatiopohjaisia korvausmalleja ja niistä viisastuneena sitten soveltaa
sitä koko maahan. Ei tehdä kokeilua nyt koko maan mittakaavassa, koska se tuntuu nyt
nämä palautteet [Puhemies koputtaa] huomioon ottaen olevan aikamoista riskipeliä.

17.18 Annika Saarikko kesk (vastauspuheenvuoro):  Arvoisa puhemies! Ensinnäkin
käynnissä on itse asiassa valinnanvapauteen liittyviä kokeiluja. Haluan myös myöntää sen
aivan auliisti, ja uskon sen hallituksenkin tekevän, että ei kukaan kai täällä ole väittänyt,
että tämän kaltaisessa isossa yhteiskunnallisessa reformissa, joka osuu monin tavoin koko
meidän yhteiskuntamme ytimiin, sosiaali- ja terveyspalveluihin, sekä sen hallinnolliseen
rakenteeseen että sen toimintalogiikkaan, me tekisimme kerralla täydellistä. Minusta se ei
ole tämän uudistuksen heikkous tai sitä toimeenpanevan ja esittelevän hallituksen heik-
kous vaan pikemminkin vahvuus todeta ääneen se, että tästä tulee kokonaisuus, jonka on
väistämättä korjattava itse itseään. Se tulee vaatimaan muutoksia. Eihän ole ollut niin, että
nykyinenkään sosiaali- ja terveydenhuollon järjestelmä olisi ollut joku staattinen möhkäle,
mille ei vuosikymmeniin olisi tehty mitään. On väistämätöntä, että kun se laitetaan toi-
meen, me näemme eri alueilla erityyppisiä vaikutuksia. Tälle tulee seuraava hallitus ja sitä
seuraava hallitus tekemään muutoksia. [Ben Zyskowicz: Näinhän se on!] Ja mitä tulee kus-
tannusvaikutuksiin, säästöthän, ikään kuin se 3 miljardin taittuva käyrä, on arvioitu vasta
10 vuoden päähän. Tämä on valtavan mittava uudistus ja siten myös vaikutukset pitää ar-
vioida pitkäjänteisesti.
51



Pöytäkirjan asiakohta PTK 51/2017 vp
17.19 Johanna Karimäki vihr (vastauspuheenvuoro): Arvoisa puhemies! Minusta tämä
hyvä keskustelu on osoittanut sen, että sote-palveluiden markkinallistaminen on sellainen
Pandoran lipas, jota ei pidä avata. Edustaja Feldt-Ranta kertoi Ruotsin mallista, kuinka
siellä valtion kustantamat yksityisten toimijoiden terveyskeskukset syntyivät lähinnä suu-
rimpiin kaupunkeihin. [Sari Sarkomaa: Syntyivät metroasemien läheisyyteen, koska köy-
hillä ei ole autoja. Lukekaa raportti loppuun!] Kuulimme myös EU-lainsäädännöstä, joka
tarkoittaa sitä, että kun palvelut on kerran viety markkinoille, tästä ei voida enää peruuttaa
tai olemme EU-markkinatuomioistuimessa.

Soten tavoitteet ovat totta kai tärkeitä ja sote-uudistus tarvitaan, jotta voidaan kaventaa
ihmisten terveyseroja, turvata nopea hoitoonpääsy, parantaa perusterveydenhoitoa. Maa-
kunnat voivat huolehtia sote-palveluiden järjestämisestä. Tätä voidaan täydentää ostopal-
veluilla, ja myös palveluseteleitä voidaan antaa asiakkaille, jotta pk-yrityksetkin voivat
olla tuottajia. Tämähän olisi hyvin järkevä pohja järjestelmälle, ja tästä varmasti on laaja
yhteisymmärrys.

17.21 Harri Jaskari kok (vastauspuheenvuoro): Arvoisa rouva puhemies! Tässä on ollut
mielenkiintoista keskustelua siitä, että ennustetaan, että palvelut automaattisesti huononi-
sivat. Pitäisi vain muistaa siitä, mikä on ollut meidän lähtökohta. Monta kertaa tiettyä ter-
veyskeskusta on aikaisemmin haukuttu arvauskeskukseksi ja vastaavaksi, ja nyt ne ovat
kaikkien huippuja sitten, kun me yritämme kehittää ja viedä näitä asioita eteenpäin. Toi-
saalta ei luoteta siihen, että esimerkiksi Sitrassa tehtiin tutkimuksia jo nykyisistä erilaisista
vaihtoehdoista. Joku oli samalla jopa 20—30 prosenttia edullisempi, vaikka tyytyväisyys
oli paremmin ratkaistu. Nyt tulee vielä enempi niitä valinnanvaihtoehtoja. Sieltä voi tulla
ihan hyviä ja uusia palveluita myöskin maaseudulle, suunnilleen vaikka sote-bussia tai di-
gitaalisia palveluja, ihan uudenlaisia malleja, jos me jaksaisimme uskoa. Nyt annetaan eri-
laisille toimijoille mahdollisuus tehdä jotain uudella tavalla. 

Kysynkin arvoisalta ministeriltä sitä, miten me todellakin pienten yritysten asiat tur-
vaamme. Ilmeisesti myöskin sillä lailla, että ne voisivat tehdä jonkinlaisia osuuskuntia, tie-
tyllä tavalla muodostaa yhteenliittymän siinä suhteessa, että sinne muodostuu monialainen
sote-keskus. [Puhemies koputtaa] Se liittyy myöskin omaan aktiivisuuteen.

17.22 Joakim Strand r (vastauspuheenvuoro): Värderade talman! Om det här ska funge-
ra i praktiken och kostnadsökningen ska kunna stävjas, om man ska kunna välja på ett vet-
tigt sätt så måste ju informationen förstås röra sig fritt. Och då är de här informationshan-
teringssystemen naturligtvis i nyckelställning, som bland annat ledamot Jaskari och många
andra var inne på. Det skulle vara roligt att höra lite mera om den här informationshante-
ringsstrategin. Har man funderat på artificiell intelligens?

Onko keinoälyä mietitty ja muuta? Vähän niin kuin laajemmin voisi avata tätä tietojärjes-
telmästrategiaa kuin vain siten, että tästä hyvä tulee. Näistä on helppo puhua teoriatasolla.
Onko tässä jotain aidosti uutta, ja kuka sitä miettii käytännössä?

17.22 Maarit Feldt-Ranta sd (vastauspuheenvuoro): Arvoisa puhemies! Edustaja Raas-
sina nosti esiin tosi tärkeän asian, että täytyy totta kai pyrkiä siihen, että hoito olisi oikea-
aikaista, ja tämä painotus perusterveydenhuoltoon on myös hyvä ja kannatettava tavoite, ja
sillä varmasti on myös kustannuksiin jossain vaiheessa, onnistuessaan, vaikutuksia.
52



Pöytäkirjan asiakohta PTK 51/2017 vp
Mutta siihen te ette, hyvät hallituspuolueitten edustajat, hyvät ministerit, ole vastanneet,
millä tämän uudistuksen käynnistäminen rahoitetaan. Asiantuntijat ovat arvioineet, että se
maksaa miljardi—useampi miljardi käynnistysvaiheessa, ensimmäisenä vuonna. Te olette
budjetoineet, edustaja Heikkinen, 7,7 miljoonaa, eli miljoonat versus miljardi tai yli. Millä
te aiotte, arvoisa ministeri, perustaa maakuntahallinnon, väliaikaishallinnon, maakuntaval-
tuustot, tehdä kaikki nämä ict-investoinnit, mihin koko tämä uudistus rakentuu, ja millä te
aiotte kustantaa nämä listautuvien kansalaisten terveys- ja sosiaalimenot, jotka te omassa
esityksessänne arvioitte noin 2,8 miljardiksi euroksi vuositasolla? Tähän toivoisimme vas-
tausta. Pelkään pahasti, että synnytettävien maakuntien talous kriisiytyy jo heti alkuvai-
heessa, jos hallitus ei tätä asiaa jollain ratkaise.

17.24 Sari Sarkomaa kok (vastauspuheenvuoro): Arvoisa puhemies! Palaan tähän laki-
esitykseen, joka täällä eduskunnassa on, ja katson näitä vaikutusarvioita. Täällä todetaan:
"Uudistetulla suomalaisella valinnanvapausmallilla voidaan kannustaa tuottajia toteutta-
maan asiakkaiden palvelut eheinä kokonaisuuksia siten, että niihin liitetään tarpeen mu-
kaan ennalta ehkäiseviä toimia ja varhaisia interventioita. Mallilla voidaan parantaa palve-
luiden tarjontaa heikommassa sosioekonomisessa asemassa oleville ja luoda edellytyksiä
hyvinvointi- ja terveyserojen kaventamiselle." Kannattaa lukea se lakiesityksen vaikutus-
arviointi.

Oli erittäin tärkeätä, että hallitus korjasi tätä palveluntuottajille maksettavaa korvausta,
ja tällä uudella, muokatulla korvauksella on todellakin mahdollista kitkeä vääränlaisia kan-
nusteita, kuten tätä kermankuorintaa, joka on todellinen ongelma, jota täytyy todella kai-
kin tavoin ennalta ehkäistä ja estää. Tällä uudella korvauksella on myöskin mahdollisuus
todellakin kannustaa ja hoitaa erilaiset ihmiset heidän tarpeidensa mukaan, ennalta eh-
käisevästi. Mutta on aivan selvää, että tätä mallia ja korvausta ennen kaikkea on tarkkaan
seurattava ja matalalla kynnyksellä sitten sitä aina muovattava, kun kokemuksia saadaan.
[Puhemies koputtaa] Mutta, arvoisa puhemies, eteenpäin on nyt mentävä.

17.25 Anneli Kiljunen sd (vastauspuheenvuoro): Arvoisa rouva puhemies! Täällä halli-
tus kuvaa tätä ikään kuin meillä ei olisi valinnanvapautta tällä hetkellä ollenkaan. Tämä ei
pidä paikkaansa. Tämä esitys pikemminkin rajaa nykyistä valinnanvapausmahdollisuutta
sen takia, [Oikealta: Emme ole noin sanoneet!] että sote-keskukset voidaan valita ainoas-
taan kerran vuodessa. Sen lisäksi voidaan sitten mahdollisesti valita asiakassetelin kautta
tai henkilökohtaisen budjetin kautta sitten lisäpalveluita. Mutta näin on mahdollista tehdä
myös tällä hetkellä. Palveluseteli on tällä hetkellä käytössä, henkilökohtainen budjetti on
tällä hetkellä käytössä, ja sen takia valinnanvapautta voidaan hyödyntää.

Edustaja Jaskari toi esiin omassa puheenvuorossaan näitten pienten yritysten huolen.
Tällä hetkellä pienet yritykset ilmoittavat meille monesta suusta, että isot yritykset ovat hy-
vin aggressiivisesti heihin päin yhteydessä ja haluavat ostaa heitä. Ja kuten arviointineu-
vostokin toteaa, yli 250 henkilön yritysten määrä kolminkertaistuu mutta pienten ja keski-
suurten yritysten ei. Sitä kautta tämä ajattelu siitä, että pienillä fysioterapiayrityksillä olisi
tulevaisuudessa markkinoita, ei välttämättä pidä paikkaansa.

17.26 Ben Zyskowicz kok (vastauspuheenvuoro):  Arvoisa rouva puhemies! Edustajat
Andersson ja Adlercreutz ovat jatkaneet keskustelua tästä kapitaatiokorvauksesta, ja se on
varmasti tärkeää keskustelua — vaikka se on yksityiskohta, se on tärkeä yksityiskohta.
53



Pöytäkirjan asiakohta PTK 51/2017 vp
Edustaja Adlercreutzille ensin vastaan: maakunta voi myös päättää sellaisesta korvauk-
sesta palveluntuottajalle, joka pitää sisällään myös tämän erikoissairaanhoidon eli koko
ketjun.

Sitten edustaja Anderssonille vastaan: Kun ajatellaan sijoittumista, niin keskeistähän on
juuri sen maakunnan päättämät korvaukset. Jos sijoittumalla lähiöön, missä on paljon työt-
tömiä, eläkeläisiä, pienituloisia, lapsiperheitä, pystyy tekemään erittäin paljon parempaa
bisnestä kuin sijoittumalla Eiraan ja Töölööseen, niin markkinatalous ohjaa sijoittumista
sinnepäin. Mutta se käsitys, että ne voisivat nostaa tämän hinnoittelunsa pilviin itse, [Li
Andersson: Kuka maksaa?] on väärä, koska — kuten sanoin — maakunta päättää korva-
uksista, ja jos kerta julkinen yhtiö itse tuottaa sillä korvauksella, niin miksi maksaa jollekin
muulle enemmän?

Puhemies Maria Lohela:  Kello 17.30 alkaa lähestyä. Vielä edustajat Alanko-Kahiluoto,
Puska, Andersson ja sitten ministeri Rehula.

17.28 Outi Alanko-Kahiluoto vihr (vastauspuheenvuoro):  Arvoisa puhemies! Tässä on
tosiaan ollut noin vuorokausi aikaa perehtyä tähän valtavaan lakipakettiin, jota on jonkin
verran muutettu, joten on sinänsä hieman vaikea käydä tätä keskustelua varsinkin näistä
kannusteista. Mutta kyllä itseäni huolettaa siitä huolimatta että ministeri on sanonut julki-
sesti, että mitään portsareita ei ole tulossa näiden yksityisten terveysfirmojen ovelle. Kui-
tenkin kysymys mielestäni kuuluu, että millä tavalla tässä järjestelmässä varmistetaan se,
että nämä sote-keskukset eivät yhtäältä niin kuin ylihoida ihmisiä, jos ne saavat korvauk-
sen siitä, kuinka vaikeita potilaita niille tulee, tai sitten toisaalta myöskään alihoida potilai-
ta. Että olisi kyllä hyvin kiinnostavaa kuulla, minkälaiset kannustimet ja varmistimet tähän
on rakennettu, että saadaan varmistettua se, että eriarvoisuus ei kasva esimerkiksi sitä kaut-
ta, että alihoidetaan monisairaita potilaita ja sitten toisaalta ylihoidetaan näitä [Puhemies
koputtaa] valmiiksi jo aika helppoja potilaita.

17.29 Pekka Puska kesk (vastauspuheenvuoro): Arvoisa rouva puhemies! Edustaja An-
dersson totesi, että tämä uusi hallintorakenne tulee monimutkaiseksi. On selvää, että ei tä-
mäkään ihan yksinkertaiseksi tule, mutta meidän on muistettava, että suuri määrä hallin-
nollisia kunta- ja kuntayhtymärakenteita korvataan nyt maakunnan hallinnolla. Mutta
olennaista integraation kannalta on se — ja itse asiassa on hämmästyttävää, että tässä kes-
kustelussa se ei ole noussut esille — että yksi järjestäjä päättää rahojen jaosta maakunnan
tarpeiden mukaan, ei nykyisellä erillisellä systeemillä, joka johtaa helposti osaoptimoin-
tiin. Nykyiset erilliset systeemithän ovat vieneet rahoja erilaisilla perusteilla ja muun
muassa johtaneet tähän laitospainotteisuuteen, johon täällä edustaja viittasi. Minusta tämä
on soten säästöjen ja talouden kannalta valtavan tärkeä asia, että koko rahapotti päätetään
maakunnan tarpeen mukaan eikä erilaisten organisaatioiden toimesta.

17.30 Li Andersson vas (vastauspuheenvuoro):  Arvoisa puhemies! Kuten tässä kuultiin
edustaja Zyskowiczin puheenvuorossa, meidän pelkomme on siis se, että syntyy tilanne,
jossa yksityiset palveluntuottajat valikoivat asiakkaansa sijoittamalla omat palvelupisteen-
sä sellaisille alueille, missä asuu helppohoitoisia potilaita, joista ne saavat taloudellisen
korvauksen. Ja te vastaatte, että "no, tätä riskiä poistetaan sillä, että kyllä markkinatalous
hoitaa niin kauan kuin korvaus on tarpeeksi suuri". Mehän puhumme nyt julkisesta rahas-
54



Pöytäkirjan asiakohta PTK 51/2017 vp
ta, veronmaksajien rahasta, ja ainoa keino, millä te pystytte estämään tämän tilanteen, on
se, että me maksamme veronmaksajien pussista entistä suurempia korvauksia näille yksi-
tyisille palveluntuottajille, jotta ne sijoittuisivat myöskin sinne lähiöön, missä on kalliim-
paa hoitaa vaativia potilaita. [Välihuutoja kokoomuksen ryhmästä]

Mitä tulee edustaja Sarkomaan kommenttiin palveluiden laadusta ja henkilökohtaisesta
budjetoinnista, niin jos palveluiden laatu on se tärkein asia tässä, miksi henkilökohtaisella
budjetilla ei saa valita maakunnan liikelaitoksen palveluita niin kuin muissa maissa, kuten
Englannissa, missä henkilökohtaisella budjetilla voi valita myöskin [Puhemies koputtaa]
julkisen puolen palveluita? [Sari Sarkomaa: Voi valita!] Täällä Suomessa se on suljettu
pois. Ainoastaan, ehkä, maakunnan yhtiön palveluita on mahdollista valita. [Harri Jaskari:
Mitä pahaa yhtiöissä on, jos ne ovat maakunnan omistamia?]

Puhemies Maria Lohela:  Ministeri Rehula, 5 minuuttia, ja sen jälkeen sitten puhujalistan
pariin.

17.31 Perhe- ja peruspalveluministeri Juha Rehula: Arvoisa rouva puhemies! Henki-
lökohtaisella budjetilla voi valita maakunnan liikelaitoksen palveluja. Ei tässä laissa ole
sellaista pykälää, joka sen estäisi.

Toisekseen, tämä korvausmalli on yksi osa, jolla on mahdollisuus ohjata sitä palvelutuo-
tantoa. Toinen asia on se, että laki antaa tietyn raamin, puitteen sille, millä tavalla palvelu-
tuottajat hyväksytään, mitkä kriteerit pitää täyttää. On pykälä, jossa on kirjoitettu, että maa-
kunta voi edellyttää laadullisia ja saavutettavuuteen liittyviä, ja niin edelleen, tekijöitä.
Niin ikään ollaan tilanteessa — me olemme lausuntokierroksen jälkeen lisänneet sen niin
sanotun puitesopimusmallin — että jos sitä markkinaa ei synny, maakunta huolehtii siitä,
että sitä markkinaa, erilaisia palvelutuottajia eri puolille maakuntaa syntyy.

Sitten kun täällä on käyty suuri—pieni-keskustelua: Jos tässä tehtävässä jostain on huo-
lissaan, niin tällä hetkellä olen huolissani erityisesti kahdesta maakunnasta, joitten maa-
kunnallinen valmistelu on sellaisessa asennossa, että saa nähdä, minä päivänä mitäkin ta-
pahtuu. Toisekseen nämä maakunnat ovat, nimeltä mainitsematta, sellaisia, joissa ennak-
koon arvioiden tämä valinnanvapausmalli toteutuisi kaikkein parhaiten.

Mutta sitten semmoinen asia, josta olen valmis lyömään vedon, suuri—pieni-keskuste-
lussa: Keski-Pohjanmaa tulee olemaan kolmen maakunnan joukossa tässä maassa sosiaa-
li- ja terveydenhuollon muutoksen tekijänä ja valinnanvapausmallin toteuttajana, kun ol-
laan vuodessa 2025. Miksi? Se on ketterä, siellä on tahto, siellä on halu tehdä asioita pa-
remmin. Siellä on näyttämisen halu.

Edustaja Strand kysyi terveysteknologiasta ja mitä mahdollisuuksia. Tämä on yksi nä-
kökulma tähän. Minulla oli itselläni mahdollisuus olla yritysdelegaation mukana Kiinassa,
ja heillähän on semmoinen tilanne, että heillä ei ole varaa, ei rahaa rakentaa terveyskeskus-
verkkoa. He menevät suoraan digimaailmaan. Ja me olemme tänään tilanteessa, jossa vä-
hän yli 2 miljardia tulee vientituloja terveysteknologiasta. Tämä on kasvavin ala tällä het-
kellä prosenteissa, mistä me vientituloja saamme, ja näiltä osin tase on miljardi euroa
myönteinen Suomelle. Tämä tulee olemaan iso juttu. Ja tämä toimintatapa, mitä me haem-
me tällä sote-integraatiolla, on sellainen, joka myös tulee olemaan vientituote. Millä taval-
la me rakennamme sen moniammatillisen yhteisen tekemisen, se tulee olemaan know-
how’ta, tietotaitoa, jota meiltä kysytään.
55



Pöytäkirjan asiakohta PTK 51/2017 vp
Edustaja Myllykoski on kahteenkin kertaan kysynyt näistä hyvistä käytännöistä. Sen li-
säksi, että me olemme tekemässä tätä rakenteellista ja hallintoon ja rahoitukseen liittyvää
muutosta, meillähän on menossa valmistelutyö maakunnittain niin ikäihmisten kuin lapsi-
perheidenkin osalta. Ja silloin ollaan tilanteessa, jossa kuntarajoista riippumatta maakun-
tien alueilla pyritään siihen, että näitä paljon puhuttuja hyviä käytäntöjä — ja tässä kohtaa
joudun ministerinä sanomaan: oikeasti hyviä käytäntöjä — niin kuin Imatran lastensuoje-
lumallikin on, on tarkoitus monistaa, semminkin, kun malli on win-win, niin perheen, lap-
sen osalta kuin yhteiskunnankin osalta.

No, sitten voitot veroparatiiseihin -retoriikka on pyörinyt useita kertoja, ja jos minäkin
nyt siihen jotakin kommentoin. Kertokaa minulle te, jotka tästä eniten huolta kannatte, kun
täällä on nyt erimittaisia listoja — hallitus on oman esityksensä tehnyt, seitsemän kohtaa
koskien suuryritystä — ja kertokaa hallitukselle, mikä lisäinformaatio tulee esimerkiksi
siitä, että Övertötterström Ab:n, vanhuspalveluja tuottavan toimijan, henkilöstörakenne,
henkilöstömäärä on kerrottava suomalaiselle viranomaiselle. Kertokaa minulle, mitä me
teemme sillä tiedolla, kun tarkoitus on ehkäistä ja estää aggressiivista verosuunnittelua ja
tavoitteena on maksimoida suomalaisten veroeurojen käyttäminen Suomessa. Eli kun näis-
tä listoista puhutaan ja "me vaadimme ja edellytämme", niin esimerkiksi tämä olisi muka-
va tietää, mitä me sen Övertötterström Ab:n, vanhuspalveluja tuottavan yrityksen, henki-
löstömäärällä teemme.

Koko tämän muutoksen osalta on aika monta asiaa, joissa voi esittää vaatimuksia ja ta-
voitteita, ja sitten sen jälkeen todeta, että tuo ja tuo on väärin. Sote-integraatio — so-te yh-
dessä ja integraatio — on ollut tämän muutoksen pitkäaikainen iso tavoite, johon ollaan
menossa. Jos halutaan so-te ja jos halutaan integraatio, siitä seuraa joitakin asioita, jotka
ovat olleet kovan kritiikin kohteena täällä salissa: kuka tekee ja kuka mitä tekee. Mutta yksi
olennainen asia, ja nyt kun edustaja Tolppanenkin on salissa, niin vastaan toisen kerran:
palvelutuottajat samalle viivalle. Se koskee myös julkisen palvelutuottajan ilmoitusta sii-
tä, kuinka monta ihmistä listalle mahtuu.

Nyt on 5 minuuttia täynnä. Jatkamme ennemmin tai myöhemmin tämän vuorokauden
puolella. [Ben Zyskowicz: Toivottavasti tämän vuorokauden!]

Puhemies Maria Lohela: Vielä ministeri Risikko, 3 minuuttia.

17.37 Sisäministeri Paula Risikko: Arvoisa rouva puhemies! Ihan muutama sana.
Täällä puhuttiin tästä kapitaatiosta ja siitä, että puhutaan, että raha seuraa asiakasta, ja

vähän kritisoitiin työterveyshuoltoa. Työterveyshuoltohan tällä hetkellä jätetään nyt sitten,
siihen ei kosketa mutta totta kai sitä mietitään tulevaisuudessa, miten työterveyshuolto sit-
ten linkittyy tähän. Mutta kun täällä sitten mietittiin sitä, maksetaanko kahteen kertaan,
niin ei todellakaan makseta. Siinähän on, että jos sinä käytät sitten myöskin näitä sote-kes-
kuksen palveluja, kuten varmasti käytät, koska useimmiten se on tätä työterveyttä ja työ-
terveyden edistämistä ja sinä tarvitset myös sairaanhoitoa, jota ei siinä työterveyshuollon
paketissa välttämättä ole, niin menet sote-keskukseen. Mutta sinusta ei makseta niin pal-
jon, koska sinulla on jo se työterveyshuolto, jotenka sinun viemäsi rahamäärä on pienempi
kuin niille, jotka menevät ilman työterveyshuollon palveluja olevina.

Mutta pitää muistaa nyt tässä myöskin sellainen asia, josta harvoin on tietoa, miten ra-
kentuvat työterveyshuollon maksut, kuka maksaa. 85-prosenttisesti työnantaja maksaa
työterveyshuollon, ja se 15 prosenttia, mikä siellä on — maatalousyrittäjien ja määrättyjen
56



Pöytäkirjan asiakohta PTK 51/2017 vp
pienten yrittäjien — tulee valtiolta. Se on työnantaja, joka maksaa työterveyshuollon, ei
valtio. [Tuula Haatainen: Palkansaajat myös, arvoisa ministeri!]

Mutta hyvänen aika, pitää muistaa myös sellainen asia, että emme me voi päättää siitä,
minkä työterveyshuollon palvelun yritykset valitsevat, jos te ajattelette sitä, että sama yri-
tys saa kahta rataa. Työnantaja saa päättää, minkä työterveyshuollon palvelun hän ottaa.
Emme me voi valtiona eikä lailla sitä päättää.

Sama juttu tulee olemaan YTHS. Meillähän on selvityksessä tällä hetkellä YTHS, ja ei-
hän siinäkään tulla sillä tavalla, että jos sinä saat YTHS:n palveluja, niin sinä sitten saman
verran viet siellä sote-keskuksessa. Mutta pitää varmistaa myöskin se, että myös opiskeli-
joilla säilyy valinnanvapautta.

Sitten vain totean tästä ihan lyhyesti, että tässähän tulevaisuudessa tämä on nimen-
omaan sosiaali- ja terveys-, perus- ja erikois-, joka nyt integroidaan. Tässä on paljon yksi-
tyiskohtia. Me emme voi verrata mihinkään muuhun maahan, koska tämä on ihan ainutlaa-
tuinen. Tämä on ainut maa, joka lähtee viemään sosiaalipalveluja integroituina, ja se on
mielestäni aivan huippujuttu. Suomea tullaan benchmarkkaamaan tästä mallista aivan var-
masti. Yksityiskohtia pitää hioa. Täällä on aivan valtavasti yksityiskohtia, ja minä toivon-
kin, että jaksatte paneutua niihin ja noissa valiokuntakuulemisissa kysellä näistä asioista.
On huippuasiantuntijat tuolla STM:ssä, jotka näistä osaavat teille kertoa. Kyllä itsekin tun-
nistan sen, että paljon on sellaista asiaa, mikä on jouduttu tekemään siitä syystä, että jos me
haluamme säilyttää integroidun järjestelmän ja jos me haluamme, että siellä on myös pk-
yrittäjyyttä, ja jos me haluamme, että ne ovat lähellä, ja jos me haluamme, että se palvelu-
setti on riittävä ihmisille, että he pärjäävät sillä, niin siinä vain pitää niitä kompromisseja
sitten tehdä.

17.40 Aino-Kaisa Pekonen vas: [Sari Sarkomaa: Vasemmistoliiton vaihtoehto, miten pe-
ruspalvelut vahvistuvat?] Arvoisa puhemies! Täällä on jo muutama tunti ehditty käydä tätä
keskustelua valinnanvapaudesta, ja haluan tässä vaiheessa jo kiittää ministereitä siitä, että
olette aktiivisesti vastailleet edustajien kysymyksiin ja jaksatte vielä.

Arvoisa puhemies! Tässä hieman arvostelua kuitenkin tästä hallituksen esityksestä ja
tästä hallituksen heikosta lainvalmistelun tasosta. Tästä lainvalmistelun tasosta on käyty
keskustelua tässä salissa myös välikysymystä myöten, mutta siitä huolimatta hallitus ei ole
kuitenkaan toimintatapojaan parantanut. Räikein esimerkki tästä on minun mielestäni tämä
sote-uudistus. Kyse on nyt vuosikymmeniä tulevaisuuteen kaikkien suomalaisten elämään
vaikuttavasta hankkeesta: terveyspalvelut, vanhuspalvelut, neuvolat, sosiaalipalvelut.
Tämä on myös miljardiluokan talouspäätös.

Terveys- ja sosiaalialan ammattilaisten lausuntojen mukaan valinnanvapausmalli toimii
soten tavoitteita vastaan, toisin kuten hallitus toivoo. Nyt esitettävää mallia ei ole myös-
kään kokeiltu missään päin maailmaa, niin kuin täällä on tänään todettu. Ruotsissakaan ei
ole menty näin pitkälle yksityistämisessä, ja silti siellä on törmätty suuriin ongelmiin. [Sari
Sarkomaan välihuuto] Asiantuntijat ovat siksi esimerkiksi esittäneet, että valinnanvapau-
dessa edettäisiin pienin askelin alueellisten kokeilujen kautta, mutta hallitus ottaa mie-
luummin nyt loikan tuntemattomaan. Ja kuten todettua sekin, virheitä on vaikea korjata jäl-
keenpäin.

Tällaiset suuret hankkeet on Suomessa ollut tapana tehdä yhdessä sopien kaikkien edus-
kuntapuolueiden kesken pitkillä, yli vaalikausien ulottuvilla hankkeilla ylipäätänsä. Pää-
ministeri Sipilä itse vaati tätä nimenomaan viime kaudella ollessaan oppositiossa, mutta on
57



Pöytäkirjan asiakohta PTK 51/2017 vp
kääntänyt takkinsa poliittisen lehmänkaupan vuoksi. Ja se lehmänkauppa on, kuten todet-
tu: keskusta saa valtaa kaupunkeihin maakuntien kautta ja yksityisen terveysbisneksen
kanssa naimisissa oleva kokoomus puolestaan saa niin sanotun valinnanvapauden kautta
ennennäkemättömän laajan yksityistämisen. Minä muistutan vielä, että viime vaalikaudel-
la mikään muu puolue ei kannattanut tätä valinnanvapauden varjolla tehtävää yksityistä-
mistä kuin kokoomus. Ja nyt yksi puolue pitää muita hallituspuolueita ja sitä kautta koko
eduskuntaa panttivankinaan tämän asian suhteen.

Kunnon lainvalmistelun lisäksi asialliseen lainsäätämiseen kuuluu myös se, että meillä
kansanedustajilla on riittävästi aikaa perehtyä näihin esityksiin. Tämä 318 sivua lakiesitys-
tä valinnanvapaudesta annettiin eilen, ja se sisältää paljon yksityiskohtia, kuten ministeri
Risikko täällä äsken itsekin totesi. Ja jo tänään meidän pitää lausua siitä täällä eduskunnas-
sa. [Hannakaisa Heikkinen: Ei ole pakko!] Olisin hieman enemmän aikaa suonut edustajil-
le perehtyä tähän vuosituhannen uudistukseen. Minä ajattelen, että en ehkä ole kaikista hi-
tain lukija ja luen kyllä mielelläni, mutta kyllä yli 300 sivua lakitekstipumaskaa edellyttää
koko yön lukemista ilman unia. Tämä ei ole demokraattinen tapa toimia. Huomautan
myös, että normaalisti kaikista isoista asioista on myös tapana käydä lähetekeskustelussa
ryhmäpuheenvuorokierros, mutta tätä uudistusta ei katsottu sen arvoiseksi, ja se on ollut
minusta erittäin surullista ja valitettavaa.

Arvoisa puhemies! Haluan nostaa vielä kysymyksen näistä hammashoidon maksuista.
Vaikka sitä on kysytty jo useaan kertaan tänään debatin aikana, niin vastausta siihen ei ole
saatu. Eli nykyisinhän maksut ovat julkisella puolella edulliset yksityisiin palveluihin ver-
rattuna, ja hyvä niin. Uudenmaan sote-muutosjohtaja Timo Aronkydön arvion mukaan va-
linnanvapauden jälkeen laskennallinen aukko tulisi olemaan noin 400 miljoonaa euroa. Eli
jos yksityisen hammashoidon asiakasmaksut alennettaisiin nykyiselle kunnallisen ham-
mashoidon tasolle, tarvittaisiin vähintään 400 miljoonaa euroa lisää. Tarve voisi olla suu-
rempikin, koska alennetut hinnat luultavasti kasvattaisivat kysyntää. Miten ihmeessä te,
hyvä hallitus, aiotte taata samat palvelut kaikille ilman merkittävää asiakasmaksujen koro-
tusta tai palvelulupauksen rajoitusta? Kyllä tässä käy niin, että nykyisin yksityisiä palve-
luita käyttävät asiakkaat hyötyvät ja erotuksen maksavat kunnallisten palveluiden käyttä-
jät. Kaikille on tulevaisuudessa ehkä tarjolla yksityisiä palveluita kovalla hinnalla, mutta
edulliselle kunnalliselle hammashoidolle voidaan kyllä sanoa näkemiin.

Arvoisa puhemies! Kyllä vasemmistoliitto haluaa uudistaa Suomen sosiaali- ja terveys-
palvelut. — Edustaja Sarkomaa täällä peräänkuulutti vasemmistoliiton vaihtoehtoa sote-
palveluiden uudistamiseksi, ja kyllä, me ole olemme julkaisseet pamfletin, jossa me esitte-
lemme meidän sote-mallimme. Se on vasemmistoliiton verkkosivuilla, jossa voitte käydä
tutustumassa siihen. [Sari Sarkomaa: Olen lukenut sen!] Me kannatamme sote-uudistuk-
sen alkuperäisiä tavoitteita: peruspalveluita ja palvelukokonaisuuksia tulee ehdottomasti
vahvistaa ja alueellista tasa-arvoa parantaa, samalla kun kustannusten nousua hillitään.
Mutta myös integraatio on erittäin tärkeä toteuttaa. Sote-palvelut tulee siirtää maakuntiin,
jolloin turvataan palveluille leveämmät hartiat. Maakunnan on oltava palveluiden pääasi-
allinen tuottaja ja sillä on oltava verotusoikeus. Näin voidaan turvata integraation toteutu-
minen ja myöskin alueellinen tasa-arvo. [Sari Sarkomaa: Tavoitteet oli ohjelmassa, mutta
keinot puuttuivat!]

17.46 Li Andersson vas: [Sari Sarkomaa: Ehkä nyt tulee keinot vasemmistoliitolta!] Ar-
voisa puhemies! Tässä lakiesityksessä on kyse koko suomalaisesta sosiaali- ja terveyden-
58



Pöytäkirjan asiakohta PTK 51/2017 vp
huollosta ja sen tulevaisuudesta. Tässä laissa on kyse meidän kaikkien rahoittamista, käyt-
tämistä ja tarvitsemista palveluista. Tässä on kyse siitä, miten käytetään ja mihin käytetään
20 miljardia euroa vuosittain. On kyse siitä, miten elintärkeät palvelut, kuten sairaanhoito,
vanhuspalvelut, lastensuojelu, neuvolat ja vammaispalvelut, toimivat.

Koska kyse on niin yhteiskunnan kuin kansalaisten näkökulmasta näin tärkeistä palve-
luista, on mielestäni anteeksiantamatonta, että hallitus etenee palveluiden pakkoyhtiöittä-
mis- ja ulkoistamismallilla, johon sisältyy huomattavan paljon riskejä ja joka on saanut
huomattavan laajaa asiantuntijakritiikkiä ja jolla ei ole laajaa poliittista tukea, ja kaiken li-
säksi tekee sen aikataulussa, joka huomattavan monen tahon mielestä on täysin järjetön.

Arvoisa puhemies! Eilen julkaistussa esityksessä hallitus on tehnyt pieniä viilauksia pa-
rempaan suuntaan. Ne eivät millään tavalla ratkaise soten isoja rakenteellisia ongelmia ja
riskejä.

Ensinnäkään integraatiota ei tule. Sen sijaan saadaan monimutkainen ja pirstoutunut
palvelujärjestelmä, kun sote-keskusten palveluvalikoima laajennetaan sisältämään avoter-
veydenhuollon lisäksi myös lyhytaikaisia sosiaalihuollon palveluita ja kun se luo uuden
keinotekoisen rajan yksityisen sote-keskuksen ja julkisen maakunnan välillä: lyhytaikai-
sen tuen tarpeessa olevien pitäisi käyttää yksityisen sote-keskuksen palveluita ja pitkäai-
kaisia palveluja käyttävien kääntyä maakunnan liikelaitoksen puoleen. Lapsiperheiden
osalta tämä hallituksen ajama malli voi siis tarkoittaa esimerkiksi sitä, että neuvolapalvelut
ovat yksityisen firman, sote-keskuksen, tuottamia, kun esimerkiksi kouluterveydenhuolto
ja lastensuojelu ovat maakunnan liikelaitoksella. Tästä on kyllä sujuva palveluketju ja in-
tegraatio kaukana. Järjestelmää monimutkaistamaan tulevat vielä asiakassetelit ja henkilö-
kohtaiset budjetit, joilla maakunnan palveluiden piirissä olevat — ainakin luulimme näin
— eivät voi valita maakunnan liikelaitoksen tuottamia palveluita. Mikäli tämä ei pidä paik-
kaansa henkilökohtaisen budjetin osalta, pidän sitä erittäin myönteisenä muutoksena, ja
toivon, että hallitus myöskin tarkentaa lakiesitystä tältä osin.

Tällaisessa mallissa pompottelu toimipisteestä ja jonosta toiseen tulee siis jatkumaan,
kuten myöskin tiedonkulkuun liittyvät ongelmat, kun ict-järjestelmistä ei vielä ole tietoa-
kaan. Integraatio ei ole jotain, mitä kirjoitetaan pykäliin, vaan se on se konkreettinen yh-
teistyö, jota sosiaali- ja terveysalan eri ammattilaiset keskenään tekevät. Sellaista ei voi
syntyä, kun niin henkilökunta kuin potilaat seilaavat eri sote-keskusten, asiakasseteleillä
pyörivien alihankkijafirmojen, maakunnan liikelaitoksen, maakunnan yhtiön ja maakun-
nan alihankkijafirmojen välillä.

Myös kermankuorinta on edelleen mahdollista. Minusta on järkyttävää, että hallituksel-
la on vain kaksi vastausta kritiikkiin kermankuorinnasta:

Ensimmäinen on yritystoiminnan avoimuusvaatimukset. Vaikka esitystä on tältä osin
parannettu, ei ole edelleenkään riittävästi, ja kuten Finnwatch eilen totesi, on hallituksen
yritysvastuupykälä niin vaatimaton, että aggressiivista verosuunnittelua harjoittavat yri-
tykset voivat huokaista helpotuksesta. [Ben Zyskowicz: Muutetaan se!] Sen lisäksi on to-
dettava, että avoimuus itsessään ei vielä lopeta verosuunnittelua, se ainoastaan tekee sen
näkyväksi.

Toinen hallituksen argumentti on se, ettei tule portsaria sote-keskuksen ovelle. Sote-kes-
kus on siten velvollinen vastaanottamaan asiakkaat listautumisjärjestyksessä sen täyteen
kapasiteettiin asti.
59



Pöytäkirjan asiakohta PTK 51/2017 vp
Kukaan ei ole olettanutkaan oppositiossa, että asiakkaiden valikointi tapahtuisi pärstä-
kertoimen avulla ovella. Sen sijaan on kolme rakenteellista tekijää, joilla firmat voivat teh-
dä potilasvalikointia:

Ensimmäinen on sijainti. Kansainvälinen kokemus osoittaa, että valinnanvapausjärjes-
telmän palvelutarjonta keskittyy kasvukeskuksiin sekä sellaiselle alueelle kaupunkien si-
sällä, jolla asuu hyvin koulutettua ja halvalla hoidettavissa olevaa väkeä. Alueellinen epä-
tasa-arvo tämän mallin myötä kasvaa.

Toinen keino on työterveydenhuolto, johon siis tosiaan ei esitetä minkäänlaisia muutok-
sia. Työterveyspalveluita tarjoavilla isoilla yrityksillä Suomessa on jo valmiiksi suhteelli-
sen terveiden asiakkaiden tiedot asiakasrekistereissään, ja ne pystyvät näin suoraan mark-
kinoimaan palveluitaan ensin heille. Yksityiset sote-keskukset saavat jatkossa verorahoit-
teisen korvauksen asiakkaiksi kirjautuneista mutta silti työterveyshuollon kautta vaivaan-
sa hoitavista potilaistaan sekä tietenkin vanhassa järjestelmässä yksityisiä lisäpalveluita
omaan laskuun ostavista asiakkaistaan.

Kolmas kermankuorinnan mahdollisuus syntyy siitä, että maakunnan liikelaitos eli jul-
kinen puoli edelleen kantaisi vastuun kalleinta ja pitkäaikaisinta hoitoa vaativista potilais-
ta.

Potilaan sairastavuuden painottaminen kapitaatiokorvauksessa, jonka hallitus esityk-
seen on lisännyt, ei millään tavoin takaa, että sote-keskusyhtiö ei silti pyrkisi työntämään
vastuuta potilaasta syntyvistä kustannuksista maakunnan liikelaitoksen piikkiin. Jotta väl-
tyttäisiin tällaiselta tilanteelta, se edellyttäisi, että sote-keskusyhtiö olisi vastuussa myös
kaikista niistä kustannuksista, joita liikelaitoksen puolella potilaasta syntyy, ja sellaista ei
tässä ole tulossa. [Ben Zyskowicz: Riippuu maakunnasta!]

Mikäli halutaan ohjata yksityisiä firmoja hoitamaan myös haja-asutusalueilla, lähiöissä
asuvia ja enemmän sairastavia, onnistuu se vain ohjaamalla yksityisille tuottajille entistä
enemmän rahaa. Malli synnyttää siis vääjäämättä kannustimia yksityisille toimijoille joko
ali- tai ylihoitaa, ja näiden korjaamiseksi, säätämiseksi, tasapainon hakemiseksi tullaan
aina tarvitsemaan yhä enemmän julkista rahaa sekä aikaa. Kansainväliset kokemukset
osoittavat, että tasapainoista korvausmallia ei löydy käytännössä ikinä, vaan korvausmal-
leja muokataan kaiken aikaa, jokainen vuosi, koska yritykset osaavat myöskin aina reagoi-
da uuteen malliin, niin että uusi korjausliike kohta tarvitaan.

Arvoisa puhemies! Siitä päästään tämän mallin seuraavaan isoon ongelmaan: kustan-
nusten nousuun. Tämä hallituksen esitys sisältää ainakin kolme merkittävää kustannusris-
kiä:

Ensimmäinen on se, että malli siirtää merkittävän määrän uusia potilaita yksityisten
mutta verorahoitteisten palveluiden piiriin ja alentaa samalla näiden hyvin toimeentule-
vien potilaiden omavastuita verrattuna siihen, mitä ne heillä yksityisellä puolella ovat ol-
leet. [Hannakaisa Heikkinen: Kela-korvaus poistuu myös!] Eräs julkisuudessa ollut esi-
merkki on hammashoito. "Jos yksityisen perushammashoidon asiakasmaksujen nykyiset
omavastuut, huomioon ottaen Kela-korvaus, alennettaisiin nykyiselle kunnallisen ham-
mashoidon tasolle, tarvitaan vähintään 400 miljoonaa euroa lisää", on arvioinut Uuden-
maan sote-muutosjohtaja — siis 400 miljoonaa. "Tarve voi olla suurempikin, koska alen-
netut hinnat luultavasti kasvattaisivat palveluiden kysyntää." Vaikka on sinällään vasem-
mistoliiton mielestä erittäin tervetullutta panostaa lisää resursseja sosiaali- ja terveyden-
huoltoon, on ongelmana hallituksen 3 miljardin kustannussäästötavoite. Kun järjestelmä it-
sessään tulee maksamaan enemmän kuin nykyinen mutta kustannusten noususta aiotaan
60



Pöytäkirjan asiakohta PTK 51/2017 vp
leikata, on se mahdollista vain karsimalla palveluita tai nostamalla asiakasmaksuja siitä,
mitä ne tällä hetkellä ovat julkisella puolella. Tätä täysin mahdotonta taloudellista yhtälöä
hallitus ei millään tavalla kommentoi, ei tänäänkään, sanoessaan, että perustaso vahvistuu.
Se ei ole perustason vahvistumista, jos saatavuus heikkenee nykyisestä, ja saatavuudella
tarkoitetaan siis joko palveluiden sijaintia tai sitä hintaa, mitä pienituloiset maksavat julki-
sista palveluista tänä päivänä.

Toinen suuri kustannusriski liittyy yksityisten firmojen liiketoimintaan ja transaktiokus-
tannuksiin. Hallituksen valitsema malli tarkoittaa vääjäämättä, että rahaa tullaan käyttä-
mään merkittävästi uusiin palveluiden markkinaehtoistamisesta syntyviin menoihin, kuten
firmojen osinkoihin, markkinointiin, edunvalvontaan, järjestelmän valvontaan, sopimus-
byrokratiaan ja juridiikkaan, palveluohjaukseen ja tietojärjestelmien kehittämiseen. [Puhe-
mies koputtaa] Jos rahaa halutaan käyttää enemmän, pitäisi se ohjata niille, joilla on siihen
suurin tarve. Nyt valittu malli ohjaa yhä suuremman osan resursseista suhteellisen terveille
potilaille sekä isojen firmojen katteisiin ja voittoihin.

Lopuksi, arvoisa puhemies: Kolmas kustannusriski liittyy palveluketjujen katkonaisuu-
teen. Kaikki taloustieteilijät ovat kannattaneet mallia, jossa palveluntuottajilla on vastuu
niin hoitoketjujen kokonaisuudesta kuin koko rahoituksesta. Vain silloin voi välttyä osa-
optimoinnin ja kustannusten siirtämisen riskeistä, koska hyvin toimivat perustason palve-
lut ja ennaltaehkäisy säästävät saman tahon vaikeamman hoidon menoista. [Puhemies ko-
puttaa] Tämä ei toteudu hallituksen mallissa, jossa ei tule kokonaisvastuuta. Kun ei saada
integraatiota, ei myöskään saada edellytyksiä järkeville kustannussäästöille.

Ensimmäinen varapuhemies Mauri Pekkarinen:  Arvoisa edustaja, ylititte sovitun ajan
1 minuutilla ja 7 sekunnilla. Meillä on pelisäännöt, joista pidetään kiinni. En viitsinyt kes-
keyttää. Tässä vaiheessa tästä lähtien keskeytän.

17.58 Pekka Puska kesk: Arvoisa puhemies! Täällä on jo käyty pitkä debatti, mikä var-
maan on ollut hyödyllistä, mutta varsin paljon alettiin toistaa samaa, joten on hyvä, että nyt
siirryttiin varsinaisiin puheenvuoroihin.

Meillä todella on käsiteltävänä sote-uudistuksen toinen lakipaketti, joka yhdessä edelli-
sen kanssa muodostaa yhden kokonaisuuden, sotien jälkeisen Suomen suurimman hallin-
nollisen uudistuksen. Uudistuksen pääperiaatteista, joita täällä on toistettu, on vuosia val-
linnut huomattava yksimielisyys, eli palvelujen järjestäminen laajemmalla alueella integ-
roiden sekä sosiaali- että terveyspalvelut ja sekä erityis- että peruspalvelut ja siirtäen pai-
nopistettä peruspalveluihin ja vahvistaen ennaltaehkäisyä ja terveyden edistämistä. Uudis-
tuksessa on tuhlattu useita arvokkaita vuosia, ja erilaiset poliittiset seikkailut ovat kärsi-
neet haaksirikon, mutta nyt käsillä oleva malli järjestää palvelut maakunnan kokoisella
alueella näyttää onneksi saavan laajan hyväksynnän.

Tämä lakipaketti nyt täsmentää palvelujen järjestymistä maakunnan sisällä. Tähän liit-
tyy olennaisesti vuosi sitten tehty poliittinen ratkaisu tavasta järjestää valinnanvapaus. Ku-
ten yleisesti on todettu, valinnanvapaus on hyvä asia ja yksityisten toimijoiden kytkemi-
nen mukaan lisää kaivattua kapasiteettia peruspalveluihin. Samalla on kaikille selvää, että
tämä hyväksytty malli asettaa haasteita, jotka tässä esityksessä on pyritty mahdollisimman
hyvin ottamaan huomioon, ja esitys onkin jäntevöitynyt valmistelujen kuluessa. Haasteet
koskevat, kuten puhuttu, erityisesti integraation järjestämistä, ja malli panee entistä suu-
remman tarpeen kehittää tietojärjestelmiä, jotka ovat vielä varsin vajavaiset.
61



Pöytäkirjan asiakohta PTK 51/2017 vp
Tärkeä asia on tuottajien maakunnalta saama korvaus, josta myöskin on puhuttu. Niin
sanottu kapitaatioperiaate on hyvä, mutta sen yksityiskohdissa on maakunnilla tekemistä,
jotta maakunta todella voi hyvin ohjata palveluja ja myös asettaa tuottajille insentiivejä
tautien ja ongelmien ehkäisyyn ja terveyden edistämiseen.

Samanlainen haaste koskee valtion rahoitusta maakunnille. Uudistuksen liikkeellelähtö
valtion rahoituksella on ilman muuta perusteltu, mutta on useita vahvoja syitä pyrkiä no-
peasti maakuntien omaan verotukseen. Vasta tämä merkitsee maakunnille riittävää auto-
nomiaa sekä antaa painetta vaikuttavaan ja tehokkaaseen toimintaan.

Maakuntien itsenäisyyteen liittyy myös kysymys tasapainosta valtion ohjauksen ja maa-
kuntien autonomian välillä. Lakiehdotus korostaa vahvaa valtion ohjausta, mutta samalla
on kysymys maakuntaitsehallinnosta. On selvää, että STM:n tulee vahvalla THL:n seuran-
ta- ja asiantuntijatiedolla sopivasti ohjata kansallista kehitystä. Samalla on yhtä tärkeää,
että maakunnat voivat itse riittävän pitkälle päättää toiminnasta paikallisten olosuhteiden
puitteissa, ja tämä valtion ohjaus tapahtuu luontevimmin lakiehdotuksen mukaisissa vuo-
tuisissa valtion ja maakuntien yhteisneuvotteluissa.

Tähän liittyy myös kysymys maakuntien yhteistyöstä erityisesti erikoispalvelujen suh-
teen ja yhteistyöstä yliopistosairaaloiden kanssa. Tämä yhteistyö pohjautuu erilaisiin sopi-
muksiin. Sen tulee tapahtua tarpeiden mukaan eikä välttämättä lokeroida vain yhteistyö-
alueisiin. Esimerkkinä on Vaasan ja Seinäjoen yhteistyövelvoite päivystysasiassa, vaikka
ne ovat eri yhteistyöalueilla. On hyvä, ettei yhteistyötä tekevistä erva-alueista tehty valmis-
telun kuluessa hallinnollisia yksiköitä vaan maakunnat voivat tarpeen mukaan tehdä yh-
teistyötä tavalla, jota pitävät parhaana ja josta myös keskustellaan valtionohjauksen puit-
teissa.

Palaan vielä valinnanvapauslain mukanaan tuomiin hallintorakenteisiin. Niiden puit-
teissa maakunnan pitää pystyä päätöksillään turvaamaan tärkeä integraatio, mihin lakieh-
dotus kyllä antaa maakunnalle hyvät eväät. Samoin tulee näillä päätöksillä turvata riittävät
lähipalvelut, ja on tärkeää, että asiakassetelin avulla voidaan turvata pienempien järjestä-
jien mahdollisuudet osallistua palveluntuotantoon.

Hammashuollon järjestäminen taloudellisten raamien puitteissa muodostaa suuren haas-
teen, kuten täällä puhuttiin.

Uudistuksen aikataulu koskien yhtiöittämistä ja uudistuksen monia toimeenpanotehtä-
viä on puhututtanut. On tärkeää, että riittävät valmisteluresurssit voidaan turvata ja että niin
sanotut pilotit ja niiden rahoitus mahdollisimman suoraviivaisesti tukisivat uudistusten to-
teuttamista maakunnissa.

Suoran valinnanvapauden sote-keskusten palveluvalikoiman toteutus maakunnissa vaa-
tii pohtimista samoin kuin se, mikä jää julkiselle puolelle maakunnan liikelaitokseen ja mi-
ten monet liikelaitoksen palvelut, kuten esimerkiksi puhutut neuvolatoiminnat, järjeste-
tään.

Tämä liikelaitos-termi on mielestäni epäonnistunut eikä kriittisessä yhtiöittämiskeskus-
telussa anna suurelle yleisölle selvää käsitystä siitä, että kysymys on maakunnan julkisesta
palvelusta. Liikelaitos on oppikirjamääritelmän mukaan organisaatio liiketoiminnan jär-
jestämiseksi. Vaikka kaikki sosiaali- ja terveydenhuolto tulee järjestää taloudellisesti, en
voi mitenkään hyväksyä sitä, että esimerkiksi maakunnan sosiaalityö, sairaalat tai jopa
neuvolat olisivat ensisijaisesti liiketoimintaa, vaan päinvastoin maakunnan palvelutoimin-
taa. Tiedän, että taustalla on juridisia selityksiä, mutta ne tulisi voittaa niin, että voitaisiin
ottaa käyttöön parempi termi, kuten esimerkiksi maakunnan palvelulaitos tai maakunnan
62



Pöytäkirjan asiakohta PTK 51/2017 vp
palvelukeskus. [Ben Zyskowicz: Se on jo käytössä!] Kun kansalaiset kaikkien tutkimusten
mukaan arvostavat julkista terveydenhuoltoa, jota enemmistö sote-palveluista tulisi edel-
leen olemaan, paremmalla nimikkeellä voitaisiin vahvistaa kansalaisten luottamusta ja hy-
väksyntää.

Soten keskeisiä tavoitteita on hillitä palvelujen kustannusten kasvua eli niin sanotusti
säästää. Jokainen ymmärtää, että esitetty 3 miljardia on varsin mielivaltainen luku, mutta
tosiasia on, että hyvällä sotella voidaan järjestelmä saada toimimaan tehokkaammin ja ta-
loudellisemmin: enemmän terveyttä ja hyvinvointia samalla rahalla. Tämän keskeisenä
edellytyksenä ovat kaksi seikkaa, hyvä integraatio ja painopisteen siirtäminen avohuol-
toon, peruspalveluihin ja tautien ehkäisyyn. Vaikka valinnanvapausmalli suoran valinnan
ja yksityisten yhtiöiden muodossa on tässä suhteessa haasteellinen, lakiehdotukseen on kir-
joitettu maakunnille hyvät eväät hoitaa asia säädöksillä ja korvausten edellytyksillä.

Yksityisten palvelujen tuominen mukaan, kuten jo sanottu, lisää valinnanvapautta, myös
peruspalvelujen kapasiteettia, mutta ei välttämättä tuo säästöä vaan helposti päinvastoin.
Sen vuoksi on tärkeää, että maakunta järjestäjänä voi säädellä järjestelmää alueellaan niin,
että toimintaa ei ohjaa yksityinen voitontavoittelu vaan maakunnan palvelujärjestelmän
raamit.

Kaiken kaikkiaan, kuten täällä on monia kertoja sanottu, lakiesitys nykymuodossaan
asettaa erittäin suuria haasteita maakunnissa tapahtuvaan suunnitteluun ja johtamiseen.

Lopuksi tautien ehkäisystä ja terveyden edistämisestä. Niitä käsitellään lakiesityksessä
niiden merkitykseen nähden suhteellisen yleisellä tasolla. Tämä ei saisi kuitenkaan miten-
kään vähentää tämän työn painoarvoa ja järjestämistä. Monet suuret ja kalliit kansantau-
timme ovat lääketieteellisesti katsoen hyvin pitkälle ja myöhäiseen ikään asti ehkäistävis-
sä, kuten monet sosiaaliset ongelmat, oikeilla toimilla.

Periaatteessa on kysymys kahdesta asiasta. Ensinnäkin sote-järjestelmän tulee maakun-
nan väestön terveystietojen perusteella suunnata ehkäisevää työtä sekä arvioida ja syste-
maattisesti vähentää asiakkaiden erilaisia terveysriskejä. Toiseksi kuntien tulee toteuttaa
väestötason terveyden edistämistä erilaisilla politiikkapäätöksillä. Viimein sekä sote-jär-
jestelmän että kuntien tulee tehdä tehokasta yhteistyötä sekä keskenään että erilaisten jär-
jestöjen kanssa.

Arvoisa puhemies! Sosiaali- ja terveysvaliokunnalla, kuten usealla muullakin valiokun-
nalla, on käsissään valtava urakka. Iso kokonaisuus, suuri määrä tärkeitä yksityiskohtia.
Vaikeuksista huolimatta uudistus on nyt toteutettava. Potilaat ja asiakkaat tarvitsevat Suo-
messa nopeampaa pääsyä lääkäriin ja peruspalveluihin. Enää ei voida odottaa. Kaikki ei
tule valmiiksi, ja tulee jäämään ongelmia, jotka kuitenkin jatkossa voidaan korjata.

18.07 Tuula Haatainen sd:  Arvoisa herra puhemies! Me sosiaalidemokraatit olemme
edelleen valmiita yhdessä työskentelemään sote-uudistuksen tavoitteiden eteen — olem-
me tätä yhteistyön kättä tarjonneet pitkin matkaa. Me kannatamme asiakkaiden valinnan-
vapauden lisäämistä sosiaali- ja terveydenhuollossa, mutta se ei ole itsetarkoitus, vaan se
on väline parempaan terveyteen ja hyvinvointiin. Valitettavasti hallituksen markkinaehtoi-
sesta valinnanvapausmallista on tullut itsetarkoitus. Se on tehty suurten yritysten ja mark-
kinoiden ehdoilla. Käytännössä hallitus on tietoisella poliittisella päätöksellä ajamassa
suomalaisen kansallisessa päätösvallassa olleen sosiaali- ja terveydenhuoltomme markki-
naehtoiseen kilpailuun EU:n kilpailulainsäädännön piiriin. Jos tämä malli eduskunnassa
nyt hyväksytään, näiltä markkinoilta ei omiin päätöksiin enää ole paluuta. Sen säätelee EU-
63



Pöytäkirjan asiakohta PTK 51/2017 vp
lainsäädäntö. Viime kädessä päätöksen voi tehdä EU-tuomioistuin. Tätäkö me todella ha-
luamme?

Hallituksen malli edellyttää julkisten sote-palveluiden pakkoyhtiöittämistä perus- ja
osin myös erityistasolla. Tämä ei ole soten alkuperäisten yhteisesti hyväksyttyjen tavoittei-
den kannalta tarkoituksenmukaista. Asiantuntijat ovat laajasti arvioineet, että hallituksen
esitys tulee lisäämään kustannuksia, pirstaloimaan toimijakenttää, heikentämään yhden-
vertaisuutta ja paisuttamaan hallintoa aivan tarpeettomasti. Mihin unohtuivat tässä halli-
tuksen norminpurku- ja byrokratiatalkoot, kun uudet maakunnat viedään loputtomaan so-
pimusrumbaan?

Arvoisa puhemies! Kannatamme sosiaali- ja terveyspalvelujen järjestämisvastuun siir-
tämistä laajempiin kokonaisuuksiin. Olemme sitoutuneet sote-ratkaisun tekemiseen, mis-
sä tavoitteena on hyvinvoinnin ja terveyden edistäminen, erojen kaventaminen, peruspal-
velujen vahvistaminen sekä palveluiden yhdenvertainen saatavuus. On myös olennaista
hillitä kustannusten kasvua. Hallituksen asettama 3 miljardin tavoite ensi vuosikymmenen
loppuun mennessä on erittäin haasteellinen. Eduskunnan käsittelyssä jo oleva sote-maa-
kuntakokonaisuus yhdessä nyt esitetyn markkinavetoisen valinnanvapausmallin kanssa
tarkoittaa sitä, että palveluketjut todennäköisesti hajoavat, mikä vaikeuttaa hyvien hoito-
kokonaisuuksien aikaansaamista ja kustannusten hillintää. Kun kustannukset kasvavat,
seurauksena on sitten joko asiakasmaksujen nousu tai palveluvalikoiman karsiminen. On
suuri vaara, että ihmisten väliset hyvinvointi- ja terveyserot tulevat todellisuudessa kasva-
maan.

Asiantuntijat varoittavat, että uudistusta ollaan tekemässä niin kiireellä, että vaarana on,
että koko terveydenhuolto ajautuu hallitsemattomaan kaaokseen vuoden 2019 alussa. Liian
suuria muutoksia on tulossa liikaa samaan aikaan. Vastaavaa mallia ei ole käytössä mis-
sään muualla. Hallituksen esittämä vaiheistus ei auta, sillä sekin on kosmeettinen. Keskei-
nen ongelma on, että julkisetkin palvelut pitää jatkossa tuottaa yhtiöissä. Verovarat eivät
kohdistu yksiselitteisesti ihmisten palvelujen tuottamiseen, vaan niitä ohjautuu yksityisten
voitontavoittelijoiden pussiin ja pahimmassa tapauksessa veroparatiiseihin. Pitääkö yli-
päätään verovaroin rahoittaa yksityistä voitontavoittelua?

Arvoisa puhemies! Nyt pitäisi edetä hallitusti. Pitää palauttaa mieleen alkuperäiset ta-
voitteet sekä olennaiset askeleet niiden toteuttamiseksi. Hallituksen tarkoituksena oli en-
sin muodostaa vahva maakuntapohjainen järjestämismalli, sitten sen jälkeen määritellä
uusi soten rahoitusmalli ja lopuksi lisätä asiakkaiden valinnanvapautta. Nämä toimet kui-
tenkin hallituksen kriisin myötä marraskuussa 2015 yön pimeinä tunteina yhdistettiin to-
teutettavaksi samanaikaisesti. Me kannatamme sote-uudistuksen tekemistä ja kannatam-
me ihmisten valinnanvapauden lisäämistä, mutta markkinaohjauksen sijasta luotamme jul-
kiseen ohjaukseen, koska kyseessä ovat verovaroin tuotetut palvelut.

Arvoisa hallitus, virkamiesvalmistelussa oli esillä myös malli, jossa valinnanvapautta li-
sättäisiin nykyisen järjestelmän pohjalta vaiheittain kokeilujen kautta. Palvelusetelikäytän-
töjä, valinnanvapauskorvauksia ja henkilökohtaista budjetointia kehitettäisiin ja valinnan-
vapausjärjestelmää laajennettaisiin asteittain säilyttäen nykymuotoinen valinnanvapaus ja
parantaen sen kattavuutta eri palveluihin ja eri tuottajiin. Mallin etuna olisi se, että julki-
seen hallintoon nojaavan sosiaali- ja terveyspalvelujärjestelmän perusteita muutettaisiin
vähitellen ja kokeilujen kautta kohti valinnanvapaus- ja monituottajamallia, mikä antaisi
maakunnille ja palvelujärjestelmälle aikaa myös sopeutua muutokseen. Se mahdollistaisi
lainsäädännön rakentamisen kokemusten perusteella ja vähentäisi riskiä mahdollisten en-
64



Pöytäkirjan asiakohta PTK 51/2017 vp
nalta arvaamattomien vaikutusten toteutumiseen, joiden korjaaminen voi olla jälkikäteen
vaikeaa. Arvoisa hallitus, kysyn vielä: miksi teille ei kelvannut tällainen malli, joka olisi
voinut johtaa 100-vuotiaan Suomen sosiaali- ja terveyspalvelut hallitusti parempaan tule-
vaisuuteen? Tällainen malli olisi voinut saada tuen ja luottamuksen sekä kansalaisilta,
asiantuntijoilta että myös oppositiolta.

Arvoisa puhemies! Sosiaali- ja terveysvaliokunta aloittaa nyt maakuntapaketin ohella ja
soten lakipaketin, tämän yli tuhannen sivun, kanssa kuulemiset tästä valinnanvapauslaista.
Työtä helpottaisi huomattavasti, jos hallituksen esitykseen sisältyisi arviointineuvoston
esittämä kokonaisarvio tämän koko esityksen vaikutuksista. Sitä ei nyt käytössämme ole,
ja näin ollen tämä tehtävä jäänee sitten eduskunnalle. Tämä on seurausta tästä liiasta kii-
reestä ja siitä, että tämä on aivan liian valtaisa uudistus tehdä yhdellä kertaa. — Kiitos.

18.14 Eeva-Johanna Eloranta sd: Arvoisa puhemies! Sote-uudistus on välttämätön. Sitä
tarvitaan ensinnäkin hyvinvointi- ja terveyserojen kaventamiseksi, jotka ovat paisuneet
suuriksi. Rikkaan ja köyhän miehen elinajanodotteen ero on paisunut meillä Suomessa pit-
kälti yli kymmeneen vuoteen, ja tähän tarvitaan korjaus. Aika usein me olemme Suomessa
ottaneet mallia naapurimaasta Ruotsista. Ruotsin vastaavanlaisen terveysuudistuksen tu-
loksena palvelujen käytön tasa-arvoisuus on kuitenkin heikentynyt. Vähän apua tarvitse-
vien lääkärikäynnit ovat lisääntyneet ja paljon tarvitsevien vähentyneet. Siellä on todettu,
että kun keskitytään käyntien lisäämiseen, niin laatu ja sisältö kärsivät ja samoin hyvin sai-
raat potilaat. Olemmeko nyt tekemässä uudistuksen, jossa terveyserot kasvavat edelleen?
Hallituksen pikakorjausliikkeet tässä suhteessa eivät oikein vakuuta.

Toiseksi sote-uudistusta tarvitaan palveluiden yhdenvertaisen saatavuuden parantami-
seksi. Nämä 18 maakuntaa, joiden harteille sote-palveluiden uudistaminen nyt kootaan,
ovat kuitenkin keskenään hyvin erikokoisia. Tuskin näissä pienimmissä maakunnissa tu-
lee olemaan samalla tavoin valinnanvapautta tarjolla kuin suurilla kaupunkiseuduilla. Sa-
moin suuremmissa maakunnissa tulee todennäköisesti olemaan paljonkin valinnanvapaut-
ta maakunnan keskuksissa mutta tuskin keskusten ulkopuolella. Palveluiden yhdenvertai-
nen saatavuus tuskin hallituksen mallilla paranee, vaan käy niin kuin Ruotsissa kävi, vaik-
ka toki järjestelmä siellä on erilainen. Siellähän vastaavanlaisen terveysuudistuksen tulok-
sena palvelujen käytön tasa-arvoisuus heikentyi. Uudet terveyskeskukset keskittyivät ti-
heästi asutuille alueille, hyvin pärjäävien asukkaiden alueille, joilla hoidon tarve on
vähäinen.

Kolmanneksi tavoitellaan kustannusten kasvun hillintää 3 miljardilla eurolla. Valinnan-
vapausjärjestelmän toteuttamiseen liittyy kuitenkin paljon epävarmuutta, kun sote-palve-
lumarkkinat avataan kertaheitolla koko maassa. Suoran valinnan palvelujen laajuus, tuot-
tajien kanssa tehdyt sopimukset sekä korvauskäytännöt määrittävät, miten merkittäviksi
kustannussäästöt muodostuvat ja tuleeko niitä ylipäätään. Huolta herättää myös se, onko
kaikissa maakunnissa riittävästi osaamista näiden sopimusten tekoon. Tämä voi johtaa yl-
lättäviinkin kustannusten paisumisiin. Säästöjen aikaansaamisen ja hyvän hoidon edelly-
tyksenä on toimiva integraatio sekä sosiaali- ja terveyspalveluiden välillä että perustervey-
denhuollon ja erikoissairaanhoidon välillä.

Kun nyt hallituksen mallissa perusterveydenhuoltoa pilkotaan lukemattomiin osiin en-
sin vaihtoehtoisten sote-keskusten valinnalla ja sitten vielä maksusetelillä hankittavien pal-
veluiden mukana, niin miten tämä lukemattomien eri toimijoiden välinen malli saadaan
ikinä toimimaan yhtenäisenä palveluketjuna? Kun tähän vielä lisätään erikoissairaanhoi-
65



Pöytäkirjan asiakohta PTK 51/2017 vp
don osittainen pilkkominen asiakasseteleillä hankittavin palveluin, niin miten ihmeessä
tämä kokonaisuus toimii integroidusti? Huolta herättää myös se, että samalla hyvin toimi-
va erikoissairaanhoitomme pilkkoutuu osiin ja samalla jäljelle jäävästä kaikkein vaativim-
masta erikoissairaanhoidosta voi tulla kalliimpaa, kerran markkinoille vietyä palveluiden
osaa kun ei myöskään enää saada julkiseksi palautettua.

Arvoisa puhemies! Suuri uhkakuva on, että tavoiteltuihin säästöihin päästään vain nos-
tamalla asiakasmaksuja tai määrittelemällä palvelulupaus uudelleen, toisin sanoen palve-
luita saisikin julkisesti rahoitettuna vähemmän kuin aikaisemmin ja kalliimpaan hintaan.
Tämä puolestaan saattaa johtaa yksityisten terveysvakuutusten lisääntymiseen ja pikkuhil-
jaa vakuutuspohjaiseen sosiaaliturvaan. Vaarana on joutua yhä kauemmas hyvästä ja koh-
tuuhintaisesta pohjoismaisesta yhteisvastuuseen perustuvasta sosiaaliturvamallista, ja
tämä on erittäin vakava huoli. Samaan aikaan hallitus on kieltämässä kunnilta kokonaan oi-
keuden palvelujen tuottamiseen. Kaikki kuntien sosiaali- ja terveyspalvelut siirretään kun-
nilta maakunnille, joiden pitäisi luoda toimivat järjestelmät vajaassa kahdessa vuodessa.
Lisäaikaa hallitus on antanut aika riittämättömästi, kuusi kuukautta, kun asiantuntijoiden
mukaan tarvitaan kaksi vuotta lisää.

Järjestämistä ja tuottamista ei SDP:n mielestä pitäisi erottaa, sillä se on monissa paikois-
sa todettu toimimattomaksi. Meidänkin mielestämme tarvitaan leveämmät hartiat sosiaali-
ja terveyspalveluiden järjestämiseen, mutta eikö olisi hyvä säästää se hyvä, mitä on, ja ra-
kentaa sille eikä rikkoa koko sosiaali- ja terveyspalvelujärjestelmää? Maakunta tai alue-
kunta voisi hyvin vastata alueellaan olevien sosiaali- ja terveyspalveluiden järjestämisestä.
Meidän mielestämme ne voisivat myös pääosin tuottaa nuo palvelut käyttämällä harkin-
nan mukaan apuna kuntia, yksityistä sektoria ja kolmatta sektoria. Tällä tavoin voitaisiin
turvata integraatio ja yhteistyö muiden julkispohjaisesti tuotettujen palveluiden välillä.

Arvoisa puhemies! Taloustieteen nobelisti Holmströmin mukaan olisi ollut hyvä kokeil-
la erilaisia sote-malleja eri maakunnissa. Hänen mukaansa on selvää, että uudistuksesta tu-
lee odottamattomia ikäviä seurauksia ja sitä joudutaan korjaamaan moneen kertaan. Nobe-
listi Holmströmin mukaan vaarana on myös se, että palvelujen tuottaja ottaa terveemmät
potilaat, joista saa rahallisen korvauksen mutta menot ovat pieniä. Tietyissä asioissa voi
tulla ylihoitoa ja toisissa taas alihoitoa. Mallissa pitäisikin siirtyä hänen mukaansa enem-
män kulupohjaiseen korvaukseen palveluntuottajalle, ja tämän hallitus on onneksi jonkun
verran ottanut huomioon mutta ei varmaankaan riittävästi. Toivon, että hallitus kuuntelisi
edes nobelistia, vaikkei sitten meitä oppositiossa haluakaan kuunnella.

18.19 Suna Kymäläinen sd: Arvoisa herra puhemies! Aivan ensimmäiseksi kiitän minis-
teri Rehulaa. Kunnioitan tekemäänne työtä tässä tämänkin lain kohdalla. Tiedän, että tämä
on vaatinut tunteja ja varmasti kuukausia, että ollaan tässä vaiheessa. Kiitän vielä siitä, että
olette läpi tämän pitkän keskustelun, jota on salissa käyty, ollut läsnä ja antanut vastauksia.
Tavoitteet ovat varmasti meitä yhdistäviä, mutta näistä keinoista ja lopputulemasta olem-
me eri mieltä.

Arvoisa puhemies! Mikään ei ole oleellisesti muuttunut välikysymyskeskustelun jäl-
keen tässä hallituksen esityksessä, eikä myöskään asiantuntijoiden lausuntokierroksesta
ole hallitus ottanut lopulliseen esitykseen kuin pieniä viilauksia. Esitys sisältää isot riskit.

Me sosiaalidemokraatit olemme valinnanvapauden kannalla, me olemme maakuntien
kannalla. Mielestämme esitys ei kuitenkaan ole huomioinut riittävästi lausuntokierroksel-
la esitettyjä epäilyjä eikä parannusesityksiä itse esitykseen, sen toteutukseen tai aikatau-
66



Pöytäkirjan asiakohta PTK 51/2017 vp
luun. Meidän sosiaalidemokraattien mielestä tärkeintä on toteuttaa ja täyttää perustuslain
asettama perusoikeus: julkisen vallan on turvattava, sen mukaan kuin lailla tarkemmin sää-
detään, jokaiselle riittävät sosiaali- ja terveyspalvelut ja edistettävä väestön terveyttä. Ky-
syisinkin: voiko julkista valtaa käyttää yksityinen yhtiö?

Nyt esitetty malli ei nyt esitetyssä muodossa täytä lopputulemaltaan tätä perusoikeutta.
Esityksellä luodaan malli ja isojaossa rahat jo etupainotteisesti, mutta varsinainen julkinen
valta, joka toteuttaa, on vasta tulossa, eli maakunnat. Etenkin SDP:n kritiikki on kohdistu-
nut maakuntien valtaan, itse asiassa vallan puutteeseen, koska maakunnilla ei ole saman-
laista itsehallintoa kuin kunnilla eikä verotusoikeutta.

Arvoisa puhemies! Hallintohimmeleitä tärkeämpää on, ettei nyt esitetty laki anna kan-
salaisille hoitotakuuta, tietoa, missä ajassa pääsee terkkarille tai lääkärille, missä ajassa so-
siaalityöntekijälle. Esitys kyllä jakaa jo rahat yksityisille toimijoille, ja tällä aikataululla se
jättää maakunnat ilman omaa paikallista harkinnan mahdollisuutta. Kuinka paljon tarvi-
taan palveluja? Kuinka paljon ulkoistetaan? Mitä jo olemassa olevia paikallisia mahdolli-
suuksia voi hyödyntää? Tämä kaikki olisi sitä oleellista harkintaa, ja se tiedetään kyllä jo-
kaisessa maakunnassa parhaiten.

Tällä esityksellä Suomeen luodaan terveydenhuollon markkinat. Palvelut viedään yksi-
tyisiin yhtiöihin, ne pakkoyhtiöitetään. On ennustettavissa, että hallitus tällä esityksellä ha-
luaa luoda suurien kansainvälistenkin toimijoiden markkinat ilman, että hallitus takaa tällä
uudistuksella potilaalle ja asiakkaalle varsinaisesti mitään uutta. Tällä esityksellä jaetaan
rahat yksityisille toimijoille maakuntien puolesta tosiasiallisesti ennen kuin yhdessäkään
maakunnassa on organisaatio valmiina. Suoritetaan isojako, jolla veronmaksajien sote-ra-
hat jaetaan uudelleen markkinatoimijoille. Rahanjaolla markkinatoimijat laitetaan kyllä sa-
malle viivalle, mutta eriarvoistetaan kuluttajat, siis potilaat ja asiakkaat.

Arvoisa herra puhemies! Tämä esitys ei anna potilaalle mitään takuuta hoitoon pääsys-
tä. Hallituskaan ei enää lupaa nopeaa lääkäriin pääsyä potilaan itse valitsemalle lääkärille
kuten matkan varrella on kuultu. Esityksellä mahdollistetaan se, että sote-keskus voi rajata
hoitoon otettavien määrää: eli käy niin, että vip-passilla ohituskaista jää auki. Käytännössä
tuo johtaa juuri kermankuorintaan veronmaksajien rahoilla. Sote-keskus voi rajoittaa va-
paana olevien paikkojen määrää ja lukita ne sekä ilmoittaa, ettei uusia potilaita enää oteta.
Tällöin tapahtuu kuten on pelätty. Sosioekonomisesti potilaita valikoimalla tai markki-
nointia kohdentamalla saadaan potilasaines valikoitua helpoimmasta ja maksuvaraisim-
masta päästä. Tähän on ajauduttu, koska hallitus haluaa toteuttaa uudistuksen ensimmäi-
sen vaiheen huppu silmillä ja mahdollistaa esitysten palveluntarjoajien etabloitumisen
markkinoille eli jakaa isojaossa rahat, jossa nopeimmat valitsevat ja täyttävät paikat. Täl-
löin vaikeimmat, haastavimmat ja vaativimman hoidon potilaat jäävät edelleen helposti
oman onnensa nojaan.

Kritiikin kohde on myös esityksen valmistelu, enkä tarkoita sitä, että päätöksiä ei tehtäi-
si. Perustuslain tasolla säädetään eduskunnalle annettavista esityksistä. On myös selvät
vaatimukset, mitä vaikutusarvioita on tehtävä ja esitettävä hallituksen esityksen peruste-
luissa. Näissä esitöissä tulisi olla taloudelliset arviot, sukupuoli- ja tasa-arvovaikutusten ar-
viointi ja lapsivaikutusten arviointi. Ne ovat jälleen puutteelliset, tai niitä ei ole. Ja yhtenä
vaikuttavuusarviona pitäisi tässä asiassa tietenkin olla, miten uudistus hajottaa suomalai-
sen terveydenhuollon integraation ja mikä on sen hintalappu.

Arvoisa puhemies! Meidän sosiaalidemokraattien mielestä maakuntien pitäisi antaa rau-
hassa luoda lain soveltaminen ja hankkia sitten yksityiseltä sektorilta mahdollisesti tarvit-
67



Pöytäkirjan asiakohta PTK 51/2017 vp
tavat täydennykset palveluun, niin että jokainen todella pääsisi vapaasti valitsemalleen lää-
kärille. Nyt hallituksen esitys ei tätä lupausta mahdollista. Mallissa lukitaan potilas vuo-
deksi valitsemansa palveluntarjoajan palveluihin. Tämäkin tuntuu hieman nurinkuriselta.
Eihän aidossa valinnanvapaudessa ostopäätöstä tarvitse tehdä jo ennen ensimmäistäkään
kokemusta, etenkään pitkäaikaisesti. Tässäkään se ei ole ketterä.

Lisäksi haluan nostaa esille yksityiskohdan, jota ihmettelen. Miten eilen tässä salissa lä-
hetekeskustelussa olleessa julkisen talouden suunnitelmassa eli budjettikehyksessä ei esi-
tetä menopuolelle rahoitusta mallin toteuttamiseksi? Eikö sen pitäisi olla siinä menolisäyk-
senä, kun tiedetään sen aiheuttavan ainakin 100 miljoonan euron lisämenot?

Arvoisa puhemies! Lopuksi haluaisin kiinnittää huomion eräiden varsin kokeneiden ja
oppineiden kantoihin, joita he ovat lausuneet nyt esityksen tultua julkiseksi. Professori
Heikki Hiilamo tyrmää: isoja ongelmia ei ole ratkaistu. Hallitus on lakiesityksessään pyr-
kinyt korjaamaan valinnanvapauden ongelmakohtia. Heikki Hiilamon mielestä uusi malli
on aiempaakin monimutkaisempi. Sosiaalipolitiikan professori Heikki Hiilamo on sano-
nut Taloussanomille, että lakiesitykseen on tehty lähinnä kosmeettisia viilauksia: pienillä
korjauksilla on otettu kantaa kritiikkiin, mutta isoja ongelmia ei ole ratkaistu. Muutokset
oikeastaan tekevät järjestelmästä entistä monimutkaisemman. Hän pitää useasta osasta
koostuvaa korvausmallia monimutkaisena ja vaikeasti toteutettavana. Hallitus on lisännyt
esitykseensä kohdan, jonka mukaan maakunnat voivat tarjota yksityisille rahallisia kan-
nusteita palveluiden tarjoamisesta harvaan asutuilla alueilla, jota voi pitää lausuntokierrok-
sen jäljiltä hyvänä lisäyksenä. Muun muassa professorit Jussi Huttunen ja Martti Kekomä-
ki ovat sanoneet, että hallituksen suunnitelma ottaa valinnanvapaus käyttöön maakuntauu-
distuksen yhteydessä vuonna 2019 on epärealistinen ja siitä tulisi luopua. Myös Heikki
Hiilamon mielestä valinnanvapaus pitäisi toteuttaa vasta maakuntauudistuksen jälkeen.

Ja suurimpana muttei pienempänä: Lakiluonnoksessa hallitus ei vielä lähtenyt arvioi-
maan sitä, millaisia taloudellisia vaikutuksia valinnanvapaudella olisi. Kuitenkin se on te-
kemässä uudistusta, jonka se tietää parantavan palveluja, hoidon laatua ja saatavuutta sekä
samalla se säästää 3 miljardia euroa. Uskon asiantuntijoita, ja päättäjänä vaadin, että nuo
laskelmat on oltava eduskunnalla ennen kuin se pakotetaan asiassa tekemään päätöksiä
puutteellisesti valmisteltuihin asiakirjoihin nojaten.

Huolestuttaa myös, kuinka käy edunvalvonnan maakuntahallintoon siirtymisen myötä,
kun arvioiden mukaan esimerkiksi Etelä-Karjalassakin useita kuntia on jäämässä vaille yh-
denkään edustajan paikkaa. Vaikka etenkin soten osalta peruskuntien edellytykset huoleh-
tia palveluista edellyttävät maakunnallista tai laajempaa väestöpohjaa, merkitsee siirtymi-
nen kuntayhtymistä, kuten esimerkiksi Eksotesta, maakunnalliseen, pitkälti valtionohjauk-
sessa toimivaan järjestelmään demokratian kaventumista ja kuntalaisten vaikutusmahdol-
lisuuksien olennaista vähentymistä. Tämä on iso perustuslaillinen kysymys, joka tämän
valinnanvapauden myötä on syytä eduskunnassa perin pohjin jumpata.

18.29 Krista Mikkonen vihr: Arvoisa puhemies! Nyt esitettyyn valinnanvapausmalliin
liittyy perustavanlaatuisia ongelmia, jotka estävät sote-uudistuksen yhteisesti hyväksytty-
jen tavoitteiden saavuttamisen. Lisäksi järjestelmä on niin sotkuinen, että muutosprosessi
tulee olemaan erittäin kivullinen. Sote-uudistuksen alkuperäinen tavoite oli parantaa kaik-
kien suomalaisten perusterveydenhuoltoa, kaventaa terveyseroja ja varmistaa palveluket-
jujen toimivuus. Nyt ollaan luomassa järjestelmä, jossa käy päinvastoin: kustannukset kas-
vavat, palveluketjut sirpaloituvat ja ihmiset eriarvoistuvat. Sote-järjestelmämme kaipaa re-
68



Pöytäkirjan asiakohta PTK 51/2017 vp
monttia, mutta uhkana on, että esitetty valinnanvapausmalli vie järjestelmää jopa nykyises-
tä taaksepäin.

Hallitus on itse kirjannut ohjelmaan askelmerkit sote-uudistukselle. Ensin piti turvata
saumattomat hoitoketjut, sitten yksinkertaistaa rahoitus ja lopuksi monipuolistaa palvelun-
tuotantoa ja lisätä valinnanvapautta nykyisestä. Tälle polulle pitäisi edelleen palata yhdes-
sä kaikkien eduskuntapuolueiden kanssa. Näin voisimme luoda kestävän mallin. Nyt esi-
tetty markkinallistaminen kertarysäyksellä on hyppy tuntemattomaan. Se on loikka, josta
on mahdotonta perääntyä, kun markkinat on kerran avattu. Siksi valinnanvapaus tulisi teh-
dä vähitellen, jolloin voitaisiin hyödyntää niitä kokeiluja, joita hallitus on käynnistänyt.

Arvoisa puhemies! Kun mennään markkinat eikä kansanterveys edellä, eriarvoisuus li-
sääntyy ja terveyserot kasvavat. Valinnanvapaudesta ei ole iloa, jos ei ole mistä valita. Isoi-
hin kaupunkeihin kyllä syntyy sote-keskuksia, vaihtoehdot lisääntyvät ja jonot ehkä lyhe-
nevät, mutta miten käy keskusten ulkopuolella ja pikkukunnissa? Sinne yksityisiä sote-
keskuksia ei synny ja vastuu sotesta jää maakunnalle. Palvelut heikkenevät ja ihmisten vä-
linen alueellinen eriarvoisuus lisääntyy. Näin on jo käynyt Ruotsissa. Kun kävin talvella
Torniossa, siellä ihmeteltiin julkisuudessa olleita väitteitä siitä, kuinka Ruotsissa valinnan-
vapauden myötä hoitoonpääsy on nopeutunut — he kun kertoivat, että vaikka suurissa kau-
pungeissa jonot ovatkin ehkä lyhentyneet, niin uudistuksen myötä heidän palvelunsa heik-
kenivät ja Suomen puolella palvelut pelaavat paremmin.

Arvoisa puhemies! Nyt esitetty maakuntien itsehallinto on menojen itsehallintoa. Tulo-
ja maakunta ei pysty hallitsemaan: niillä ei ole verotusoikeutta, ne eivät voi ottaa velkaa ei-
vätkä kattaa kassavajettaan asiakasmaksuja korottamalla, sillä asiakasmaksuja korotettaes-
sa valtion rahoitus vähenee vastaavasti. Hallituksen tavoittelemaan 3 miljardin kustannus-
ten kasvun taittumiseen ei tällä mallilla päästä. Tämä on ongelma, sillä ainoa keino hillitä
kustannusten kasvua on leikata palveluista. Sote-rahoituksen kriisi on silloin myös sote-
palveluiden kriisi. Siinä maksajiksi jäävät pienituloiset, eläkeläiset ja työttömät, jotka ei-
vät pysty omalla kustannuksellaan ostamaan lisäpalveluja. Mutta on esityksessä hyvääkin:
se on henkilökohtainen budjetti, se voi aidosti lisätä ihmisten vaikutusmahdollisuuksia
omiin palveluihinsa.

Arvoisa puhemies! Maakuntien vastuulle sälytetään raskas taakka. Viime kädessä maa-
kunta on vastuussa palveluiden ohjaamisesta, mutta työkaluja tähän on edelleen liian vä-
hän. Nyt sote-toimijat keräävät erilaista tietoa eri tavoilla. Ei ole yhtenäisiä järjestelmiä,
eikä niitä ehditä perustaa ennen soten voimaantuloa. Käytännöt ovat kirjavia jo julkisella
puolella yksityisestä puhumattakaan. Miten ihmeessä saadaan järjestelmät puhumaan kes-
kenään ja miten varmistetaan, että eri tahot keräävät vertailukelpoista tietoa?

Jos tietojärjestelmiä ei saada kasaan, kukaan ei pysty ohjaamaan toimintaa. Tiedolla ei
voi ohjata, jos tietoa ei ole. Meillä kaikilla on vielä tuoreessa muistissa toimeentulotuen
Kela-siirron aiheuttama kaaos. Viime vuonna vastaava sotku saatiin aikaan maataloustu-
kien maksatuksessa. Mitä sitten tapahtuu, kun uudistetaan koko sote-järjestelmä kerralla?
Hallituksen vaikutusarvioissa todetaan, etteivät tietojärjestelmät ole valmiita vasta kun
2020-luvun puolivälissä. Tietojärjestelmät eivät ole pelkästään tekninen kysymys. Sote-
tietojärjestelmissä on kyse ihmisten elämästä ja kuolemasta kirjaimellisesti.

Arvoisa puhemies! Yksi aiheellinen huoli on ollut, kuinka varmistetaan, että monikan-
salliset terveysfirmat maksavat veronsa Suomeen. Suurille sote-konserneille on esitykses-
sä laitettu sitova velvoite raportoida tilinpäätöstietojaan, mutta raportista on jätetty pois ai-
van perustavanlaatuisia tietoja. Niillä ei saa kokonaiskuvaa siitä, maksavatko sote-yrityk-
69



Pöytäkirjan asiakohta PTK 51/2017 vp
set veroja sinne, missä voitto on syntynyt. Velvoitteen rikkomisesta ei ole tulossa sote-fir-
moille mitään sanktioita. Lisäksi jää epäselväksi, pitääkö monikansallisen yhtiön antaa ra-
portti koko yrityksen osalta. Jos velvollisuus koskee vain suomalaista osaa, voittojen pii-
lottaminen on helppoa. Sote-yritysten tulisikin raportoida keskeisimmät verotusmenettely-
lain määrittämät tilinpäätöstietonsa. OECD ja EU pitävät niitä tärkeimpinä aggressiivisen
verosuunnittelun estämisen kannalta. Kaikkein suurimmat kansainväliset yritykset joutu-
vat raportoimaan ne jo nyt. Nämä korjaukset on syytä tehdä esitykseen valiokuntakäsitte-
lyssä.

Arvoisa puhemies! Valinnanvapauslainsäädäntö oli lausunnolla ja lausuntoja tuli reilut
600 kappaletta. Lausuntopalaute oli kokonaisuutena hyvin kriittistä. Hallitus teki nopeassa
tahdissa esitykseen ison liudan muutoksia, itse asiassa niin paljon, että normaalitilanteessa
olisi pitänyt laittaa esitys uudelle lausuntokierrokselle. Lausunnonantajat ovat lausuneet
esityksestä, jota ei enää ole. Tästä lopullisesta paketista olisi annettu varmasti toisenlaisia
lausuntoja, joissa niissäkin olisi voinut olla painavia huomioita, jotka olisi pitänyt ottaa
huomioon. Nyt tämä työ jää eduskunnalle. Me kansanedustajat saimme tämän yli 300 si-
vun mittaisen esityksen eilen. Kuinka syvällisesti siihen ehtii perehtyä näin lyhyessä ajas-
sa? Jälleen kerran esimerkki hallituksen huonosta valmistelusta.

Arvoisa puheenjohtaja! Lopuksi haluan nostaa esiin myös sosiaali- ja terveysalan hen-
kilökunnan. Henkilöstön asema on kohtuuton. Muutoksia on tulossa paljon ja nopeasti,
eikä vieläkään tiedetä, miten työpaikan käy. Ja kuinka työpaikan käy jatkossa? Kun asiak-
kaat voivat vaihtaa palveluntarjoajaa vuosittain, se voi johtaa siihen, että yritysten henki-
lökunnan tarve muuttuu sen mukaisesti. Tuleeko sote-alan ammattilaisista uuden ajan no-
madeja, jotka joutuvat vaeltamaan työpaikkojensa perässä pahimmillaan vuosittain työn-
antajalta toiselle?

Sote-uudistusta tarvitaan, siitä me olemme kaikki samaa mieltä. Se pitää kuitenkin vie-
dä läpi alkuperäisiin tavoitteisiin sitoutuen ja kaikkien puolueiden aidolla yhteistyöllä.

18.36 Johanna Karimäki vihr: [Sari Sarkomaa: Nyt tulee vihreiden vaihtoehto!] Arvoi-
sa puhemies! Sosiaali- ja terveyspalvelujen uudistus tarvitaan. Sen tavoitteet ovat tärkeät:
turvata hyvät palvelut koko maassa, kaventaa terveyseroja ja panostaa varhaiseen puuttu-
miseen ja perusterveydenhoidon vahvistamiseen. Kun ihminen saa nopeasti apua eikä hän-
tä pompoteta luukulta toiselle, tarve raskaammille korjaaville palveluille vähenee. Mutta
hallituksen esityksessä asiakasta pompotetaan enemmän, nyt julkisen ja yksityisen luukku-
jen välillä.

Sote-palvelujen markkinallistaminen ja julkisten palvelujen pakkoyhtiöittäminen uhkaa
ihmisten elintärkeitä palveluja. Malli on monimutkainen ja johtaa massiiviseen määrään
sopimuksia eri toimijoiden välillä. Yhtiömuoto liikesalaisuuksineen ei sovi julkiseen pal-
veluun. Malli on myös kallis. Terveitä ihmisiä ylihoidetaan, kun yritykset pystyvät opti-
moimaan potilaiden ohjautumista. On todennäköistä, että valinnanvapautta käyttävät ensi
sijassa ne, joiden palveluntarve on keskimääräistä pienempi. Hallitus väittää voivansa kiel-
tää kermankuorinnan lailla, mutta yritysmaailma on nokkelaa. Ei kermankuorintaa voi lail-
la estää. Jo nyt suomalainen työterveydenhuolto on vahvasti kansainvälisten pääomasijoit-
tajien omistuksessa.

Kolmanneksi hallitus sanoo, että toimintaa tullaan valtion taholta valvomaan. Valvomi-
nen ei ole huokeata. Terveydenhuollon kustannukset kasvavat jo pelkän valvonnan ja yh-
70



Pöytäkirjan asiakohta PTK 51/2017 vp
tiöittämisvelvoitteen takia. Ict-järjestelmän kehittymättömyys on myös iso riski. Sote-han-
ke kääntyy tavoitteitaan vastaan: kustannukset kasvavat, samoin väestön eriarvoisuus.

Yksi keskeinen tarve sote-uudistuksessa on yhdistää hoitopolut, mutta hoivaintegraatio
toteutuu heikosti hallituksen mallissa. Tärkeintä olisi taata julkisen terveydenhuollon laatu
ja parantaa puutteet. Julkisen perusterveydenhuollon vahvistamiseen ei tarvita vaikeasti
hallittavaa kilpailua. Keskeistä on yhdistää sosiaali- ja terveyspalvelut sekä saada vastuu
sote-palveluista kuntia leveämmille harteille suuremmille tuotantoalueille. Tarpeen mu-
kaan voidaan täydentää julkista terveydenhuoltoa hallitusti ostopalveluilla.

Pakkoyhtiöittämisestä ja ideologisesta valinnanvapausmallista on luovuttava. Pienten
yritysten mukanaolo palvelujen tuottajana voidaan turvata antamalla asiakkaille julkisen
palvelun vaihtoehtona palveluseteli. Usein palveluja tarvitsevat henkilöt voisivat henkilö-
kohtaisen budjetoinnin kautta valita itselleen sopivia palvelukokonaisuuksia. Vammainen
ihminen saisi itse päättää, kenen kanssa asuu ja missä asuu. Julkisten palvelujen on oltava
hyvällä tolalla, sillä on paljon heikkoja ja sairaita ihmisiä, jotka eivät jaksa tehdä valintoja
ja vertailla palveluntuottajia.

Lasten ja nuorten palveluissa onnistuneella integraatiolla on erityinen tarve, sillä lasten
palveluissa keskeistä on varhainen ote ja palvelun helppo saatavuus. Pienet asiakkaat tar-
vitsevat palvelut heti ja helposti. Neuvoloiden palveluntarjontaa voidaan kehittää yhä laa-
jemmaksi lasten ja perheiden tarpeiden mukaan. Hallituksen suunnitelmat viedä myös neu-
volatoiminta valinnanvapauden piiriin ja pakkoyhtiöitettäväksi on uhka neuvolapalvelui-
den laadulle.

Muutoksessa on myös kuunneltava työntekijöitä, osallistettava heidät muutokseen ja
huolehdittava kuntatyöntekijöiden oikeuksista. Muutokset ovat henkilöstön kannalta koh-
tuuttoman nopeita.

Lausunnolla ollut esitys sai murskaavan kriittistä palautetta. Pienet korjaukset eivät vi-
noa lähtötilannetta ole muuttaneet. Julkista terveydenhuoltoa ei pidä murentaa, sillä yksi-
tyinen monopoli vasta kalliiksi tuleekin.

Arvoisa puhemies! Nobelisti Bengt Holmström puhui eduskunnalle viisaasti, että julki-
sen sektorin tavoite ei ole voiton maksimointi, se on yhteinen hyvä. Nobelisti kehotti ete-
nemään soten valinnanvapaudessa kokeilujen kautta. Arvoisat edustajat, kuunnelkaamme
talousnobelistimme neuvoa.

18.41 Tytti Tuppurainen sd: Arvoisa herra puhemies! Käsittelyyn tuotu hallituksen esi-
tys sisältää yhden hyvinvointiyhteiskuntamme merkittävimmistä uudistuksista. Siinä muu-
tetaan 1970-luvulla rakennetun sosiaali- ja terveydenhuoltojärjestelmämme perusteita.
Kuntien ja kuntayhtymien vastuulla oleva järjestämisvastuu siirretään maakuntahallinnol-
le ja pääosin julkisesti tuotetut palvelut avataan yritystoiminnalle. Järjestelmän kaikki osat
liikkuvat nyt yhtä aikaa.

Nykyinen järjestelmämme on monessa suhteessa onnistunut tarkasteltaessa terveyden-
huollon panostuksia ja niillä saavutettuja tuloksia. Suomen terveydenhuollon menot ovat
alle EU-maiden keskitason. Tulokset elinajanodotteena ja terveinä elinvuosina laskettuina
ovat siihen nähden hyviä. Sosiaalihuollon kansainvälinen vertailu ei ole yhtä tavallista,
eikä samankaltaista vertailutietoa löydy vaivatta, mutta ei ole mitään syytä epäillä, etteikö
Suomen malli menesty tällaisessakin vertailussa.

Joku voisi sanoa näinkin: Suomen järjestelmä ei ole rikki, eikä sitä siksi pidä ryhtyä kor-
jaamaan. No, ei asia kuitenkaan ole näin. Uudistuminen on tarpeen, se on välttämätöntä.
71



Pöytäkirjan asiakohta PTK 51/2017 vp
Kun kyseessä on julkisen sektorin määrältään mittavin osuus ja kun kyseessä on koko kan-
santalouteen ja koko yhteiskunnan hyvinvointiin vaikuttava asia, olisi välttämättömien uu-
distusten välttäminen tai lykkääminen vastuutonta.

Arvoisa puhemies! Hyvistä kokonaistuloksista ja kohtuullisesta kustannustehokkuudes-
ta huolimatta Suomen sosiaali- ja terveydenhuollossa on korjaamisen ja parantamisen va-
raa. Tuloksia vertailtaessa kriittinen huomio on syytä kohdistaa eri väestöryhmien epätasa-
arvoon. Terveyserot pieni- ja hyvätuloisten välillä ovat suuret, samoin erot eri koulutusas-
teilla olevien ihmisten välillä. Heikoimmassa asemassa olevien hyvinvoinnin ja terveyden
tila on suorastaan hälyttävä. Syrjäytyminen on hengenvaarallista. Tasa-arvo ei toteudu,
vaikka sosiaali- ja terveyspalveluita eivät hallitsekaan paljon parjatut markkinavoimat
vaan julkinen järjestäminen ja tuotanto.

Toinen nykyjärjestelmässämme koettu puute liittyy juuri nyt esitellyn lain pääotsik-
koon. Julkisten palveluiden järjestelmä ei tarjoa ihmisten mielestä tarpeeksi valinnanva-
pautta. Kun hyvinvointiyhteiskuntaa viime vuosisadan mittaan rakennettiin, tällainen asia
ei varmasti ollut suunnittelijoiden ja päättäjien mielessä. Tuloksia ajateltiin mitattavan sel-
keillä numeroilla: kuinka moni syntyy terveenä ja kasvaa aikuiseksi, kuinka paljon vuosia
on odotettavissa, ovatko työikäiset ihmiset työkykyisiä ja onko turvattomilla lapsilla tai
vanhuksilla katto pään päällä? Vapaus valita mieluinen palveluntuottaja ei ollut järjestel-
män rakentajilla mielessä. Tämän päivän ihmiset eivät ole kuitenkaan, eivät suostu ole-
maan, pelkkiä toimenpiteiden kohteita. He arvioivat terveys- ja sosiaalipalveluissa myös
laatua.

Kolmas uudistamisen tarve liittyy palveluiden kustannuskehitykseen. Viimeisten parin
vuosikymmenen aikana erityisesti terveyspalveluihin käytetty rahamäärä on kasvanut. Sen
osuus koko kansantuotteesta on noussut lähelle EU-maiden keskiarvoa. Kuitenkin väestön
ikärakenteen perusteella todetut kasvupaineet toteutuvat edessä olevien kahden vuosikym-
menen aikana. Miten niistä selvitään? No, ei ainakaan jatkamalla entiseen tapaan.

Arvoisa puhemies! Hallituksen hanke sosiaali- ja terveyspalveluiden uudistamiseksi on
tarpeellinen ja sen osana on tarpeen tuoda myös esitys palveluiden sisällöstä, esitys valin-
nanvapausmallista. Esitykset ansaitsevat tulla avoimesti ja reilusti arvioiduiksi. On myös
tarpeetonta maalailla kauhukuvia yrityssektorin mukanaolosta. Yksityiset palveluntuotta-
jat ovat erityisesti terveysalalla hyvin tunnettu tekijä.

Valinnanvapauslain kokonaisarvion tekeminen on tässä vaiheessa vaikeaa, ellei mahdo-
tonta. Se on ymmärrettävästi vaikeaa kansanedustajille, koska esitys on hyvin laaja ja seik-
kaperäinen. Sitä vastoin on vaikea ymmärtää tai hyväksyä sitä, että hallitus itse tunnustaa,
ettei se osaa uudistusta arvioida. Esityksessä sanotaan, että vaikutusten arviointi on pul-
mallista ja sisältää paljon oletuksia. Kun kyseessä on koko hyvinvointiyhteiskunnan perus-
tehtävä, ei mitenkään voi hyväksyä, että vaikutusarviot ovat arvauksia. Esityksestä käy il-
mi, että siinä on painanut johtavien hallituspuolueiden tahto: keskusta on halunnut maa-
kuntahallinnon ja kokoomus markkinoida valinnanvapautta. Vaikutuksen arviointi on jää-
nyt vähäiseksi.

Arvoisa puhemies! Vaikutuksista puhuttaessa on erityisen vaikeaa nähdä, miten esitys
lisää tasa-arvoa. Esityksessä tästä perimmäisestä tavoitteesta pyristellään irti: se ehkä mah-
dollistaa yhdenvertaisuuden, se riippuu siitä, miten maakunnat toimivat. Tähän on tarpeen
lisätä, että se riippuu olennaiselta osaltaan palveluiden käyttäjistä. Kuinka valinnanvapaut-
ta käyttää hyvin koulutettu, varakas kaupunkilainen? Miten sitä käyttää heikommassa ase-
72



Pöytäkirjan asiakohta PTK 51/2017 vp
massa oleva? Miten syrjäseuduilla? Nykyiset terveyserot kasvavat, eivät kavennu, näin
pelkään.

Valinnanvapauden lisääminen on toki tervetullutta. Sitä on kuitenkin varsin vaikea yh-
distää kustannusten kurissa pitämiseen. Miksi se toimisi meillä, kun se ei toimi muualla-
kaan? Kansainvälisestä vertailusta on vaikea löytää tukea muulle oletukselle kuin palvelui-
den valinnanvapauden ja kustannusten kasvun välillä. Hallituksen esityksessä kustannus-
toiveeseen lisätään paljon "mutta jos" -varaumia. Toistan vielä: Valinnanvapaus on hyvä
asia, mutta onko meillä siihen varaa? Ja mistä tingitään, jos rahat loppuvat?

18.47 Sari Sarkomaa kok:  Arvoisa puhemies! Ihan aluksi edeltävälle puhujalle totean,
että jos katsotaan kansainvälistä tutkimuskirjallisuutta valinnanvapaudesta, niin sieltä löy-
detään hyviä esimerkkejä, että valinnanvapaudella on voitu löytää ratkaisuja, joista hyöty-
vät niin veronmaksajat kuin laadun kautta palvelun käyttäjät. Hallituksen esitys on arvioi-
tu sen kaiken taidon mukaan, mitä meidän virkamiehistömme tekee keskeisissä lakiesityk-
sissä, ja tässä on poikkeuksellisen laajasti näitä vaikutuksia arvioitu. Siihen, että tämä vai-
kutusten arviointi on ollut hankalaa: jos edustaja luki vaikutusarviot, niin siellä todettiin
niistä, että haastavaksi tämän tekee esimerkiksi se, että tämäntyyppistä uudistusta ei aikai-
semmin ole tehty, jolloin silloin tutkimuskirjallisuutta ei ole. Tämä ehkä tarkennuksena
edelliseen puheeseen.

Arvoisa puhemies! Oli todellakin välttämätöntä, että hallitus huomioi lausuntokierrok-
sen palautteen. Nyt on eduskunnan vuoro puida tämä laki huolella ja varmistaa todellakin,
että esitys tukee tehokkaasti koko sosiaali- ja terveydenhuollon tavoitetta. Ihmisten kannal-
ta on erittäin tervetullutta peruspalveluiden vahvistaminen ja mahdollisuus saada yhden-
vertaisesti ja oikea-aikaisesti vaikuttavat sote-palvelut. Tämä on ihmisille hyvä uudistus.
Valinnanvapaus tuo myös kipeästi kaivatun kannusteen kustannusvaikuttavaan toimin-
taan, jatkuvaan kehittämiseen ja innovaatioihin. Aiemmista sote-yrityksistä on tämä olen-
nainen pala puuttunut. Eli sote ei ole vain hallintohimmeliharjoitus — sitäkin se on — vaan
se on todellakin mittava toiminnallinen uudistus, ja on tärkeää, että me huolella käymme
läpi tämän lakiesityksen. Olen samaa mieltä edeltävän puhujan kanssa siitä, että tämä on
huolella tehtävä. On tärkeää, että palveluiden tuotanto jatkuu uudistuksen pyörteissäkin.
Sosiaali- ja terveydenhuollon palvelut ovat elämän ja kuoleman kysymys, ja siksi on tär-
keää, että jatkuvuus turvataan. Onnistuminen todellakin edellyttää tietojärjestelmien yh-
teensovittamista, täysin uudistunutta, moniammatillista johtamista, koko henkilöstön vah-
vaa mukanaoloa sekä huolellista yhdessä tekemistä. Mutta on hyvä alleviivata, että lait luo-
vat puitteet ja onnistumisessa avainasemassa on maakuntien osaaminen ja kyky. Lausun-
tokierroksen pohjalta esityksessä tarkennettiin sote-keskusten palvelutarjontaa, kaikkia
koskevaa palveluohjaus- ja neuvontavaadetta ja palvelun yhteensovittamisen vaadetta.
Tarkennettu velvoite yksityisen, kolmannen sektorin ja julkisen sektorin tuotteille taata su-
juvat palvelut oli välttämätön, jotta päästään nykyisestä pallottelusta sujuviin hoitoketjui-
hin, joissa ihminen on se tärkein eikä järjestelmä.

Noissa korjausliikkeissä, mitä hallitus teki, tehtiin myöskin muutokset tuottajakorvauk-
siin ja todellakin siten, että ihmisten henkilökohtainen hyvinvointi ja terveysriski eli hoi-
toisuus huomioidaan, ja toivon, että oppositio myöskin lukee nämä korjaukset. Totean, että
VATT on muun muassa korostanut, että onnistuneella korvausjärjestelmällä voidaan saa-
vuttaa tavoitteet kustannusten hillinnästä ja eriarvoisuuden kaventamisesta. Ja todellakin
tällä muokatulla korvauksella on mahdollista kitkeä vääränlaisia kannusteita, kuten ker-
73



Pöytäkirjan asiakohta PTK 51/2017 vp
mankuorintaa, ja kannustaa hoitamaan erilaiset ihmiset heidän tarpeidensa mukaan. Tuo
korvauksen mitoitus on uudistuksen onnistumisen kannalta aivan keskeinen, ja oli tärkeää,
että siitä käytiin laajaa keskustelua, ja on erittäin tärkeää, että korvauksen vaikutuksia seu-
rataan ja että niitä tarpeen tullen ripeästi muokataan, kun todellakin kokemuksia ja tietoa
saadaan.

Sen haluan tässä sanoa, että kun lakiesityksen olen käynyt läpi ja myöskin vaikutusarvi-
ot, niin voi sanoa, että tällä uudistetulla suomalaisella valinnanvapausmallilla voidaan kan-
nustaa tuottajia toteuttamaan asiakkaiden palvelut eheinä kokonaisuuksina ja siten, että nii-
hin liitetään tarpeen mukaan ennalta ehkäiseviä toimia ja varhaisia interventioita. Mallilla
voidaan parantaa palveluiden tarjontaa heikommassa sosioekonomisessa asemassa olevil-
le ja luoda myöskin edellytyksiä hyvinvointi- ja terveyserojen kaventamiselle. Tämä osuus
kaikista opposition vaihtoehtomalleista ikävä kyllä puuttuu.

Tuo sote-keskukseen pääsyn nopeuttaminen ehkäisee ongelmien kasautumista ja vähen-
tää erityistason palveluiden tarvetta eli tuo kustannustehokkuutta. Sosiaalihuollon ohjauk-
sen ja neuvonnan sijoittaminen osaksi suoran valinnan palveluja mahdollistaa ihmisten oh-
jaamisen myös esimerkiksi järjestöjen vertaistukeen, ja todella tärkeää on huolehtia tämän
uudistuksen aikana järjestöjen toimintamahdollisuuksista ja rahoituksesta. Eduskunnassa
on varmasti tähän sote-lakipakettiin lisättävä maakuntien velvoite tehdä yhteistyötä järjes-
töjen kanssa. Se ikävä kyllä tuosta laista vielä puuttui.

On myös hyvä todeta, kun tätä keskustelua käy, että nämä valinnanvapauden piiriin tu-
levat palvelut ovat nyt aloilla, joilla on jo yksityisiä toimijoita. Kun vaikutusarviointeja
katsoo, niin pienten ja keskisuurten yritysten määrän on vaikutusarvioinneissa todettu py-
syvän ennallaan tai lisääntyvän jonkin verran muun muassa suorahankintojen, asiakassete-
leiden ja henkilökohtaisen budjetin ansiosta. Suoran valinnan palveluiden tuottajilta edel-
lytetty palvelukokonaisuuden laajuus todennäköisesti johtaa siihen, että sote-keskusten
tuottajina on pääasiassa suurehkoja yrityksiä. Tähän vaikuttaa tietenkin myös se, minkälai-
seksi maakunnat määrittelevät kapitaatiorahoituksen.

Pidän erittäin tärkeänä, että eduskunta varmistaa ja arvioi erityisesti sen, ettei uuden yrit-
täjän tai järjestön tulo valinnanvapaustuottajaksi ole liian korkean kynnyksen takana. Tar-
koitus ei ole todellakaan tehdä suurten yritysten temmellyskenttää eikä mahdollistaa eikä
luoda oligopoleja, eli tämä on vielä tarkkaan varmistettava, mutta hallitus on tehnyt tässä
erittäin välttämättömiä ja hyviä korjausliikkeitä.

Erityisen tarkkaan eduskunnan on käytävä läpi tuo markkinoiden muodostamisen käyn-
nistymisvaihe. Se on tässä yksi kriittinen kohta. Ja oli todella tervetullutta, että maakunnat
voivat toimeenpanon osalta päättää niille parhaiten sopivista aikatauluista. On erittäin tär-
keää se, että maakunnat ovat erikokoisia. Niitä mielestäni on liikaa, olisin kannattanut vii-
den sote-alueen ratkaisua, mutta me olemme nyt maakuntamallissa ja siihen olemme so-
peutuneet, ja sen kanssa mennään eteenpäin. On tärkeää, että kun maakunnat ovat eriko-
koisia kantokyvyltään ja toimintakyvyltäänkin varmasti, että tämä kokoero ei aiheuta sel-
laisia päätöksiä, jotka eivät ole tarkoituksenmukaisia. On tärkeää, että näemme Uuden-
maan tilanteen, ja meille tämä siirtymäaika oli tärkeä.

Mutta kiinnitän ministereiden huomiota siihen, että nuo pilottirahojen ehdot eivät ole so-
pivia suurimpiin maakuntiin eli Varsinais-Suomeen ja Uuteenmaahan. Toivon, että niitä
katsotaan, että myös rahoitus tulee sinne, missä on mittavasti ihmisiä. Kaiken kaikkiaan on
olennaista, että Uudenmaan rahoitus vastaa sen asukasmäärää ja sen saamia erityistehtä-
viä. Tässä on tarkan tekemisen paikka.
74



Pöytäkirjan asiakohta PTK 51/2017 vp
Puhemies! Totean, että aikataulu on erittäin kireä. Julkinen tuotanto joutuu sopeutu-
maan aivan uudenlaiseen toimintaympäristöön, ja nopeat muutokset toiminnassa ovat
haasteellisia erityisesti henkilöstösiirtojen osalta. Mutta on hyvä todeta, että ydin ei muutu.
Julkisen sektorin sote-sektorin tehtävä on ollut tuottaa ihmisille palveluita. Se pysyy ja
vahvistuu. Uskon, että suomalainen julkinen terveydenhuolto palveluiden tuottajana on en-
tistä vahvempi tulevaisuudessa, ja tuo kokemus ja asiakaskunta, joka sillä on, on osattava
kääntää vahvaksi kilpailueduksi.

Mutta se, mitä tässä haluan alleviivata ja mikä kokoomuksen eduskuntaryhmälle on erit-
täin tärkeää, on se, että henkilöstö on mukana uudistuksen suunnittelussa ja toimeenpanos-
sa. Henkilöstöstä hyvä huolenpito on koko uudistuksen onnistumisen edellytys, ja tässä on
vaihtelua maakunnittain. Pidän tärkeänä, että myöskin ihan hallituksen taholta ja muutos-
johtajien taholta vahvasti viestitään sitä ja että kaikissa mallisäännöissä ja toimintamalleis-
sa nostetaan esille se, että henkilöstö on vahvasti mukana, koska hehän ne palvelut tekevät.

Toinen asia, mihin toivon huomiota vielä: Haitallisten vaikutusten minimoimiseksi on
erittäin tärkeää, että seurataan ja verrataan maakuntien tekemiä ratkaisuja läpinäkyvästi ja
yhteisesti jo valmisteluvaiheessa. Ja tähän tarvitaan vielä ratkaisuja, millä tavalla maakun-
tia tulevaisuudessa verrataan.

Ihan lopuksi totean, että valinnanvapausmalli, jos katsotaan vaikutusarvioita, todella tar-
joaa huolellisesti toteutettuna mahdollisuuksia menokehityksen hillitsemiseen. Mutta nuo
kustannusten hillinnän tavoitteet ovat erittäin vaativat, ja jotta niihin päästään, se edellyt-
tää kyllä maakunnilta jatkuvaa ohjausta tavoitteiden saavuttamista tukevien toimintaedel-
lytysten rakentamiseksi.

On hyvä myöskin todeta, että esimerkiksi digitalisaatioon liittyvät taloudelliset ja toi-
minnalliset hyödyt ajoittuvat jonnekin 2020-luvun jälkimmäiselle puoliskolle. Mutta tämä
kustannuskehityksen taittaminen on poliittinen tavoite, jolla tässä laissa luodaan edellytyk-
siä, ja se on sitten hyvin pitkälle kiinni siitä, minkälaisiin ratkaisuihin maakunnat päätyvät. 

Mutta olennaista tässä esityksessä on, puhemies, se, että jokainen suomalainen saa yh-
denvertaisesti ja oikea-aikaisesti vaikuttavat palvelut. Siksi sote-uudistus tehdään, ja valin-
nanvapaus on sen keskeinen osa.

18.57 Hannakaisa Heikkinen kesk (vastauspuheenvuoro):  Arvoisa puhemies! Edustaja
Sarkomaa nosti tärkeän asian esille, maakunnan ja järjestöjen yhteistyön. Se ei näy laissa ja
se meidän täytyy sinne eduskuntakäsittelyn aikana saada. Mutta haluaisin huomion kiin-
nittää myös toiseen asiaan, minkä Sarkomaa nosti esille, maakuntien erikokoisuuden ja hä-
nen huolensa siitä, pystyvätkö maakunnat suoriutumaan uusista sote-tehtävistään. Olin äs-
ken kuulevinani ministeri Rehulan sanovan, että yksi pienimmistä maakunnista, Keski-
Pohjanmaa, tulee hänen arvionsa mukaan parhaiten suoriutumaan ja on innostuneimpana
siinä. Itse asiassa Uusimaa on se, joka on tällä hetkellä toinen niistä maakunnista, jotka
ovat kaikista huonoiten lähteneet viemään uutta sote-uudistusta eteenpäin, joten ei taida
olla kyse koosta vaan maakunnan halusta uudistua.

Ensimmäinen varapuhemies Mauri Pekkarinen:  Hallituspuolueitten edustajien keski-
näinen debatti näköjään jatkuu. Edustaja Sarkomaa, vastauspuheenvuoro.

18.59 Sari Sarkomaa kok (vastauspuheenvuoro):  Kunnioitettu puhemies! Toden totta,
halusin vain todeta sen, kun pyrin arvioimaan objektiivisesti tätä lakiesitystä, että on haas-
75



Pöytäkirjan asiakohta PTK 51/2017 vp
te, että maakunnat ovat erikokoisia, ja on tärkeää, että se ei johda sellaisiin päätöksiin, jot-
ka eivät ole tämän uudistuksen kannalta tarkoituksenmukaisia. Nostin esille sen, että nämä
pilottirahat, 100 miljoonaa, ovat erittäin tervetulleita, mutta ne ehdot, jotka niihin on laitet-
tu, sopivat paremmin pienille maakunnille. Meidän on nyt yhdessä mietittävä, miten ehto-
ja muokataan, jotta nuo rahat tulevat tarkoituksenmukaisesti käytettyä myöskin Uudella-
maalla, koska siellä pilottien aikaansaaminen on hyvin erilainen. Meidän ei ehkä välttä-
mättä tässä vaiheessa kannata yhtiöittää toimintoja, koska me emme tiedä, mikä se Uuden-
maan kokonaisuus on. Me emme halua henkilöstölle useampia yhtiöittämisiä, eli näitä ko-
konaisuuksia on arvioitava. Uskon, että hallitus tämän tekee hyvässä sovussa, ja olemme
todellakin samaa mieltä, että muutosta tapahtuu joka puolella Suomea. Tänään oli Uuden-
maan kuntajohtajien kokous, ja uudistus on käynnissä.

Ensimmäinen varapuhemies Mauri Pekkarinen: Vielä vastauspuheenvuoro, edustaja
Essayah.

19.00 Sari Essayah kd (vastauspuheenvuoro): Kiitos, arvoisa puhemies! Todellakin heti
debatin aluksi ministerien esittelypuheenvuoron jälkeen, kun sitä käytiin, nostin yhtenä
suurena huolena esille yhdenvertaisuuden, ja taustalla on juuri se, että lähtökohtaisesti
nämä meidän maakuntamme ovat niin kovin erikokoisia ja resurssit siellä järjestää palve-
luita ovat hyvin erilaisia, ja toisaalta myöskin kiinnostus vaikkapa näillä yksityisillä toimi-
joilla tulla jollekin tietylle alueelle.

Myönnän, hallitus on tehnyt parannuksia, koska siellä lainsäädännössä on nyt sitten vel-
voitettu maakunta viime kädessä pitämään huolen, mutta se ei silti poista sitä lähtökohtais-
ta, voisiko sanoa, epätasa-arvoista tai ei-yhdenvertaista lähtötilannetta. Tämä on minun
mielestäni tässä iso perustuslaillinen kysymys, jota sitten perustuslakivaliokunta joutuu
pohtimaan, onko tämä malli sellainen, joka aidosti ja oikeasti antaa sen yhdenvertaisuuden
eri puolella Suomea asuville ihmisille. Se on kuitenkin tosi tärkeä ja keskeinen koko tämän
sote-uudistuksen tavoite.

Ensimmäinen varapuhemies Mauri Pekkarinen:  Viimeinen vastauspuheenvuoro deba-
tin tässä osassa, edustaja Puska. Olemme sopineet, että kello 19 siirrytään seuraavaan
asiaan.

19.01 Pekka Puska kesk (vastauspuheenvuoro): Arvoisa puhemies! Ihan lyhyesti haluan
jatkaa tätä keskustelua 18 maakunnasta tai 5 isommasta alueesta. Minun ymmärtääkseni
tämä lähtee hyvin paljon siitä, katsotaanko asioita peruspalvelujen näkökulmasta vai eri-
koispalvelujen näkökulmasta. Erikoispalvelujen näkökulmasta varmaan isommat alueet
olisivat perusteltuja, mutta kun me lähdemme siitä, että pääpaino tässä nyt on hyvien pe-
ruspalvelujen rakentamisessa, niin siinä minusta luonnolliset maakunnat ovat parhaita. Se
ei ratkaise kaikkia erikoispalvelujen asioita, mutta sitä varten tarvitaan juuri lakiehdotuk-
sena olevaa yhteistyötä.

Ensimmäinen varapuhemies Mauri Pekkarinen: Keskustelu keskeytetään. Lähetekes-
kustelua jatketaan tässä istunnossa sen jälkeen, kun muut päiväjärjestyksen asiat ovat tul-
leet käsitellyiksi.
76



Pöytäkirjan asiakohta PTK 51/2017 vp
Keskustelu keskeytettiin kello 19.02.

————

Keskustelua jatkettiin kello 21.40.

Puhemies Maria Lohela: Nyt jatketaan aiemmin tässä täysistunnossa keskeytettyä asia-
kohdan 12 käsittelyä.

21.40 Sari Raassina kok: Arvoisa puhemies! Huolimatta tämän päivän runsaista vaihto-
ehtoisista faktoista sekä hallintarekisteri- että valinnanvapauskeskustelussa ne ovat lietso-
neet perusteettomia pelkoja ja ne ovat pitäneet sisällään myös kummallisia tulkintoja käsi-
teltävistä asioista.

Valinnanvapauslainsäädäntö antaa meille kuitenkin mahdollisuuden tarkastella koko
sote-uudistusta kokonaisuutena. Siitä tulee paremmin hahmotettava niin meille päättäjille
kuin valmistelutyötä tekeville asiantuntijoille maakunnissa. Toivottavasti myös kansalais-
ten käsitys sote-uudistuksen todellisista vaikutuksista heidän arkeensa selkiytyy.

Kun valinnanvapauslainsäädäntö saadaan aikaan, kun se tulee voimaan, palvelujärjes-
telmämme ottaa aimo harppauksen kohti ihmiskeskeistä, asiakaslähtöistä toimintamallia.
Valinnanvapaus on minulle nimenomaan väline. Valinnanvapaus ei ole itseisarvo, mutta
sen myötä korostuu ihmisarvo. [Puhemiehenkorokkeella keskustellaan] — Jos voisin pyy-
tää hivenen hiljaisuutta siellä puhemiehenaitiossa, koska se häiritsee keskittymistä puhee-
seen, suokaa anteeksi. Kiitos. — Valinnanvapauden myötä asiakas, potilas, on keskiössä.
Hän voi itse päättää, missä ja kenen toimesta häntä hoidetaan. Hän voi valita omista lähtö-
kohdistaan sen palvelukokonaisuuden, joka häntä hyödyttää parhaiten. Valinta on ihmisen
mahdollisuus, ei siis pakko. Nyt annettu lakiesitys mahdollistaa vahvan tuen asiakkaalle
valintojen toteuttamiseksi ja myös vahvan palveluohjauksen niille, joiden palveluntarve on
monimuotoinen. Erityisen iloinen olen henkilökohtaisen budjetoinnin avaamisen mahdol-
lisuuksista. Esitys mahdollistaa myös monimuotoisia palveluita tarvitsevalle kansalaiselle
tilaisuuden rakentaa omaan elämäntilanteeseensa sopivan palvelukokonaisuuden yhdeltä
tai useammalta tuottajalta. Kehitysvammaisilla, mielenterveyskuntoutujilla ja myös ikään-
tyneillä on, aivan kuin meillä kaikilla, yksilölliset tarpeet, toiveet ja käsitys hyvästä elä-
mästä ja sen sisällöstä. Asumiseen, ravintoon ja päivittäisiin aktiviteetteihin liittyvät toi-
veet ovat mitä suurimmassa määrin yksilöllisiä. Kansainvälinen tutkimustieto kertoo sel-
keästi, että mahdollisuudet vaikuttaa omiin palveluihin lisäävät asiakkaan toimintakykyä
ja elämänlaatua. Ohjausta tarvitaan varsinkin silloin, kun asiakkaan toiminta ja päätöksen-
tekokyky on rajoittunut. Ammattihenkilöstön täydennyskoulutusta tarvitaan sujuvan pal-
veluohjauksen toteuttamiseksi.

Arvoisa puhemies! Opposition puheenvuoroissa on oltu erityisen huolissaan integraa-
tion vähenemisestä ja palveluketjujen pirstoutumisesta. Haluankin kysyä, toimivatko nuo
ketjut tällä hetkellä ja onko nykyinen malli aitoa integraatiota. Vastaus on hyvin selvä: ei-
vät. Toimimattomat palveluketjut, jonot kaikkien hoitoportaitten välillä ja puuttuva integ-
raatio ovat juuri niitä syitä, miksi terveydenhuoltomme kokonaiskustannukset kasvavat ja
kansalaisten tyytymättömyys lisääntyy. Juuri nykytilanne on johtanut lisääntyneeseen yk-
sityisten terveysvakuutusten hankintaan. On huomattava, että pääkaupunkiseudulla on
alueita, joissa valtaosa vastasyntyneistä saa jo syntyessään terveysvakuutuksen. Tämä ker-
77



Pöytäkirjan asiakohta PTK 51/2017 vp
too selkeästi sen, että luottamusta julkiseen palveluun, lähinnä sen joustavaan saatavuu-
teen, ei tällä hetkellä ole. Vakuutuspohjaisen järjestelmän vahvistuminen johtaa väistämät-
tä terveyserojen jatkuvaan kasvuun. Julkisesti rahoitettu asiakkaan valinnanvapauden si-
sältävä uudistus on keino pysäyttää eriarvoistumiskehitys. Itse uskon julkisen tuottajan ky-
kyyn kilpailla jatkossakin menestyksekkäästi potilaista tai asiakkaista. Tarvitsemme kui-
tenkin erilaisia palveluntuottajia vastaamaan ihmisten erilaisiin palvelutarpeisiin. Uusien
sote-keskusten palveluvalikoima vastaa erinomaisesti useimpien kansalaisten integraatio-
tarpeeseen, ja maakunnallisissa sote-keskuksissa on kaikki työkalut laajan integraation to-
teuttamiseen. On kuitenkin huomioitava, että integraation toteutuminen erikoissairaanhoi-
don ja perusterveydenhuollon välillä tarvitsee toteutuakseen paitsi muutoksia erikoissai-
raanhoidon toimintatavoissa myös erikoislääkäripalvelujen tuomista osaksi sote-keskus-
ten toimintaa. Maakunnilla on nyt näytön paikka. Sen hallinnoiman erikoissairaanhoidon
on kyettävä toimimaan paremmin ja tuottavammin. Sen on kyettävä saumattomaan yhteis-
työhön kaikkien sote-keskusten kanssa. Toimintamenojen kasvun hillintä perustuu juuri
tuottavuuden nousuun, erikoissairaanhoidon palveluiden tarkoituksenmukaiseen käyttöön
ja potilaan oikea-aikaiseen hoitoon. Erikoissairaanhoidon roolin tulee jatkossa olla yhä
enemmän konsultatiivinen kokonaisvastuun ollessa perustason toimijoilla.

Arvoisa puhemies! Maakuntien tulisi laajasti käynnistää valinnanvapausmallin ja hen-
kilökohtaisen budjetoinnin pilotointi jo vuonna 2018. Toivon todella, että mahdollisim-
man harva maakunta joutuu viivästyttämään sote-keskusten toiminnan aloitusta vuoteen
2021. Vaiheittainen siirtyminen on toki järkevää ja turvallistakin, mutta uudistuksen tar-
peeton viivyttäminen ei ole kansalaisten yhdenvertaisuuden näkökulmasta hyväksyttävää.
Olen erityisen huolissani eri maakuntien kovin erilaisista mahdollisuuksista toteuttaa sote-
uudistusta kunnialla. Väestömäärä ei ole pienempien maakuntien osalta riittävä erikoissai-
raanhoidon palvelujen järjestämisen näkökulmasta, ei sen paremmin rahoituksen kuin pal-
veluiden laadun osalta. Valinnanvapauslainsäädäntö tuonee kuitenkin uudentyyppisiä pal-
veluntuottajia myös harva-asutusalueille, kuten erinomaisesti alkaneista kokeiluista esi-
merkiksi Ylä-Savossa voidaan todeta. Mutta sisäänrakennettua ongelmaa liian pienten
maakuntien osalta ei valinnanvapauslainsäädännöllä tai edes maakuntaverotuksella rat-
kaista.

Arvoisa puhemies! Olen pääosin tyytyväinen niihin muutoksiin, joita hallitus teki valin-
nanvapauslainsäädäntöön lausuntokierroksen jälkeen. Suomi ja suomalaiset ansaitsevat
laadukkaat sosiaali- ja terveyspalvelut. Tämän lakiesityksen pohjalta on hyvä rakentaa
mallia eteenpäin.

21.47 Hanna Sarkkinen vas: Arvoisa puhemies! Sote-uudistuksen tavoitteena oli vahvis-
taa perusterveydenhuoltoa ja sujuvoittaa hoitoketjuja, parantaa integraatiota ja hillitä kus-
tannuksia. Alkuperäiset tavoitteet eivät näytä toteutuvan. Näyttää siltä, että pakkoyksityis-
tämisen ja -yhtiöittämisen seurauksena hoitoketjut pirstoutuvat, eriarvoisuus lisääntyy ja
kustannukset nousevat. Tulevaisuuden uhkakuvana on siirtyminen Amerikan tyyppiseen
markkinaehtoiseen sosiaali- ja terveyspalveluiden malliin, jossa kulut suhteessa bruttokan-
santuotteeseen ovat kaksinkertaiset mutta hoitotulokset paljon huonommat suhteessa Suo-
men nykyjärjestelmään.

Suomen sosiaali- ja terveydenhuollossa on paljon hyvää, mutta myös ongelmia, jotka on
välttämätöntä korjata, ja sote-uudistusta tarvitaan. Nykyjärjestelmän suuri ongelma on se,
ettei terveyskeskukseen aina pääse tarvittavaan hoitoon tarvittavaan aikaan, sillä terveys-
78



Pöytäkirjan asiakohta PTK 51/2017 vp
keskukset ovat aliresursoituja. Perusterveydenhuollon saatavuuden ongelmien ratkaisemi-
nen ei kuitenkaan vaadi nyt kaavailtua massiivista yhtiöittämistä ja yksityistämistä ja pal-
velujärjestelmän pirstomista. Perusterveydenhuollon saatavuutta ja terveyskeskusten
ruuhkautumista voitaisiin parantaa kokoamalla perus- ja erikoissairaanhoito saman maa-
kunnallisen tuottajan vastuulle sujuviksi palveluketjuiksi ja ohjaamalla perusterveyden-
huoltoon lisää resursseja eli lääkäreitä ja hoitajia.

Valmistelussa täytyy kuunnella asiantuntijoita. Tästä lakipaketista annettujen lausunto-
jen lukeminen on kylmäävää. Niin sanottu valinnanvapausmalli on tyrmätty monelta tahol-
ta, ja kritiikki on perusteltua. Asiantuntijoiden mukaan 3 miljardin euron säästöjä ei synny
eikä uudistus kavenna hyvinvointi- ja terveyseroja. Kritiikkiä on perustellusti annettu
hankkeen aikataulusta, johon onneksi on jonkun verran tullut muutosta. Poliittisista syistä
itse synnytetty kiire ei ole mikään perusteltu syy tehdä tämän kokoluokan uudistusta huti-
loiden. Aikataulussa pitäisi vähintään palata Sipilän hallituksen alkuperäiseen suunnitel-
maan siitä, että ensin perustetaan maakunnat, sitten siirrytään yksikanavaiseen rahoituk-
seen ja vasta kolmannessa vaiheessa siirryttäisiin valinnanvapausmalliin. Näin koko järjes-
telmää ei rysäytettäisi kerralla uusiksi ja ajettaisi järjestelmää kaaoksen partaalle, vaan
muutos voitaisiin tehdä vaiheistetusti ja hallitusti.

Arvoisa puhemies! Sote-palveluiden uudistamisessa kannattaisi ottaa oppia alueiden ko-
kemuksista. Kannattaa kuulla esimerkiksi Kainuun soten ja Eksoten kokemuksia, joissa on
jo rakennettu sosiaali- ja terveyspalveluja integroivia palvelukokonaisuuksia, tai sitä, että
Oulussa luovuttiin tilaaja—tuottaja-mallista, koska se ei toiminut sote-palveluiden järjes-
tämisen kontekstissa. Näistä kokemuksista kannattaisi nyt ottaa oppia, kun tehdään Suo-
men historian suurinta muutosta. Nyt näyttää kuitenkin siltä, että Kainuussa ja Eksotessa
rakennettuja integroituja sote-malleja joudutaan purkamaan pakkoyhtiöittämisen edessä ja
Oulun huonoa hallintomallia, joka on jo ajettu alas, ollaan laajentamassa maakunnallisek-
si, tosin järjestäjä—tuottaja-mallin nimellä.

Hallituksen sote-malli kaventaa paikallista valtaa päättää siitä, millä mallilla sote-palve-
luiden hallinto ja tuotanto järjestetään. Nythän kunnilla ja kuntayhtymillä on melko laaja
mahdollisuus päättää palveluiden organisointi- ja järjestämistavoista, mutta jatkossa näin
ei ole, sillä valtio-ohjauksesta tulee erittäin tiukka. Maakunnat sote-palveluiden pohjana
ovat hyvä ratkaisu, mutta maakunnilla pitää olla aidosti itsehallinto, eli verotusoikeus ja
budjettivalta, ja valta päättää oman alueen palveluiden järjestämisen tavoista, jotta ylipää-
tään demokraattisesti valituilla maakuntavaltuustoilla on se valta ja voima, mikä niillä täy-
tyy olla.

Arvoisa puhemies! Hallituksen korjaukset lakiesityksiin, mitä on annettu, ovat paikoin
oikeansuuntaisia mutta riittämättömiä. Sote-yritysten verovälttelyn osalta lakiesitystä on
parannettu, mutta ei edelleenkään riittävästi. Esimerkiksi Finnwatch on huomauttanut, että
julkisesti raportoitavien tietojen pitäisi olla esitettyä kattavampia, jotta rahoitusjärjestelyi-
tä ja verotusta voitaisiin kunnolla arvioida. Toivottavasti valiokuntakäsittelyssä verovas-
tuullisuuspykäliä vielä tarkennetaan. Jos meidän kaikkien intresseissä on varmistaa asial-
linen verojen maksu ja avoimuus, niin kellään ei pitäisi olla mitään sitä vastaan, että vas-
tuullisuuspykäliin vielä tuodaan tarvittavat täydennykset.

Arvoisa puhemies! Kansalaisen näkökulmasta on vielä monia epäselviä asioita.
Järjestelmätason kustannuksia arvioidaan lakiesityksissä ja kapitaatiomalleista puhu-

taan, mutta olennaista ihmisten kannalta on se, mikä tulee olemaan asiakkaalle koituvien
kustannusten taso. Pelkään, että asiakasmaksut tulevat nousemaan, koska uudistus toden-
79



Pöytäkirjan asiakohta PTK 51/2017 vp
näköisesti kasvattaa järjestelmän kustannuksia, mutta samalla kustannuskasvua pitäisi hil-
litä. Suomessa asiakasmaksujen osuus rahoituksesta on jo Pohjoismaiden korkein, eikä
noston varaa ole. Jos asiakasmaksut tulevaisuudessa vielä nousevat nykyisestä, jättävät en-
tistä useammat pienituloiset menemättä lääkäriin. Jo nyt on nähtävillä, että terveyskeskus-
maksujen vuoksi ihmiset jättävät hoitamatta itseään ajoissa ja hoitamatta jääneet sairaudet
pahenevat ja kustannukset vain kasvavat.

Arvoisa puhemies! Hallituksen suulla vakuutetaan, että tässä mallissa suitsitaan ja pois-
tetaan terveysjättien kermankuorintamahdollisuus. Niin sanotussa laajassa valinnanvapau-
dessa on kuitenkin vaikea löytää mallia, joka ei sisältäisi yli- tai alihoidon riskejä. Yrityk-
sillä tulee olemaan houkutus valikoida terveitä potilaita, siirtää kustannuksia maakunnan
liikelaitokselle tai tarjota hieman ekstrapalveluita, joilla se saa taloudellista hyötyä. Poti-
laan ja asiakkaan tosiasiallisen hoitotarpeen pitäisi aina olla päätöksenteon ydin, mutta
näin ei välttämättä tulevaisuudessa ole.

Kermankuorintaa yritykset voivat tehdä esimerkiksi sijoittautumispäätöksillä. Jos ihmi-
nen ei aktiivisesti tee valintaa terveyskeskuksesta, kuten iso osa ei tee, listataan ihminen lä-
himpään terveyskeskukseen, oli se yksityinen tai julkinen. Esimerkiksi Oulussa on se tilan-
ne, että keskusta-alueella ei ole enää julkisia terveyskeskuksia, eli tulevaisuudessa kaikki
keskustan alueen asukkaat listataan keskustassa sijaitseviin yksityisiin terveyskeskuksiin
ja yksityinen yritys saa heistä rahaa, vaikka he eivät käyttäisi palveluita lainkaan, kun taas
julkiset, laajat terveyskeskukset, jotka on kuitenkin mitoitettu koko väestön tarpeita ajatel-
len, sitten jäävät puolityhjilleen. Yritysten kannattaa sijoittautua varakkaiden ihmisten
asuinalueille ja houkutella listautujiksi erityisesti työterveysasiakkaita, jotka saavat palve-
lunsa kuitenkin muuta kautta. Yritys saa rahat näistä ihmisistä, vaikka he eivät käyttäisi
palveluita ollenkaan. Toivon, että tätä epäkohtaa korjataan valiokuntakäsittelyssä. Toivoi-
sin, että lakiin tulisi sellainen kirjaus, että passiiviset valitsijat listataan maakunnan ter-
veyskeskuksiin, ja työterveysasiakkailla rahastamista taas rajoitettaisiin säännöksillä.

Arvoisa puhemies! Iso kysymys on se, mitä tulee tapahtumaan nyt olemassa oleville laa-
ja-alaisille palvelukeskuksille, kuten perheneuvoloille, ehkäisyneuvoloille tai päihdeasiak-
kaiden laaja-alaisille palvelukeskuksille. Osa niissä nykyisin tarjottavista palveluista tulee
valinnanvapauden piiriin, joten on uhkana, että toimivat ja kustannustehokkaat palvelukes-
kukset pitää hajottaa. Esimerkiksi Vantaalla toimii neljä perhesuunnittelu- ja ehkäisyneu-
volaa, joissa tarjotaan laaja-alaisesti monenlaisia ehkäisy- ja perhesuunnittelu- ja gyneko-
logisia palveluita ilman palvelumaksuja. Näiden keskusten toiminta on nyt uhattuna, sillä
osa niiden tarjoamista palveluista tulee valinnanvapauden piiriin eli yhtiöittämisen piiriin,
joten kysymysmerkki on, voidaanko enää tämmöisiä laaja-alaisia palvelukeskuksia ylläpi-
tää maakunnan voimin, jos osa palveluista on valinnanvapauden piirissä olevia palveluita.
Näiden keskusten toiminta on erittäin tärkeätä. Esimerkiksi nämä ehkäisyneuvolat ovat
Vantaalla tehneet erittäin hyvää ja kustannustehokasta työtä, saman katon alla on pystytty
tarjoamaan kaikki naisten tarvitsemat palvelut, ja sillä on saatu hyviä rahasäästötuloksia
mutta ennen kaikkea terveystuloksia. Joten toivoisin, että pystyttäisiin kirjoittamaan sem-
moinen laki, jossa ei näitä olemassa olevia, erittäin hyviä ja vaikuttavia palvelukeskuksia
jouduttaisi ajamaan alas ja pilkkomaan.

Arvoisa puhemies! Sote- ja maakuntauudistus tulee mullistamaan jokaisen suomalaisen
tärkeät sosiaali- ja terveyspalvelut mutta myös yli 200 000 sosiaali- ja terveysalan ammat-
tilaisen työpaikat. Tämä on massiivinen työpaikkojen siirto, tämmöistä on harvemmin
Suomessa nähty. Toivon, että muutoksessa pidetään visusti huolta siitä, että henkilöstöjär-
80



Pöytäkirjan asiakohta PTK 51/2017 vp
jestöt ovat mukana suunnittelussa ja toteutuksessa. On tärkeätä myös muistaa maakuntien
tukipalveluyhtiöiden työntekijät. Laadukkaiden palveluiden takana ovat aina ammattitai-
toiset työntekijät, ja heidän osaamistaan täytyy kuunnella ja heidän huolensa täytyy ottaa
huomioon tässä muutoksessa.

Toivon valiokunnalle paljon voimia tämän ison ja haastavan [Puhemies koputtaa] laki-
esityksen käsittelyssä.

21.58 Hannu Hoskonen kesk: Arvoisa herra puhemies! Nyt on käsittelyssä yksi Suomen
itsenäisyyden historian suurimmista lakipaketeista, ellei suurin. Kun otetaan huomioon
maakuntauudistuspaketti, joka olennaisena osana liittyy tähän valinnanvapauslainsäädän-
töön, on varmasti Suomen suurimmasta lakipaketista kysymys.

Pari asiaa ennen kuin muuta sanon: Kunnat ovat pystyneet hoitamaan kansalaisten pal-
velut tähän saakka kohtuullisen hyvin. Esimerkiksi kotimaakunnassani Pohjois-Karjalassa
palvelut pelaavat, kuntien talous on kohtuullisen vakaalla pohjalla ja kaikki palvelut pys-
tytään hoitamaan. Eli mitään kriisiä ei ole olemassa. Se, että tässä on annettu kuva siitä, että
nyt on pakko tehdä jotakin ja nyt tulee mörkö vastaan, ellei tehdä, ei pidä paikkaansa, ai-
nakaan kotimaakunnassani. Muut maakunnat puhukoot puolestaan.

Kun katsoo vaikka Euroopan unionin mittapuussa sosiaali- ja terveydenhuoltomenoja,
niin Suomen sosiaali- ja terveydenhuoltomenot bruttokansantuotteeseen suhteutettuna
ovat Euroopan pienimpiä. Elikkä meillä ei ole senkään suhteen mitään pakkoa. Se on totta,
että sosiaali- ja terveydenhuoltoa pitää uudistaa, mutta ei tässä paniikissa olla mitään teke-
mässä. Se on syytä tehdä selväksi ennen kuin muuta lähdetään tarkastelemaan.

Kunnat ovat olleet viime vuosina maaseudun ihmisten viimeisiä puolustajia. Se on se
viimeinen puolustuslinja, joka on vielä olemassa. Meillä on Suomessa menossa Suomen it-
senäisyyden historian kovin keskittämistie, joka vie kaikki asukkaat kasvukeskuksiin, ja
maaseutua tapetaan urakalla. Olen sanonut tänä päivänä Karjalaisen, maakunnan pääleh-
den, ja samoin Savon Sanomien kirjoituksissa, että menossa on metropolipolitiikka, joka
tuhoaa sekä maaseudulla että kaupungissa. Kaupungissa hinnat nousevat muun muassa
asumisessa valtavasti, ja maaseudulla sitten taas vaikutus on tuhoisa, kun ihmiset muutta-
vat pois ja kiinteistöt jäävät tyhjilleen.

Tämä valinnanvapauslaki koskee nimenomaan kuntien itsenäistä päätösvaltaa, joka on
siirtymässä tämän myötä ja maakuntauudistuksen myötä maakuntakeskuksiin. On itses-
tään selvää, että suuret keskukset maakunnissa vievät valtaosan vaaleilla valittavan maa-
kuntavaltuuston paikoista ja pienet kunnat eivät käytännössä saa mitään, ja jos saavat, niin
yhdellä läpimenneellä valtuutetulla ei suuren kaupungin valtuutettuja vastaan mahda yh-
tään mitään.

Nyt kun sosiaali- ja terveydenhuollon palveluja ollaan avaamassa vapaalle kilpailulle,
siirtyvät palvelut hyvin nopealla tahdilla maakuntakeskuksiin. Yksityiset palveluntuottajat
keskittyvät vain keskuspaikoille. Pienet kunnat menettävät sekä rahansa, kiinteistönsä että
myös sosiaali- ja terveyspalvelujen tarjoamat työpaikat. On aivan turha kuvitella, että kun
työpaikat siirtyvät kasvukeskuksiin, niin ihmiset eivät lähde perässä. Se on satavarmaa.
Varmin tapa pistää kunta hiljaiseksi on viedä työpaikat.

Yksityinen pääoma hakee markkinoilta aina vain parasta tuottoa, joka on tarjolla tässä
tapauksessa vain kaupungeissa. Esimerkiksi Ilomantsin laisilla kunnilla ei ole minkäännä-
köisiä mahdollisuuksia saada yksityisiä palveluita sinne. Ja toisaalta sitten kun yksityiset
81



Pöytäkirjan asiakohta PTK 51/2017 vp
palvelut valtaavat markkinat, niin julkinen puoli joutuu rajuihin supistuksiin, ja se tapah-
tuu aivan varmasti tämän lain puitteissa pienissä maaseutukunnissa.

Kun tämä henkilökohtainen budjetointi tulee tämän lain myötä voimaan ja asiakas valit-
see palveluntarjoajan, nämä isot ylikansalliset yhtiöt valtaavat joka tapauksessa markki-
noista suurimman osan. Kävin viime kesänä eri tilaisuuksissa kuulemassa näitä asiantunti-
joita ihan omaehtoisesti, omalla kustannuksella, ja tulin vakuuttuneeksi siitä, että yksityi-
set valtaavat markkinoista noin 40—60 prosenttia. Eli sen julkinen puoli joutuu supista-
maan, ja takuulla nämä supistukset kohdistuvat pieniin maaseutukuntiin. Kotikuntani Ilo-
mantsi on juuri sellainen, ja meillä Suomessa valtaosa näistä kunnista on näitä pieniä kun-
tia, se on syytä muistaa.

Suuret kansainväliset yhtiöt, joita nämä sijoittajat pääosin edustavat, ovat täysin sokeita
sille, onko sosiaalinen hätä jossakin suurempi vai pienempi. Ainoastaan taloudellinen voit-
to on tavoitteena. Sitähän on osoittanut esimerkiksi juuri tämä asumistuen maksaminen.
Täällä suuret ylikansalliset yhtiöt rahoittavat Suomen valtion budjetista antamaa asumistu-
kea. Alun perinhän sillä piti tukea köyhien asumista, mutta mihin se nyt on menossa? Siel-
lä pyörivät nämä erik selinit sun muut, jotka ottavat rahaa sokeasti ja vievät ne maasta pois.
En jaksa uskoa, että nämä sote-yhtiöt, jotka tulevat ulkomailta, olisivat sosiaalisesti joten-
kin autuaampia kuin nämä edellä mainitut.

Toivon, että kun valiokunta käsittelee tätä asiaa, niin se ottaisi myös sen pienen kunnan
asian huomioon, koska kunnallinen itsehallinto kuitenkin vielä tässä maassa on olemassa.
Joka tapauksessa pieniä kuntia lähivuosina tulevat koskemaan rajut lomautukset ja irtisa-
nomiset, jotka keskittyvät nimenomaan maaseutukuntiin. Kysyä voi: Millä oikeudella
suursijoittajilla, suurilla kansainvälisillä sijoittajilla on parempi oikeus maaseutukuntien
ihmisten verovaroihin kuin paikallisilla ihmisillä omiin verorahoihinsa? Mistä löytyy tämä
oikeutus? Sen minä haluaisin saada itselleni selväksi ennen kuin vanhuudenhöperöksi me-
nen ja alan pohtia näitä asioita itsekseni ja puhumaan tuolla nurkissa yksikseni. Tämä on se
kysymys, jota minä en ole vielä itselleni pystynyt selvittämään.

Valinnanvapauden myötä ja maakuntahallinnon alettua vaaleilla valittavat päättäjät ovat
erittäin suurella todennäköisyydellä maakunnan keskuspaikkojen edustajia, niin kuin tuli
äsken sanottua. Nykyinen käytössä oleva vaalijärjestelmä suosii nimenomaan suuria kes-
kuspaikkoja. Suhteellinen vaalitapa — kaikki tiedämme, miten se toimii, kansanedustajik-
si valittujen varsinkin pitäisi se tietää. Poikkeuksiakin on, mutta suuret keskukset voittavat
sen kisan aina. Vähäväkiset pienet kunnat eivät saa ehdokkaitaan läpi. Valta siirtyy vääjää-
mättä maakuntien keskuksiin. Ja tämänhetkisen kokemuksen perusteella, joka minulla
Pohjois-Karjalan maakuntahallinnosta on vuodesta 2001 alkaen, joka ainoassa hankkeessa
maakuntakeskus on ottanut aina leijonanosan. En lähde yksilöimään tapauksia, mutta pari
hanketta on jopa viety määrätietoisesti pienellä huijauksella maakuntakeskukseen, vaikka
sen piti sinne reuna-alueelle tulla. Jos joku kuvittelee, että tässä suhteessa joku menettely
olisi muuttunut, sen pyydän esittämään siitä hyvän esimerkin.

Kuntien omistamat terveys- ja sosiaalipalvelujen kiinteistöt jäävät vuoden 2021 jälkeen
suurilta osin tyhjilleen, kun maakunnan intresseissä ensimmäisenä ei ole koskaan ollut reu-
na-alueiden kehittäminen ja siellä olevien kiinteistöjen jalostaminen. Jos joku tässä hakee
esimerkkiä, otetaan sitten tämä valtion omistama kiinteistöyhtiö Senaatti-kiinteistöt, josta
nyt kaavaillaan maakuntakeskuksissa olevien sairaaloiden uutta omistajaa, tai Senaatti-
kiinteistöjen tytäryhtiöstä paremminkin. Esimerkiksi Ilomantsissa Senaatti-kiinteistöt ajoi
Rajavartioston ulos omista tiloistaan järjettömällä vuokrapolitiikalla ja Rajavartiosto siir-
82



Pöytäkirjan asiakohta PTK 51/2017 vp
tyi tyhjilleen jääneen ammattiopiston tiloihin — ja voi siellä hyvin ja maksaa vain kolmas-
osan siitä vuokrasta, mitä se olisi ollut Senaatti-kiinteistöille valtion omasta kiinteistöstä.
Jos joku kuvittelee vielä, että valtion kiinteistöyhtiöllä on sympatiaa maakuntia kohtaan,
niin suosittelen tutustumaan Senaatti-kiinteistöjen lähihistoriaan. Minä voin antaa siitä il-
maiseksi parin tunnin kurssin ja tuoda ihan laskelmat siitä, mitä tämä homma oikeasti on.
Minä olen jo sen verran vanha mies, että minä en usko enää joulupukkiin.

Kunnille syntyy isoja taloudellisia tappioita omaisuuden menettäessä arvonsa, mikä kir-
janpidossa tulee sitten alaskirjata. Näinhän se menee kirjanpitolain mukaan. Monen velkai-
sen kunnan kohtalo ei ole kadehdittava, kun työpaikat häviävät ja kiinteistöt menettävät ar-
vonsa. Tämä ei koske pelkästään terveyskeskusta tai muuta vastaavaa rakennusta vaan se
koskee myös ihmisten henkilökohtaista varallisuutta, joka koostuu vakituisesta asunnosta,
vapaa-ajan asunnosta tai muusta omaisuudesta, mitä hän elämänsä aikana on pystynyt ke-
räämään kotiseudulleen. Kun palvelut lähtevät ja työpaikat lähtevät, kiinteistöjen arvo ro-
mahtaa. Se on nähty jo, esimerkiksi Suomen Kiinteistöliiton sivuilla näkyy selkeästi näitä
lukuja. Pienten maaseutukuntien kiinteistöjen, omakotitalojen, kesämökkien, arvo on tänä
päivänä käytännössä nolla. Menossa on Suomen itsenäisyyden historian suurin kiinteistö-
jen alennusmyynti. Toivon, että tässä perustuslakivaliokunta ottaa tähän kantaa, koska
mielestäni tämä on sen verran vakava asia, että sillä ei pidä leikkiä.

Kun tämä vapaan kilpailun autuus nyt ollaan ulottamassa myös sosiaali- ja terveyden-
huollon puolelle, toivon, että tässä asiassa käydään huolella valiokunnissa läpi se, onko
tämä oikein. Kun katsoo esimerkiksi Kuntaliiton lausuntoa, jonka luin tässä yhtenä iltana
tukka pystyssä, kun muuta luettavaa ei ollut, niin se oli kohtuullisen kriittinen lausunto täs-
sä asiassa, ja kyllä aika pitkälti kunnioitan Suomen Kuntaliiton lausuntoja, koska on se kui-
tenkin kohtuullisen suuren joukon antama asiantuntijalausunto tässä asiassa. En halua olla
jarruna sotessa enkä missään muussakaan asiassa. Pohjois-Karjalassa toimii jo yhteinen
maakuntaliiton käynnistämä Siun sote, joka on kohtuullisen hyvin hoitanut hommansa tä-
män vuoden alusta, ja Siun sote on lähtenyt niistä lähtökohdista, että kuntayhtymä on pe-
rustettu ja perussopimuksessa sovittu, miten hommat tehdään, ja kun perussopimuksessa
on asiat sovittu, niin se on myös pysyvä asiakirja. Mutta kun tämän soten myötä sekin me-
nettää merkityksensä, olen hieman pessimistinen siitä, miten meille käy.

Arvoisa puhemies! Lopuksi haluan todeta vain sen, että pienen maaseutukunnan kan-
sanedustajana toivon, että valiokunnat, erikoisesti sosiaali- ja terveysvaliokunta, ottavat tä-
män asian vakavasti käsittelyyn ja huomioivat myös pienten kuntien aseman tässä asiassa.
Me haluamme siellä maaseudulla edelleen elää ja tehdä työtä ja lisäarvoa suomalaiselle yh-
teiskunnalle. Toivon myös, että perustuslakivaliokunta tarkastelee nämä kuntatalouteen
liittyvät asiat huolellisesti lähiaikoina.

22.08 Mats Löfström r:  Värderade herr talman, arvoisa herra puhemies! Terveyden- ja
sairaanhoito kuuluvat Ahvenanmaan maakunnan toimivaltaan, mutta ehdotuksella on kui-
tenkin useita välittömiä vaikutuksia ja sivuvaikutuksia Ahvenanmaahan. On myös olemas-
sa tiettyjä suoranaisia virheitä, jotka on korjattava valiokuntakäsittelyssä ja joita perustus-
lakivaliokunnankin on tarkasteltava, sillä kyseisiä virheitä ei ole otettu huomioon lainval-
mistelussa. Haluan nostaa viisi pointtia:

1. Suomessa on kaksi alueellista toimivalta-aluetta. Lainaus yksityiskohtaisista peruste-
luista: "Asiakas voisi valita palveluntuottajan koko Suomen alueelta riippumatta siitä, mis-
sä maakunnassa asiakas asuu." Tämähän ei pidä paikkaansa. Ehdotus ei huomioi sitä, että
83



Pöytäkirjan asiakohta PTK 51/2017 vp
Suomi muodostuu kahdesta alueellisesta toimivalta-alueesta sosiaali- ja terveydenhuollon
osalta. Ahvenanmaan maakunnalla on toimivalta sosiaali- ja terveydenhuollon osalta, ja
valinnanvapaus, joka nyt aiotaan ottaa käyttöön, on rajattu valtakunnan alueelliseen toimi-
valta-alueeseen. Siksi asia on tarkistettava laissa, ja siihen pitäisi kirjata, että Ahvenan-
maan maakunnalla on oma toimivalta ja että Ahvenanmaa on valtakunnan valinnanvapau-
den alueen ulkopuolella. Tämä ei ole poliittinen asia, se on tekninen asia, niin että laki toi-
mii Ahvenanmaan itsehallintolain mukaan. Siksi on tärkeätä, että valiokunta huomioi tä-
män. Ministeri jo kommentoi tätä asiaa ennen tässä salissa, ja haluan kiittää myös ministe-
riä tästä kommentista.

Pointti 2, tilapäinen oleskelu ja kiireellinen hoito: Koska Ahvenanmaata ei ole sisälly-
tetty valinnanvapauteen, on laissa huomioitava tilapäinen rajanylitys valtakunnan hoito-
alueen ja Ahvenanmaan välillä. Lakiehdotukseen on siksi kirjattava tilapäisen oleskelun eli
7 §:n ja kiireellisen hoidon, 8 §:n, sisältö. Maakunnan hallituksen kanssa on tarkemmin
selvitettävä, miten hoito säännellään niiden ahvenanmaalaisten osalta, jotka väliaikaisesti
oleskelevat täällä valtakunnassa, sekä niiden henkilöiden osalta, jotka asuvat täällä mutta
oleskelevat tilapäisesti Ahvenanmaalla. Selvitykseen täytyy myös sisältyä vastuu ja perus-
teet syntyneille maksuille. Sitä tulisi säännellä sopimusasetuksessa.

Pointti 3, erityispalvelujen saatavuus: Ruotsinkieliset paikat ja sijoitukset esimerkiksi
valtakunnan lastensuojelussa tai päihdehuollossa ovat äärimmäisen tärkeitä Ahvenanmaal-
le, sillä paikkoja ei aina ole mahdollista ylläpitää Ahvenanmaalla. Valinnanvapausuudis-
tus ei saa tarkoittaa sitä, että erityisesti ruotsinkielisiä yksiköitä häviää. Alaikäisiä ei voi
pakkohuostaanoton yhteydessä viedä hoitoon Ruotsiin, joten hoitoa on saatava ruotsiksi
Suomesta. Esitys ei kuitenkaan tue sellaisten maakuntarajoja ylittävien yksiköiden järjes-
tämistä, joita kuntayhtymät tänään hoitavat.

Pointti 4, erikoissairaanhoito ruotsiksi: Ahvenanmaa ostaa suuren osan erikoissairaan-
hoidosta valtakunnasta, sillä on mahdotonta ylläpitää kaikkia erikoisaloja Ahvenanmaalla.
Vaikka Ahvenanmaa rahoittaa tätä hoitoa, on tärkeää taata, että Ahvenanmaa saa erikois-
sairaanhoitoa ruotsiksi. Jotta Ahvenanmaa voisi jatkossakin taata laadukasta erikoissai-
raanhoitoa, on varmistettava, että ruotsinkielisiä hoitopaikkoja ja palveluja on ostettavissa
valtakunnasta.

Pointti 5, sosiaalivakuutusjärjestelmä ja monikanavarahoitus, mikä tulee eduskuntaan
syksyn aikana: Sosiaalivakuutusjärjestelmä kuuluu valtakunnan toimivaltaan. Muutettu-
jen ja luotujen järjestelmien on kuitenkin toimittava Ahvenanmaalla itsehallintolain mu-
kaisesti, jotta myös ahvenanmaalaisille taataan sama sosiaalivakuutusturva kuin valtakun-
nan asukkaille. Monikanavarahoituksen valmistelussa valtakunnan on käytävä vuoropuhe-
lua maakunnan hallituksen kanssa siitä, miten lakiehdotuksen vaikutukset voidaan neutra-
lisoida Ahvenanmaan osalta.

Värderade talman! Till sist några ord om tidtabellen. Det känns rätt olustigt att en remiss-
debatt i ett så här viktigt och komplicerat ärende ordnas enbart drygt 24 timmar efter att för-
slaget har lämnats till riksdagen. Det ger inte en möjlighet att dubbelkolla flera saker. Tid-
tabellen som planeras för utskottsbehandlingen riskerar också att innebära att riksdagen
inte har tillräckligt mycket tid att genomlysa lagförslaget och dess konsekvenser, som är
enorma för samtliga finländare.

Lagförslaget innehåller inget stycke om hur det påverkar Åland, förutom att man bara
konstaterar att sjukvård och hälsovård är Ålands lagstiftningsbehörighet. Det stämmer,
84



Pöytäkirjan asiakohta PTK 51/2017 vp
men beaktas inte i lagtextens utformning. Lagberedningen behöver i det här hänseendet
förbättras. Det är inte riksdagens uppgift att göra konsekvensbedömningar för hur lagstift-
ning påverkar Åland. Vi har inte de resurserna i riksdagen och därför måste de sakerna be-
aktas bättre i lagberedningen, även om jag vet att den här lagberedningen har varit mycket
ansträngd och haft en snäv tidtabell. — Tack.

22.16 Maria Tolppanen sd: Arvoisa puhemies! Minä aprikoin tässä nyt — hyvä, kun mi-
nisteri on täällä — nimenomaan tätä listautumista. Jos ymmärsin asian oikein, onko näin,
että jokainen ihminen listataan johonkin paikkaan? Nyt on olemassa ihmisiä, jotka eivät
ole varsinaisesti sairaita ainakaan silloin vuoden alussa, mahdollisesti sairastuvat influens-
saan joskus lokakuussa tai marraskuussa ja tarvitsevat silloin sairaanhoitoa. Käykö nyt
näin, että tämä pakkolistauttaminen vie sitten tämän valinnanvapauden tältä henkilöltä
pois? Hänen on mentävä siihen paikkaan, mihin hänet on maakunta tai joku muu listautta-
nut silloin aikaisemmin.

Toinen asia, mikä tässä hämmästyttää, on se, miksi kaikki täytyy listata johonkin paik-
kaan ja maksaa siitä listautumisesta näille toimijoille, jollei sitä palvelua sinä vuonna tar-
vitsekaan. Kun kauppakaaressa ainakin on niin, että sellaista ei tarvitse maksaa, mitä ei ole
saanut, niin palautetaanko tässä nyt sitten ne rahat, mitkä on listautumisen myötä maksettu
toimijoille, jollei sitä palvelua tulla käyttämään, vai onko tämä semmoinen tukitoimenpi-
de, joka tulee niin kuin manulle illallinen?

Toinen asia sitten, mihin kiinnitin huomiota tässä, on nämä päihde- ja huumeriippuvai-
set. Jos mennään tälle puolelle, niin onko heidän kohdallaan myös niin, että heidät lista-
taan vuoden alussa jonnekin? Uskotteko, arvoisa ministeri, että jos henkilö on päihde- tai
huumeriippuvainen, hän päättää tammikuussa, että hän mahdollisesti sinä vuonna sitten
vaikka joulukuussa tai kesäkuussa hakeutuu hoitoon? Minä en usko tähän, että tämmöistä
päätöstä voidaan tehdä etukäteen, vaan miten tämä tulee tulevaisuudessa toimimaan? Mi-
ten nämä ihmiset pääsevät hoitoon ja pääsevät myöskin yhtä aikaa sosiaalipuolen palvelui-
hin, ei pelkästään terveyspuolen? Tämä on iso kysymys, koska meillä [Puhemies koputtaa]
valitettavasti on niin paljon ihmisiä, jotka kärsivät myöskin tästä.

22.19 Esko Kiviranta kesk: Arvoisa puhemies! Haluan esittää vilpittömän kiitoksen hal-
litukselle ja erityisesti perhe- ja peruspalveluministeri Juha Rehulalle, joka yösydännäkin
on saapunut tänne eduskuntaan. Nyt meillä on täällä kokonaisuus eduskunnan käsiteltävä-
nä, maakuntauudistus ja sosiaali- ja terveydenhuollon järjestämisen uudistus, kun on saatu
tämä asiakkaan valinnanvapausesityskin eduskunnan käsittelyyn. Perustuslakiasiantunti-
jathan voivat aina yllättää mutta tuskin nyt ihan niin pahasti kuitenkaan kuin edustaja
Lindtman äskeisessä pöydällepanoesityksessään hallintarekisteriasiassa. Onhan aika hy-
vin ilmeisesti selvitetty tämä perustuslakinäkökulma tässä esityksessä.

Maakunnissa on edessä kova työ, ja tietysti on erittäin tärkeää, että maakunnittain voi-
taisiin palvelut turvata mahdollisimman yhdenvertaisesti eri kolkilla oleville asukkaille.
Hävettää oikein, että oma maakuntani Varsinais-Suomi on tuskin alkuun päässyt tämän uu-
distuksen valmistelussa. Sosiaali- ja terveystoimen uudistus on sellainen rakenneuudistus,
että se kyllä esimerkiksi tämän julkisen talouden suunnitelman yhteydessä esitetyt uudis-
tukset hakkaa yksin, jos se hyvin toteutetaan ja peruspalvelujen laadukkuus, perusratkai-
sujen laadukkuus voidaan turvata ja niistä voidaan huolehtia. Keskeinen asia on tietysti
johtaminen ja erityisesti tietojärjestelmien kehittäminen tämän johtamisen avuksi.
85



Pöytäkirjan asiakohta PTK 51/2017 vp
22.20 Timo Harakka sd:  Arvoisa puhemies! Heti alkuun lämpimät kiitokset ministeri
Rehulalle, joka on tässä iltamyöhään paikalla. Toki, kuten taisitte itsekin tuossa päivem-
mällä sanoa, tämä on historiallinen hetki ja siksi on oikein, että jaatte sen kanssamme. Esi-
tin silloin päivällä yhden kysymyksen, ja toivon, että nyt olisi aikaa vastata siihen.

Arvoisa puhemies! Vaatii suurta ideologista hyväuskoisuutta luulla, että yksityistämi-
nen, yhtiöittäminen parantaa terveydenhuoltoa. Tällä hetkellä toimitaan virkavastuulla, jat-
kossa kaupallisista lähtökohdista, ja valvonta jää maakuntaviranomaisille. Vastaava malli
pankkisektorilla johti maailmanlaajuisesti tuhoisaan finanssikriisiin.

Itsekin 30 vuotta yrittäjänä toimineena ymmärrän täysin, mikä on liiketaloudellinen lo-
giikka. Tuotot saadaan tehostamalla, tehostaminen säästämällä, heikentämällä palveluita
sekä mahdollisuuksien mukaan verokikkailulla. Kansainväliset terveyskonsernit ovat pää-
omasijoittajien omistajia ja ne vaativat armottomasti tuottoa. Ne eivät todellakaan ole hy-
väntekeväisyysjärjestöjä. Älkää luulkokaan, että valvojat pysyvät mitenkään perässä.
Saamme lukea monia skandaalijuttuja heitteillejätöistä ja hoitovirheistä.

Sosiaali- ja terveyspalvelut ovat yhteiskunnan yhteishyvä ja sen pitää olla yhteiskunnan
hallinnassa. Toteutus voidaan mainiosti yhteisillä demokraattisilla päätöksillä tilannekoh-
taisesti ulkoistaa, mutta valtaa ei pidä antaa yhtiöille, sillä yhtiövaltaa ei voida koskaan
enää palauttaa yhteiskunnalle — ei koskaan enää.

Valinnanvapaus ei toteudu, jos en voi 1.1.2019 alkaen valita julkista sote-keskusta, jo-
ten uudistan kysymykseni ministeri Rehulalle: voitteko taata, että jokainen voi valita jul-
kisen toimijan 1.1.2019 alkaen, jos niin haluaa?

Palaan vielä tuohon lakiesityksen 57 §:ään, jota täällä kovasti kehuttiin ja joka kuulem-
ma estää kaiken verokikkailun. SDP on eri mieltä, Finnwatch on eri mieltä ja kansainväli-
set konsernit, tulette näkemään, ovat eri mieltä. Olen tyytyväinen, että hallitus on toisella
korvalla kuullut esittämiämme monia parannusvaatimuksia. Ennen kaikkea niistä tärkein
on maakohtainen konserniraportointi. Attendon johtaja Pertti Karjalainenkin totesi, että
heidän mielestään SDP:n vaatimukset ovat järkeviä ja sopivat heille.

Tämä maakohtainen raportointi tuli siis vihdoin EU-direktiivin myötä veromenettelyla-
kiin vuodenvaihteessa. Sitä oli sekä SDP että moni kansalaisjärjestö jo edellyttänyt pitkän
aikaa, ja kuten useat aggressiiviseen verosuunnitteluun tai suoranaiseen veronkiertoon
puuttuvat lainsäädännöt, se on tullut Suomeen Brysselistä. Itse meillä ei ole siihen riittänyt
suurtakaan harrastusta.

Tämä veromenettelylain 14 § edellyttää, että yhtiö antaa seitsemän tietoa. Hallituksen
esityksestä valitettavasti puuttuu neljä. Vaadimme aiemmin ja vaadimme nyt, että yhtiön
voitot, henkilökunnan määrä, henkilökulut esitetään maittain. Pykälä on riittämätön, kun
sen perusteella ei voi arvioida yhtiöiden verovastuullisuutta, sitä, joutuvatko verorahat ve-
roparatiisiin.

Hämmästyttäväähän oli, että hallitus ei juurikaan selvittänyt tämän massiivisen, merkit-
tävän, historiallisen yhtiöittämishankkeensa yritysvaikutuksia ja verovaikutuksia. Siksi so-
siaalidemokraattinen eduskuntaryhmä joutui sen tekemään hallituksen puolesta. Tämä ra-
portti julkaistiin maaliskuussa, ja luonnollisestikin se on ollut ja on hallituksen käytössä
edelleenkin. [Juha Rehula: Luettu on!] — Luettu on, sanoi ministeri Rehula, ja olen oikein
iloinen siitä. Tämä on varmasti ihan hedelmällistä yhteistyötä, koska tavoitteenamme on
kuitenkin varmaan yhteinen ja paras mahdollinen lopputulos. — Tässä tutkimuksessahan
todettiin, että korkojen käyttö verosuunnittelussa on vähentynyt terveysyrityksissä viime
vuosina, mutta ei kuitenkaan täysin loppunut. Verosuunnitteluun viittaavia poikkeukselli-
86



Pöytäkirjan asiakohta PTK 51/2017 vp
sia tunnuslukuja havaittiin eräissä yrityksissä, joissa kaikissa pääomistajana on ulkomais-
ten pääomasijoittajan hallinnoima yhtiö. Näyttää todellakin siltä, että Suomen lakiin vuon-
na 2014 tullut korkojen verovähennyskelpoisuutta koskeva säännös on hillinnyt verosuun-
nittelua ja soveltunut osaan näistä järjestelyistä. — Valtiovarainministerinä tuolloin Jutta
Urpilainen.

Mutta on huomattava, että verosuunnittelu ei koske yksin terveysyritysten voittoja. Alan
liikevaihdosta 59 prosenttia kului lääkäreille, muulle henkilökunnalle sekä alihankkijoille
maksettuihin korvauksiin. Erityisesti lääkärille maksettuihin palkkioihin liittyy verosuun-
nittelua, jolla voidaan pienentää palkkiota saavan lääkärin siitä maksamaa veroa, ja tässä
tutkimuksessamme kuvataan kolme eri järjestelyä, joilla palkkiosta maksettua veroa voi
pienentää muuntamalla osan palkkioista kevyemmin verotetuksi pääomatuloksi. Verokan-
taa voi hilata alemmaksi myös työsuhde-eduilla, sillä osa niiden arvosta on yleensä vapau-
tettu verosta. Lisäksi voidaan säästää palkan sivukulut, jotka ovat noin 25 prosenttia suh-
teutettuna palkan määrään.

Mutta siinä isossa kuvassa kyse ei suinkaan ole pelkästään oikeudenmukaisuudesta vaan
kilpailunäkökohdasta. Konsernien verokikkailu heikentää kilpailua. Jos haluamme aidosti
auttaa kotimaisia pieniä ja keskisuuria yrityksiä, niiden on voitava kilpailla tasaveroisesti
konsernien kanssa. Eli hallituspuolueilla on valiokunnissa vielä näytön paikka antaa ham-
paat näille ikenille 57 §:ssä.

Lopuksi varoitus. Länsinaapurin varoittavaa esimerkkiä kannattaa seurata. Siellä suu-
rimmat konsernit maksavat veroista vain pienen osan. Voitot ovat kasvaneet niin suuriksi,
että hallitus on joutunut miettimään, miten niitä rajoitetaan. Nythän olemme siinä hetkes-
sä, jossa tämä virhe voidaan ja täytyy välttää jo etukäteen.

22.28 Markku Pakkanen kesk: Arvoisa herra puhemies! Hyvät kollegat ja arvoisa mi-
nisteri! Sote-uudistus tarvitaan, ja siitä on jo vuosia vallinnut täällä salissa ja itse asiassa
koko Suomessa huomattava yksimielisyys. Uudistuksen tarkoituksena on enemmän ter-
veyttä ja hyvinvointia samalla rahalla. Yksityisten yritysten palvelujen tuominen mukaan
lisää mielestäni valinnanvapautta, ja hyvä on, että maakunnalle säädettynä tehtävänä on
säädellä palveluiden raamit ja huolehtia myös niiden integraatiosta. Tämä siis maakunnille
säädettävänä tehtävänä.

Tällainen sote-uudistus on tarpeen ja välttämätön, jotta eri puolilla Suomea asuvien ih-
misten välinen yhdenvertaisuus paranee. Siitäkin tässä salissa lienee yksituumaisuus. On
syytä muistaa, että sote-uudistusta ei tehdä menojen leikkauksien vuoksi, vaan uudistuk-
sen tavoitteena on kustannusten kasvun hillitseminen 3 miljardilla eurolla tulevien vuosien
aikana.

Tärkeää on myös muistaa, että maakunta päättää sote-palveluverkoista, ei laki. Juha Si-
pilän hallitus velvoittaa tulevat maakunnat niin sanotusti takuumieheksi, jonka vastuulla
on huolehtia lähipalveluista. Jokaisella suomalaisella on oikeus saada laadukasta palvelua
sote-keskuksesta, asuipa hän sitten missä hyvänsä.

Täällä on kannettu myös suurta huolta syrjäseutujen palveluista. Maakunnilla on väli-
neet, joilla pystytään toimeenpanemaan valinnanvapautta. Mikäli markkinat eivät jostain
syystä toimisi, maakunta voi järjestää puitesopimuskilpailun ja kilpailuttaa yrityksiä. Ellei
tämäkään toimi, voi maakunta tarvittaessa tuottaa palvelut itse. Yksityisten sote-keskusten
ilmaantumista markkinoille kermankuorintamielessä hillitsee mielestäni varmaan omalta
87



Pöytäkirjan asiakohta PTK 51/2017 vp
osaltaan myös se, mitä hallituksen esityksessä on tähdennetty. Siellä on varsin laaja listaus
palveluista, joita sote-keskuksista pitää löytyä.

Mielestäni uudistuksen yksi tärkeä seikka on myös sote-digikehitysyhtiö. Sen tarkoituk-
sena on saada yhtenäiset kertomus- ja raportointijärjestelmät sekä maakunnissa kokonais-
valtaiset palvelut. On pidettävä myös huolta, että myös pienet yritykset pääsevät mukaan
tähän valinnanvapauteen ja sen tuomiin mahdollisuuksiin. Luonnollista on, että valinnan-
vapaus ja sote-palveluiden tarjonta on monipuolisempaa siellä, missä väestöpohjaa on
enemmän. Niinhän se on tänäkin päivänä.

Kun maakunnilla ei nyt alussa ole sitä verotusoikeutta, on mielestäni täysin selvää, että
uudistus lähtee liikkeelle valtion rahoituksella. Asiakasmaksu on sama, kunhan hoitopaik-
ka on maakunnan hyväksymä. Pääsy samalle tutulle lääkärille mahdollistetaan, kun asia-
kas voi valita paikan, mistä hoitoa saa. Nämä hoitopaikat kilpailevat asiakkaista laadulla ja
hyvällä hoidolla.

Ja lopuksi myös haluan kiittää ministeri Rehulaa, joka juuri poistui salista, pitkästä ja
hyvästä työstä asian viemiseksi eteenpäin ja myös että on jaksanut olla tämän päivän pit-
kän istunnon täällä meitä kuuntelemassa.

22.32 Sirpa Paatero sd: Arvoisa herra puhemies! Tiina Merikanto, Ylen toimittaja, joka
seuraa sotea hyvin tiiviisti ja on todella perillä siitä, kirjoitti eilen kirjoituksen, joka alkoi
otsikolla "Riskillä mennään". Se on varmaan tunnelma aika monella toimijalla niin täällä
eduskunnassa kuin tuolla kentällä — mielikuva siitä, että toivotaan parasta, pelätään pa-
hinta näitten esitysten osalta — sillä vaikutusarviot ovat aika hatarat niihin tehtyihin laki-
esityksiin, jotka nyt tänään ovat täällä lähetekeskustelussa.

Tätä kohtaan ovat opposition lisäksi, joka on itse asiassa varmaan hiljaisin näistä kaikis-
ta kommentoijista, olleet kriittisiä lausunnonantajat, asiantuntijat sosiaali- ja terveyden-
huollosta, niin THL:stä kuin muualta, ja lainsäädännön arviointineuvosto. Lainsäädännön
arviointineuvosto itse asiassa tyrmäsi tämän koko ison kehikon. Ja kun katson vaikkapa
näitä palautteita, joita eri lausunnonantajat antoivat kysymykseen, voidaanko uudistuksel-
la parantaa väestön terveys- ja hyvinvointieroja, kaikista vastaajista 3 prosenttia oli sitä
mieltä, että voidaan, kunnista nolla prosenttia, kuntayhtymistä nolla prosenttia. Jos asiak-
kaalla on laaja-alaisia palvelutarpeita, toteutuuko uudistuksessa asiakkaan mahdollisuus
saada tarpeenmukaisella tavalla yhteensovitettuja palveluja? Kaikista vastaajista "kyllä"
vastasi 2 prosenttia, kunnista nolla prosenttia, kuntayhtymistä nolla prosenttia. Elikkä niis-
tä toimijoista, jotka tällä hetkellä toteuttavat sosiaali- ja terveydenhuollon palveluita, teke-
vät sitä käytännössä, kohtaavat ne ihmiset, järjestävät ne päivystäjät, nolla prosenttia us-
koo siihen, että tämä parantaa asiakkaiden tasavertaisuutta, tämä helpottaa ihmisten pää-
syä hoitoon.

Sen lisäksi kriittisiä arvioita on esitetty sitä kohtaan, toteutuuko tässä tämä 3 miljardin
kustannusten taittaminen tai onko tämä mitenkään mahdollista tällä aikataululla. Jo ihan
fyysisesti tiedetään, että tällä hetkellä maakunnissa ihmiset työskentelevät sekä kunnan
oman palvelun tuottajina ja hallinnoijina miettimässä maakunnan omaa palvelutuotantoa,
ja tähän väliaikaiseen toimintaan ei ole rahkeita valtiovallan puolelta haluttu antaa.

Muutoksia lausuntokierroksen jälkeen on tehty muutamiin nyansseihin, esimerkiksi ai-
katauluun, millä ei käytännössä ole mitään merkitystä, ainakaan niiltä osin, kun kerran nyt
on tarjottu kunnille puolen vuoden tarjous yhtiöittää omat palvelunsa — hirvittävä hallin-
nollinen työ, jonka jälkeen se vietäisiin maakunnalle. Miksi tehtäisiin tällaista?
88



Pöytäkirjan asiakohta PTK 51/2017 vp
Minä olen tänään oppinut yhden uuden sanan, jonka nimi on "disintegraatio", ja se tuli
joltakin muulta kuin oppositiolta. Se tuli niiltä toimijoilta, jotka ovat tällä hetkellä eri maa-
kunnissa toteuttaneet pitkälle mennyttä integraatiota palveluissa, esimerkkinä perhepalve-
lut, joissa neuvolatoiminta ja lastensuojelutoiminta toimivat kiinteästi yhdessä vierekkäi-
sissä huoneissa niin, että kaikki ne perheet kohtaavat molemmat palvelut. Heillä oli aito
huoli tänään useammalta puolelta Suomea, että nyt nämä palvelut pilkotaan, jos ja kun neu-
volatoiminta laitetaan sinne yksittäisten sote-keskusten tai julkisten sote-keskusten mutta
yhtiöiden maailmaan ja lastensuojelutoiminnan kuitenkin sitten on oltava, luojan kiitos,
siellä julkisella puolella.

Tämä esitys siitä, että jotenkin tämä liittyisi EU:n kilpailulainsäädäntöön, tulee kyllä nyt
voimaan, kun kerran nämä asiat on pakko yhtiöittää. Tähän mennessä ei ole ollut tarvetta,
Ruotsissa ei ole ollut tarvetta, mutta tämän jälkeen, kun ne on yhtiöitetty, kyllä ne ovat
EU:n kilpailulainsäädännön parissa.

Kun täällä päivällä keskusteltiin hoitotakuuasioista, niin kyllä, meillä on hoitotakuu nyt
perusterveydenhuollossa siihen, että saa yhteyden, mutta ei ole hoitotakuuta siihen, että
saisi hoitoa perusterveydenhuollossa. Sosiaalidemokraatit esittää, että tähän myöskin saa-
taisiin se hoito. Erikoissairaanhoidon puolella on ne määrätyt kuukausimäärät, milloin
myöskin hoitoa pitää saada.

Tässä yhä edelleen jää epäselväksi, mihin nämä kokeilut voivat johtaa, jos tämä laki tu-
lee voimaan ennen kuin niitten kokeiluitten arvioita voidaan tehdä. Tässä yhä edelleen jää
kysymysmerkille, miksi kunnat on täysin irrotettu tästä, miksi kunnat eivät voi olla niissä
yhteisissä yhtiöissä, jotka tuottavat näitä palveluita, tai kuntien omissa yhtiöissä tai suo-
raan kuntapuolelta.

Miksi tämä kuluttajansuojakysymys ei tunnu olevan missään keskustelussa — tai en ole
löytänyt sitä täältä lakipykälistä? Ja sitten on tietenkin tämä kuluttajien iso rooli, joka liit-
tyy tähän, että kuluttaja nyt sitten on se, joka myöskin valvoo ja arvioi, kun tekee omaa va-
linnanvapauttaan, mihin palveluntuottajalle menee, ja sitten katsoo sen verotiedot, onko
tämä nyt semmoinen yhtiö, joka on noudattanut paremmin Suomen verotuskäytäntöjä, vai
onko tämä semmoinen yhtiö, joka on noudattanut vähän heikommin niitä verotuskäytäntö-
jä. On tietysti hyvä, että sekin pykälä täältä löytyy, mutta jos kerran tähän maailmaan men-
nään, niin miksi ei sitä sitten tehdä niin hyvin kuin se on mahdollista? On kummallista, että
se jää tälläkin kertaa vajaaksi. Mutta minun mielestäni myöskin sitten se, että se vastuu on
siellä kuntalaisella tai kansalaisella sitä selvittää, kuulostaa jotensakin kummalliselta, niin
kuin täällä tänä päivänä joku tähän asiaan vastasi.

Monta kysymystä on yhä edelleen auki, ja mitä enemmän valiokunnassakin näitä asioita
olen kuunnellut, sitä huolestuneemmaksi minä tästä järjestelmästä valitettavasti tulen.

22.39 Hannu Hoskonen kesk: Arvoisa herra puhemies! Vielä jatkoksi edelliseen puheen-
vuoroon, viitaten tähän sote-lakipakettiin ja valinnanvapauspakettiin, haluan sanoa muuta-
man asian. Ensinnäkin tämä kilpailutus, se, että suuryhtiöt päästetään kilpailemaan sosiaa-
li- ja terveyspalvelujen tuottamisesta ympäri Suomea, niin sehän on EU-yhteisöoikeudel-
lisesti aivan valtava muutos. Euroopan unionissa on semmoinen lainsäädäntö ja semmoi-
set säännöt, että sosiaali- ja terveyspolitiikka kuuluu jokaisen jäsenvaltion omaan päätös-
valtaan ilman sen kummempia selittelyjä. Mutta nyt kun markkinat avataan, kun pullon-
henki päästetään irti, niin ikinä ei saada enää sitä takaisin. Sen jälkeen olemme Euroopan
89



Pöytäkirjan asiakohta PTK 51/2017 vp
unionin kilpailulainsäädännön alaisia näissä asioissa, ja sitten sitä kilpaillaan, vaikka se
maksaisi kuinka paljon.

Ja kun en äskeisissä puheenvuoroissa ulkoa muistanut noita lukuja, niin kaivoin mapis-
tani tämän tilaston. Tilasto on terveydenhuollon käyttömenojen bruttokansantuotto-osuu-
det OECD-maissa vuosina 90—2013, ja osuuksien muutokset ovat prosenttiyksikköinä ja
prosentteina. Eli tämä on OECD:n tilasto, ja Suomelle hyviä verrokkimaita ovat Ruotsi ja
Tanska. Norjaa ei ehkä kannata mainita, sen bruttokansantuote on niin raju, että pienellä-
kin prosentilla tehdään hyvää jälkeä. Sosiaali- ja terveydenhuollon käyttömenojen bkt-
osuus Ruotsissa oli vuonna 2013 — tuoreempaa tilastoa ei ikävä kyllä minun tietokonetai-
doillani löytynyt — 11 prosenttia tasan. Se oli muuttunut 3,6 prosentilla vuodesta 2000
vuoteen 2013 mennessä eli kasvanut semmoisen vajaan kolmanneksen. Tanskassa prosent-
ti oli 10,4 ja muutos oli ollut 13—14 vuoden aikana 2,3 prosenttiyksikköä. Suomen bkt-
osuus terveydenhuollon käyttömenoista oli 8,6 prosenttia elikkä suurin piirtein 2 prosent-
tiyksikköä alhaisempi kuin Ruotsissa ja Tanskassa, ja meidän muutos oli 13—14 vuoden
aikana ainoastaan 1,9 prosenttia. Elikkä tämä tilasto karusti kertoo sen, että meillä ei ole
kriisiä. Meidän kustannukset eivät ole karanneet. Tämä on vähän sama asia kuin Suomen
armeijan menot, että tämä Suomen armeijan käytössä oleva systeemi on erittäin tehokas ja
taloudellinen. Sama koskee meidän terveydenhuoltoa.

En ole uudistuksia vastustamassa, kun olin hyväksymässä Pohjois-Karjalan Siun sote
-menettelyn. Sitä kannattivat kaikki Pohjois-karjalan kunnat. Sitä me olemme kuntayhty-
mänä ja perussopimuksen puitteissa toteuttaneet tämän vuoden. Siellä on selkeä trendi siel-
läkin, arvoisa ministeri, joka vie palveluja Joensuuhun päin, ihan varmasti. Meidän kun-
nanjohtaja on jo monta kertaa neuvotellut Siun sote -johtajiston kanssa, että älkää nyt kaik-
kea viekö meiltä pois. Ihan selvä trendi. Joka sen kieltää, niin kieltää tosiasiat. Minä en
enää jaksa uskoa sitä, että meidän pienten paikkakuntien etuja tässä maassa vakavasti ku-
kaan enää ottaa. Se minun sydämeeni sattuu kaikista eniten, koska sen pienen ihmisen ase-
man pitäisi kuitenkin olla se ykkösasia. Niiden miljonäärien ja rikkaiden asemasta en ole
ollut huolissani, koska hehän ovat aina asiansa osanneet hoitaa. En ole heille kateellinen,
olen iloinen, että Suomessa heitä on, mutta kuka huolehtii siitä vähäväkisestä väestä, lap-
siperheistä, vanhuksista? Se on tässä se, mikä on se iso juttu. Ja tämä OECD:n tilasto, min-
kä äsken todistin, on karua kertomaa, tämä on täyttä totta. Ja toivoisin, että ministeriössä
näihin vähän tutustuttaisiin. Olen siitä hieman pettynyt, että tässä salissa ei näitä sote-in-
toilijoita nyt näy, vaikka tuntuu, että se on maailman paras järjestelmä. Moni puristaa kättä
nyrkkiin housuntaskussa niin, että sauma rutisee. Minä en ole sitä uskaltanut tehdä, kun
housut ovat kalliit, on parempi sanoa suusta, niin ei tule katkera mieli.

Kun aikanaan sotea lähdettiin käynnistämään, niin siinä oli kaksi lähtökohtaa: lähipal-
velut kaikissa kunnissa turvataan kohtuullisella kustannusrasituksella. Tämähän oli tavoi-
te, ja sitä tavoitetta edelleen lämpimästi kannatan. Monessa kunnassa olemme saaneet esi-
makua siitä, mitä on kansainvälisten yhtiöiden lääkäripalvelujen hinta — Pohjois-Karja-
lassakin. Omassa kunnassanikin Ilomantsissa olen sitä joutunut toteamaan erään yrityksen
tiimoilta, jääköön nimi sanomatta hienotunteisuussyistä. Se on ollut raakaa rahastusta, jopa
niin paljon, että ne lääkärit, jotka ovat virkalääkäreinä, ovat tämän huomanneet, että kun
harjoitteleva lääkäri saa tuhansia euroja enemmän kuussa palkkaa, niin se on ollut heillä
peruste sitten, että jos ette maksaa enempää, niin hekin lähtevät tai siirtyvät sitten lääkäri-
yhtiön palvelukseen. Vieläkö joku uskoo siihen, että näillä ylikansallisilla yhtiöillä on niin
sanottua sosiaalista omaatuntoa paikallisia ihmisiä kohtaan? Jos olen väärässä, niin pyy-
90



Pöytäkirjan asiakohta PTK 51/2017 vp
dän oikaisemaan, minkä jälkeen olen valmis pyytämään anteeksi sanojani. Nämä esimaut,
mitä olemme lääkäriyhtiöistä eri puolilla Pohjois-Karjalaa saaneet, kertovat tätä samaa
kieltä. Se on karua totta, rahastusta, joka on ollut systemaattista, niin kuin sanoin.

Sitten kun katsotaan näiden lääkäriyhtiöiden suunnitelmia, mitkä parhaillaan ovat vireil-
lä, tiedän, että esimerkiksi Joensuuhun on vireillä tällä hetkellä kaksi uutta sairaalahanket-
ta. Tämä on täyttä totta. Tarkistin vielä saamani tiedon, että en puhu pehmoisia. Kun nämä
kaksi sairaalayhtiötä ovat rakentamassa sinne sairaaloita, niin kuka kuvittelee, että kustan-
nukset siinä laskevat? Jokuhan sen rakennettavan sairaalan kiinteistökulutkin maksaa.
Pannaanko sitten Ilomantsin terveyskeskus kiinni, reuna-alueiden terveyskeskukset, en tie-
dä, mutta jokuhan se senkin maksaa. Toivoisin, että näihin kiinteistöasioihin vähän paneu-
duttaisiin syvällisemmin, koska kotikunnassakin on valtava määrä miljoonia sijoitettu ter-
veyskeskukseen ja tiedän, että 2021 jälkeen senkin rakennuksen tulevaisuus on hämärän
peitossa.

Sitten vanhuspalveluista: Kotikunnassani vanhuspalveluita on pystytty hoitamaan ja
muuttamaan systeemiä sitä mukaa, kun vanhuksia on tullut enemmän. Nuorisoa kun on
muuttanut pois, niin vanhusten kanssa meidän on pitänyt pärjätä ja hyvin olemme pärjän-
neet. Mutta jos mennään siihen menettelyyn, mihin monessa maakunnassa on menty, että
vanhuspalvelut kilpailutetaan, ja kun ihminen tulee riittävän heikoksi, että hänet on pakko
viedä terveydentilan takia johonkin laitokseen hoidettavaksi viimeisien vuosien ajaksi,
niin tilastojen mukaan ne viimeiset kaksi vuotta ihmisen elämässä ovat ne kalleimmat vuo-
det sosiaali- ja terveydenhuollon kustannuksia ajatellen. Jos sitten ihmistä lähdetään köi-
jäämään vaikka kotikunnastani Ilomantsista jonnekin toiselle puolelle maakuntaa outoihin
olosuhteisiin, niin onko se oikea palkka elämäntyöstä? Mielestäni ei. Missä on tämän jär-
jestelmän inhimillisyys? Kuka puhuu sen pienen ihmisen puolesta, joka siellä haluaisi viet-
tää vanhuudenpäivänsä kotiseudullaan ja sitten päästä kirkkomaahan pitkän elämän jäl-
keen? Sen perään huudan edelleen. Vaikka yleisöä ei ole tätä enempää, niin sitä surua kan-
nan sydämessäni joka päivä. Missä on inhimillisyys? Sen vain haluan tietää. Jos sitä inhi-
millisyyttä lähdetään hakemaan näiltä ylikansallisilta yhtiöiltä, niin on osoite ainakin pik-
kuisen väärä. Olen sen omin silmin kokenut ja nähnyt. Minä en usko enää mihinkään hu-
huihin enkä suuriin lupauksiin. Niillä lupauksilla ei vanhustenhoitoa järjestetä, mutta kunta
on pystynyt sen tekemään. Kotipalvelu meillä toimii, ja ihminen pidetään kotona niin pit-
kään, että parhaimmillaan saman vanhuksen luona käy viisi eri hoitajaa päivän aikana, että
hän saa olla omassa kodissaan mahdollisimman pitkään. Sitä samaa kohtaloa toivon itsel-
leni, jos elinpäiviä on.

Lopuksi, arvoisa puhemies: Kansantalouden kannalta pidän sote-uudistusta riskinä ja
siksi olen sanonut, että nämä pitää sosiaali- ja terveysvaliokunnassa selvittää perin pohjin,
samoin perustuslakivaliokunnassa perustuslain mukainen kuntien omaisuuden kohtelu täs-
sä tapauksessa ja tämä kunnallinen itsehallinto, jonka aikanaan Ståhlberg Suomen perus-
tuslakiin hyvin kirjoitti. Valitettavasti siitä jäi kirjoittamatta se maakuntahallinnon osuus.
Se ikävä kyllä jäi kirjoittamatta siihen muotoon kuin se olisi pitänyt kirjoittaa, mutta nyt-
hän sitä tässä koetellaan, mitä sille maakuntahallinnolle sitten tehdään. Mutta joka tapauk-
sessa katson rauhallisesti nämä sosiaali- ja terveysvaliokunnan lausunnot, samoin perus-
tuslakivaliokunnan lausunnon, jonka perustuslakivaliokunnan jäsenenä olen. Siellä käy-
dään tämä asia perin juurin läpi ja rauhallisesti, kuten olemme jo tästä asiasta keskustel-
leet. Mutta siitäkin huolimatta jätän sen varauman, että katson, miten tämän asian kanssa
käy. En tule ikinä hyväksymään sitä, että suurille ylikansallisille yhtiöille mahdollistetaan
91



Pöytäkirjan asiakohta PTK 51/2017 vp
raaka rahastus ja meidän kuntalaisten rahat lähtevät tuonne maailman turuille sijoittajien
laariin. Senhän olemme jo tässä talossa viime vuosina nähneet, miten nämä ylikansalliset
sijoittajat ovat menestyneet. Sitten kun puuro palaa pohjaan, niin tulee sieltä taas muuta-
man miljardin maksumääräys, että ettekö auttaisi pikkuisen tätä poloista, joka rahansa
pörssissä hävitti. Se on minusta väärä tie, ja se ei minun omalletunnolleni sovi, ei sitten
millään.

Toinen varapuhemies Arto Satonen:  Ministeri Rehula, 5 minuuttia.

22.48 Perhe- ja peruspalveluministeri Juha Rehula: Arvoisa herra puhemies! Joitakin
kommentteja käytyyn keskusteluun koko päivän ajalta.

Täällä on aika useassa puheenvuorossa verrattu Suomea ja Ruotsia ja käytetty varoitta-
vana esimerkkinä Ruotsin valinnanvapausratkaisuja. Totta kai pitää ottaa oppia, mutta
myös Ruotsin lähtökohta pitää muistaa. He tavoittelivat jonojen purkua, ja he lähtivät jo
siitä, että se malli, jonka he toimeenpanevat, tulee maksamaan enemmän kuin meillä, on
koskaan mahdollista maksaa. Siellä ovat menot kasvaneet. Tällä hetkellä Ruotsissa ollaan
hyvin kiinnostuneita siitä, miten me toteutamme so-te-integraation, kun heillä on tilanne,
jossa sosiaalihuolto on kunnilla ja terveydenhuolto maakäräjillä. Ruotsin lähtökohta oli
hieman toisenlainen.

Toinen asia: Useakin puhuja on päivän aikana peilannut nyt käsittelyssä olevaa esitystä
alkuperäisiä tavoitteita vasten. Niin pitääkin tehdä. Terveyserojen kaventaminen, so-te yh-
teen, integraatio, ja se, että me saamme menojen kasvua taitettua — näitä isoja tavoitteita
vasten pitää arvioida tätäkin esitystä. Useissa puheenvuoroissa on jopa puheenvuorojen si-
sällä ollut ristiriitaisia väittämiä. Mitä tarkoitan? Sama puhuja, joka perää integraatiota, on
peräämässä toisaalla jotakin sellaista osaa tästä laista — jonka käsittely nyt eduskunnassa
on alkamassa — joka olisi viemässä integraatiota kauemmaksi. Lausuntokierroksen jäl-
keen on lisätty velvoittavuutta vastata integraatiosta, siitä, että ihminen ei putoa palvelu-
järjestelmän jalkoihin. Siitä on yhtäältä vastuussa maakunta järjestäjänä, mutta myös pal-
veluntuottajilla on velvoite.

Sitten huoli pk-yritysten asemasta: Meillä on seteli, asiakasseteli, meillä on henkilökoh-
tainen budjetti, jotka varmuudella takaavat sen, että pk-yritykset ovat mukana. Mutta sit-
ten tullaan siihen kysymykseen, millä tavalla pk-yritykset voivat olla sote-keskuksissa.
Esimerkiksi muodostamalla osuuskunnan — pykälät mahdollistavat tämän. Nyt yksi haas-
te ja viesti kentällekin on se, että tällaisia yhteenliittymiä voisi syntyä. Mutta niille, jotka
vaativat so-tea, niille jotka vaativat integraation toteuttamista, sanon: tässä on esimerkiksi
yksi kohta, johon hallitus on pyrkinyt esityksessään löytämään ratkaisuja, mutta nämähän
eivät ole ihan vaivatta sovitettavissa toisiinsa.

Ne, jotka lukevat tätä lakia normienpurun näkökulmasta, joutuvat pettymään. Tässä on
aika paljon valvontaa, tässä on sitä aika paljon, liittyen niihin huoliin, jotka kumpuavat sii-
tä, ovatko palveluntuottajat yhdenvertaisia ja kuka tästä oikein rahat vie.

Edustaja Harakka kysyi, että voitteko taata, että... Palveluntuottajien yhdenvertaisuus on
aivan keskeinen asia tässä lainsäädännössä. Se tarkoittaa sitä, että tilanteessa, jossa listau-
tuminen alkaa, julkisen toimijan on oltava mukana, sen on oltava yksi niistä vaihtoehdois-
ta — monella alueella se on todennäköisesti se ainoa vaihtoehto — [Sirpa Paateron väli-
huuto] sen on oltava.
92



Pöytäkirjan asiakohta PTK 51/2017 vp
Sitten tähän listautumiseen kaiken kaikkiaan. Listautuminen ei tarkoita listautumista ka-
lenterivuodeksi, siis tammikuun 1. päivästä joulukuun viimeiseen päivään, vaan se on liu-
kuva aika. Ei synny tilannetta, jossa tulisi yksi päivä, jolloin maakunta määrää, että tuonne
sinun on mentävä, vaan sehän lähtee siitä palvelutarpeesta. Julkisella ja yksityisellä on
sama ilmoitusvelvollisuus julkisuuteen siitä, kuinka monta ihmistä voi olla kyseisen pal-
veluntuottajan listalla. Se ei ole sidottu siihen, onko toimijalla julkinen vai yksityinen taus-
ta. Kyse ei ole siis ajasta tammikuun 1. päivästä joulukuun 1. päivään, vaan se on juokseva,
se 12 kuukautta. Tämä on yksi väite, joka täällä on esitetty, se miten ihminen lukitaan yh-
deksi vuodeksi. Sama henkilö on puheenvuorossaan saattanut olla huolissaan kustannus-
ten karkaamisesta. Meidän mallimme ei mahdollista sitä, että voi hakea Buranaa kolmesta
paikasta saman päivän aikana, mutta meidän mallimme mahdollistaa sen, että jos ei ole
palveluntuottajaan tyytyväinen, sitä voi vaihtaa. Henkilöstön osalta, jos minä olisin maa-
kuntapäättäjä, perustaisin yhden yhtiön, jossa mahdollistuu se, että ei joudu pompotetta-
vaksi.

Sitten aivan lopuksi tästä tietojen julkistamisesta. Kysyn uudemman kerran näin illan lo-
puksi, tämä olkoon nyt retorinen kysymys tässä vaiheessa: mitä me teemme aggressiivisen
verosuunnittelun estämisessä tiedolla henkilöstöstä Övertötterström Ab:n vanhuspalvelu-
jen hoitoyksikön osalta? Siis hallituksen esityksessä on lähdetty siitä, että ne tiedot ovat
tärkeät, jotka ovat olennaisia sen tiedon näkökulmasta, että meidän veroeurojamme ei siir-
rellä ilman, että me tiedämme sen, mihin ne siirtyvät. Mutta mielelläni otan valaistusta vas-
taan ja valmistelun osalta otetaan vastaan, jos ne Övertötterström Ab:n vanhuspalvelut jo-
takin meidän asiassamme auttavat. Mutta logiikka tässä on ollut tämä.

Arvoisa herra puhemies! Osaltani kiitän käydystä lähetekeskustelusta. Paljon on palau-
tetta tullut ja muistiinpanoja tehty toivottavasti puolin ja toisin. Ja kun lakiin perehtyminen
tässä nyt itse kullakin syventyy, niin moneen vielä tänään avoimeksi ilmoitettuun kysy-
mykseen varmaan vastauksetkin löytyvät jo nyt tästä lakiesityksestä. — Kiitoksia.

22.55 Timo Harakka sd (vastauspuheenvuoro):  Arvoisa puhemies! Kiitos ministerille
selkeistä sanoista. Tähän aivan viimeiseen asiaan, miksi henkilöstömenojen ja henkilöstön
määrän osuus on tärkeä tietää: Se on yksi näistä lukuisista mittareista, joilla näiden terveys-
konsernien toimintaa ja tulosta voidaan arvioida ja myöskin heidän veromallejansa. Kuten
tuossa puheessa totesin, yksi verosuunnittelun muoto on se, millä tavoin henkilöstö käyt-
tää itseään alihankkijana yritysmuotoisena välttäen siis palkkaverotusta. Tämä on merkit-
tävä tulonmuuntokysymys, ja myöskin sillä on tekemistä tämän kokonaisuuden kannalta.
Kuten sanoin, olennaisinta on se, että ne samat kriteerit, jotka on jo määritelty verotusme-
nettelylain 14 §:ssä, joka astui voimaan, on aivan helppo sellaisenaan siirtää sote-yrityksil-
le. Uskon ja luotan siihen, että valiokuntakäsittelyssä myöskin näin tullaan menettele-
mään, että kaikki olennaiset tiedot, joista henkilöstön määrä ja laatu ja henkilöstömenojen
osuus on yksi, [Puhemies koputtaa] nyt kuuluvat siihen.

22.56 Maria Tolppanen sd (vastauspuheenvuoro): Arvoisa puhemies! Nyt kun on käy-
nyt selväksi se, että kaikki saavat kertoa sen, kuinka monta henkilöä heillä voidaan hoitaa
sen vuoden aikana tai kuukauden aikana tai olipa se aikajakso mikä tahansa, niin miten nyt
taataan se, että kaikki saavat hoitoa? Jos kerrotaan ne maksimit, mitä voidaan ottaa sinne,
ja jos sinne tuleekin enemmän ihmisiä, jotka tarvitsivat hoitoa, ja kaikilla on paikat täynnä,
93



Pöytäkirjan asiakohta PTK 51/2017 vp
niin mitä silloin tapahtuu? Aikaisemminhan sairaaloihin ja terveyskeskuksiin kuitenkin
otettiin jopa käytäväpaikoille.

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan, tarkastus-
valiokunnan, valtiovarainvaliokunnan, hallintovaliokunnan, talousvaliokunnan ja työelä-
mä- ja tasa-arvovaliokunnan on annettava lausunto.
94


