















































DEM6A1C.tmp.xml


Pöytäkirjan asiakohta PTK 96/2016 vp
Pöytäkirjan asiakohta 

PTK 96/2016 vp

Täysistunto

Torstai 6.10.2016 klo 16.00—18.33

2.2. Suullinen kysymys Suomen toimista Syyrian tilanteessa (Emma Kari vihr)
Suullinen kysymys SKT 95/2016 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Kari.

Keskustelu

16.36 Emma Kari vihr: Arvoisa puhemies! Viime päivien kuvat Aleppon raunioista kai-
vettavista lapsista ylittävät jo ihmisten sietokyvyn. Venäjä ja Syyrian hallitus pommittavat
siviilejä taukoamatta. Tulitaukoa on rikottu, eivätkä avustuskuljetukset pääse enää perille.
Nyt 300 000 ihmistä on saarroksissa Itä-Aleppossa, 85 000 lasta on loukussa kaupungissa,
jonne sataa pommeja. Kysynkin teiltä, pääministeri Sipilä: mihin toimenpiteisiin Suomi ai-
koo ryhtyä EU:ssa, YK:ssa tai suoraan kahdenvälisesti Venäjän kanssa, jotta Venäjän ja
Syyrian hallitukset saadaan viipymättä sitoutumaan tulitaukoon ja että hädänalaisille ihmi-
sille saadaan toimitettua ruokaa, vettä ja lääkkeitä ja että me saamme nämä ihmiset tur-
vaan?

16.37 Pääministeri Juha Sipilä (vastauspuheenvuoro): Arvoisa puhemies! Se, mitä tuol-
la Syyriassa tapahtuu: Ne kuvat ovat kauhistuttavia, ja ne tiedot, mitä sieltä tulee, ovat kau-
histuttavia. Me olemme ne jyrkästi kaikki tuominneet. Tänä päivänä muun muassa presi-
denttimme on keskustellut Venäjän presidentin kanssa kyseisestä tilanteesta. Meillä on Eu-
rooppa-neuvoston seuraavan kokouksen pääaiheena Venäjä, ja Venäjällä on myöskin täs-
sä asiassa ratkaisun avaimia käsissä.

Olen keskustellut paljon myöskin kollegoiden kanssa. Se, mitä Euroopan unionissa lä-
hinnä asialle on tehty ja voidaan tehdä, on se, että saamme humanitäärisen avun mahdolli-
simman hyvin perille. Nyt on kovin kovin suuria ongelmia tällä hetkellä myöskin humani-
täärisen avun perillesaannissa. On sekä kansainvälisen yhteisön, YK:n, Euroopan unionin
että kaikkien YK:n jäsenmaiden tehtävä päästä tässä asiassa eteenpäin. Se, mitä me voim-
me tehdä erityisesti, on vedota niihin, joilla päätösvalta on, tässä tapauksessa erityisesti
Venäjään ja USA:han.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta.

16.38 Erkki Tuomioja sd (vastauspuheenvuoro): Arvoisa puhemies! Lähi-itä on ollut
monien ihmisyyttä vastaan suunnattujen rikosten näyttämö. Myös Syyriassa vuonna 82 sil-
loinen Haman kaupungin vastarinta kukistettiin niin, että jopa 40 000 siviiliä saattoi saada
 Tarkistettu
4.0



Pöytäkirjan asiakohta PTK 96/2016 vp
surmansa, ja siitä isä al-Assadin pojalle periytynyt oppi on, että tähän voidaan ryhtyä il-
man, että siitä joutuu vastuuseen. Nyt Venäjän tuella Syyrian joukot tekevät samanlaista
tuhoa Aleppossa.

Mitä voidaan tehdä, jotta kansainvälisen oikeuden menetelmät ja sopimukset toimisivat
niin tehokkaasti, että kukaan ei enää voisi kuvitella pääsevänsä irti vastuusta tällaisissa
kammottavissa sotarikoksissa? Kansainvälisen rikostuomioistuimen allekirjoittajamaiden
joukosta puuttuvat edelleen muun muassa Yhdysvallat ja Venäjä ja monet muutkin maat.
Suomi on tähän panostanut voimakkaasti. Mitä me voimme tehdä lisää yhdessä Euroopan
unionin kanssa tämän kansainvälisen oikeuden (Puhemies koputtaa) vahvistamiseksi?

16.39 Pääministeri Juha Sipilä (vastauspuheenvuoro): Arvoisa puhemies! Se, mitä Suo-
mi voi tehdä, on tietenkin vedota niihin, jotka eivät vielä tässä mukana ole, ja erityisesti
voimme toimia Euroopan unionin kautta yhdessä. Yhdessä Euroopan unionina meillä on
parempi vaikutusvalta ja mahdollisuus vaikuttaa näihinkin kysymyksiin. Erityisesti Euroo-
pan unionin yhteydessä ollaan keskusteltu nyt Syyrian osalta tosiaan siitä, miten saamme
humanitäärisen avun perille. Euroopan unionin vaikutusvalta muuten on ollut tässä kovin
heikko varsinaisesti tämän kriisin ratkaisussa. Mutta se, mitä Suomena olemme tehneet, on
se, että käymme kahdenvälisiä keskusteluja, ja siitä esimerkkinä presidentin tämänpäiväi-
nen keskustelu Venäjän presidentin kanssa.

16.40 Pertti Salolainen kok (vastauspuheenvuoro): Arvoisa puhemies! Olisi tärkeätä,
että Syyrian ilmatila voitaisiin sulkea, koska nämä hirvittävimmät teot tapahtuvat nimen-
omaan ilmatilan kautta. Voisiko Suomen hallitus ajatella, että se vetoaisi muihin EU-kol-
legoihin ja esittäisi, että tämä ilmatila voitaisiin saada suljetuksi?

16.41 Pääministeri Juha Sipilä (vastauspuheenvuoro): Arvoisa puhemies! Kyllä voim-
me tehdä senkin. Ensimmäinen asia, mikä Syyriassa pitäisi saada aikaan, on se, että tuo tu-
litauko siellä pitää ja viattomien siviilien tappaminen loppuu. Olemme vedonneet kaikissa
yhteyksissä, missä toimimme, siihen, että tulitauko saadaan pitämään ja siviilien tappami-
nen saadaan loppumaan. Osana tulitaukoa on tietenkin se, että jos ilmatila suljetaan, niin il-
mateitse tapahtuvat operaatiot sitten loppuisivat myöskin. Mutta tärkeintä on saada nyt tu-
litauko pitämään.

16.41 Pekka Haavisto vihr (vastauspuheenvuoro): Arvoisa puhemies! On aivan selvää,
että nyt puhutaan sotarikoksista: siviilien pommittamisesta, sairaaloiden pommittamises-
ta, lasten jäämisestä loukkuun tällaisessa kaupungissa. Tiedämme YK:n voimattomuuden,
YK:n turvaneuvoston heikkoudet tässä. Kun siellä on pysyviä jäseniä, kuten Venäjä, jotka
ovat mukana pommituksissa, niin he voivat käyttää veto-oikeuttaan. Mutta olisi hyvin tär-
keää, että sotarikosten tutkiminen jotakin kautta lähtisi liikkeelle, ja silloin vetoan siihen,
että Suomi voisi EU:ssa tai suoraan YK:n pääsihteerin kanssa keskustellen kuitenkin käyn-
nistää ja tukea prosessia, jossa sotarikosten selvittäminen jo aloitettaisiin. Se lisäisi osa-
puoliin myös painetta: he tietäisivät, että eivät tule pääsemään tästä koukusta, vaikka viral-
lista rikostuomioistuinta ei ehkä saada sitten erillisellä päätöksellä perustettua. Voisiko
Suomi tehdä esityksen siitä, että nyt jo alettaisiin seurata sotarikosten toteutumista ja ra-
portointia?
2



Pöytäkirjan asiakohta PTK 96/2016 vp
16.42 Pääministeri Juha Sipilä (vastauspuheenvuoro): Arvoisa puhemies! Se on totta,
mitä edustaja Haavisto esittää. Sillä, että on uhka sotarikosprosessista olemassa ja se nos-
tetaan aktiivisesti esille, voi olla ennalta ehkäisevä vaikutus tähän kysymykseen. Voin hy-
vin ottaa sen esille Eurooppa-neuvoston kokouksessa, kun asiasta keskustellaan parin vii-
kon kuluttua.

16.43 Markus Mustajärvi vas (vastauspuheenvuoro): Arvoisa puhemies! Syyrian jo yli
neljä vuotta jatkunut sota on ollut äärettömän raskas, ja sitä se on ollut ennen muuta sivii-
liväestölle. Taistelevia fraktioita on lukuisia, ja Syyrian sisäisten voimien lisäksi alueella
ajavat omia intressejään muun muassa Venäjä, Yhdysvallat ja Turkki. Asetelman moni-
muotoisuutta kuvaa se, että on syytä epäillä, että esimerkiksi Pentagon ja CIA voivat tukea
keskenään taistelevia joukkoja, toinen toista osapuolta. Aiemmin perättiin, kenelle Isis
myy varastamansa öljyn. Nyt on syytä kysyä, kuka aseistaa al-Nusraa. Arvoisa ministeri,
kuinka terroristijärjestölle vuotava taloudellinen ja aseellinen tuki saadaan tukittua?

16.44 Pääministeri Juha Sipilä (vastauspuheenvuoro): Arvoisa puhemies! Tämä on jo
haastava kysymys, että miten tuo saadaan loppumaan. Syyriassa taistelee jo niin monta
osapuolta, että kukaan ei enää ota selvää, kuka siellä taistelee ja ketä vastaan. Tähän sotaa
käyvien osapuolien rahoitukseen liittyy rikollista toimintaa, totta kai, ja sen estämiseksi pi-
tää tehdä kaikki. Se, mitä Suomena pystymme tekemään, on Euroopan unionin kautta kah-
denvälisissä keskusteluissa vaikuttaminen siihen kysymykseen ja tämä sotarikoskysymyk-
seen puuttuminen samoiten.

16.44 Matti Vanhanen kesk (vastauspuheenvuoro): Arvoisa puhemies! Tämä sota on ää-
rimmäisen järkyttävä. Tähän asti on ajateltu, että tähän sotaan ei ole sotilaallista ratkaisua,
mutta nyt kaikki Aleppon osalta viittaa siihen, että Syyrian hallitus Venäjän tukemana on
selkeästi asettanut päämääräkseen sotilaallisen voiton saavuttamisen, joka tarkoittaa sitä,
että kaikki ydinalueet, Aleppo mukaan lukien, tulevat hallituksen kontrolliin. Se noissa
oloissa tulee tarkoittamaan valtavaa määrää uhreja, myös syyttömiä uhreja.

Minusta hallituksen linja tässä on ollut täysin oikea. Yhteistyö Euroopan unionissa on se
tapa, jolla vaikutamme, ja lisäksi kahdenväliset yhteydet Venäjään. Sotarikoskysymyk-
seen puuttuminen ennalta ehkäisevänä keinona on välttämätöntä, mutta sen rinnalla tarvi-
taan kyllä mittavaa valmistelua humanitääristen operaatioiden suorittamiseen, ja kysymys
on siitä, minkälaista taustakeskustelua seuraavien humanitääristen operaatioiden hyväksi
käydään unionin puitteissa.

16.45 Pääministeri Juha Sipilä (vastauspuheenvuoro): Arvoisa herra puhemies! Tuo
konfliktin lopettaminen eli juurisyiden poistaminen on tietenkin kaikkein tärkeintä. Mutta
se, mihin Euroopan unionissa olemme varanneet varoja, on humanitäärinen apu, ja varmas-
ti tulevat seuraavassa Eurooppa-neuvoston kokouksessa myöskin tämän avun perille saa-
misen kysymykset mutta myöskin tuon avun yhteinen lisääminen. Se tilanne Aleppossa on
aivan järkyttävä. Siinä, mitä apua siellä tarvitaan ja mitä apua sinne saadaan perille, on jär-
kyttävä ristiriita. Euroopan unionissa Suomi tulee vaikuttamaan siihen, että avun määrä
saataisiin lisääntymään tuolle alueelle.
3



Pöytäkirjan asiakohta PTK 96/2016 vp
Ensimmäinen varapuhemies Mauri Pekkarinen: Myönnän vielä lisäkysymykset edus-
taja Packalénille ja tämän kysymyksen avanneelle eduskuntaryhmälle, sen edustaja Niinis-
tölle.

16.46 Tom Packalén ps (vastauspuheenvuoro): Arvoisa puhemies! Haluaisin palauttaa
mieliin kuitenkin tämän arabikevään alun, mitä Syyriassa tapahtui ja mitä Aleppossa ta-
pahtui. Aleppossa tämä kapina ei lähtenyt liikkeelle, vaan sinne taistelijat tulivat ulkopuo-
lelta, ja he ilmoittivat, että kun aleppolaiset eivät lähteneet kapinaan, niin he joutuivat tu-
lemaan sinne ja nostamaan sen kapinan hallitusta vastaan. Tällä hetkellä tilanne on se, että
al-Nusran rintama, joka on siis Irakin al-Qaida, on merkittävin taisteluvoima liittolaisi-
neen Aleppossa. Tämä tekee tästä asiasta, tästä koko tilanteesta hyvin monimutkaisen. Ja
nyt haluaisin kysyä, että jotta tämä inhimillinen katastrofi, mikä siellä on, saataisiin joten-
kin loppumaan, niin voisiko Suomen hallitus esittää jollain tavalla, tai Euroopassa ottaa
esille, että saataisiin nämä sissiliikkeet tai terroristijärjestöt vetäytymään Alepposta, elikkä
painostaa USA:ta, Saudi-Arabiaa, muita maita (Puhemies koputtaa) vetoamaan näihin
omiin liittolaisiinsa, että ne vetäytyisivät sieltä ja saataisiin sinne rauha.

16.48 Pääministeri Juha Sipilä (vastauspuheenvuoro): Arvoisa herra puhemies! Niin
kuin tuossa totesin, vyyhti on hyvin monimutkainen, siellä on paljon osapuolia ja vaatii
suurta poliittista yhteisymmärrystä ja poliittista tahtoa, että toimet siellä saadaan loppu-
maan. Myöskin Venäjän toimet viime päivinä alueella ovat tuomittavia.

Tästä avun antamisesta: Meidän pitää muistaa, että apua tarvitaan paitsi siellä paikan
päällä Aleppossa myöskin naapurimaissa. Esimerkiksi Jordania ja Libanon ovat kokoonsa
nähden, väestöönsä nähden kestämättömässä tilanteessa. Molemmissa maissa on noin 1,5
miljoonaa pakolaista, ja meidän pitää pystyä auttamaan myöskin Jordaniaa ja Libanonia
tässä tilanteessa.

Ensimmäinen varapuhemies Mauri Pekkarinen: Vielä viimeinen kysymys.

16.49 Ville Niinistö vihr (vastauspuheenvuoro): Arvoisa puhemies! Se, mitä Aleppossa
nyt juuri parhaillaan tapahtuu, on ihmisyyden kriisi. Kansainvälinen yhteisö on vannonut
yhdessä, että sellaista, mitä tapahtui esimerkiksi Srebrenicassa, ei anneta tapahtua uudes-
taan, ja nyt se kuitenkin on tapahtumassa.

Siellä on 300 000 ihmistä piiritetyssä Aleppossa, ja me tiedämme myös ne luvut: kan-
sainvälisten arvioiden mukaan Syyrian sisällissodassa on kuollut jopa noin 300 000 ihmis-
tä, joista valtaosa, jopa 80—90 prosenttia, on kuollut al-Assadin hallinnon uhreina. Eli siel-
lä on hallinto ja sitä tukeva Venäjä, jotka ovat nyt yksipuolisesti rikkoneet tulitaukosopi-
musta. Ja me myös tiedämme, että EU:n ulkopoliittinen edustaja Mogherini on sanonut,
että siellä olisi avustussaattueita kansainvälisillä järjestöillä Aleppon ulkopuolella valmii-
na menemään kaupunkiin, jos vain tulitauko saataisiin voimaan.

Haluaisin vielä, pääministeri, voimakkaasti vedota teihin: tiedättekö, mitä Suomi on teh-
nyt ja mitä presidentti keskusteli Venäjän presidentti Putinin kanssa, jotta tämä apu saatai-
siin nopeasti perille ja myös Venäjä kunnioittaisi tulitaukoa?
4



Pöytäkirjan asiakohta PTK 96/2016 vp
16.50 Pääministeri Juha Sipilä (vastauspuheenvuoro): Arvoisa herra puhemies! Toki
tiedän, mitä presidentti on keskustellut, mutta ei ehkä ole sopivaa avata kahdenvälistä kes-
kustelua täällä. Se on tietenkin presidentin tehtävä.

Minusta se, miten Suomi tässä tilanteessa toimii, on vaikuttaminen Euroopan unionin
kautta mutta myös kahdenvälisesti. Ja voin taata sen, että Suomi on tehnyt ja tekee kaik-
kensa, että omilla vetoomuksillamme saisimme tilanteeseen uutta valoa ja siellä aivan
mahdottomassa tilanteessa oleville ihmisille helpotusta.

Kysymyksen käsittely päättyi.
5


