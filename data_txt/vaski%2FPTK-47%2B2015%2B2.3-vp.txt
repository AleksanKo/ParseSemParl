















































DEM2D61.tmp.xml


Pöytäkirjan asiakohta PTK 47/2015 vp

 Tarkistettu
4.0

Pöytäkirjan asiakohta 

PTK 47/2015 vp

Täysistunto

Torstai 8.10.2015 klo 16.00—20.08

2.3. Suullinen kysymys Suomen itsenäisyyspäivän vastaanotosta ulkomaanedustustoissa 
(Stefan Wallin r)

Suullinen kysymys SKT 28/2015 vp

Suullinen kyselytunti

Toinen varapuhemies Paula Risikko: Ehdimme ottaa vielä muutaman nopeatahtisesti.
Seuraavan kysymyksen esittää edustaja Stefan Wallin.

Keskustelu

16.54 Stefan Wallin r: Arvoisa puhemies! Menestyvän diplomatian salaisuus on paitsi
neuvottelutaito myöskin tehokas verkostoituminen ja sosiaalinen kanssakäyminen. Maam-
me ulkomaanedustustot ovat näin ollen tärkeässä asemassa, kun Suomi-kuvaa ylläpide-
tään ja kehitetään. Suomen itsenäisyyspäivän vastaanotto on maamme ulkomaanedustus-
toissa pitkään ollut tärkeä mahdollisuus paitsi juhlia maamme merkkipäivää myös tavata
asemamaan johtavia poliitikkoja ja muita diplomaatteja sekä tärkeitä henkilöitä liike-elä-
män ja kulttuurielämän puolella. Vaan ei ole enää. Ulkoministeriö on 17.9.2015 lähettänyt
maamme kaikille edustustoille paimenkirjeen, jossa UM kieltää edustustoja järjestämästä
itsenäisyyspäivän vastaanottoa tänä vuonna. (Eduskunnasta: Ohhoh!) Lisäksi todetaan,
että edustustojen tulee myöskin vuoden 2016 osalta ottaa suunnittelussa huomioon, ettei
myöskään silloin järjestetä itsenäisyyspäivän juhlallisuuksia. Kirjeet ja kielto ovat aiheut-
taneet hämmennystä suomalaisissa diplomaattipiireissä. Miten he selittävät kollegoilleen,
että pian sata vuotta täyttävä (Puhemies: Aika!) itsenäinen Suomi ei enää juhli itsenäisyyt-
tä ulkomaanedustustoissaan? Kysyn ulkoministeriltä tätä samaa kysymystä.

16.55 Ulkoasiainministeri Timo Soini (vastauspuheenvuoro): Arvoisa herra puhemies!
Viime hallituksen aikana tähän käytäntöön mentiin, ja — ikävä kyllä — se jatkuu.

Kysymyksen käsittely päättyi.


