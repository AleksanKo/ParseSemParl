















































DEM77B4.tmp.xml


Pöytäkirjan asiakohta PTK 33/2018 vp
Pöytäkirjan asiakohta 

PTK 33/2018 vp

Täysistunto

Keskiviikko 11.4.2018 klo 14.10—16.07

8. Hallituksen esitys eduskunnalle laiksi Liikenneviraston liikenteenohjaus- ja hallintapal-
veluiden muuttamisesta osakeyhtiöksi ja eräiksi siihen liittyviksi laeiksi

Hallituksen esitys HE 34/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään liikenne- ja viestintävaliokuntaan, jolle
perustuslakivaliokunnan on annettava lausunto.

Keskustelu

15.00 Liikenne- ja viestintäministeri Anne Berner (esittelypuheenvuoro): Arvoisa rou-
va puhemies! 100-vuotiaan Suomen menestyminen on perustunut hyvin pitkälti kykyyn
uudistua. Pienenä kansakuntana meillä ei ole varaa tukeutua menneisyyteen. Osana glo-
baalia taloutta Suomen on pidettävä huolta omasta kilpailukyvystään. Meidän on kyettävä
tunnistamaan kansainväliset muutostrendit.

Annan yhden esimerkin: 1980-luvulla tekninen kehitys kyseenalaisti telepalveluiden
tarjonnan järkevyyden valtion monopolina. Suomi oli silloin eturintamassa ymmärtämäs-
sä telesektorin kasvavan yhteiskunnallisen ja taloudellisen merkityksen. Vaiheittain ja hal-
litusti telemarkkinat avattiinkin täydelliselle kilpailulle. 

Tänä päivänä Suomessa on kansainvälisesti katsottuna erinomaiset ja hinnaltaan edulli-
set, nopeat laajakaistayhteydet, jotka palvelevat kaikkia suomalaisia ja antavat rajattomas-
ti uusia mahdollisuuksia. Tästä huolimatta olemme viimeisen 10 vuoden aikana joutuneet
tunnustamaan, että historian maineteot eivät yksistään riitä kantamaan meitä eteenpäin ja
turvaamaan edelläkävijäasemaamme tulevaisuuden digitalisaation maailmassa. Tänä päi-
vänä olemme jälkijunassa moneen muuhun maahan verrattuna, mitä tulee tiedon, digitali-
saation ja automatisaation hyödyntämiseen. Merkittävin haaste on ollut soveltaa uusia tek-
nologioita ja ennen kaikkea murtaa perinteisen toiminnan rakenteita sekä johtaa murrosta
johdonmukaisesti kohti uudenlaista maailmaa. Siksi meidän on uskallettava tehdä rohkeita
ratkaisuja, joihin nyt puheena oleva lakiesityskin nojautuu, eikä vähiten siksi, että voisim-
me kiriä kiinni muiden digitaalisessa kehityksessä saavuttaman etumatkan. Tarvitsemme
päämäärätietoisuutta lunastaaksemme takaisin paikkamme digitalisaation edelläkävijöi-
den joukossa.

Kansainvälinen megatrendi on, että tieto on tulevaisuuden liiketoiminnassa kriittinen
tuotannontekijä ja menestyksen avain. Tietoa syntyy ympärillämme koko ajan kiihtyvällä
tahdilla. Tiedolla johtamisesta on muodostumassa yksi käynnissä olevan digitaalisen mur-
roksen keskeisimmistä kilpailutekijöistä. Suomella on hyvät edellytykset hyödyntää tietoa
 Tarkistettu
4.2



Pöytäkirjan asiakohta PTK 33/2018 vp
kilpailukykytekijänä globaaleilla markkinoilla. Osaamista ja teknologiaa Suomesta ei puu-
tu.

Tieto itsessään ei tuo talouskasvua tai mahdollista hyvinvoinnin kehitysaskeleita. Syn-
tyvälle tiedolle täytyy jalostaa merkitys, ja se täytyy saattaa keskeisten tarvitsijoiden saa-
taville oikeassa muodossa ja oikeaan aikaan. Tähän tarvitaan mahdollistava toimintaympä-
ristö ja teknologiset toteutusmallit.

Suomen ei tarvitse asemoida itseään pohjoisen periferiana. Meillä on kaikki mahdolli-
suudet toimia tulevaisuudessa kansainvälisenä solmukohtana tiedon, ihmisten ja tavaroi-
den liikkumiselle. Tämän aseman vahvistamiseksi meidän tulee kytkeä edistyksellinen di-
gitaalinen infrastruktuurimme yhteen uudenlaisten automatisoitujen liikenteen palvelui-
den kanssa ja rakentaa näistä saumaton kokonaisuus. Tämän vision toteuttaminen edellyt-
tää sitä, että uudistamme liikennealan viranomaisten tehtäviä. Tämä ei ole ensimmäinen
eikä varmasti viimeinen kerta, kun viranomaistoimintoja uudistetaan palvelemaan tulevai-
suutta ja huolehtimaan Suomen iskukyvystä kansainvälisessä kilpailussa.

Meillä liikenne- ja viestintäministeriössä on luovuttu perinteisestä jaosta liikenne- ja
viestintäpolitiikkaan. Yhteiskuntaa tarkastellaan nyt ministeriössä kolmen kokonaisuuden
kautta, joita ovat palvelut, tieto ja verkot. Nämä kolme teemaa yhdistävät sekä liikennettä
että viestintää. Ennakkoluuloton ja eteenpäin katsova organisoituminen on osaltaan mah-
dollistanut sen, että olemme tämän hallituskauden aikana pystyneet viemään läpi yhteis-
kuntamme kannalta merkittäviä uudistuksia liikenteen ja viestinnän palvelumarkkinoilla.

Arvoisa puhemies! Esittelen teille tänään hallituksen esityksen, jonka mukaisesti Lii-
kenneviraston vastuulla olevat tie-, meri- ja rautatieliikenteen ohjaus- ja hallintapalvelut
muutettaisiin osakeyhtiöksi. Tämä esitys perustuu hallituksen talouspoliittisen ministeriö-
valiokunnan linjaukseen, jonka valiokunta teki kesäkuussa 2017. Liikenteenohjauksella ja
-hallinnalla tulee liikenteen automaation ja digitalisaation edetessä olemaan nykyistä kes-
keisempi rooli liikenteen sujuvuuden ja turvallisuuden varmistamisessa. Tämä korostuva
rooli asettaa merkittäviä paineita liikenteenohjaustoiminnan kehittämiselle. Meidän on
huolehdittava, että liikenteenohjaustoiminta on organisoitu siten, että se kykenee vastaa-
maan nopeasti kehittyvän toimialan mukanaan tuomiin haasteisiin sekä muuttuviin asia-
kastarpeisiin ja että rakenteet tarjoavat parhaat edellytykset hyödyntää muutoksen muka-
naan tuomat uudet mahdollisuudet.

Nyt esitettävällä Liikenneviraston liikenteenohjaustoimintojen yhtiöittämisellä valmis-
taudutaan liikenteen digitalisaation, palveluistumisen ja automaation mukanaan tuomiin
toimintaympäristömuutoksiin. Yhtiöittämisellä edistetään liikenteeseen liittyvän tiedon
hyödyntämistä uusien digitaalisten palveluiden kehitystyön tukena ja edesautetaan uuden
liiketoiminnan syntymistä. Lisäksi tällä muutoksella luotaisiin edellytykset operatiivisen
liikenteenhallintapalveluiden asiakaslähtöisyyden parantamiselle sekä lisättäisiin liiken-
teenohjaustoiminnan taloudellista tehokkuutta ja vaikuttavuutta.

Liikenteenohjaus on operatiivista toimintaa. Sen organisointi yritysmuotoon mahdollis-
taa hyötyjä, joita virastossa ei voida saavuttaa. Osa Liikenneviraston liikenteenohjaustoi-
minnoista on jo nyt ulkoistettu yritysten hoidettavaksi. Liikennevirastossa on kuitenkin
edelleen varsin laajasti liikenteenohjaustoimintaan liittyviä tehtäviä. Toiminta yritysmuo-
dossa mahdollistaa virastotoimintaa paremmat edellytykset liikenteenohjausjärjestelmien
ja -palveluiden kehittämiselle sekä investointien pitkäjänteiselle toteuttamiselle. Hyvänä
esimerkkinä tästä on ilmailu, jossa yhtiömuotoinen toiminta lennonvarmistuspalveluissa
on ollut arkipäivää jo pitkään. Hyödyt eivät ole pelkästään taloudellisia, ne tarkoittavat
2



Pöytäkirjan asiakohta PTK 33/2018 vp
myös entistä asiakaslähtöisempiä palveluita, jotka hyödyttävät koko suomalaista liikenne-
markkinaa uusien digitaalisten ja automatisoituvien liikennepalveluiden globaalissa kil-
pailussa.

Nyt valmistellun esityksen perusteella Liikenneviraston vastuulla olevat meri-, tie- ja
rautatieliikenteen ohjaustoiminta sekä näihin keskeisesti liittyvät suunnittelu-, tuki- ja han-
kintatoiminta sekä tietojärjestelmät yhtiöitettäisiin. Yhtiöitettäviä tehtäviä hoitava Liiken-
neviraston henkilöstö siirtyisi tehtävien mukana uuteen yhtiöön liiketoimintasiirron peri-
aattein. Perustettava yhtiö olisi valtion kokonaan omistama liikenteenohjauksesta vastaa-
va erityistehtäväyhtiö. Yhtiö aloittaisi toimintansa vuoden 2019 alussa. Yhtiön ensisijaise-
na tehtävänä olisi varmistaa liikenteen sujuvuus ja turvallisuus tie-, meri- ja rautatieliiken-
teessä. Tämä tapahtuisi tarjoamalla liikenteenohjaukseen ja -hallintaan liittyviä palveluita.
Yhtiöille määritetyn erityistehtävän mukaisesti yhtiö tarjoaisi palveluja erityisesti toimi-
valtaisille viranomaisille, kuten liikennehallinnon virastoille, Puolustusvoimille, Rajavar-
tiolaitokselle, pelastusviranomaisille ja poliisille. Tavoitteena on perustaa vahva, inves-
tointikykyinen, kustannustehokkaasti toimiva ja maltillisesti voittoa tuottava valtionyhtiö. 

Liikennevirasto toimisi jatkossa liikenteenohjaus- ja hallintapalveluiden tilaajana sekä
perustettavan liikenteenohjausyhtiön strategisena kumppanina. Liikennevirasto tilaisi uu-
delta perustettavalta valtion erityistehtäväyhtiöltä yhteiskunnan, viranomaisten ja elinkei-
noelämän tarvitsemat välttämättömät liikenteenohjaus- ja hallintapalvelut, jotka olisivat
maksuttomia palveluiden käyttäjille nykyisen toimintamallin periaatteiden mukaisesti.
Muutoksen perusteella ei ole tarkoitus kerätä kansalaisilta tai asiakkailta uusia maksuja.

Perustettavan yrityksen tavoitteena olisi edesauttaa liikenteen kokonaismarkkinoiden
kasvua ja yksityisen sektorin palvelutarjonnan kehittymistä. Yrityksen tavoitteena ei olisi
kilpailla markkinatoimijoiden kanssa. Nyt esitettävällä muutoksella pyrittäisiin ennen
kaikkea tukemaan digitaalisen liikenteen myötä syntyvien uusien palveluiden kehitystä,
kun yhtiö tarjoaisi liikenteenohjauksessa käytettävää ja toiminnan puitteissa syntyvää tie-
toa mahdollisimman laaja-alaisesti ja avoimesti liikenteen toimijoiden käyttöön. 

Tietojen avoimuus turvattaisiin lainsäädännöllä. Samalla huolehdittaisiin viranomais-
ten salaisiksi määrittämien tietojen sekä liikesalaisten tietojen tietosuojasta. Yhtiö jalostai-
si tietoa myös muiden palveluntuottajien hyödynnettäväksi digitaalisessa liiketoiminnas-
sa. Pyrkimyksenä on laajentaa tiedon hyödynnettävyyttä uusien digitaalisten palveluiden
ja palvelumarkkinoiden synnyttämiseksi ja madaltaa uusien yrittäjien alalle tulon kynnys-
tä.

Yhtiöstä tehtäisiin liikennealan kansallisen kasvuohjelman mukaisesti vahva yhteistyö-
kumppani liikennealan yrityksille. Yhtiö hakisi aktiivisesti kumppanuuksia, joiden kautta
markkinaehtoisten tuotteiden ja palveluiden kehitystä voitaisiin vauhdittaa. Lisäksi yhtiö
pyrkisi tekemään innovatiivisia hankintoja tarjoten yrityksille testiympäristön uusien rat-
kaisujen kehittämiseen ja kokeiluun. Onnistuneet tuotekehityshankkeet helpottaisivat ja
nopeuttaisivat yritysten etenemistä kansainvälisille markkinoille.

Yhtiön yhtenä toimintaperiaatteena olisi edistää toimialan yritys- ja vientivetoista kas-
vua tutkimusalan, julkisen sektorin ja yksityisen sektorin yhteistyönä. Tiiviillä ja vahvasti
vuorovaikutteisella yhteistyöllä kyettäisiin kasvattamaan liikenteen kokonaismarkkinaa,
josta kasvun myötä riittäisi enemmän jaettavaa kaikille alan toimijoille. 

Liikenteenohjauspalveluiden ja niiden tietojärjestelmien järjestäminen yhtiömuotoon
tehostaisi liikennejärjestelmätasoista liikenteenhallintaa. Muutoksella yhtenäistettäisiin
liikenteenohjauspalveluja sekä luotaisiin edellytykset hakea laajemmin synergioita eri lii-
3



Pöytäkirjan asiakohta PTK 33/2018 vp
kennemuotojen välillä. Näin kyettäisiin myös parantamaan liikenteenohjauksen toiminta-
varmuutta, riskienhallintaa sekä varmistamaan tehokas ja korkeatasoinen tietoturva.

Uuteen yhtiöön syntyisi liikennejärjestelmätasoista, kaikki liikennemuodot kattavaa
teknistä ja liikenteenhallinnan palveluihin liittyvää osaamista. Tämä hyödyttäisi esimer-
kiksi liikenneturvallisuustyön pitkäjänteistä kehittämistä ja tätä kautta loisi edellytyksiä
parantaa liikenneturvallisuutta koko liikennejärjestelmän laajuisesti. 

Yhtiömuotoinen toiminta olisi läpinäkyvää tuottojen, kustannusten ja pääoman käytön
osalta osakeyhtiön julkistaessa vuosittain tilinpäätöksensä. Yhtiö tavoittelisi kannattavuut-
ta ja toiminnan tehokkuutta, mikä vuorostaan lisäisi tarvetta ymmärtää asiakkaiden tarpei-
ta, parantaisi asiakaspalvelua ja auttaisi kehittämään asiakastarpeita vastaavia palveluita.

Toisaalta palvelun tuottamiseen tarvittavat resurssit, kuten investoinnit, suunniteltaisiin
asiakkaiden ja kannattavuuden ehdoilla. Näin toiminta tehostuisi, kun palvelutuotteiden
tuotantokustannukset tunnettaisiin paremmin. Yhtiön mahdollisuus käyttää joustavasti ra-
hoitusmarkkinoita investointien rahoittamiseen parantaisi myös yhtiön kykyä tehdä inves-
tointeja nykyistä joustavammin ja pitkäjänteisemmin.

Esityksessä on otettu huomioon, että liikenteenohjaustoimintaan liittyy keskeisesti teho-
kas poikkihallinnollinen viranomaisyhteistyö sekä tätä toimintaa tukeva, uutta teknologiaa
hyödyntävä tiedonvaihtoympäristö. Näillä varmistetaan viranomaisten jatkuva ja ajanta-
sainen tilannekuva liikenteestä, kyky ennakoida ja tunnistaa mahdollisia liikenteen turval-
lisuuteen ja sujuvuuteen liittyviä riskejä. Liikenteenohjauksessa tehtävällä tiiviillä yhteis-
työllä parannetaan viranomaisten toimintaedellytyksiä vastata operatiivisella tasolla oman
hallinnonalan liikenteeseen liittyvistä viranomaistehtävistä.

Esitys sisältää tarpeelliset toimialalainsäädännön muutokset. Erityisesti alusliikennepal-
velulain, aluevalvontalain ja meripelastuslain muutokset varmistavat yhteistyön jatkumi-
sen viranomaistoimijoiden sekä valtion omistaman ja yhtiömuodossa toimivan liikenteen-
ohjaus- ja hallintapalveluiden tarjoajan välillä. Samalla yhtiöittämisellä vahvistettaisiin
edellytyksiä poikkihallinnollisen viranomaisyhteistyön kehittämiselle ja jatkuvuudelle toi-
mintaympäristön digitalisoituessa ja liikenteen automaation lisääntyessä.

Pitkän aikavälin tavoitteena on, että tulevaisuudessa osa Liikenneviraston tilaamista lii-
kenteenohjaus- ja hallintapalveluista voitaisiin kilpailuttaa niillä uusilla markkinoilla, jot-
ka tällä yhtiöittämisellä luodaan. Siten liikenteenohjauksen peruspalveluiden tuottamiseen
saataisiin mukaan muitakin liikennealan markkinatoimijoita. Tämä luo lisää painetta yhti-
ölle kehittää toimintaa entistäkin asiakaslähtöisemmäksi ja kustannustehokkaammaksi.

Perustettava valtion erityistehtäväyhtiö olisi liikenne- ja viestintäministeriön omistaja-
ohjauksessa. Yhtiön ohjaus perustuisi valtionyhtiöiden omistajaohjaukseen, toimialalain-
säädäntöön ja sen perusteella annettuihin viranomaisten määräyksiin ja ohjeisiin. Lisäksi
yhtiön ohjaus perustuisi sen liiketoiminnan kannalta keskeisen Liikenneviraston kanssa
tehtävään palvelusopimuksen sisältöön.

Yhtiön perustamisen jälkeen alkuvuonna 2019 muodostettaisiin valtion liikenteenoh-
jauskonserni liittämällä siihen Liikennevirastosta jo aiemmin yhtiöitetyt kokonaisuudet
Air Navigation Services Finland ja Finrail Oy.

Arvoisa puhemies! Nyt esitettävällä yhtiöittämisellä luotaisiin uutta kasvua liikenne-
markkinaan. Sillä parannettaisiin liikennetiedon hyödynnettävyyttä, lisättäisiin liikenteen-
ohjauksen taloudellista tehokkuutta sekä edistettäisiin palveluiden asiakaslähtöisyyttä
meidän kaikkien hyväksi. — Kiitos.
4



Pöytäkirjan asiakohta PTK 33/2018 vp
15.15 Sirkka-Liisa Anttila kesk: Arvoisa puhemies! Ministeri Bernerin kunniaksi on sa-
nottava, että hän on katsonut rohkeasti tulevaisuuteen ja hakenut niitä mahdollisuuksia, joi-
ta liikenne- ja viestintäministeriön hallinnonalalla on, ja tällä kertaa nyt hyödynnetään di-
gitalisaatiota, niin kuin ministeri täällä erinomaisella tavalla juuri perusteli. Tälle rohkeu-
delle ja kauaskatseisuudelle annan suuren arvon. 

Liikenne- ja viestintäministeriön hallinnonalalla on siis käynnissä laajamittaisia uudis-
tuksia. Nyt käsittelyssä oleva hallituksen esitys eduskunnalle laiksi Liikenneviraston lii-
kenteenohjaus- ja hallintapalveluiden muuttamisesta osakeyhtiöksi on yksi osa näitä uudis-
tuksia. 

Liikenne ja liikkuminen mullistuvat tulevaisuudessa digitalisaation mahdollistamana.
Meidän on siksi osattava katsoa liikkumista aivan uudella tapaa, niin kuin tässä nyt teh-
dään. Tällä uudistuksella viritetään myöskin ministeriön hallinnonalalla olevia toimintoja
vastaamaan paremmin tulevaisuuden kehittämistarpeisiin liikenteen osalta. 

Kysymys on siitä, että liikenteenohjauskokonaisuus siirtyy valtion kokonaan omista-
man erityistehtäväyhtiön vastattavaksi. Liikenneohjausyhtiö on siis valtion kokonaan
omistama  erityistehtäväyhtiö aivan samoin kuin tällä hetkellä on lentokentistä vastaava
Finavia tai jäänmurtoon erikoistunut Arctia. Liikennevirastosta liikenteenohjausyhtiölle
siirtyvät tieliikenteen, meriliikenteen sekä rautatieliikenteen ohjausta koskevat tehtävät.
Liikenneohjausyhtiön operatiivinen toiminta perustuu sopimusperusteiseen strategiseen
kumppanuuteen Liikenneviraston kanssa. Yhtiön ei ole kuitenkaan tarkoitus kilpailla yk-
sityisten toimijoiden kanssa, vaan tarkoitus on luoda vahva yhteistyökumppani liikenne-
alan yrityksille.

Liikenneohjausyhtiön tarkoituksena on siis edistää liikennetiedon hyödyntämistä ja tu-
kea liikenteen ekosysteemin kehitystä ja vahvistaa samalla liikennealan yritysten liiketoi-
mintaedellytyksiä, ja niin kuin ministeri täällä esittelypuheenvuorossaan hyvin totesi, näin
saadaan lisää jaettavaa. Liikenneohjausyhtiölle on asetettu useita toiminnallisia tavoitteita.
Sen on oltava kustannustehokas ja nopeampi reagoimaan markkinoilla tapahtuviin muu-
toksiin ja asiakkaiden tarpeisiin. Yhtiö voi käyttää vieraan pääoman ehtoista rahoitusta.
Liikenteenohjauskonserni hyödyntää suuruuden ekonomiaa ja siten aikaansaa synergiaetu-
ja, ja yhtiöittäminen selkiyttää eri toimintojen rooleja. 

Arvoisa puhemies! Kyseessä on siis maltillisesti voittoa tuottava valtion erityistehtävä-
yhtiö, jolla on kyky investoida ja kehittää omaa toimintaansa. Tärkeää on turvata tehokas
poikkihallinnollinen viranomaisyhteistyö sekä huomioida elinkeinoelämän ja asiakkaiden
tarpeet. Henkilöstö siirtyy tehtävineen, vastuineen ja velvoitteineen virastosta perustetta-
van yhtiön palvelukseen työsopimussuhteeseen. Lisäksi on huolehdittava palvelujen häi-
riöttömän toiminnan ja jatkuvuuden varmistamisesta muutoksen aikana ja totta kai sen jäl-
keenkin. Samalla on varmistettava, etteivät viranomaismaksut nouse nykytasoon nähden. 

Suomessahan meillä tällä hetkellä suurimpia haasteita talouskasvun esteenä on liiken-
neinfran tila. Me tarvitsemme ehdottomasti lisää rahoitusta liikenneinfran parempaan hoi-
tamiseen. Pitkien etäisyyksien ja harvaan asutun maan yksi suuri kilpailuvaltti on se, että
sillä on liikenteen väylät kunnossa, on sitten kysymys teistä tai rautateistä tai ilmaliiken-
teestä. — Kiitoksia. 

15.19 Jari Myllykoski vas:  Arvoisa rouva puhemies! Kahden edellä olevan puheenvuo-
ron jälkeen ja esittelyn tiimoilta on pakko yhtyä siihen loppupäätelmään, mikä on, eli näit-
5



Pöytäkirjan asiakohta PTK 33/2018 vp
ten toimintojen yhteen saattaminen on hyvä ajatus. Itse en nyt näe tämän yhtiöittämisen au-
tuutta tässä erityisen tärkeänä osana. 

Muutama huomio.
Me tiedämme kyllä, mitä yhtiöittämisestä saattaa seurata. Ei pidä tietysti pelätä tulevai-

suutta. Jos se valtion kokonaan omistamana erityisyhtiönä säilyy, niin meillä pitäisi olla
huojentunut olo, vaan joiltakin osin näin vasemmistolaisena aina valtion omaisuuden ja
valtion virastojen yhtiöittämisen kautta kuuluu se varoittava ääni. Me olemme kyllä näh-
neet, mitä tapahtuu esimerkiksi, kun Carunalle asioita on toimitettu. Siitä voi kuulla tietys-
ti kehuja, jos vain... [Olavi Ala-Nissilän välihuuto] — Edustaja Ala-Nissilä voi sanoa, että
se oli niin loistava retki. 

Mutta ihan muutama huomio tästä kaikesta.
Kun tehdään alaa varten ja sen uudistumista varten yhtiöittämispäätös, niin jollakin ta-

voilla rupeaa katsomaan sitä, että kun me tässä edellisviikolla keskustelimme Ilmatieteen
laitoksen osalta, nyt tähän samaan esitykseen on kasattu jonkinkin verran samanlaista pal-
velutuotantoa, mitä tällä hetkellä jo Ilmatieteen laitos tekee. Tuleeko tästä valtionyhtiönä
kilpaileva toimielin Ilmatieteen laitoksen kanssa, vai olisiko tässä jo valmisteluvaiheessa
pitänyt huomata se, että kun Ilmatieteen laitoksella liikenteen tietoa kerätään ja sitä anne-
taan eteenpäin, niin nyt tässä turvaudutaan tavallaan nettiin tuotettavien palveluiden osal-
ta, kun meillä on jo Ilmatieteen laitoksella huippuosaamista siitä, mitä ilmatilan muutokset
liikenteelle aiheuttavat ja niin edelleen. Eli sitä olisin kaivannut, että olisi puntaroitu enem-
män sitä. 

Kyllä kun meillä täällä on Puolustusvoimat ja Rajavartiolaitos mukana, niin aina siinä
vaiheessa — vaikkakin ministeri toi esille sen, että näitä palveluita annetaan maksuttomas-
ti niille tahoille, joilleka niitä nytkin tuotetaan — joka tapauksessa maltillisestikin liike-
voittoa tuottava osakeyhtiö tai yhtiö kuitenkin toimii lainsäädännön puitteissa. Jos meillä
osakeyhtiölainsäädännön piirissä oleva yhtiö on, niin se toimii nimenomaan osakeyhtiö-
lain puitteissa. Vaikka se olisi valtion erityisyhtiö, niin joka tapauksessa, kun meillä tuote-
taan näitä palveluita valtion tärkeille toimielimille, niillä pyritään tekemään voittoa, koska
niin yhtiö toimii. 

Arvoisa puhemies! On oikein, mitä ministeri tässä toi esille. Meidän pitää kehittää toi-
mintoja. Mutta juuri myös valmistelimme täällä ja saatoimme päätökseen lain liikenteen
palveluista, joka on lähtökohtaisesti sellainen, että siellä nimenomaan haluttiin, että toimi-
jat, jotka tällä hetkellä toimivat, avaavat rajapinnat niin, että näitä palveluja voi syntyä —
ja nyt tässä on tarkoitus sitten rahastaa sillä, että tuotetaan näitä palveluja, eikä niin, kuten
lain liikenteen palveluista tarkoitus kuitenkin on, että ne muutamat toimijat, vaikka nyt
mainitakseni VR ja HSL, avaavat omat rajapintansa niin, että tänne markkinoille voi syn-
tyä uusia palveluita. Varsinkin haluan korostaa vielä sitä, että Ilmatieteen laitoksen ja tääl-
lä suunnitelmissa olevien toimintoja katsottaisiin vielä tässä vaiheessa, kuinka on järkevää
tehdä, tuottaako tämä liikelaitos niitä palveluita, joita jo nyt tuotetaan Ilmatieteen laitok-
sella.

15.24 Olavi Ala-Nissilä kesk: Arvoisa puhemies! Todella tällä vaalikaudella on tapahtu-
nut merkittävä muutos. Mitä tulee yhtiöihin, muistelen sitä, että vaalikauden alussa Fin-
nair, Finavia, VR kaikki olivat enempi tai vähemmän toiminnallisissa vaikeuksissa. Tällä
hetkellä ne ovat erittäin vahvassa iskussa, palvelevat ja tekevät työtään hyvin. Tästä var-
masti myöskin ministeriölle lankeaa kiitos, ja se on tärkeätä. 
6



Pöytäkirjan asiakohta PTK 33/2018 vp
On todella tällä vaalikaudella minusta tehty sillä tavalla suunnanmuutos, että on nähty
liikenne palveluna, asiakaslähtöisenä palveluna, jossa raja-aitoja kaadetaan, jossa digitali-
saatiota hyödynnetään, jossa muodostetaan palvelukokonaisuuksia. Tämä ei ole, edustaja
Myllykoski, mitään vanhakantaista ajattelua vaan todella uutta ajattelua, joka palvelee ni-
menomaan ihmisiä ja sitä uudistumista, mistä ministerikin alussa puhui. On tärkeätä, että
on pystytty parantamaan liikenteen iskukykyä ja palvelukykyä tässä tilanteessa. 

Kuten edustaja Anttila aikaisemmin totesi, me tarvitsemme liikennesektorille myöskin
lisää rahoitusta aivan välttämättä. Sitä on nyt tapahtunut täällä korjauspuolella hyvin pal-
jon, mutta haasteet ovat todella isot. Mutta näen juuri tämän uudistamisen otteen, automa-
tisaation, digitalisaation ja jopa robotisaation hyödyntämisen, tässä hyvänä ja iloitsen siitä,
että tältäkin osin Sipilän hallitus menee vahvasti eteenpäin. 

15.26 Esko Kiviranta kesk:  Arvoisa puhemies! Haluan kiittää ajatusta muuttaa liiken-
teenohjaus- ja hallintapalvelut erilliseksi valtionyhtiöksi. Muutos vastaa muuttuvan maail-
man haasteisiin ja antaa meille mahdollisuuden pysyä liikenteen automatisointikehityksen
kärkipäässä. Yhtiö on virastoa ketterämpi, joten muutos mahdollistaa nopeamman reagoin-
nin teknologiseen kehitykseen ja muuttuvan maailman mahdollisuuksiin. Tulevaisuudessa
kaikilla kulkuvälineillä on tekniikan kehittyessä mahdollisuus kulkea ilman kuljettajia. Jo
nyt tämä on todellisuutta esimerkiksi metroliikenteessä monissa kaupungeissa. Lisäksi au-
tomaattiautoja on paljon liikkeellä testikäytössä ja laivojakin pilotoidaan. Perässä seuraa-
vat myös junat ja lentokoneet. Maailma on kovaa vauhtia kulkemassa kohti yhä laajempaa
automatisointia ja robotiikan suurempaa hyödyntämistä. Suomalaisen lainsäädännön ja
julkishallinnon on tärkeää pysyä tässä kehityksessä mukana, jotta varmistamme olevam-
me valmiina tulevaisuuteen.

15.28 Katja Taimela sd:  Arvoisa rouva puhemies! Hyvät kollegat! Tämän hallituksen
esittämän uudistuksen tavoitteena on kehittää ja vahvistaa hallinnonalan strategista ohjaus-
ta sekä saada synergiaetuja muuttuvassa toimintaympäristössä. Yleisesti voi todeta, että lii-
kenteen muutos tiedon määrän kasvaessa ja digitalisaation kehittyessä vaatii viranomaisel-
ta kokonaiskuvaa muutoksista, jotta liikenneinfra pystyy palvelemaan mahdollisimman te-
hokkaasti käyttäjiä. Väyläverkolla ja liikennepalveluiden sujuvalla suunnittelulla ja johta-
misella on elintärkeä rooli talouskasvun, asumisen ja ympäristön kannalta. Tämän me
kaikki kansanedustajat tiedämme.

Tästä organisaatiomallista voi lyhyesti tässä vaiheessa todeta sen, että Liikenneviraston
jakaminen ja etenkin liikenteenohjauspalveluiden yhtiöittäminen valtio-omisteiseen eri-
tyistehtäväyhtiöön, jossa väylävirasto toimisi tilaajaorganisaationa, on minun mielestäni
omiaan jäykistämään rakenteita. Koen, että osakeyhtiömuoto vähentää toiminnan avoi-
muutta ja vaikeuttaa näin ollen myös toiminnan ohjausta verrattuna viranomaistoimintaan.
Ottaen huomioon liikenteenohjauskeskusten pääluonteen turvallisuusviranomaisina on
vaikea ymmärtää, miksi nimellisiä tuloja palveluistaan saavat toimijat pitäisi yhtiöittää, ja
tähän kysymykseen olisi hyvä saada tässä keskustelussa tänään myös ministeriltä vastaus.

Mitä tulee tähän vaikutusten arviointiin, virastouudistuksen osalta esitys sisältää arvion
yhdistämisen hallinnollisista säästöistä muttei pysty arvioimaan yhdistämisestä syntyviä
kuluja laisinkaan. Esityksestä puuttuu analyysi siitä, miten nykyinen organisaatiomalli es-
tää virastojen välisen synergian ja parhaiden käytänteiden jakamisen. Yhtiöittämisen osal-
ta viitataan vain liikenteestä kertyvän tiedon potentiaalin hyödyntämiseen, mutta esitys ei
7



Pöytäkirjan asiakohta PTK 33/2018 vp
sisällä arviota tai tutkimusta, paljonko koko liikenteen kokonaismarkkinasta olisi hyödyn-
nettävissä yhtiön liiketoiminnan tuloina. Taseen osalta uuteen erityistehtäväyhtiöön ollaan
siirtämässä yli 200 miljoonan euron arvosta eri liikennemuotojen ohjaus- ja informaatio-
järjestelmiä. Esityksessä olisi hyvä esittää myös arvio siitä, miten yhtiö rahoittaa jatkossa
näiden järjestelmien ylläpidon ja uusimisen.

Arvoisa rouva puhemies! Tänään olemme myös saaneet Helsingin Sanomista lukea tä-
män lain vaikeaselkoisuudesta. Toivon todella, että valiokuntatyössä tämä otetaan huo-
mioon ja sitten asiantuntijakuulemisten pohjalta ollaan myös ministeriössä valmiita tarkas-
ti miettimään, onko tämä lakiesitys niin sanotusti oikeilla raiteilla. Eri viranomaisten väli-
nen yhteistyö ei saa millään lailla heikentyä myöskään tämän yhtiöittämisen jälkeen, ja
tämä kohta vaatii myös hyvin tarkan valmistelun meillä valiokuntatyössä.

15.31 Kari Uotila vas:  Arvoisa rouva puhemies! On aivan selvää, että meidän pitää rea-
goida maailman ja tässä tapauksessa erityisesti liikenteen muuttumisen näköaloihin. Digi-
talisaatio, robotisaatio ja se, että liikenteestä tulee yhä enemmän a) palvelua, ovat tosiasioi-
ta, ja täytyy antaa ministeri Bernerille tunnustusta siitä, että ministerillä on ollut rohkeutta
tehdä erilaisia avauksia ja ideoita tähän reagoimiseen. 

Mutta tässä edustaja Myllykosken tavoin kyllä haluan kuitenkin pienen varoittavan sor-
men nostaa ja korostaa sitä, että kysymys on myöskin siitä, millä tavalla tätä reagointia teh-
dään. Tässä tapauksessa on haettu malliksi valtion sataprosenttisesti omistamaa erityisyh-
tiötä elikkä yhtiöittämistä, josta nyt luvalla sanottuna — sitä tikulla silmään, joka vanhoja
muistaa — on paljon radikaalimpiakin ehdotuksia tässä viime aikoina tullut, joista osa on
sitten kyllä torppaantunutkin.

Kun sanotaan a), niin täytyy ajatella myös se b) eli ajatella sitä tilannetta tulevaisuudes-
sa, kun tämä yhtiö toimii, näitä palveluja jakaa tai myy. Jossain vaiheessa tulee keskustelu,
onko tämä valtion ydintehtävää, liittyykö tämä valtion omistajapolitiikan ytimeen olla lii-
kennepalvelujen bisneksessä mukana, ja sitä sitten verrataan herkästi sivistykseen, terveys-
palveluihin tai Puolustusvoimiin ja joihinkin muihin. Silloin herää kysymys, millä varmis-
tamme, että tämä säilyy valtion ja sitä kautta myöskin parlamentin selkeässä johdossa jat-
kossakin, ettei sellainen uhkakuva toteudu, että vähän aikaa tätä mutta tulevina vuosina sit-
ten myydään ulos ja sitten sitä rahastetaan ja niitä maksuja kerätään ihan eri logiikalla kuin
tässä alkuvaiheessa on kaavailtu.

15.33 Johanna Ojala-Niemelä sd:  Arvoisa rouva puhemies! Tässä hallitus esittää, että
Liikenneviraston nykyiset liikenteenohjaus- ja hallintapalvelut muutetaan osakeyhtiöksi ja
tehtävät siirretään perustettavaan valtion erityisyhtiöön. Tämän on tarkoitus tulla voimaan
ensi vuoden alusta lukien, ja tämän uuden valtion erityistehtäväyhtiön tehtävänä on var-
mistaa liikenteen sujuvuus ja turvallisuus meri-, rautatie- sekä tieliikenteessä ja tarjota lii-
kenteenohjaukseen liittyviä palveluita. On ihan totta, että ihmiset haluavat yhä enemmän
liikkua mukavammin ja nopeammin ja myös tulevaisuuteen on valmistauduttava. 

Valtiovarojen liikennejaosto vieraili muutama viikko sitten Hollannissa älyliikennese-
minaarissa, ja siellä keskusteltiin paljon siitä, mikä on itseohjautuvien autojen tulevaisuus.
Meillä on jo Suomessa, Muoniossa, testausta käynnissä Aurora-projektin tiimoilta. Sa-
maan aikaan valitettavasti saimme tuolla älyliikenneseminaarissa kuulla, kuinka yksi hen-
kilö oli kuollut Amerikassa tämmöisen itseohjautuvan auton yli ajamana. Tekniikka ei va-
8



Pöytäkirjan asiakohta PTK 33/2018 vp
litettavasti vielä ole niin pitkällä, että sitä voitaisiin kaupallisesti hyödyntää, mutta tässä
mennään koko ajan eteenpäin.

Sinänsä yhdyn edellä puhuneen edustaja Taimelan ajatukseen siitä, että tähän osakeyh-
tiömalliin en ole kyllä tässä erityisen ihastunut. Varmasti tämä olisi toisella tapaa ollut pa-
remmin hoidettavissa. Toivon tietenkin, kuten täällä edustaja Anttila ja monet sanoivat, li-
sää rahoitusta liikenteelle.

15.35 Kristiina Salonen sd:  Arvoisa puhemies! Suhtaudun suurella varauksella lakiesi-
tyksessä olevaan tie-, meri- ja rautatieliikenteen ohjaustoimintojen yhtiöittämiseen osana
liikenne- ja viestintäministeriön virastouudistusta. Etenkin VTS-toimintojen eli merilii-
kenteen alusliikennepalveluiden yhtiöittäminen herättää isoja kysymyksiä esimerkiksi vi-
ranomaisyhteistyön tulevaisuudesta. Esimerkiksi Meriliikenneohjaajat ry on todennut, että
yhtiöittäminen heikentäisi Suomen meriliikenteen ohjauksen toimivaa yhteistyötä Puolus-
tusvoimien, Rajavartiolaitoksen, poliisin, Tullin ja Trafin kanssa.

Yhtiöittämisen myötä meriliikenneohjaus menettää viranomaisstatuksensa. Uhan alla
on esimerkiksi oikeus käyttää Puolustusvoimien tutkaverkkoa. VTS-toiminta on täyttä vi-
ranomaistoimintaa, jota säännellään vahvasti myös kansainvälisillä säännöksillä, minkä
vuoksi sitä tulisi käsitellä omana kokonaisuutenaan liikenteenohjaustoimintojen uudistuk-
sessa. Esimerkiksi mahdollisessa poikkeustilanteessa VTS-toiminta on Suomen alueve-
sien valvonnan ja turvallisuuden takaamisen kannalta äärimmäisen tärkeää. VTS-keskuk-
set estivät viime vuonna ainakin kymmenen onnettomuutta ja estivät samalla mahdollisia
ympäristökatastrofeja. Esimerkiksi Länsi-Suomen meriliikennekeskus vastaa alusliiken-
neohjauksesta Suomen länsirannikolta, Hangon länsipuolelta, aina Tornioon asti.

Toiminta on Suomelle erittäin tärkeää. Päättäjien tehtävä on varmistaa, että tämä työ
voidaan tehdä mahdollisimman hyvin jatkossakin. Siksi ei ole yhdentekevää kysyä, miten
viranomaisvaltuuksien ja -vastuiden määrittely poikkeustilanteessa hoidetaan uudessa yh-
tiössä. Suomessa toimii tällä hetkellä kolme VTS-keskusta, jotka antavat vuorokauden ym-
päri alusliikennepalvelulaissa määriteltyjä informaatio-, liikenteenjärjestely- ja navigaa-
tiopalveluita. Toivon valiokunnalta viisautta ja harkintaa asiassa, kun käsittely siellä nyt al-
kaa.

15.37 Markku Eestilä kok: Arvoisa puhemies! Itse en niinkään pelkää tätä yhtiöittämis-
tä, koska yhtiöittäminen on vain hallintamuoto. Mutta kuitenkin kysyisin täällä olevilta mi-
nistereiltä: mitä mieltä te olette omistajaohjauksesta ja ehkä jopa eduskunnan ohjauksesta
siinä tilanteessa — jos minä olen oikein käsittänyt — että tänne tulee tytäryhtiö? Meillä on
valtion omistama erityisyhtiö, ja sitten tulee tytäryhtiö raideliikennettä varten, maantielii-
kennettä varten ja meriliikennettä varten, ja se on varmaan hyvä asia, koska silloin osaa-
minen keskittyy juuri tiettyyn tehtävään, ja tämä osakeyhtiö on todennäköisesti notkeam-
pi, eikä sitä lisenssiä ja lupaa aina tarvitse hakea joka paikasta, mitä ehkä muuten pitäisi ha-
kea. Mutta itse ajattelen, kun pitäähän yhtiöllä olla hallitus ja kun kuitenkin operaation
kohteena on koko maa ja ehkä maan rajojen ylikin yli menevä toiminta, että miten varmis-
tetaan ne ihmiset, jotka siellä osakeyhtiön hallituksessa ovat, ja se, minkälainen se hallitus
tulee olemaan ja tytäryhtiöitten ohjaus — että ne varmasti sitten palvelevat koko maata, et-
teivät toiminnot liiaksi keskity vain tietyille alueille ja tiettyihin asioihin, jotka enemmän-
kin älyliikenteen kanssa ovat tekemisissä, että huolehditaan siitä, että tämä järjestely pal-
velee sitten koko maata — ja se, millä tavalla tämä omistajaohjaus toteutetaan. Näitä minä
9



Pöytäkirjan asiakohta PTK 33/2018 vp
itse mietin ja sitä, mikä on tämä yhtiöjärjestys ja tuleeko se eduskuntaan vai miten se me-
nee.

15.38 Eeva-Maria Maijala kesk: Arvoisa puhemies! Elämme kehittyvässä maailmassa,
ja kilpailu on kaikkialla todella kovaa, entistä kovempaa koko ajan. Olemme globaalissa
toimintakentässä, ja meidän on seurattava tarkasti myös muiden maiden vastaavia toimin-
toja, miten niissä edetään näitten kanssa. 

Kiitoksia oppositiolle, että olette hereillä tämän asian kanssa. Voi olla, että myöskin va-
liokuntakäsittelyssä saamme teiltä sellaisia asioita, mitä emme itse me hallituspuolueiden
edustajat välttämättä huomaa. Kiitoksia tässä vaiheessa jo. 

Meidän on oltava Suomessa valmiina nopeaan reagointiin myöskin näissä liikennepuo-
len asioissa. Meidän elinkeinoelämä on täysin riippuvainen siitä, mitä muualla maailmassa
tapahtuu koko ajan. Vienti ja vientituotteet ovat meille todella tärkeitä, miten rahti hoide-
taan vesiliikenteessä, miten tieliikenneasiat hoidetaan, miten tietoliikenneasiat hoidetaan.
Meidän matkailu on täysin riippuvainen siitä, miten lentoliikenne toimii. 

Kun yhteiskunnassa ja globaalisti tapahtuu nopeasti todella paljon muutoksia, niin minä
uskon ja näen, että tämmöisellä uudella organisaatiomallilla pystymme paremmin reagoi-
maan siihen tilanteeseen, olemme ajan hengessä ja saisimme myöskin meidän yhteiskun-
nalle tärkeitä tuloja aikaiseksi eikä meille tapahtuisi isompia ongelmia näissä asioissa. 

Omistajaohjaus on äärettömän tärkeää, se, että se lähtee tässä todellakin hyvin toimi-
maan. Tämä tulee olemaan valtion erityistehtäväyhtiö. Pidetään huolta, että se myöskin
semmoisena pysyy sitten. 

Puhemies Paula Risikko: Haluaako ministeri vastata? — Enintään 3 minuuttia, olkaa hy-
vä. 

15.40 Liikenne- ja viestintäministeri Anne Berner:  Arvoisa rouva puhemies! Haluan
kiittää näistä palautteista ja näkökulmista ja tuoda esille muutaman asian. 

Ilmatieteen laitoksen osalta kysymys on hyvin erilaisesta toiminnasta. Liikenteenohjaus
on ennen kaikkea operatiivista toimintaa, ja meillähän on ollut esimerkiksi ilmailun liiken-
teenohjaus yhtiöitettynä jo pitkään, samoin myös raideliikenteessä on ollut yhtiömuotoi-
nen toiminta. 

Laissa liikenteen palveluista velvoitetaan avaamaan reitti-, pysäkki-, aikataulu-, hinta-
ja esteettömyystietoja. Nyt pyritään siihen, että saadaan tämän lisäksi avoimuutta myös
olosuhdetietoihin ja liikenteenohjaukseen. Kun puhumme siis tästä tulevasta yhtiöstä, pu-
hutaan nimenomaan liikenteenohjauksesta elikkä niin sanotusta traffic managementista, ei
niinkään siitä olosuhdetiedosta, joka tulee Ilmatieteen laitokselta. Puolustusvoimat on teh-
nyt yhteistyötä oman liikenteen ohjauksesta ilmailun osalta jo hyvin hyvin monta vuotta, ja
sitä on toteuttanut yhtiömuotoinen toiminta. 

Tässähän nyt oikeastaan on kysymys siitä, että kun aikaisemmin on yhtiöitetty ilmalii-
kenteen ohjaus ja raideliikenteen ohjaus eri kausilla, niin nyt sitten nämä loput eli tieliiken-
ne ja merenkulku sekä lopputoiminnot raideliikenteen osalta yhtiöitetään samaan järjestel-
mään. Tämä tuo nimenomaan ketteryyttä, ja pystytään siten nopeammin kehittämään ja
myöskin tuottamaan parempia palveluita, kun lähdetään asiakaslähtöisyydestä liikkeelle.
Asiakaslähtöisyys oman kokemukseni mukaan yleensä tuottaa parempaa palvelua. 
10



Pöytäkirjan asiakohta PTK 33/2018 vp
Kun me haemme avoimuutta ja kun me vertaamme esimerkiksi nykyistä tieliikenteen
ohjausta, niin kuinka läpinäkyvä se järjestelmä teidän mielestänne on ja kuinka paljon teil-
lä on otetta siitä, mitä kaikkea omaisuutta, tase-eriä tai tuloja siihen liittyy? Jos te vertaatte
esimerkiksi ANS Finlandin tai entisen Finavian lukuihin, joita säätelee osakeyhtiölaki, yh-
tiöittämislaki, toimialalaki, asiakasohjaus ja omistajaohjaus, niin kyllä meillä tietysti on
ihan eri lailla sitä tietoa näistä toiminnoista. 

Tässä ei missään tapauksessa haeta yksityistämistä. Me haemme ennen kaikkea erityis-
tehtävää, jota säädellään lailla, jossa säädetään myös toimivallasta ja menettelystä, ja on
hyvä muistaa, että nämä päätökset ovat aina viime kädessä eduskunnan omia päätöksiä. 

VTS:n osalta muistuttaisin siitä, että kysymys VTS:n osalta ei ole viranomaistoiminnas-
ta vaan operatiivisesta liikenteenohjaustoiminnasta, johon liittyy neljänlaisia viranomais-
päätöksiä. Nämä viranomaispäätökset eivät siirry tämän yhtiön toiminnan piiriin, vaan ne
siirtyvät tämän esityksen mukaan Trafille ja Rajavartiolaitokselle. Ja hallinto ilman muuta
niin kuin jo lainsäädännönkin perusteella, että tätä palvelua tuotetaan koko maassa. — Kii-
tos.

Keskustelu päättyi.

Asia lähetettiin liikenne- ja viestintävaliokuntaan, jolle perustuslakivaliokunnan on annet-
tava lausunto.
11


	8
	15.00
	15.15
	15.19
	15.24
	15.26
	15.28
	15.31
	15.33
	15.35
	15.37
	15.38
	15.40


