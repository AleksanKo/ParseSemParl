















































DEM825A.tmpSave.xml


Pöytäkirjan asiakohta PTK 38/2017 vp
Pöytäkirjan asiakohta 

PTK 38/2017 vp

Täysistunto

Tiistai 18.4.2017 klo 14.00—16.24

9. Hallituksen esitys eduskunnalle laeiksi vankeuslain, tutkintavankeuslain ja yhdyskunta-
seuraamusten täytäntöönpanosta annetun lain muuttamisesta 

Hallituksen esitys HE 263/2016 vp
Valiokunnan mietintö LaVM 4/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 9. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

16.08 Ben Zyskowicz kok: Arvoisa rouva puhemies! Arvoisat kansanedustajat! Jo tämän
lakiesityksen ensimmäisessä käsittelyssä kiinnitin huomiota siihen, miten perustuslakiva-
liokunta eli käytännössä sen asiantuntijat olivat arvioineet yhtäältä vangin oikeutta olla
kuljetuksen aikana ilman käsirautoja ja toisaalta vankien ja muiden kuljetuksessa mukana
olevien henkilöiden oikeutta turvallisuuteen. Ensimmäisessä käsittelyssä ihmettelin perus-
tuslakivaliokunnan eli sen asiantuntijoiden tulkintaa ja toivoin, että perustuslakivaliokun-
nan puheenjohtaja tai muut jäsenet olisivat sitä enempi perustelleet.

Nyt toisessa käsittelyssä toivomukseni on sama, mutta nytkään perustuslakivaliokun-
nan puheenjohtaja tai nähdäkseni yksikään perustuslakivaliokunnan jäsenistä ei ole paikal-
la. Viimeksi oli sentään yksi jäsen. Kun kello on nyt noin 16, niin pitää kysyä, mihinkäkö-
hän aikaan näistä asioista pitäisi täällä keskustella näin tiistai-iltapäivällä siten, että myös
perustuslakivaliokunnan puheenjohtaja tai edes perustuslakivaliokunnan jäseniä olisi pai-
kalla.

Arvoisa puhemies! Sitten itse asiaan.
Eduskunnan yksimielisesti hyväksymän lausuman perusteella hallitus esitti eduskunnal-

le säädöstä, jonka mukaan vankikuljetuksissa voitaisiin eräissä täysin poikkeuksellisissa ti-
lanteissa laittaa kaikille kuljetettaville vangeille käsiraudat, vaikka yksilökohtaista harkin-
taa erikseen jokaisen vangin karkaamisvaarasta tai vaarallisuudesta ei tehtäisi. Hallitus
esitti seuraavaa uutta momenttia: "Sen estämättä, mitä 1 momentissa säädetään, lyhytaikai-
sen kuljetuksen ajaksi kaikki samassa ajoneuvossa kuljetettavat vangit voidaan sitoa, jos se
on välttämätöntä vangin tai muun henkilön turvallisuuden suojelemiseksi tai kuljetuksen
turvallisuuden säilyttämiseksi kuljetettavien suuren määrän, poikkeuksellisten liiken-
neolosuhteiden tai muun näihin rinnastettavan syyn vuoksi." Siis tällaista uutta momenttia.
Ja perään seuraavaan momenttiin kirjoitettiin hallituksen esityksessä, että "sitomista ei saa
jatkaa pitempään kuin on välttämätöntä". Sitominen siis tässä yhteydessä tarkoittaa lähin-
nä käsirautoja, vaikka kun lukee perustuslakivaliokunnan lausuntoa, jossa viitataan johon-
 Tarkistettu
4.0



Pöytäkirjan asiakohta PTK 38/2017 vp
kin Kamerunin ennakkotapaukseen, ja lukee asiantuntijoiden lausuntoja, joissa viitataan
Nelson Mandelaan ja Puolaan ja Venäjään, niin en tiedä, minkälaisissa kahleissa valiokun-
nan asiantuntijat tai jäsenet kuvittelevat suomalaisia vankeja kuljetettavan.

Näin kuitenkin hallitus esitti, ja miten hallitus sitten perusteli esitystään? Otetaan siihen-
kin ihan sanatarkat sitaatit. Hallitus perusteli näin: "Ehdotetun säännöksen nojalla lyhytai-
kaisen kuljetuksen ajaksi kaikki kuljetettavat vangit voitaisiin sitoa kuljetuksen turvaami-
seen liittyvistä välttämättömistä syistä kuljetuksen ajaksi. Tällaisia syitä olisivat kuljetuk-
sen turvallisuuden säilyminen ja vangin tai muun henkilön koskemattomuus tilanteissa,
joissa kuljetettavana olisi suuri määrä vankeja, kuljetus tapahtuisi poikkeuksellisissa lii-
kenneolosuhteissa tai sitomiselle olisi jokin muu näihin rinnastettava syy. Käytännössä
kaikkien vankien sitominen olisi tarpeellista lähinnä silloin, kun suurta vankimäärää kul-
jetetaan tuomioistuimeen. Tällaisissa tilanteissa kuljetettavana voi olla erilaisista rikoksis-
ta epäiltyjä tutkintavankeja, joihin liittyvät riskit eivät välttämättä ole Rikosseuraamuslai-
toksen henkilökunnan tiedossa. Tällaisessa tilanteessa voisi poikkeuksellisesti olla perus-
teltua ehkäistä mahdolliset vaaratekijät ennakolta sitomalla kuljetettavat vangit kuljetuk-
sen ajaksi." Näin siis hallitus perusteli.

Vielä otan täältä lisää hallituksen esityksen järkeenkäypiä perusteluja. Hallitus nimit-
täin perusteli myös näin: "Ehdotetuissa säännöksissä säädetään täsmällisesti ja tarkkarajai-
sesti niistä tilanteista, joissa kaikki kuljetettavat vangit voidaan sitoa. Sitominen voitaisiin
tehdä vain lyhytaikaisen kuljetuksen aikana, kun kuljetetaan suurta määrää vankeja, liiken-
neolosuhteet ovat poikkeukselliset tai on jokin muu näihin rinnastettava syy. Lisäksi sito-
minen edellyttää kokonaisharkintaa siitä, että se on välttämätöntä jonkun henkilön turval-
lisuuden suojelemiseksi tai kuljetuksen turvallisuuden säilyttämiseksi. Ehdotuksia voi-
daan pitää hyväksyttävinä, koska niillä pyritään turvaamaan ennen kaikkea muiden henki-
löiden koskemattomuutta ja turvallisuutta kuljetuksen aikana mahdollisesti aiheutuvilta
häiriöiltä." Ja edelleen: "Säännösten soveltaminen rajoittuu vain poikkeuksellisiin tilantei-
siin, joissa kuljetuksen turvallisuutta ei voida taata muuten kuin sitomalla kaikki vangit."
Eli näin hallitus perusteli tätä esitystään.

Näin ollen perustuslakivaliokunnalla eli käytännössä sen asiantuntijoilla oli edessään
aika lailla klassinen punnintatilanne. Toiseen vaakakuppiin laitettiin vangin oikeus henki-
lökohtaiseen vapauteen ja koskemattomuuteen, joka on turvattu perustuslain 7 §:ssä. Toi-
seen vaakakuppiin laitettiin sitten, jos kyseessä on lyhytaikainen kuljetus, jos on suuri mää-
rä vankeja, jos on poikkeukselliset liikenneolosuhteet tai jos on niihin rinnastettava muu
syy, se sitominen, joka olisi välttämätöntä — siis "välttämätöntä", ei "tarpeellista", ei "saat-
taisi olla välttämätöntä", vaan lakitekstin mukaan "olisi välttämätöntä" vangin tai muun
henkilön turvallisuuden suojelemiseksi. Eli minä ymmärrän tämän turvallisuuden suojele-
misen sen mukaan, että siinäkin suojataan perustuslain 7 §:n oikeushyveitä, joista siis ky-
seeseen tulee ennen kaikkea koskemattomuus, turvallisuus, joilla ymmärrän tarkoitettavan
esimerkiksi sitä, että muiden vankien ja vanginvartijoiden tai muiden henkilöiden elämä ja
terveys saattavat joutua vaakalaudalle.

Tätä kohtaa hallitus sitten vielä erikseen perusteli näin, ja luen tuon sanatarkan peruste-
lun, mitä tällä turvallisuudella tarkoitetaan. Siitä kirjoitettiin näin. Ensinnäkin siis hallitus
kirjoitti: "Välttämättömyys tarkoittaisi sitä, että kaikkien kuljetettavien vankien sitomista
harkittaessa tulisi arvioida myös muut mahdolliset järjestelyt, kuten osastoitujen ajoneuvo-
jen käyttö tai toisilleen vihamielisten vankien sijoittaminen eri kuljetuksiin, kuljetuksen
turvaamiseksi." Mutta sitten: "Vangin tai muun henkilön turvallisuuden suojelemisella tar-
2



Pöytäkirjan asiakohta PTK 38/2017 vp
koitettaisiin sitä, että kuljetukseen liittyy vankien välisen väkivallan tai henkilökuntaan
taikka ulkopuolisiin henkilöihin kohdistuvan väkivallan uhka esimerkiksi kuljetettavien
tekemien epäiltyjen rikosten tai muiden kuljetettavista tiedossa olevien seikkojen vuoksi.
Kuljetuksen järjestyksen turvaamisella tarkoitettaisiin sitä, että kuljetukseen liittyisi kar-
kaamisen vaara tai muu uhka sille, ettei kuljetusta voida suorittaa asianmukaisesti esimer-
kiksi tiedossa olevien liikenneolosuhteiden vuoksi."

Eli perustuslakivaliokunnan edessä oli seuraava harkintatilanne: Kumpi oikeushyve on
nyt tärkeämpi suojeltava — sekö, ettei sille vangille tai tutkintovangille asetettaisi käsirau-
toja, kun häneen ei kohdistu kuitenkaan mitään hänen henkilöönsä itsessään liittyvää arve-
lua tai epäilyä, vaiko se, että siellä on muita vankeja, siellä on henkilökuntaa, ehkä muita-
kin ihmisiä, joiden turvallisuus, siis fyysinen koskemattomuus, elämä, saattaa olla kysees-
sä? Kumpi oli tässä tilanteessa tärkeämpää?

Mitä perustuslakivaliokunta päätti? No, totta kai se päätti, että voi hellanlettas sentään,
kyllähän sen vangin oikeus olla kuljetuksen aikana ilman käsirautoja on paljon tärkeämpi
hyve kuin se, että muiden vankien tai vankikuljettajien tai vanginvartijoiden turvallisuus
taattaisiin. Tässä punninnassa, jossa oli molemmissa vaakakupeissa perustuslain 7 §:n tar-
koittamia oikeushyveitä, perustuslakivaliokunta piti tärkeämpänä sitä, että vangin oikeus
olla kuljetuksen aikana ilman käsirautoja taataan, vaikka olisi välttämätöntä muiden van-
kien, vanginvartijoiden, muun henkilökunnan turvallisuuden vuoksi toimia toisin. Tässä
punninnassa siis tämän vangin oikeus olla ilman käsirautoja on suurempi oikeus kuin mui-
den vankien ja vartijoiden oikeus olla turvassa — siis vaikka arvioitaisiin, että tämä turvan
takaaminen välttämättä, siis välttämättä, edellyttäisi kaikille samassa kuljetuksessa olevil-
le vangeille käsiraudat.

Tämä on niin käsittämätön lopputulos, että en vieläkään voi sitä ymmärtää. Onko todel-
lakin näiden muiden ihmisten — muiden vankien, vanginvartijoiden, muiden mahdollises-
ti kuljetuksessa mukana olevien ihmisten — turvallisuus niin pieni asia, niin pieni tarve,
että vaikka välttämätöntä turvallisuuden takaamiseksi olisi kaikkien näiden samassa kulje-
tuksessa olevien vankien laittaminen käsirautoihin, tätä käsirautoihin laittamista ei saa teh-
dä? Näin perustuslakivaliokunta päätti, ja perustuslakivaliokunta siis päätti, että on Suo-
men perustuslain vastaista — kuulkaa: Suomen perustuslain vastaista — että kaikille van-
geille laitettaisiin käsiraudat siinä samassa kuljetuksessa, vaikka se olisi välttämätöntä
muiden ihmisten turvallisuuden eli hengen ja elämän ja terveyden suojelemiseksi. Näin
päätti Suomen perustuslakivaliokunta — tietysti asiantuntijoidensa opastamana.

Kun olen lukenut asiantuntijalausuntoja ja myös perustuslakivaliokunnan lausuntoa,
niin perustuslakivaliokunta on pitänyt tätä säädöstä tarpeettomana. Perustuslakivaliokunta
olisi voinut pitää sitä tarpeettomana ja lausua lakivaliokunnalle, että sen mielestä tätä sää-
döstä ei tule säätää, koska se on valiokunnan mielestä tarpeeton — samalla tavalla kuin va-
liokunta piti huonona asiana, että tuli käännetty todistustaakka tietyissä talousrikosten seu-
raamustilanteissa, ja silloin lakivaliokunta kuitenkin siis päätti, että se käännetty todistus-
taakka on tarpeellinen, ja onneksi sellainen laki säädettiin ja erilaiset vero- ja talousrikos-
konnat saavat pitää varansa. Mutta se, että perustuslakivaliokunta olisi tyytynyt totea-
maan, että se pitää säädöstä tarpeettomana, ei riittänyt perustuslakivaliokunnalle, vaan pe-
rustuslakivaliokunta totesi, että se on vastoin Suomen perustuslakia — siis vastoin Suomen
perustuslakia on se, että turvataan niiden muiden ihmisten turvallisuus tilanteessa, joka on
poikkeuksellinen, joka on lyhytaikainen, johon on erityinen syy ja jossa se on välttämätön-
tä, jos kerta se edellyttää sitä, että sille vangille pannaan käsiraudat. Voi kauhistus. En ym-
3



Pöytäkirjan asiakohta PTK 38/2017 vp
märrä tätä. Jos tämä on sitä, niin kuin sanotaan, "modernia perus- ja ihmisoikeusdoktrii-
nia", josta Tuomas Ojanen ja kumppanit puhuvat, niin pitää sanoa, että minä en kannata täl-
laista modernia perusoikeusdoktriinia, jossa sen vangin oikeus olla ilman käsirautoja kul-
jetuksen aikana on suurempi oikeus kuin niiden muiden ihmisten oikeus turvallisuuteen eli
henkilökohtaiseen koskemattomuuteen, terveyteen ja jopa elämään.

No, puhemies, kun aikaa on mennyt paljon, totean lopuksi, että kun asiaa käsiteltiin täs-
sä salissa ensimmäisessä käsittelyssä, niin paikalla oli yksi ainoa perustuslakivaliokunnan
jäsen, edustaja Hoskonen, ja hän mielestäni toimi ritarillisesti, kun hän yritti puolustaa va-
liokunnan kantaa. Mutta yritys ei ollut kovin onnistunut, koska hän perusteli valiokunnan
kantaa muun muassa sillä, että nyt on saatu uusia vankienkuljetusajoneuvoja ja näissä uu-
sissa ajoneuvoissa nämä vangit laitetaan omaan lukittuun häkkiin. Edustaja Hoskonen
käytti ilmaisua "lukittu häkki", ja nyt minun pitäisi olla sitä mieltä, että se loukkaa vähem-
män sen vangin ihmisoikeuksia ja perusoikeuksia, kun hänet pannaan lukittuun häkkiin sen
sijaan, että hänelle laitettaisiin käsiraudat. Mitenkä ne vanhat roomalaiset sanoivatkaan: o
tempora, o mores!

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 263/2016 vp sisältyvät 1.-3. lakiehdotuksen. Lakiehdotusten toinen käsittely päät-
tyi. Asian käsittely päättyi.
4


