















































DEMBA76.tmpSave.xml


Pöytäkirjan asiakohta PTK 21/2015 vp
Pöytäkirjan asiakohta 

PTK 21/2015 vp

Täysistunto

Tiistai 16.6.2015 klo 14.04—17.16

6. Valtioneuvoston kirjelmä eduskunnalle valtioneuvoston jäsenten sidonnaisuuksista 
(pääministeri Sipilä ja ministerit Soini, Stubb, Vehviläinen, Rehula, Orpo, Toivakka, 
Grahn- Laasonen, Tiilikainen, Rehn, Niinistö, Lindström, Mäntylä, Berner)

Valtioneuvoston kirjelmä VN 1/2015 vp

Keskustelu

Puhemies Maria Lohela: Päiväjärjestyksen 6. asiana on valtioneuvoston kirjelmä valtio-
neuvoston jäsenten sidonnaisuuksista. Työjärjestyksen mukaan eduskunta ei tee päätöstä
asiasta.

Keskustelu

14.08 Timo Harakka sd: Arvoisa rouva puhemies! Hallitusohjelma ylistää vaurautta ja
vaurastumista. Niinpä varakas väki ei joudu osallistumaan kansantalouden talkoisiin. Sa-
malla rangaistaan niitä, jotka eivät syystä tai toisesta elätä itseään omalla työllä — eivät
vielä omalla työllä tai eivät enää omalla työllä. Siksi on hämmästyttävää ja kummastutta-
vaa, miksi pääministeri Sipilä ei reilusti ilmoita arvopaperiomaisuutensa arvoa. Muut mi-
nisterit, esimerkiksi ministeri Rehula, ovat tunnollisesti eritelleet omistuksensa osake
osakkeelta, (Välihuuto — Naurua — Puhemies koputtaa) vaikka ministeri Berneriä lu-
kuun ottamatta kaikkien muiden verovarallisuus on miljonääripääministeriin verrattuna
tietysti vaatimaton.

Tarkkuus on kiitettävää siksi, että meidän osakesäästäjien täytyy rohkaista muitakin
kansalaisia tukemaan suomalaisia yrityksiä ja suomalaista työllisyyttä sijoittamalla mah-
dollisia säästöjä osakkeisiin, rahastoihin ja indekseihin. Osakesäästäminen on tärkeää sik-
si, että suomalaisten pankkitileillä odottaa valtava summa, joka pitäisi sijoittaa suomalai-
seen liiketoimintaan. Hallituksen leikkauksia korjaava paketti on tästä vain 2 prosenttia.
Aivan eri mittakaavan vaikutus saataisiin, jos pääministerin esimerkin johdolla saataisiin
tuo huikea 80 miljardia euroa yritysten rahoitukseen. 

Mutta ikävä kyllä pääministeri toimii ikään kuin hän häpeäisi vaurastumistaan. Hän pii-
lottaa tiedot niin summittaiseen ilmoitukseen, että varallisuutta voi vain arvailla, saatikka
hänen sijoitusperiaatteitaan, jotka voisivat olla menestyksen malli myös muille. Pääminis-
teri Sipilä on nostanut 75 000 euroa verotettavaa pääomatuloa viime vuonna. Tämä tarkoit-
taa useiden miljoonien eurojen pääomasijoitusvarallisuutta.

Lisävalaistusta tarvitsee erityisesti pääministerin mainitsema sijoitus Nordea Capital
Private -tuottokoriin. Kyseessä lienee kapitalisaatiosopimus, verokuori, joka mahdollistaa
merkittävän verosuunnittelun. Kun kuoren sisällä tehdään kauppaa, sijoittaja välttyy luo-
vutusvoitolta ja osingon verotukselta. Perintövero voidaan minimoida. Suomalaisten halu
näpäyttää verokarhua on niin suuri, että kapitalisaatiosopimusten arvo on yli kaksinkertais-
 Tarkistettu
4.0



Pöytäkirjan asiakohta PTK 21/2015 vp
tunut kahdessa vuodessa yhteensä 9 miljardiin euroon. Tällä verovälttelyllä on merkitystä,
kun verotusta siirretään näin tulevaisuuteen, ja pääministeri jos kuka vaikuttaa tulevaan ve-
rotukseen, tässä tapauksessa sekä pääomien että perintöjen verotukseen.

Korostan, että tämä on oma päätelmäni pääministerin epämääräisestä, suorastaan vältte-
levästä ilmoituksesta. Turha kai on sanoakaan, että tällaisia vaikka kuinka teoreettisia si-
donnaisuuksia pitäisi voida arvioida täsmällisesti esitellyistä sidonnaisuusilmoituksista.
Tältäkin osin pääministerin on syytä täydentää ilmoitustaan ja mieluiten koko varallisuu-
tensa osalta. Tämä esimerkki riittänee todistamaan, että kyse ei ole tirkistelystä eikä kateu-
den lietsonnasta. Päinvastoin, pääministerin tulisi osoittaa omalla esimerkillään, että varal-
lisuudessa ei ole mitään hävettävää. Ihmettelevä kysymykseni on: mitä pääministeri oi-
kein häpeää?

Arvoisa puhemies! Pääministerin hyvin summittainen ilmoitus kuulemma täyttää lain
minimiehdot. Kuten kävi ilmi, on perustellut syyt olla eri mieltä. Mutta avoimuuteen ei rii-
tä sekään, että täytetään lain kirjain niin niukasti kuin suinkin kehdataan. Tämä venkoilu
tuo mieleen pääministeri puoluetoverin, edustaja Kallin, joka keväällä 2008 jätti ilmoitta-
matta merkittävät vaalirahoittajansa, kun ilmoituksen laiminlyönnistä ei ollut määrätty
rangaistusta. Hänen ansiostaan lakia muutettiin, että avoimuutta ymmärtävät nekin, joita
pitää erikseen uhata rangaistuksella. Samalla tulivat esiin Kehittyvien maakuntien Suomi
ja muut toimijat, jotka pyrkivät luomaan edustajiin juuri niitä sidonnaisuuksia, joita sidon-
naisuusilmoituksen tulisi tuoda esiin.

Ilmeisesti myös sidonnaisuuksien osalta eduskunnan työjärjestyksen 29 §:ää täytyy täs-
mentää. Mutta se tuntuu tässä tilanteessa hullulta, sillä nykyinen hallitus ylistää rikkaita ja
rikastumista. Luulisi hallituksen omien rikkaiden mielellään tarjoutuvan esimerkiksi kai-
kelle kansalle, kuinka kannattaa lopettaa kitinä ja aloittaa arvopaperisäästäminen.

14.13 Matti Vanhanen kesk (vastauspuheenvuoro):  Arvoisa puhemies! Kyseessä on si-
donnaisuusilmoitus. Mitä tällä sidonnaisuusilmoituksella haetaan? Sillä haetaan sitä, että
sekä me edustajat että muu yhteiskunta voivat arvioida valtioneuvoston jäsenten toimintaa
suhteessa näihin sidonnaisuuksiin. Tässä suhteessa ministerien ilmoitukset pitävät sisäl-
lään ne sidonnaisuudet, joita heillä on. Siinä ei kysytä omaisuuden arvoa. Tämä ei ole va-
rallisuusilmoitus, vaan tämä on sidonnaisuusilmoitus. Meidän kannaltamme on olennaista
se, että — mikä se oli, Nordea Capital, jos tässä nyt mainostetaan jotakin — meillä on tie-
dossa instrumentti, johon on sijoitettu, ja osaamme arvioida pääministerin toimintaa, tulee-
ko sellaisia tilanteita, joissa mahdollisesti syntyy eturistiriitaa tähän nähden.

Samoin olen huomannut, että siellä on ministereillä ilmoitettuina sijoitusasuntoja, kesä-
mökkejä, ei niidenkään arvoa ole määritetty. Saattaa olla, että ne jopa vuosien mittaan
vaihtelevat ilman, että (Puhemies koputtaa) pitää ilmoitusta täydentää.

Puhemies Maria Lohela: Puhujalistaan.

14.14 Johanna Ojala-Niemelä sd:  Arvoisa rouva puhemies! Perustuslain 62 §:n 2 mo-
mentin mukaan ministerin on viivytyksettä nimitetyksi tultuaan annettava eduskuntaa var-
ten selvitys elinkeinotoiminnastaan, omistuksistaan yrityksissä ja muusta merkittävästä va-
rallisuudestaan sekä sellaisista ministerin virkatoimiin kuulumattomista tehtävistään ja
muista sidonnaisuuksistaan, joilla voi olla merkitystä arvioitaessa hänen toimintaansa val-
tioneuvoston jäsenenä. Miksi näin sitten on säännelty?
2



Pöytäkirjan asiakohta PTK 21/2015 vp
Säännöksen tavoitteena on mahdollisimman pitkälti etukäteen ehkäistä ne tilanteet, jot-
ka voivat johtaa luottamuksen vaarantumiseen valtioneuvoston jäsenten toiminnan asian-
mukaisuutta kohtaan, sekä siirtää painopistettä ministerin toiminnan jälkikäteisestä arvi-
oinnista mahdollisia väärinkäytöksiä estäviin toimiin. Säännöksen tavoitteena on siis mah-
dollistaa ministerin toiminnan kontrolloitavuus ja estää ennakolta ulkopuolisten sidonnai-
suuksien vaikutus ministerin toimintaan. Sidonnaisuuksien ilmoittamisvelvollisuus mah-
dollistaa osaltaan esimerkiksi ministerin esteellisyyden huomioimisen. Se lisää myös ylei-
semmin poliittisen järjestelmän avoimuutta ja samalla vahvistaa sen legitiimisyyttä.

Perustuslain sääntely vastaa pitkälti länsieurooppalaista yleistä linjaa, eikä siihen koh-
distu sellaisenaan varsinaista muutostarvetta etenkään, jos sitä sovelletaan laajentavasti,
niin että ministerit ilmoittavat myös varallisuudessaan ja muissa sidonnaisuuksissaan mi-
nisteriaikana tapahtuvista muutoksista. Yleisesti ottaen sidonnaisuuksien ilmoitusjärjestel-
mä on tähän asti toiminut tavoitteittensa mukaisesti, ja ilmoitukset ovat olleet ainakin val-
taosin asianmukaisia.

Asia, joka nyt esitetyissä sidonnaisuusilmoituksissa tulee esiin, liittyy siihen, että minis-
terien ilmoitukset ovat tarkkuudeltaan hyvin epäyhtenäisiä eikä niitä voida pitää yhteismi-
tallisina. Osittain ministerit ovat kirjanneet varallisuuttaan koskevat tiedot esimerkillisen
yksityiskohtaisesti, kuten sisäministeri Orpo. Osittain taas ilmoitukset ovat varsin ylimal-
kaisia. Näin on erityisesti pääministerin osalta, jonka ilmoituksessa viitataan esimerkiksi
kiinteistöomaisuuteen mainitsemalla ainoastaan esimerkkejä ja rahoitusomaisuuteen mää-
rittelemällä se merkittäväksi ilman täsmällisempää suuruusluokkaa tai erittelyä.

Tässä voi sanoa ministerien osien vaihtuneen, sillä oletusarvo on, että pääministeri ker-
toisi omistuksistaan tarkemmin kuin muut ministerit. Pääministerin esikunnasta on jo kii-
rehditty ilmoittamaan, ettei ilmoitusta täydennetä, sillä se täyttää Oikeuskanslerinviraston
vaatimukset. Olisiko tässä pääministeri Sipilän syytä ottaa oppia edeltäjiltään, ministeri
Kataiselta ja ministeri Stubbilta, joiden sidonnaisuusilmoitukset olivat yksilöidympiä?

Valtiosääntöoikeuden asiantuntijoista esimerkiksi Hidén ja Viljanen ovat kannanotois-
saan pitäneet pääministerin varallisuusilmoitusta pääministerin asema huomioon ottaen
tarkoitukseensa nähden liian yleispiirteisenä, vaikkakaan sitä ei ehkä suoraan voida pitää
perustuslain kannalta riittämättömänä.

Avoimuuden kannalta, olisiko parempi ilmoittaa pikemminkin enemmän kuin vähem-
män? Tämä edellyttänee ainakin, että valtioneuvoston piirissä ohjeistetaan tarkemmin mi-
nistereiden sidonnaisuusilmoitusten sisältöä niin, että eduskunta saa kunkin ministerin
osalta varallisuustiedot ja muut perustuslain edellyttämät tiedot mahdollisimman yksilöi-
dysti.

Korostan vielä, että sidonnaisuusilmoituksissa on kyse nimenomaan ministerin toimin-
nan arvioinnin mahdollistamisesta eikä uteliaisuuden tyydyttämisestä. (Hälinää — Puhe-
mies koputtaa) Esimerkiksi pääministerin, valtiovarainministerin tai elinkeinoministerin
toiminta voi vaikuttaa olennaisesti esimerkiksi yritysten toiminnan kannattavuuteen, jol-
loin on erityisen tärkeää varmistua siitä, ettei jälkikäteen synny epäilyksiä päätöksenteon
epäasianmukaisista vaikuttimista.

14.19 Jari Myllykoski vas: Arvoisa rouva puhemies! On pakko sanoa, kun kuunteli enti-
sen pääministeri Vanhasen, nykyisen edustajan — varmasti oikeutettuakin — puolustus-
puheenvuoroa nykyistä pääministeriä koskien, niin juuri niin on. Pääministeri on toiminut
juuri niitten lakien ja säädösten mukaan, joita ilmoittamisvelvollisuuteen kuuluu. Mutta
3



Pöytäkirjan asiakohta PTK 21/2015 vp
toisaalta on todettava, että edustaja Hakkarainen toi juuri oikeat asiat (Eduskunnasta: Ha-
rakka!) — anteeksi, Harakka toi juuri ne oikeat argumentit esille — (Välihuuto — Naurua)
joita tässä käsittelyssä tarvitaan.

Tärkeintä on, että kun se 80 miljardin potti meillä tuolla pankeissa lepää tavallaan sijoit-
tamatta eikä tule suomalaisen teollisuuden, yrittäjyyden ja kansantalouden hyväksi käyte-
tyksi, niin tässä kohtaa pääministeri voisi omalla esimerkillään näyttää, mitä rikastuminen
osakkeilla voi olla, miten sidonnaisuudet ja niiden kautta tuleva toimeentulo eivät voi olla
niin kuin kadehdittavia asioita. Pitää olla rohkea, uskalias ja näyttää oman rikastumisensa
tie, koska meille pitää luoda joku sellainen järjestelmä, että osakkeilla rikastuminen ei ole
pelkästään syntistä vaan se voi olla työllisyyden ja tekemisen kannalta erittäin tärkeä asia,
että vapaana, lähes miinuskorolla lepäävä raha voisi tuoda kehittyville kasvuyrityksille
mahdollisuuksia saada enemmän varallisuutta uusien työpaikkojen luomiseen. Siinä mie-
lessä kyllä rohkaisen pääministeriä enemmän julkiseen avoimuuteen ja haastamaan mei-
dän kulttuuriamme siihen, luomaan uusia työpaikkoja.

14.21 Päivi Räsänen kd: Arvoisa rouva puhemies! Pidän tätä edustaja Harakan ja sosiali-
demokraattien ulostuloa ikävänä ja puolustan tässä pääministeri Sipilää, joka on antanut si-
donnaisuusilmoituksensa lain edellytykset täyttäen, tarkistaen myös oikeuskanslerilta sen
riittävyyden. Haluan tämän puheenvuoron käyttää sen vuoksi, että omalta osaltani haluan
irtisanoutua tällaisesta populistisesta ja henkilöön käyvästä oppositiopolitiikasta, (Edus-
kunnasta: Ohhoh! — Eduskunnasta: Juuri näin!) joka sisälsi jopa vihjailuja pääministerin
kohdalla veronkiertoon, mikä oli mielestäni täysin asiatonta. (Eduskunnasta: Hyvä pu-
heenvuoro!)

14.22 Antti Kurvinen kesk:  Arvoisa puhemies! Tämä keskustelu on ollut tuommoista
aika mollivoittoista ja negatiivista, mutta haluaisin nyt tuoda tällaisen ihan positiivisenkin
asian esille: Minusta on oikein myönteistä, että meillä on maassa pääministeri, joka har-
joittaa metsätaloutta. Hän tietää itse, mitä se vihreä talous on, mitä se biotalous on, mistä
vasemmisto-oppositiokin oikein mielellään täällä aina kertoo. Meillä on nyt maassa pää-
ministeri, joka tietää todella maaseudun elinkeinojen arjen, maaseudun arjen, ja toivoisin-
kin vähän valoa sinne vasempaankin laitaan. (Eduskunnasta: Hyvä!)

14.22 Jari Myllykoski vas:  Arvoisa rouva puhemies! Edustaja Räsänen laittoi meidät
kaikki yhteen samaan koriin, mutta minä irtisanoudun kyllä siitä arvostelusta, mitä edusta-
ja Räsänen sanoi. Minä haluan ainakin tuoda osaltani esille sen, että on myös positiivista
tuoda omat menestymisensä edellytykset ja se, mitenkä on niitä pystynyt käyttämään hy-
väkseen, kaikelle kansalle tiedoksi. En minä halua rikkaita kadehtia, minä haluan elää hei-
dän siivellään ihan törkeästi. (Naurua) Jos ei meillä tässä maassa ole yrittäjiä ja yrityksiä,
niin ei meillä työläisillä ole käsipareille töitä. Kyllä minä haluan osaltani olla kantamassa
sitä huolta ja vastuuta, että yritystoiminnalla on rahoituspohjaa, mutta reiluilla pelisään-
nöillä, mitä tämä hallitus ei toki tarjoa ammattiyhdistysliikkeelle. Siinä kohtaa ehkä se Si-
pilän vaitonaisuus omien sidonnaisuuksiensa osalta kulkee sitä samaa latua, että pidetään
giljotiinia työväestön ja ammattiyhdistysliikkeen yllä.

14.23 Sari Essayah kd:  Arvoisa rouva puhemies! Haluan sen verran korjata edustaja
Myllykosken puheenvuoroa, että edustaja Räsänen ei täällä tuominnut vasemmistoa yleen-
4



Pöytäkirjan asiakohta PTK 21/2015 vp
sä, vaan totesi vain, että tässä Timo Harakan puheenvuorossa oli ikäviä sävyjä, ja myöskin
oletti, että tämä on ilmeisesti sosialidemokraattien linja. Sosialidemokraatit, korjatkaa, jos
olemme tässä väärässä.

Sen sijaan haluan kehua nimenomaan edustaja Myllykosken puheenvuoroa. Hän muis-
tutti juuri siitä, että 80 miljardia makaa siellä pankkiteillä. Olisi äärimmäisen tärkeää, että
meillä Suomessa tällainen kansankapitalismi saataisiin liikenteeseen ja ihmiset lähtisivät
etsimään niille varoille, jotka siellä pankkitileillä olemattomalla korolla ovat, parempia si-
joituskohteita ihan omaa tulevaisuuttakin silmällä pitäen.

Sen verran vielä tästä kapitalisaatiosopimuksesta, että nämähän ovat sellaisia sopimuk-
sia, joissa tuotteen tuotto on sidottu johonkin sijoitustuotteeseen. Varsinaisesti ei omisteta
sitä sijoitustuotetta, vaan sen omistuksen arvo nousee tai laskee sen mukaisesti, miten sit-
ten se kohde nousee tahi laskee. Näitä ei ole todellakaan myöskään suojattu talletussuojal-
la, elikkä ne ovat siinä mielessä ihan normaaleja riskipitoisia rahastosijoituksia. Tietenkin
niissä vasta siinä vaiheessa maksetaan verot, kun ne otetaan ulos.

Täytyy sanoa, että edustaja Harakalla oli vähän erikoinen käsitys näistä kapitalisaatioso-
pimuksista, kun hän niitä lähtee jonkunlaiseen veronkiertoon rinnastamaan. Näitä kapita-
lisaatiospimuksiahan tällä hetkellä aika paljon markkinoidaan suomalaisille. Oikeastaan
voisi sanoa, että asiantuntijat ovat esittäneet, ovat sanoneet, että ne ovat kalliita, elikkä ne
ovat kalliita niille, jotka lähtevät niihin sijoittamaan. Siinä mielessä voidaan tietysti aina
miettiä, millä muulla tavalla sitten voisi vielä tuottavammin itse kukin sijoittaa omia raho-
jansa. Mutta minun mielestäni todellakin tämä korjaus oli erittäin hyvä puheenvuoro sieltä
vasemmalta, hivenen yllättävä mutta erittäin hyvä.

14.25 Timo Harakka sd: Kiitoksia, edustajat Räsänen ja Essayah. Ikävää, jos teillä on ol-
lut ikävää. KD oppositiopuolueena puolustaa hallitusta paremmin kuin hallitus itse ja siinä
mielessä tekee hallituksen työn tarpeettomaksi. Ainoat henkilöt, jotka tässä salissa ovat
maininneet veronkierron, ovat edustajat Räsänen ja Essayah. En edes vihjaile sitä, että mi-
tään lakia olisi rikottu, totean vain sen kaikkien tunteman tosiseikan, että kapitalisaatioso-
pimukset ovat verosuunnittelun tärkeä kohde sekä pääoma- että perintöveron osalta. Siksi
olennaisempaa kuin se, kenellä täällä on ikävää, on se, mitkä ovat faktat ja tosiasiat. Sitä
vartenhan nämä sidonnaisuusilmoitukset tehdään, että saadaan tietää, mikä on tosiasia, ja
toivon, että pääministeri Sipilä täydentää tätä hyvin niukkaa ilmoitustaan.

14.26 Mikko Kärnä kesk: Arvoisa rouva puhemies! Edustaja Myllykoski tuossa perään-
kuulutti ja halusi tietää pääministeri Sipilän vaurastumisen tiestä. Suosittelisin edustaja
Myllykoskelle: Risto Uimoselta on tullut erinomainen kirja, "Juha Sipilä — Keskustajoh-
tajan henkilökuva", jossa näistä asioista selostetaan hyvinkin tarkasti. Edustaja Harakan
voisi olla myös paikallaan lukea tämä teos. Sen voi tarvittaessa lainata vaikka minulta.

14.27 Markus Mustajärvi vas: Arvoisa puhemies! Jos joku edustaja täällä sortui populis-
miin, niin kyllä se oli edustaja Räsänen. Se oli oikeastaan pohjanoteeraus siinä mielessä,
että kyseenalaistettiin kaikki motiivit niiltä, jotka kyselevät ministereitten sidonnaisuuk-
sien ja omistusten perään. En tiedä, onko kaipuu hallitukseen niin kova, että siitä roolista
on hankala oppositiossa sitten irtaantua.

Muistutan siitä, mitä tapahtui silloin, kun ministeri Lehtomäki ilmoitti Talvivaara-omis-
tuksistaan. Silloinkin se ministerin ilmoitus täytti kaikki lain kriteerit, mutta jos sitä edus-
5



Pöytäkirjan asiakohta PTK 21/2015 vp
kunnan salissa ei olisi perätty, mitä ne merkittävät omistukset ovat, niin ainakin sillä kertaa
se koko Talvivaara-omistus, mahdolliset sidonnaisuudet, tiedon kulku ja ministerirooli
suhteessa esimerkiksi muihin osakkeenomistajiin olisi jäänyt käymättä läpi.

Ja kun moitin tässä toista KD-edustajaa, niin kiitän kyllä sitten lopuksi edustaja Essay-
ahia siitä, kun hän omalta osaltaan antoi tunnustusta edustaja Myllykoskelle. On äärimmäi-
sen tärkeä asia tänä päivänä, kun puhutaan hyväosaisten esimerkistä, mihin ne, joilla sitä
rahaa on, sijoittavat rahansa: sijoittavatko he Suomeen, suomalaisiin yrityksiin, suomalai-
siin investointeihin, vai tekevätkö he niin, niin kuin tekevät valitettavan monet raharik-
kaat, joilla aika monella on ruotsinkielinen sukunimi, että kun 60-luvulla Suomesta lähti-
vät Ruotsiin ne, joilla ei ollut rahaa, niin tänä päivänä lähtevät ne, joilla sitä rahaa on. (Nau-
rua)

14.29 Sampo Terho ps: Arvoisa puhemies! En ymmärrä, mitä tarkoitusta tämä keskuste-
lu enää edistää. Mitään rikettä ei ole tapahtunut, mitään moitittavaa ei ole tapahtunut, eikä
mistään sellaisesta, kuten olemme oppositiolta kuulleet, myöskään syytetä. Oppositio kiis-
telee keskenään ja provosoi toisiaan. Ehkä tätä voitaisiin harrastaa jossain muualla.

14.29 Johanna Ojala-Niemelä sd: Arvoisa rouva puhemies! Ei tässä varmasti kukaan ole
väittänyt, että pääministeri tai kukaan muukaan olisi toiminut moitittavasti.

Olisi tietenkin suotavaa käydä tätä avointa keskustelua tästä kysymyksestä, koska on en-
nakkotapauksen luonnetta siihen suuntaan, että aikaisemmat pääministerit ovat antaneet
yksilöidympiä ilmoituksia kuin tässä tapauksessa.

Tämä on myös sikäli tärkeä kysymys, että tämä ministerin toiminta tosiaan voi vaikut-
taa moneen eri asiaan, muun muassa yritysten kannattavuuteen tai moneen muuhun seik-
kaan, ja tällöin on yhteiskunnan kannalta tärkeää, että myös sidonnaisuudet ovat tässä suh-
teessa läpinäkyviä.

14.30 Carl Haglund r (vastauspuheenvuoro):  Arvoisa puhemies! Haluaisin vielä muis-
tuttaa kollegoita siitä, että nyt ei ole kysymys mistään varallisuusilmoituksesta. Olen itse-
kin ministerinä tämmöisen täyttänyt ja tiedän — ja niin varmasti moni muukin tietää oman
ilmoituksen kautta täällä eduskunnassa — että tässä on selkeä raja siinä, missä pyrit kerto-
maan, ja pitääkin kertoa, ne sidonnaisuudet, joilla on merkitystä oman työn kannalta. Mut-
ta nyt ei ole siitä kysymys; tämä keskustelu keskittyy aivan liikaa siihen, kenellä on mitä-
kin varallisuutta ja miten on kukin rikastunut tai mitä sijoitusneuvoja voi saada — jos si-
joitusneuvoja tarvitsee, niitä tosiaan saa esimerkiksi kauppakorkeakoulusta, jos niitä ko-
kee tarvitsevansa.

Mitä tulee sitten tähän edustaja Mustajärven mauttomaan kommenttiin, niin on varmaan
selvää, että voidaan käydä keskustelua siitä, kuka muuttaa mihinkin ja kuka sijoittaa mi-
hinkin, mutta tämmöinen yleistäminen, missä johonkin kieliryhmään aletaan viittaamaan,
ei sovi tämän salin arvovallalle.

14.31 Jari Myllykoski vas (vastauspuheenvuoro):  Arvoisa rouva puhemies! Terholle ja
Haglundille: ainakin käyttämäni puheenvuorot ovat halunneet tämän keskustelun osalta
tuoda sitä positiivisuutta ilmi, että ei rikastuminen ole syntiä.

Ja kun me nyt täällä näistä ilmoitusvelvollisuuksista keskustelemme, niin kyllä tässä
kohtaa on hyvä laventaa sitä, että me toivomme tavallaan, varsinkin täällä sitten oppositi-
6



Pöytäkirjan asiakohta PTK 21/2015 vp
ossa — kuten minun mielestäni Ojala-Niemelä aivan oikeutetusti sanoi — sitä, että se kult-
tuuri, minkä edelliset pääministerit ovat omaksuneet, olisi jatkunut. Siinä mielessä keskus-
telu on ollut oikeutettua, enkä tiedä sitten, mikä on arvovallalle sopivaa taikka ei, mutta toi-
votaan, että linja sinällään tämän avoimuuden kohdalta, jota varsinkin pääministeri olles-
saan talousvaliokunnassa noudatti, se helikopterinäkökulma, jolla hän aina piirsi sitä ku-
vaa, että mikä mihinkin vaikuttaa, (Puhemies koputtaa) voisi jatkua, kun hän toimii nyt
pääministerinä.

14.32 Markus Mustajärvi vas: Arvoisa puhemies! Minä en millään lailla koe horjuttava-
ni tämän instituution arvovaltaa sillä, että käytän sitä puheoikeutta, joka minulle eduskun-
nan työjärjestyksen ja itse asiassa perustuslain mukaan on taattu suomalaisen demokratian
ja vaalijärjestelmän mukaan.

Mutta jos tänä päivänä pääministeri puhuu ennen kaikkea esimerkin voimasta ja hyvä-
tuloiset ovat kertoneet, kuinka isoista tuloista he ovat pienenpienen siivun valmiit laske-
maan omaehtoisesti — kun vastaavasti suomalaiset köyhät joutuvat näihin niin sanottuihin
talkoisiin osallistumaan aina pakon edessä — niin kyllä siinä tilanteessa on täysin perus-
teltua kysyä, onko pääministeri ollut riittävän avoin silloin, kun puhutaan esimerkiksi hä-
nen sijoituksistaan ja yritysten sijoituksista: onko hän omalla toiminnallaan näyttänyt esi-
merkkiä siitä, kuinka tuetaan suomalaista yrityselämää, sijoitetaan suomalaisiin yrityksiin,
luodaan uusia työpaikkoja? Ja jos näin on, että on toimittu tällä tavalla, niin miksi sitä ei
esimerkinomaisesti voida kertoa kaikelle kansalle?

Keskustelu päättyi.

Asian käsittely päättyi.
7


