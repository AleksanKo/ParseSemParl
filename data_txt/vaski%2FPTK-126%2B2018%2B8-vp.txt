















































DEMC132.tmp.xml


Pöytäkirjan asiakohta PTK 126/2018 vp
Pöytäkirjan asiakohta 

PTK 126/2018 vp

Täysistunto

Keskiviikko 5.12.2018 klo 14.01—16.36

8. Ajankohtaiskeskustelu maanpuolustustahdosta
Keskustelualoite KA 16/2018 vp

Keskustelu

Puhemies Paula Risikko: Päiväjärjestyksen 8. asiana on ajankohtaiskeskustelu maanpuo-
lustustahdosta. Puolustusministeri Jussi Niinistön noin 5 minuutin mittaisen puheenvuo-
ron jälkeen myönnän puolustusvaliokunnan puheenjohtajalle Ilkka Kanervalle 3 minuutin
puheenvuoron, jonka jälkeen myönnän kunkin eduskuntaryhmän edustajalle 2 minuutin
vastauspuheenvuoron. Tämän jälkeen myönnän V-painikkeella varattavia vastauspuheen-
vuoroja harkitsemassani järjestyksessä. Keskusteluun varataan aikaa korkeintaan 1 tunti.

Ensimmäisen puheenvuoron käyttää ministeri Niinistö, 5 minuuttia. — Olkaa hyvä.

Keskustelu

14.17 Puolustusministeri Jussi Niinistö (esittelypuheenvuoro): Arvoisa rouva puhe-
mies! [Hälinää — Puhemies koputtaa] On totta, että maanpuolustustahto on MTS:n kyse-
lyssä alentunut ja on nyt tilastojen mukaan yhtä alhaalla kuin 30 vuotta sitten. Suurin lasku
on tapahtunut iältään alle 25-vuotiaiden sekä puolueista erityisesti vihreiden kannattajien
keskuudessa. Pelkästään tällä otoksella ja tällä menetelmällä tehdystä yksittäisestä tulok-
sesta ei voi vetää kovin pitkälle meneviä johtopäätöksiä, mutta tulos on joka tapauksessa
otettava vakavasti. Maanpuolustustahto on tärkeä asia koko kansakunnalle.

MTS:n tulosta sulatellessa on hyvä muistaa, että varusmiesten maanpuolustustahto on
edelleen korkealla tasolla. Se on nyt 4,2 skaalan ollessa 1:stä 5:een. Tämä ilmenee kuluvan
vuoden maalis- ja kesäkuussa kotiutuneiden varusmiesten loppukyselystä. Varusmiehet
ovat todellisia turvallisuuden tuottajia. Varusmiehet ovat arjen sankareita, joille meidän tu-
lee olla kiitollisia. Jos heidän maanpuolustustahtonsa olisi laskussa, olisin todella huolis-
sani.

Arvoisa puhemies! Yleisesti ottaen maanpuolustustahtomme on edelleen kansainväli-
sesti verrattuna omaa luokkaansa. MTS:n maanpuolustustahtokysymykseen vastasi myön-
teisesti kaksi kolmasosaa kansalaisista. Lisäksi on huomioitava, että kansalaisten henkilö-
kohtainen maanpuolustustahto on edelleen hyvällä tasolla ja siinä tapahtuneet muutokset
menevät kyselyn virhemarginaaliin.

Voi olla, että nuorten maanpuolustustahdon heikkenemiseen vaikuttaa se, että nykyään
yhä useammalta nuorelta puuttuu omakohtainen kosketus sota-aikaan, esimerkiksi isovan-
hempien kertomusten kautta. Toisaalta on pantava merkille kyselyn aikana mediassa käyty
keskustelu. Oli paljon löysää puhetta ja epärealistisia ajatuksia niin sanotusta kansalaispal-
veluksesta, asiasta, jonka tarvetta tai sisältöä ei ole missään osoitettu. Joillekin saattoi tulla
 Tarkistettu
4.4



Pöytäkirjan asiakohta PTK 126/2018 vp
harhakuvitelma jostain varusmiespalvelua helpommasta vaihtoehdosta suorittaa kansalais-
velvollisuutensa.

Valitettavasti MTS:n mielipidekyselyt eivät tuota tietoa siitä, mitä syvempiä ajatuksia
näiden näkemysten takana on tai mistä vaihtelut eri vuosien tuloksissa johtuvat. Näin ollen
yksi selkeä toimenpide on selvittää lukujen taustatekijät. Puolustushallinnossa onkin par-
haillaan tekeillä selvitys nuorten aikuisten eli alle 35-vuotiaiden näkemyksistä ja asenteis-
ta maanpuolustukseen. Sen tulokset saamme ensi vuoden alkupuolella. Sen kuitenkin tie-
dämme, että maanpuolustustahdossa ei ole kyse kansalaisten suhtautumisesta Puolustus-
voimat-nimiseen organisaatioon. Siinä on kyse siitä, kuinka legitiimiksi järjestelmämme
ylipäätään koetaan ja kuinka voimakkaasti kansalaiset samastuvat Suomi-nimiseen kansal-
lisvaltioon eli kuinka puolustamisen arvoisena Suomi koetaan.

Sotiemme perinnejärjestöt ja vapaaehtoisen maanpuolustuksen organisaatiot tekevät ar-
vokasta työtä. Jokaisen on voitava kokea Suomi puolustamisen arvoiseksi. Tästä syntyy
maanpuolustustahto. Siksi pitää ehkäistä syrjäytymistä, siksi pitää hoitaa työllisyyttä, ja
siksi on pidettävä huolta heikommassa asemassa olevista.

Arvoisa puhemies! Päätän kenraali Adolf Ehrnroothin kuolemattomiin sanoihin: Suomi
on hyvä maa, se on paras meille suomalaisille. Se on puolustamisen arvoinen maa, ja sen
ainoa puolustaja on Suomen oma kansa.

Puhemies Paula Risikko: Kiitoksia. — Seuraavaksi puolustusvaliokunnan puheenjohta-
ja, edustaja Kanerva, 3 minuuttia.

14.21 Ilkka Kanerva kok: Arvoisa puhemies! Kiitos oivaltavasta ideastanne.
Meitä suomalaisia on vähemmän kuin yksi tuhannesta maailman kansalaisesta. Me tie-

tenkin arvioimme maailmanmenoa omien arvojemme pohjalta tietäen, että ihmiskunnan
enemmistöllä on meistä poikkeava arvomaailma. Se on valitettavasti useimmiten raadolli-
sempi kuin meidän omamme. Hyvän ulko-, turvallisuus- ja puolustuspolitiikan johdosta
meillä on kuitenkin hyvät edellytykset niin kehittää meille tunnusomaista elämänmuo-
toamme kuin antaa panoksemme myönteiselle kansainväliselle kehitykselle.

Suomen asema on vakaa, turvallinen, mutta ei itsestäänselvyys. Henkisen ja taloudelli-
sen itsenäisyyden ohella on huolehdittava myös valtiollisesta itsenäisyydestämme ja puo-
lustusvalmiudestamme, joka perustuu vahvaan maanpuolustustahtoon. Emme valmistau-
du puolustamaan maatamme sen takia, että haluaisimme sotaa, vaan sen takia, ettemme sii-
hen koskaan joutuisi. Voimapolitiikan näytteet lähialueillemme, Euroopassa ja kauempa-
nakin, kertovat siitä maailmasta, jossa elämme. Maanpuolustustahto ei ole vanhakantaista
retoriikkaa vaan keskeinen osa maamme kriisinsietokykyä, resilienssiä.

Perinteisten sotilaallisten uhkien rinnalle on noussut monenmuotoisia hybridi- ja kyber-
maailman uhkia. Tässä maailmassa puolustusratkaisumme lähtee uskottavasta, ajanmukai-
sesta sotilaallisesta suorituskyvystä, jonka kivijalkana toimii yleinen asevelvollisuus.
Nuorten keskuudessa maanpuolustustahdossa on nähtävissä huolestuttavaa liikehdintää.
Paniikkinappulan käyttöön ei ole aihetta, mutta muutosten syistä on järkevää käydä avoin-
ta keskustelua. Mikäli sama kehityslinja on jatkuakseen, on edessä vakavamman pohdis-
kelun paikka.

Olen tutkimuksen tuloksista yllättynyt, sillä saamani käsityksen mukaan tuntuma ken-
tällä on kovin toisenlainen. Vierailin hiljattain Porin prikaatissa, ja siellä minulle muodos-
tui käsitys erittäin motivoituneesta varusmiesaineksesta. Ehkä uudenlainen opetus siellä on
2



Pöytäkirjan asiakohta PTK 126/2018 vp
luonut hyvää pohjaa motivaatiolle palvella varusmiehenä ja reserviläisenä. Suomalaisten
maanpuolustustahto on vahva, kansainvälisestikin Euroopan korkeimpia.

Ajatus kansalaispalvelusta on kehittämisen arvoinen. Se ei tietenkään korvaisi yleistä
asevelvollisuutta, mutta naiset ovat joka tapauksessa valtava voimavara maanpuolustus-
velvollisuuden ja kokonaisturvallisuuden kehittämistyössä. Maanpuolustustahtomme ra-
kentuu sen varaan, että myös nuoret kokevat yhteiskuntamme puolustamisen arvoiseksi.
Tämä tahto perustuu inhimilliseen ja taloudelliseen hyvinvointiin, tasa-arvoon ja luotta-
mukseen ulkopolitiikkamme viisauteen. Meidän on rakennettava maatamme niin, että luo-
tamme maanpuolustuksen tarjoavan perustan oman maamme ja arvopohjamme turvaami-
selle.

Puhemies Paula Risikko:  Kiitoksia. — Nyt sitten kunkin eduskuntaryhmän edustajalle 2
minuutin vastauspuheenvuorot.

14.24 Markku Pakkanen kesk (vastauspuheenvuoro): Arvoisa puhemies! Eduskunnan
ajankohtaiskeskustelu maanpuolustustahdosta on tarpeellinen ja hyvin ajoitettu. Viime vii-
kolla maanpuolustustiedotuksen suunnittelukunta julkaisi vuosittaisen tutkimuksen suo-
malaisten asenteista ulko- ja turvallisuuspolitiikkaan ja maanpuolustukseen. Tutkimus
osoitti suomalaisten näkemyksissä melko huomattavia muutoksia, joihin on syytä kiinnit-
tää huomiota. Suomessa on edelleen korkea maanpuolustustahto, ja luottamus puolustus-
politiikan hoitoon on vahvaa. Luottamus lähtee vahvasta tunteesta, että olemme kaikki sa-
massa veneessä, kaveria ei jätetä. Suomen ja suomalaisten pärjääminen on yhteinen asia
niin syvän rauhan oloissa kuin kriisinkin aikana.

Tänä vuonna on muisteltu vuoden 1918 tapahtumia. Sisällissodan muistovuosi on ollut
sovinnon, eheyden ja kansallisen yhtenäisyyden rakentamisen muistovuosi. Yli 100-vuo-
tiaan Suomen suuri linja on eheyden tavoittelu. 100 vuotta sitten Suomessa järjestettiin en-
simmäiset yleiseen ja yhtäläiseen äänioikeuteen perustuneet kunnallisvaalit. Toimiva de-
mokratia on turvallisuuden perusedellytys.

Arvoisa puhemies! Suomen puolustuksen perusta muodostuu yleisestä asevelvollisuu-
desta, vahvasta maanpuolustustahdosta, reserviin pohjautuvista, hyvin koulutetuista jou-
koista, koko Suomen puolustamisesta sekä tiiviistä kansainvälisestä yhteistyöstä. Siksi
Suomi vahvistaa kansallista puolustuskykyä ja tiivistää kansainvälistä puolustusyhteistyö-
tä.

Suomen kokonaisturvallisuus perustuu laajaan yhteistyöhön. Malli on toimiva ja Suo-
melle sopiva. Se sitoo suomalaiset turvallisuuden vahvistamiseen jokaisesta kansalaisesta
maan ylimpään johtoon saakka. Jokainen suomalainen on maanpuolustaja.

14.26 Sofia Vikman kok (vastauspuheenvuoro): Arvoisa puhemies! Suomi on puolusta-
misen arvoinen maa ja monella mittarilla maailman paras maa. MTS:n tuoreen tutkimuk-
sen mukaan maanpuolustustahto on kuitenkin laskenut. Tämä yhdistettynä muihin turval-
lisuusympäristömme uhkiin, kuten lisääntyneeseen hybridivaikuttamiseen, on huolestutta-
va suunta.

Erityisesti nuorten maanpuolustustahdon vaaliminen ja vahvistaminen on otettava kes-
keiseksi puolustuspoliittiseksi tavoitteeksi. Kodeilla, perheillä ja kouluilla on tärkeä tehtä-
vä. Meidän on varmistettava, että nuorilla on tarpeeksi tietoa siitä, miksi Suomea on puo-
lustettu ja miksi sitä edelleen kannattaa puolustaa.
3



Pöytäkirjan asiakohta PTK 126/2018 vp
On tärkeää, että nuorille välittyvät myös tarinat ja ymmärrys siitä, millaisin uhrauksin
menneet sukupolvet ovat Suomea rakentaneet. Suurin juhlapäivämme itsenäisyyspäivä luo
oivallisen puitteen vaalia arvoja, jotka luovat yhtenäisyyttä ja kokoavat suomalaisia yh-
teen. Hiljaisen tiedon siirtyminen sukupolvelta toiselle on tärkeää.

Vahvan maanpuolustustahdon ohella Suomen puolustuksen kulmakiviä ovat yleinen
asevelvollisuus ja riittävät puolustuksen resurssit. Lisäksi tarvitaan laajat mahdollisuudet
osallistua maanpuolustuksen ja kokonaisturvallisuuden eri tehtäviin myös vapaaehtoisesti.
Asevelvollisuusjärjestelmää on tarpeen uudistaa, jotta myös nuoret ikäluokat kokevat
maanpuolustustahdon korkeammaksi. Varusmiespalveluksen velvoittavuudesta emme voi
luopua, mutta järjestelmää on kehitettävä tasa-arvoisempaan suuntaan.

Lisäksi seuraavan hallituksen on selvitettävä kansalaispalveluksen mahdollisuudet ja to-
teuttamisen edellytykset. Kansalaispalvelus toisi maanpuolustukseen osallistumisen nii-
denkin ulottuville, jotka eivät asevelvollisuutta suorita. Mahdollinen kansalaispalvelus ei
kuitenkaan korvaisi yleistä asevelvollisuutta vaan mahdollisesti huolellisten selvitysten tu-
loksena ja perustellusti saattaisi sitä yleistä asevelvollisuutta täydentää.

Kuten sanottu, arvoisa puhemies, jokainen suomalainen on maanpuolustaja.

14.29 Mika Kari sd (vastauspuheenvuoro): Arvoisa rouva puhemies! Maanpuolustustie-
dotuksen suunnittelukunnan viime viikolla julkaisemassa mielipidetutkimuksessa suoma-
laisten maanpuolustustahto on pudonnut alimmilleen sitten vuoden 1989. Asiasta keskus-
teltaessa on kuitenkin syytä muistaa, että mihin tahansa toiseen Euroopan valtioon verrat-
tuna on kansalaistemme maanpuolustustahto edelleen meillä Suomessa erittäin korkealla.

Huolestuttavinta tuoreen tutkimuksen tuloksissa on maanpuolustustahdon jo neljättä
vuotta jatkunut lasku. Sosiaalidemokraattinen eduskuntaryhmä peräänkuuluttaa toimenpi-
teitä maanpuolustustahdon vahvistamiseksi. Esitämme kehityksen taustojen selvittämistä
tieteellisellä tutkimuksella, jotta todelliset syyt löydetään ja niihin voidaan vaikuttaa.

Sosiaalidemokraattinen eduskuntaryhmä korostaa myös tarvetta tuoda kaikkien suoma-
laisten, myös naisikäluokan, osaaminen kokonaismaanpuolustuksemme piiriin.

Arvoisa rouva puhemies! Täällä eduskunnassa yksittäiset asiat jakavat puolueita, halli-
tusta ja oppositiota. Maanpuolustuksen asiat on kuitenkin jo vuosikymmeniä koettu yhtei-
siksi. Meidän on tehtävä töitä sen eteen, että meitä maanpuolustuksen asioissa yhdistävä
henki saataisiin ulotettua myös muihin yhteiskunnan suurten kysymysten ratkaisuihin.

Maanpuolustustahto Suomen uskottavan puolustusratkaisun kulmakivenä syntyy ennen
kaikkea siitä, että kansalaiset kokevat isänmaansa puolustamisen arvoiseksi. Kyse ei ole
vain halusta puolustaa yhteiskuntamme rakenteita vaan myös sen arvoja, ihanteita ja ihmis-
kuvaa.

Onkin pyrittävä siihen, että jokainen kansalainen voisi kokea olevansa merkityksellinen
osa yhteiskuntaamme, suomalaista kansankotia. Tässä myös meidän päättäjien rooli on tär-
keä esimerkin näyttäjänä, jotta erimielisyyksiin etsittäisiin ratkaisuja yhdessä sopien.

Ja näin itsenäisyyspäivän aattona haluan lausua lopuksi kiitoksen sotiemme sukupolvel-
le, jonka korvaamattoman työn tuloksena saamme elää vapaassa Suomessa.

14.31 Lea Mäkipää sin (vastauspuheenvuoro): Arvoisa puhemies! MTS:n teettämän tut-
kimuksen mukaan suomalaisten maanpuolustustahto on selvästi laskenut. Tulos on yllättä-
vä, sillä tilanne Suomen turvallisuusympäristössä ei ole oleellisesti viime vuodesta muut-
4



Pöytäkirjan asiakohta PTK 126/2018 vp
tunut, vaikka esimerkiksi Ukrainassa selkkaukset jatkuvat. Matalinta maanpuolustustahto
oli nuorten sekä naisten keskuudessa.

Vähemmälle huomiolle tutkimustuloksien tulkinnassa on jäänyt se, että kysymys maan-
puolustustahdosta koski nimenomaan aseellista puolustautumista. Huomattavaa on, että
kysymykseen siitä, tulisiko Suomen puolustautua aseellisesti kaikissa tilanteissa, tuli 6
prosenttiyksikön verran vähemmän kyllä-vastauksia viime vuoteen verrattuna. Etenkin
epävarmojen osuus on noussut monessa mittaustuloksessa. Voi olla, että vastauksista hei-
jastuu näkemys nykysodan luonteen monipuolistumisesta, koska samaan aikaan henkilö-
kohtainen maanpuolustustahto on pysynyt korkealla 84 prosentin tasolla.

Selvä enemmistö pitää nykyistä asevelvollisuusjärjestelmää parhaana vaihtoehtona
Suomelle. Useampana vuonna peräkkäin Nato-jäsenyyden kannatus on laskemassa. Kan-
salaisia huolettaa etenkin ilmastonmuutos, terrorismi, hallitsematon maahanmuutto sekä
alkanut keskustelu joukkotuhoaseiden leviämisestä. Eilisessä lähetekeskustelussa vapaa-
ehtoisesta maanpuolustuksesta korostui nykyistä enemmän valistustyö nuorille ja naisille.

Arvoisa puhemies! Sinisten puolustusohjelman mukaan koko kansalle tulisi antaa mah-
dollisuus osallistua maanpuolustukseen. Esimerkiksi kouluissa toiselle asteelle liittyvä teo-
riapainotteinen maanpuolustuksen peruskurssi antaisi nuorille perustiedot maanpuolustuk-
sesta. Lisäksi naisille tulisi taata mahdollisuus osallistua maanpuolustuksen eri tehtäviin
nykyistä laajemmin. Maanpuolustusasia on koko kansan asia.

14.33 Jari Ronkainen ps (vastauspuheenvuoro): Arvoisa puhemies! Maanpuolustus on
peruskalliomme. Eräs viisas mies kerran sanoi: Jokaisella maalla on armeija. Jos se ei ole
oma, se on jonkun muun. Nuo sanat ovat jääneet mieleeni, sillä hyvin oikeassa hän oli.

Suomalainen maanpuolustustahto on perinteisesti ollut hyvin korkea niin kuin myös se
prosentti, kuinka moni asevelvollinen mies suorittaa varusmiespalveluksen. Koko väestös-
tä edelleen 74 prosenttia kannattaa yleistä asevelvollisuutta, joka onkin ainoa realistinen
vaihtoehto koko maan puolustamiseksi. Se on kustannustehokas ja ennen kaikkea laadul-
taan ylivoimainen järjestelmä meille suomalaisille.

Yleisen asevelvollisuuden kannatuksen trendi on kuitenkin laskeva. Myös maanpuolus-
tustahto on selvityksen mukaan notkahtanut erityisesti alle 25-vuotiailla. Toki siinäkin ikä-
luokassa suurin osa edelleen ymmärtää asian tärkeyden.

Ehkä tämä pieni notkahdus johtuu siitä, ettei suurella osalla nuorista miehistämme ja
naisistamme ole enää suoraa kosketusta veteraanisukupolveen. Ehkä uhraukset eivät enää
ole läsnä. Tieto siitä, mitä maamme eteen on uhrattu, on siirrettävä jälkipolville. Tässä on-
kin tärkeä rooli esimerkiksi arvokasta työtä tekevillä veteraani- ja maanpuolustusjärjestöil-
lä.

Me perussuomalaiset uskomme, että fiksu Suomen nuoriso kyllä ymmärtää, miksi tais-
telemme, jos taistelemme. Muistakaa, hyvä ihmiset, jalkaväenkenraali Adolf Ehrnroothin
sanat: ”Kansa, joka ei tunne menneisyyttään, ei hallitse nykyisyyttään eikä ole valmis ra-
kentamaan tulevaisuutta varten.”

14.36 Krista Mikkonen vihr (vastauspuheenvuoro): Arvoisa puhemies! Maanpuolustus-
tahdon ydin on, että jokainen suomalainen kokee maamme puolustamisen arvoiseksi. On
varmistettava, että kaikki pysyvät mukana, jokaisella on mahdollisuus kouluttautua, pääs-
tä osalliseksi yhteiskunnan rakentamiseen ja luottaa saavansa apua tarvittaessa.
5



Pöytäkirjan asiakohta PTK 126/2018 vp
Maanpuolustustahto on laskenut, kun kysyttiin valmiutta puolustaa aseellisesti kaikissa
olosuhteissa. Erityisen suuri pudotus oli alle 25-vuotiaiden parissa. Samanaikaisesti on
huomattava, että maanpuolustustahto ei juurikaan ole laskenut, kun kysyttiin halukkuutta
osallistua maanpuolustuksen eri tehtäviin omien kykyjen ja taitojen mukaan: 84 prosenttia
olisi siihen valmis.

Näyttääkin siltä, että emme osaa tarjota oikeanlaisia väyliä hyödyntää suomalaisten kor-
keaa maanpuolustustahtoa. Uudet uhat ovat nousseet perinteisen aseellisen uhan rinnalle,
mutta maanpuolustuksesta puhuttaessa esiin nousee yleensä vain asevelvollisuus. Meillä ei
ole tarjota kansalaisille muunlaista koulutusta laajan turvallisuuden näkökulmasta, vaikka
tarve ja halu on ilmeinen. Meidän tulisikin pohtia keinoja, miten laajennamme kaikkien
osallisuutta maanpuolustukseen. Pidän erittäin valitettavana, että sen sijaan puolustusmi-
nisteriltä on kuultu lausuntoja, joilla halutaan sulkea pois eri ryhmiä kyseenalaistamalla
milloin suomenruotsalaisten, kaksoiskansalaisten, siviilipalveluksen suorittaneiden tai
milloin naisten maanpuolustustahtoa.

Arvoisa puhemies! On selvä, että asevelvollisuus kaipaa päivittämistä tähän päivään:
tasa-arvoisempaan ja valikoivampaan suuntaan. Vain yhdelle sukupuolelle pakollinen jär-
jestelmä on vieras etenkin nuorille, joille tasa-arvo on itsestäänselvyys. Seuraavan halli-
tuksen onkin tehtävä selvitys kaikkia koskevasta kansalaispalveluksesta. Avainasemassa
on huolehtia, että yhteiskuntamme säilyy kaikkien mielestä puolustamisen arvoisena. Ja
kuten kyselykin kertoo, kaikkein suurin turvallisuusuhka on ilmastonmuutoksen etenemi-
nen, jota vastaan meidän on yhteisesti taisteltava.

14.38 Markus Mustajärvi vas (vastauspuheenvuoro): Arvoisa puhemies! Maanpuolus-
tustiedotuksen suunnittelukunnan vuosittaiset katsaukset ovat mielenkiintoista luettavaa.
Vaikka haastattelujen otoskoko on kohtuullisen pieni, niin osa kysymyksistä ulottuu jopa
60-luvulle asti. Pitkät aikasarjat kertovat enemmän kuin yksittäinen poikkileikkaus.

Tuoreimmassa selvityksessä eniten keskustelua herätti suhtautuminen maanpuolustuk-
seen. Kaksi kolmannesta vastanneista oli sitä mieltä, että suomalaisten tulisi puolustaa
maata aseellisesti, vaikka lopputulos olisi epävarma. Maanpuolustustahto on alhaalla nuo-
rilla ja naisilla. Johtuisiko mielipiteitten eriytyminen siitä, että näitä ryhmiä, nuoria ja nai-
sia, kuunnellaan yhteiskunnassa muita vähemmän? Jos kansalaiset kokevat, että yhteiskun-
ta on oikeudenmukainen ja tasa-arvoinen ja tarjoaa osallisuutta ja myönteisiä tulevaisuu-
dennäkymiä, maanpuolustustahtoakin löytyy. Maataan voi puolustaa myös ilman asetta ja
täyttää näin perustuslain velvoitteet.

Henkilökohtainen maanpuolustustahto ei ole juurikaan laskenut. Se on edelleen poikke-
uksellisen korkea. Yli 80 prosenttia vastanneista olisi valmis puolustamaan maataan hen-
kilökohtaisten kykyjensä ja taitojensa mukaan. Suomalaiset haluavat puolustaa omaa maa-
taan, eivät sotilasliittoa, sekin katsauksessa kävi selväksi. Voidaan kysyä, vaikuttaako vie-
raitten valtioitten joukkojen ja sotakaluston lisääntyvä läsnäolo Suomessa kielteisesti
maanpuolustustahtoon. Yleinen asevelvollisuus tulee säilymään maanpuolustuksen runko-
na, mutta se ei riitä. Sen rinnalle tulee kehittää vaihtoehtoisia osallistumismalleja. Maan-
puolustustahtoa on, mutta onko oikeita toimintatapoja? Seuraavan eduskuntakauden aika-
na näihin kysymyksiin täytyy löytyä vastaus. Yksituumaisuus kansakunnan perimmäisissä
kysymyksissä on suurempi voima kuin sotakoneitten määrä. Yhteenkuuluvuus lisääntyy,
kun heikoimmassakin asemassa olevat päästetään tasaveroisesti yhteiskuntaan osallisiksi.
6



Pöytäkirjan asiakohta PTK 126/2018 vp
14.40 Thomas Blomqvist r (vastauspuheenvuoro): Värderade fru talman, arvoisa rouva
puhemies! Förra veckan publicerade planeringskommissionen för försvarsinformation sin
senaste undersökning av försvarsviljan i Finland. Enligt den mätningen anser nu 66 pro-
cent av befolkningen att Finland ska försvara sig med vapen om landet blir anfallet. Det är
en märkbar minskning från föregående mätning, och speciellt orolig är jag för att minsk-
ningen har varit störst i gruppen unga personer under 25 år. Det här är som sagt det mest
oroväckande.

Det är viktigt att vi kan upprätthålla ett trovärdigt försvar nu och i framtiden, och för att
det ska kunna lyckas måste försvarsviljan vara hög, och därför ska den här trenden nu tas på
allvar trots att försvarsviljan internationellt sett ännu är hög i Finland.

Arvoisa puhemies! Yleinen asevelvollisuus on keskeinen osa Suomen puolustusratkaisua,
ja laadukkaalla varusmies- ja reservikoulutuksella voimme myös ylläpitää uskottavaa so-
tilaallista puolustuskykyä. Samalla on hyvä painottaa sitä, että Suomen ulko- ja turvalli-
suuspolitiikan selkeänä päämääränä on toimia niin, että Suomi ei joudu sotilaallisen kon-
fliktin osapuoleksi. Mutta myös tässä tavoitteessa on ensisijaisen tärkeää, että ylläpidäm-
me yhteiskunnan kriisinsietokykyä ja puolustuksen uskottavuutta.

Muuttuvassa ympäristössä tarvitsemme maanpuolustuksen, joka pystyy vastaamaan
myös uusiin yhteiskunnallista vakautta uhkaaviin haasteisiin, ja maanpuolustustahdon on
oltava korkea. Ja on tärkeää, että me päättäjät seuraamme tilannetta ja että meillä on halu ja
kyky kehittää yleistä asevelvollisuutta niin, että se vastaa meidän puolustustarpeita, ja niin,
että se myös asevelvollisten näkökulmasta on sekä motivoiva että tarkoituksenmukainen.

Det är alltså viktigt att vi är lyhörda för vad som påverkar försvarsviljan och att vi kan ut-
veckla och anpassa den allmänna värnplikten, bland annat så att den blir mer jämställd, och
i det arbetet kan ett allmänt uppbåd för hela årskullen vara ett första steg. 

Vi behöver också utreda om och hur vi kan utveckla en medborgartjänstgöring parallellt
med värnplikten. Och vi ska verka för att general Adolf Ehrnrooths ord också gäller i fram-
tiden: Finland är ett bra land som är värt att försvara. [Eero Heinäluoma: Just så!]

14.43 Päivi Räsänen kd (vastauspuheenvuoro): Arvoisa puhemies! Tasavallan presiden-
tin huomenna isännöimään itsenäisyyspäivän vastaanottoon on jälleen kutsuttu sotiemme
veteraaneja. Tänä vuonna kutsuttujen veteraanien joukossa on kymmenen yli 100-vuotias-
ta veteraania. Kiitos näiden ja muiden veteraanien panoksen, maamme on saanut elää pit-
kää rauhan ja vaurastumisen aikaa.

Pitkä rauhanaika on varmasti omalta osaltaan vaikuttanut siihen, että sodan kauhut ja
kriisit tuntuvat monen suomalaisen, erityisesti nuoren, näkökulmasta kaukaisilta. Hyvin-
voinnin keskellä on vaikea kuvitella, miten toimittaisiin kriisitilanteessa, ja nuoret katso-
vat maailmaa eri tavalla kuin vanhempien sukupolvien edustajat: globaalit haasteet, kuten
ilmastonmuutos ja pakolaisten tilanne, näyttäytyvät todellisempina ongelmina kuin oman
maan puolustaminen aseellisesti kaikissa tilanteissa.

Todellisuus ympärillämme on kuitenkin sellainen, että myös suomalaisten pitää olla val-
miita omaa maata kohtaaviin sotilaallisiin uhkiin ja kriiseihin. Asovanmeren selkkaus on
tuore muistutus sotilaallisen uhan mahdollisuudesta. Paras tae ja turva itsenäisyydellemme
ja turvallisuudellemme on vahva maanpuolustustahto ja yhtenäisyys, ja tätä tulee pitää yl-
lä.
7



Pöytäkirjan asiakohta PTK 126/2018 vp
Varusmiespalvelusta tulee edelleen kehittää ja luoda kannustimia sen suorittaville nuo-
rille, ja asevelvollisuuden suorittaminen ei saa liikaa vaikeuttaa tai heikentää mahdolli-
suuksia päästä esimerkiksi opiskelemaan.

Arvoisa puhemies! Tämä keskustelu ja ministerin mainitsema tuleva selvitys maanpuo-
lustustahdosta ovat todellakin tarpeellisia ja ajankohtaisia.

14.45 Paavo Väyrynen tl (vastauspuheenvuoro): Arvoisa puhemies! On todellakin syytä
tarkemmin selvittää, mistä tämä maanpuolustustahdon heikkeneminen johtuu. Tässä vai-
heessa voimme esittää siitä vain omia arvelujamme. Minulla on se käsitys, että suomalai-
set ovat valmiina puolustamaan itsenäistä, sotilaallisesti liittoutumatonta, puolueetonta
Suomea.

Oma käsitykseni on, että maanpuolustustahdon heikkeneminen saattaa liittyä siihen, että
meidän turvallisuuspoliittisesta linjastamme on syntynyt viime vuosina hyvin epämääräi-
nen käsitys. Tähän on kaksi syytä.

Ensinnäkin Suomi on pyrkinyt tulkitsemaan Lissabonin sopimusta siten, että se velvoit-
taa Euroopan unionin jäsenvaltiot antamaan toisille jäsenmaille myös sotilaallista apua, ja
Suomessahan lainsäädäntöä on muutettu niin, että voidaan lähettää sotilaita ulkomaille
myös taistelutehtäviin.

Toinen seikka, joka on hämärtänyt meidän asemaamme ja linjaamme, on Suomen suhde
Natoon. Isäntämaasopimus on tulkinnanvarainen. Ruotsissa parlamentti käsitteli vastaa-
van asiakirjan ja asetti omia ehtojaan tälle yhteistyölle. Toisaalta Suomi on ollut mukana li-
sääntyvässä määrin Naton ja johtavien Nato-maiden sotaharjoituksissa tavalla, joka on
synnyttänyt epäselvyyttä Suomen ulko- ja turvallisuuspoliittisesta linjasta. Samaan aikaan
kun kansan keskuudessa Nato-jäsenyyden kannatus on alentunut, Suomen hallitus on pyr-
kinyt hyvin voimakkaasti tiivistämään yhteistyötä Naton kanssa.

Eduskuntavaalien yhteydessä ja seuraavaa hallitusta muodostettaessa on tärkeää keskus-
tella Suomen ulko- ja turvallisuuspolitiikan peruslinjoista, isäntämaasopimuksen tulkin-
noista, sotaharjoituksista ja osallistumisesta sotilaalliseen kriisinhallintaan.

Puhemies Paula Risikko: Kiitoksia. Nyt on ryhmistä kommentit saatu, seuraavaksi minis-
teri Niinistö, 1 minuutti, ja myöskin puolustusvaliokunnan puheenjohtajalle vielä 1 mi-
nuutti. Sen jälkeen mennään debattikeskusteluun, ja voi tehdä varauksia jo nyt. — Olkaa
hyvä.

14.47 Puolustusministeri Jussi Niinistö: Arvoisa rouva puhemies! Kiitoksia rakentavis-
ta puheenvuoroista. Todellakin jokainen suomalainen on maanpuolustaja, kuten useam-
massakin ryhmäpuheenvuorossa todettiin. Suomi on puolustamisen arvoinen maa, ja jokai-
sella suomalaisella on puolustettavaa.

Kuten puolustusvaliokunnan puheenjohtaja Kanerva totesi ja itsekin toin esille, varus-
miesten maanpuolustustahdossa ei ole moitteen sijaa. Jotain teemme siis oikein, ja kiitos
siitä kuuluu lähinnä Puolustusvoimille. Saman arvopohjan soisi tietenkin koko ikäluokal-
le, mutta siihen voimme yrittää vaikuttaa enemmän kodin ja koulun kautta. Siis koko yh-
teiskunta mukaan, ei pelkästään Puolustusvoimat.

Kansalaispalvelus mainittiin muutaman kerran. Edustaja Vikmanin tavoin kuitenkin
painotan, että yleisen asevelvollisuuden pakottavuudesta ei voida tinkiä piiruakaan, eikä
sen vaihtoehtona voi olla kansalaispalvelus. Laajan turvallisuuden osalta voidaan kansa-
8



Pöytäkirjan asiakohta PTK 126/2018 vp
laisten osallistumista kyllä lisätä, mutta se ei mitenkään korvaa aseellisen palveluksen suo-
rittamista. Nykyjärjestelmä on puolustuskyvyn kannalta hyvä. Se tuottaa kustannustehok-
kaasti riittävän nuoret sodanajan joukot.

Vielä lopuksi edustaja Mustajärvelle toteaisin, että Suomessa ei ole vieraiden valtioiden
joukkoja tai vieraiden valtioiden kalustoa muutoin kuin Suomen kutsumana, harjoituksis-
sa, jotka parantavat Suomen puolustuksen suorituskykyä. [Markus Mustajärven välihuuto]

Puhemies Paula Risikko: Vielä sitten puolustusvaliokunnan puheenjohtaja, edustaja Ka-
nerva, 1 minuutti.

14.49 Ilkka Kanerva kok (vastauspuheenvuoro): Arvoisa puhemies! Sen verran näistä
laskeneista maanpuolustustahdon numeroista, että ehkäpä — ehkäpä, todistusaineistoa ei
ole, mutta tämä on oma käsitykseni — siihen on omalta osaltaan ollut vaikuttamassa ma-
daltavasti se, että varsinaisen aseellisen maanpuolustuksen rinnalla ihmiset kokevat ole-
van paljon muita toimintaympäristöstämme kumpuavia haasteita, uhkia ja riskejä turvalli-
suudellemme. Tiedämme hybridin ja kyberin, aina ilmastonmuutoskeskusteluun saakka, ja
tämä koetaan tavalla, jossa tarvitaan muitakin kokonaisturvallisuuden toimia kuin pelkäs-
tään aseellista maanpuolustusta, josta — puolustusministeriä lainaten — meillä ei ole va-
raa palaneen puupennin vertaakaan tinkiä. Tästä toivottavasti olemme eduskunnassa täy-
sin samaa mieltä.

Toinen asia on tietysti tämä keskustelu tulevasta asevelvollisuuden suorittamisen mah-
dollisuudesta. Miehillä siinä ei ole mitään tinkimisen varaa, mutta sen laventaminen kan-
salaispalvelun suuntaan saattaa hämärtää joidenkuiden ajatusmaailmassa sitä, mistä on ky-
symys.

14.50 Eero Heinäluoma sd (vastauspuheenvuoro): Arvoisa puhemies! Suomen turvalli-
suusratkaisut ovat saaneet laajan hyväksynnän ja myös korkean arvostuksen, ja siihen, että
me huolehdimme omasta puolustuksestamme, luotetaan laajasti. Tämän järjestelyn kivijal-
koja on kaksi: toinen on kansalaisten yleinen vahva maanpuolustustahto, ja sitten siihen
välttämättä liittyen yleinen asevelvollisuus, niin kuin täällä on todettu.

On aihetta olla huolissaan siitä, mitä äskettäiset tutkimustulokset kertovat. Jos yleinen
maanpuolustustahto laskee, voi kysyä, säilyykö yleinen asevelvollisuus niin suosittuna
kuin se nyt on. Jos meillä ei olisi yleistä asevelvollisuutta ja nuorten miesten — ja tänä päi-
vänä monesti myös nuorten naisten — halua suorittaa varusmiespalvelusta, olisi turvalli-
suusasemamme koko lailla toinen kuin mitä se on viime vuodet ollut. Olisimme aivan uu-
dessa tilanteessa, jossa luottamus myöskään Suomen puolustuskykyyn ei voisi olla sitä,
mitä se on nyt ollut. Siksi tähän yleisen asevelvollisuuden kestävyyteen täytyy todella pa-
neutua sekä eduskunnan että hallituksen.

14.51 Mikko Savola kesk (vastauspuheenvuoro): Arvoisa rouva puhemies! Suomi on
hyvä maa, ja täällä on hyvä elää. Meillä on monia asioita, mitkä eivät ole itsestäänselvyyk-
siä. Ne liittyvät koulutukseen, terveydenhuoltoon, vapauteen sanoa oma mielipiteensä, ja
vähänkin kun maailmaa tuolla kiertää, näkee, että näin ei joka paikassa ole.

Maanpuolustuksen selkäranka on yleinen asevelvollisuus ja reserviläisiin pohjautuvat
sodanajan joukot, ja tästä meidän täytyy pitää aina kiinni.
9



Pöytäkirjan asiakohta PTK 126/2018 vp
Hieman kavahdin tuota vihreiden eduskuntaryhmän puheenvuoroa, jossa viitattiin sii-
hen, että meidän pitäisi siirtyä jollain tavalla valikoivaan asevelvollisuuteen. Tästä on vaa-
rallisia esimerkkejä länsinaapuristamme Ruotsista, jossa on yritetty palauttaa nyt asevel-
vollisuutta siinä onnistumatta niin kuin pitäisi tehdä.

Me tarvitsemme lisää tietoa nuorille. Mielestäni meidän pitäisi opetussuunnitelmaan li-
sätä myös maanpuolustuskasvatusta. Maanpuolustusjärjestöillä voisi olla tässä iso rooli
yhteistyössä koulujen kanssa: Miksi maata puolustetaan, mitä se armeija ylipäätään on,
mitä ne poikkeusolot tarkoittavat ja niin edelleen? Miksi isänmaa meille on tärkeä?

Puhemies Paula Risikko: Sitten edustaja Krista Kiuru. Teillä on siellä uutisia.

14.52 Krista Kiuru sd (vastauspuheenvuoro): Arvoisa puhemies! Ensinnäkin on tämmöi-
senä päivänä todella tärkeää todeta, että kyllä maanpuolustustahto on yksi tärkeimmistä pe-
rinnöistä, joka välittyy isältä pojalle, sukupolvelta toiselle, äidiltä tyttärelle. Näin ollen so-
tiemme veteraanit, jotka aikoinaan seisoivat rajalla, olivat mahdottomankin edessä. Monet
palasivat, monet jäivät.

Meillä on paljon velkaa maksettavana tässä maassa. Siltä osin eduskunta on tänään teh-
nyt osansa ja myöskin jo eilen siinä, että keskustelemme näistä asioista, mutta myös siinä,
että veteraanien kuntoutus tulee paranemaan. Tänään sosiaali- ja terveysvaliokunta on teh-
nyt siihen liittyviä päätöksiä. Myöskin olemme tehneet eilen yhteisen sosiaali- ja terveys-
valiokunnan lakialoitteen, jota kaikki ryhmät ovat olleet mukana eteenpäinviemässä, ja tuo
hyvä uutinen on se, että pitkään on odotettu, että sotainvalidien haitta-astetta voitaisiin las-
kea, ja nyt olen iloinen kertoessani teille, että eduskunnassa yksimielisesti tämä lakialoite
tulee kiireellisenä käsittelyyn ja tulemme tuota haitta-astetta laskemaan 10:een, [Puhemies
koputtaa] ja näin tämä tahto säilyy myös isältä pojalle.

14.54 Hannakaisa Heikkinen kesk (vastauspuheenvuoro): Arvoisa rouva puhemies!
Olen todella iloinen, että tämä valiokuntamme puheenjohtaja Kiurun juuri esittelemä lakia-
loite on täällä itsenäisyyspäivän alla, että siitä voimme yhdessä keskustella ja saada var-
masti kaikkien tukea. On hienoa, että tässäkin näytimme, että eduskunta on yhteistuumai-
nen sotaveteraanien ja sotainvalidien asioitten äärellä. Kuten tiedämme, sotainvalidien
joukko harvenee nopeasti. Veteraanien keski-ikä on jo 93 vuotta, ja tämän vuoden alussa
sotainvalideja oli vain noin 1 500 enää elossa. Veteraaniasioissa on kyse nuorempien su-
kupolvien kunniavelasta. Nyt käsittelyssä oleva lakiesityksemme tarkoittaa olennaista etua
asianomaisille invalideille, ja se helpottaa siten heidän asemaansa. Toivon tälle lakiesityk-
selle meidän kaikkien laajaa tukea.

14.55 Sari Sarkomaa kok (vastauspuheenvuoro): Arvoisa puhemies! Vahvan maanpuo-
lustustahdon ylläpitäminen on koko kansakunnan etu, ja on todella ilo todeta näin isän-
maamme itsenäisyyspäivän aattona, että olemme kaikki eduskuntaryhmät yhdessä tehneet
lakialoitteen sotilasvammalain muuttamisesta. Tuo yhteinen aloite on kunnianosoitus heil-
le, jotka olivat valmiita antamaan kaikkensa yhteisen isänmaan hyväksi. Tuossa lakialoit-
teessa todellakin laajennetaan sotainvalidien oikeutta päästä valtion kustantamaan hoi-
toon, jos ikääntynyt sotainvalidi ei enää heikentyneen terveyden takia pärjää kotona. Mei-
dän tehtävämme on turvata ikääntyneiden sotainvalidien oikeus palveluihin ja huolehtia
heidän hyvinvoinnistaan.
10



Pöytäkirjan asiakohta PTK 126/2018 vp
Arvoisa puhemies! Suomi ei olisi näin hyvä maa ilman sotiemme veteraanien ja sotain-
validien tekemiä uhrauksia. Tuo lakialoite käsitellään kiireellisenä. Uskon, että se saa koko
eduskunnan vahvan tuen.

14.56 Arja Juvonen ps (vastauspuheenvuoro): Arvoisa rouva puhemies! Hyvä ministeri,
sanoitte tuossa ensimmäisessä puheenvuorossa: ”Kuinka puolustamisen arvoisena Suomi
koetaan.” Varapuheenjohtaja, sanoitte, että me päättäjät toimimme esimerkin näyttäjinä.

Tuntuu hieman naiiville, että juuri äsken äänestimme sotilastapaturmalaista ja siitä, että
varusmiehille ei anneta korvauksia taannehtivasti. Vuoden alustahan on astumassa voi-
maan laki, jolla varusmiehet saatetaan samaan tilaan kuin kriisinhallinnassa toimivat. He
ovat kaksi vuotta saaneet nyt erityistä lisävakuutusturvaa tapaturmista, vammautumisista
tai kuolemantapauksista, ja nyt suomalainen varusmies on eriarvoisessa asemassa verrat-
tuna heihin vielä tämän vuoden loppuun saakka. Elikkä vuoden loppuun saakka on tilanne,
että varusmiehillä ei ole tätä lisävakuutusturvaa. Minä kysynkin: kuinka arvokkaana me pi-
dämme täällä varusmiestä, hänen terveyttään ja hänen henkeään? Minun mielestäni olisi
korkea aika kertoa, että yhdenvertaisuuden nimissä heidät tulisi asettaa samalle viivalle.

Vetoankin nyt koko eduskuntaan: me teimme yhdessä lakialoitteen, [Puhemies koput-
taa] ja eduskunnan enemmistö sitä kannatti, että valtiovarainvaliokunta huomioisi tämän ja
toisi [Puhemies koputtaa] toisella tavalla sitten korvaukset. Tämä lakialoite, [Puhemies:
Aika!] minkä valiokunta teki, on hyvä.

14.57 Simon Elo sin (vastauspuheenvuoro): Arvoisa rouva puhemies! Eduskuntapuoluei-
den yhteinen lakialoite sotainvalidien haitta-asterajan alentamisesta 10 prosenttiin on oi-
keudenmukainen ja hyvä ratkaisu. Siniset tukevat sitä täysin rinnoin.

Samaan hengenvetoon täytyy sanoa, että edellisten hallituksien päätös lakkauttaa useita
varuskuntia oli virhe ja se oli virhe myös maanpuolustustahdon ylläpitämisen näkökulmas-
ta. [Reijo Hongisto: Kauhava takaisin!] — Täältä jo edustaja Hongisto vaati Kauhavaa. —
No, sinisten näkemys on se, että jokaiseen maakuntaan pitäisi perustaa varuskunta, ja aloi-
tetaan nyt sitten sieltä Etelä-Pohjanmaalta, mistä muun muassa edustaja Hongisto on, ja
Pohjois-Karjalasta. [Naurua]

Jos katsotaan sitten perustuslakia, niin maanpuolustusvelvollisuushan tietysti kuuluu
kaikille. Siksi olisi syytä myös luoda kaikille kansalaisille avoin ja vapaaehtoinen koko-
naisturvallisuutta ja yhteiskunnan kriisinsietokykyä tukeva noin kuukauden mittainen
kurssi — ei korvaisi asepalvelusta, ei korvaisi asevelvollisuutta mutta tulisi lisänä. Ja lisäk-
si myös toiselle asteelle, jossa nuoret ovat, jossa he opiskelevat, maanpuolustustietoisuutta
lisäävä kurssi. Näillä ratkaisuilla, uskon ja siniset uskovat, maanpuolustustahtoa voidaan
nostaa.

14.59 Krista Mikkonen vihr (vastauspuheenvuoro): Arvoisa puhemies! On helppo yh-
tyä niihin kiitoksiin, että ryhmät yhdessä saivat tämän hoidettua, veteraanien asiat kun-
toon. Monessa puheenvuorossa viitattiin myös siihen tärkeään työhön, mitä veteraanit ovat
tehneet ja mitä me olemme heille velkaa, ja siitä todella näin itsenäisyyspäivän aattona suu-
ri kiitos.

Mutta kun mietimme tulevaa, niin näen itse, että me emme voi maanpuolustustahtoa liit-
tää vain perinteisiin ja ajatella, että sitä kautta maanpuolustustahtoa lisätään, että meillä oli-
11



Pöytäkirjan asiakohta PTK 126/2018 vp
si parempi yhteys sodan käyneeseen sukupolveen, vaan ennen kaikkea tulee se, että me
huolehdimme, että tämä yhteiskunta on tasa-arvoinen ja kaikki kokevat tämän omakseen.

Mikä on hyvin tullut monessa puheenvuorossa esiin, niin meidän pitäisi löytää myös nii-
tä keinoja, miten maanpuolustusta voidaan laajentaa, ja sen takia ajatus tästä kansalaispal-
velusta on mielestäni selvittämisen arvoinen. Mutta toki meidän täytyy myös huolehtia sii-
tä, että meillä on asevelvollisuus ja me saamme sinne sekä miehet että naiset, halukkaat,
parhaat kyvyt käyttöön, ja sitä myöten me voimme ajatella, että sitä kohtaa voidaan myös
tehdä hieman nykyistä valikoivammaksi.

15.00 Anders Adlercreutz r (vastauspuheenvuoro): Ärade talman! Asevelvollisuus on
käytännön tasolla muuttunut huomattavasti viimeisten kymmenien vuosien aikana siinä,
mitä tulee johtamiseen sekä käytännön tekemiseen. Uskon, että hyvällä syyllä voi sanoa,
että asevelvollisuus ei ole pelkästään velvollisuus vaan myöskin oikeus ja että hyvin harva
niistä, jotka sen läpi ovat käyneet, katuu siellä vietettyä 6:ta kuukautta tai 12:ta kuukautta.
Siinäkin mielessä olisi tärkeää, että koko ikäluokalle taattaisiin tämä mahdollisuus, että
koko ikäluokka olisi kutsunnoissa mukana ja joutuisi itsekseen pohtimaan sitä, haluaako
ottaa tähän osaa vai ei.

15.01 Peter Östman kd (vastauspuheenvuoro): Arvoisa puhemies! On hienoa, että rinta-
maveteraanien kuntoutusasia saadaan vihdoin kuntoon.

Suomi on todella hyvä maa meille suomalaisille, niin kuin tässä on kuultu moneen ot-
teeseen, mutta meidän historiamme sisältää sekä surua että iloa. Oman rakkaan isänmaan
puolustaminen ja sen jälleenrakentaminen on yhdistänyt kansaamme, mutta vaikeista
ajoista huolimatta suomalaiset ovat sodan ajan, 101 vuoden ajan rakentaneet omaa maa-
taan ja tehneet yhteisiä päätöksiä. Juhlavuosi viime vuonna vietettiin teemalla Yhdessä. Se
antoi mahdollisuuden ymmärtää mennyttä, kokea yhdessä ja antaa suuntaa Suomen tule-
valle kehitykselle. Nyt on meidän ja myös nuoremman sukupolven vuoro jatkaa tätä arvo-
kasta työtä, mitä edelliset sukupolvet ovat rakentaneet.

Maamme puolustamiseen tarvitaan ihmisiä. Yleinen asevelvollisuus on hyvä järjestel-
mä ja kaiken perustana, mutta, hyvät kollegat, uskottavaan puolustukseen kuuluu myös
aseita. Tässä asiassa on syytä olla realisti.

15.02 Jaana Pelkonen kok (vastauspuheenvuoro): Arvoisa rouva puhemies! On tärkeää,
että eduskunta käy tämän ajankohtaiskeskustelun. Maanpuolustustahdon heikkeneminen
on hyvin huolestuttavaa, ja erityisen surullista se on näin itsenäisyyspäivän alla. Samalla
tämä on kuitenkin aika hyvä herätys meille siitä, miten helposti asioita aletaan pitää itses-
täänselvyyksinä.

Moni kollega on jo käyttänyt erittäin hyvän puheenvuoron tästä aiheesta, ja kuten on to-
dettu, tämä nykyisen kaltainen kehityssuunta ei voi jatkua vaan suunta on ehdottomasti
saatava kääntymään. Me emme saa unohtaa juuriamme tai itsenäisyytemme hintaa kos-
kaan.

15.03 Antti Lindtman sd (vastauspuheenvuoro): Arvoisa rouva puhemies! 101-vuotias
Suomi on puolustamisen arvoinen. Korkea maanpuolustustahto yhdessä laajan reservin,
yleisen asevelvollisuuden ja sotilaallisen liittoutumattomuuden kanssa muodostaa maan-
puolustuksemme ja siten myöskin itsenäisyytemme kivijalan.
12



Pöytäkirjan asiakohta PTK 126/2018 vp
Presidentti Niinistö on oivalla tavalla todennut, että tärkein puolustuslinjamme menee
korvien välissä. Ja mihin tämä viime kädessä nojaa? Siihen, että mahdollisimman moni
suomalainen kokee, että Suomi on puolustamisen arvoinen. Ja se taas nojaa siihen, että
mahdollisimman moni kokee, että he voivat olla osallisia yhteiskunnassa.

Nimenomaan tähän osallisuuteen pohjaa itsenäisyytemme ja kansakuntamme eheys ja
vahvuus. Etenkin tänä vuonna, kun vietämme vuoden 1918 muistovuotta, on hyvä muis-
taa, että juuri osallisuus, yleinen ja yhtäläinen äänioikeus kunnallisvaaleissa, oli ratkaiseva
tekijä sille, kuten Mauno Koivisto on todennut, että talvisodan ihme tapahtui jo ennen tal-
visotaa. Näin ollen, mitä useampi ihminen voi [Puhemies koputtaa] kokea osallisuutta
isänmaasta, sitä vahvempia kansakuntana olemme.

15.04 Li Andersson vas (vastauspuheenvuoro): Arvoisa puhemies! Mielestäni tässä ei
ole kyse menneisyyden tuntemisesta vaan nykyisyydestä ja juuri ihmisten kokemuksista
osallisuudesta sekä yhteiskunnan yhtenäisyydestä. Jos halutaan nostaa maanpuolustustah-
toa, niin keskeistä on siis toimia nykyistä ponnekkaammin nuorten syrjäytymistä vastaan
ja yhteiskunnallisen tasa-arvon vahvistamiseksi.

Näin itsenäisyyspäivän aattona on mielestäni myöskin äärimmäisen tärkeää painottaa,
että isänmaallisuus ei saa olla sellainen käsite, joka sulkee ison osan suomalaisista ulko-
puolelle taustan, äidinkielen, uskonnon tai poliittisten mielipiteiden perusteella, vaan isän-
maallisuuden pitää olla jotain sellaista, jota jokainen saa tuntea ja jota jokainen saa myös-
kin määritellä.

Panin ilolla merkille tänään julkistettuja tutkimustietoja siitä, että erityisesti nuoret pitä-
vät Suomen luontoa ja kansallispuistoja tärkeimpänä isänmaallisuutena. Sekin mielestäni
osoittaa sen, kuinka tämäkin käsite elää yhteiskunnan kehittymisen myötä.

15.05 Seppo Kääriäinen kesk (vastauspuheenvuoro): Arvoisa puhemies! Täällä ja maan-
puolustusjuhlissa ehkä se eniten käytetty lause on, että maatamme puolustetaan, jos tai kun
se on puolustamisen arvoinen ja jos se on kansalaisilleen oikeudenmukainen. Siitä johtuen
se on niin, että oikeudenmukaisuuteen ei kuulu etuilu eikä myöskään lusmuilu. Meidän on
rakennettava yhdessä semmoista Suomea, jonka täällä asuva kokee sekä asiasyillä että tun-
nesyillä omaksi isänmaakseen ja sen takia myös haluaa puolustaa omaa maatamme.

Historiatietoisuus, johon täälläkin on viitattu, ei ratkaise maanpuolustustahtoa, mutta se
on sen pohja. Meidän on tunnettava oma historiamme, myös viimeisten sotiemme kaikki
vaiheet. Historiattomuuteen ei pidä vaipua, ei milloinkaan.

Ja ihan lopuksi, meidän on kaikkien, niin kuin tähänkin mennessä on tapahtunut, viisaal-
la tavalla vaalittava yhteisymmärrystä, poliittista yhteisymmärrystä, puolustuksemme pää-
linjasta mukaan luettuna yleinen asevelvollisuus.

15.06 Mika Raatikainen ps (vastauspuheenvuoro): Arvoisa rouva puhemies! Minulla oli
eilen kunnia osallistua Helsingin Rauhanturvaajien pikkujouluihin. Jäseniä on noin 600.
Suurin osa on ollut sodassa tai ainakin kriisialueella, ja voin sanoa, että siitä porukasta ku-
kaan ei toivo tietenkään sotaa tai kriisiä, mutta maanpuolustustahto on erittäin kova, ko-
vempi kuin ehkä kauhean monella muulla.

Myös siellä kuitenkin nousi keskusteluun tämä maanpuolustustahdon tämänhetkinen
pieni notkahdus. Eräänä arviona oli se, että kyse voi olla siitä, että tietty valtamedia, sano-
taan nyt Yleisradio, Helsingin Sanomat ja niin poispäin, on tehnyt sanasta ”isänmaalli-
13



Pöytäkirjan asiakohta PTK 126/2018 vp
suus” jotenkin epäilyttävän sanan, ikään kuin siinä olisi jotain pahaa. Sitä pidän hyvin
kummallisena, kuten myöskin rauhanturvaajaveteraaniystäväni.

Mitä maanpuolustustahtoon tulee, eräs jo varmaan kahdeksankymppinen rauhanturvaa-
ja sanoi, että maanpuolustustahto on kuin hänen rakkautensa vaimoon: se on sydämessä ol-
lut koko ajan ja pysyy siellä — ja niin pysyy maanpuolustustahtokin. — Kiitoksia.

15.07 Anneli Kiljunen sd (vastauspuheenvuoro): Arvoisa rouva puhemies! Sotainvalidi-
en haitta-asteen laskeminen 10 prosenttiin on tärkeä ja merkittävä kunnianosoitus sotain-
valideille. Uskon, että heille on tärkeää myös se, kuinka maatamme puolustetaan myös
tänä päivänä ja tulevaisuudessa. Tästä syystä on oleellisen tärkeää tunnistaa se, kuinka alle
25-vuotiaat nuoret näkevät Suomen ja kuinka he haluavat puolustaa maatamme. Vuoden
2016 nuorisobarometri osoitti, että nuorten usko maan tulevaisuuteen on vahvistumassa
mutta luottamus maailman tulevaisuuteen ja Suomen tulevaisuuteen asuinmaana on hei-
kentynyt. Suomalainen hyvinvointivaltio saa nuorilta vankan kannatuksen. Tästä syystä on
ehdottoman tärkeää, että yhteiskunnan yhtenäisyyttä ja osallisuutta vahvistetaan. Yhteen-
kuuluvuus vahvistaa myös nuorten tahtotilaa tehdä työtä maamme hyväksi.

15.08 Lea Mäkipää sin (vastauspuheenvuoro): Arvoisa puhemies! Mekin kansanedusta-
jat saamme huomenna juhlia itsenäisyyspäivän 101-vuotisjuhlaa, ja toivon, että oman kun-
tani sotaveteraanin siellä näkisin, jos terveydellisistä syistä hän pystyy siellä olemaan. Eli
kiitos niille, jotka ovat meille luoneet tämmöisen turvallisen maan.

Näistä tuloksistakin näkee, että meillä on maassamme turvallisuudentunne. Ja turvalli-
suutta lisää esimerkiksi yhteistyö Pohjoismaiden kanssa ja myös kansainvälinen kanssa-
käyminen, eli tämä on hyvin tärkeätä. Sitten tämä on erittäin mielenkiintoista ja hyvä asia,
kun ministeri mainitsi, että tehdään tutkimus, mikä tämä alle 35-vuotiaitten osuus on, että
mistä johtuu. Ja myös haluan antaa vielä sen tunnustuksen, kun on mainittu, että ulkopoli-
tiikkaa ja puolustuspolitiikkaa on maassamme hoidettu suhteellisen hyvin, että kiitos siitä
ministeri Niinistölle esimerkiksi. [Ilkka Kanerva: Ja presidentti Niinistölle, molemmille!]

15.09 Sofia Vikman kok (vastauspuheenvuoro): Arvoisa puhemies! MTS:n mittauksen
mukaan maanpuolustustahto vihreiden kannattajien keskuudessa on romahtanut. Vihreät
ovat myös asettaneet tavoitteekseen asepalveluksen vapaaehtoisuuden. Vastuuton ehdotus
tarkoittaisi reservin koon pienenemistä sellaiselle tasolle, että koko maan puolustaminen
olisi mahdotonta. Yleistä asevelvollisuutta siis tarvitaan jatkossakin.

Vaikka uhkakuvat moninaistuvat, meidän on kyettävä näkemään myös se, että perintei-
set sotilaalliset uhat eivät katoa. Kuten aiemmin mainitsin, tämän ymmärryksen luomiseen
on panostettava myös kouluissa nuortemme osalta. Olemme ahkeralla työllä ja toisiamme
kunnioittaen rakentaneet Suomesta yhden maailman parhaista maista, ja uskon, että meillä
on kaikki edellytykset siihen, että jokainen voi jatkossakin kokea Suomen puolustamisen
arvoisena maana, [Puhemies koputtaa] ja rakentakaamme Suomea yhä paremmaksi maak-
si [Puhemies koputtaa] myös tulevaisuudessa.

15.11 Sari Essayah kd (vastauspuheenvuoro): Arvoisa rouva puhemies! Tuota kyselyä
maanpuolustustahdosta ja sen laskemisesta on ehkä tulkittu hivenen yksipuolisesti, niin
kuin täällä moni kollega on huomioinut. Elikkä laskuahan oli havaittavissa nimenomaan
aseelliseen maanpuolustukseen osallistumisessa, ei kuitenkaan kokonaisturvallisuutta ja
14



Pöytäkirjan asiakohta PTK 126/2018 vp
kokonaismaanpuolustusta koskevissa kysymyksissä, ja mikä tärkeintä, ei myöskään ase-
velvollisten kohdalla.

Siinä mielessä kun yrittää miettiä, mitä tästä tutkimuksesta pitäisi sitten ottaa opiksi, niin
varmasti yhä useammalle on turvattava mahdollisuus olla mukana kokonaismaanpuolus-
tuksessa ja etenkin niille ryhmille, joita tällä hetkellä asevelvollisuus ei koske. Ja todella-
kaan näitä kahta asiaa ei missään nimessä pidä asettaa toistensa vaihtoehdoiksi.

Tätä kokonaisturvallisuuteen liittyvää kansalaisosaamista ja kansalaistaitoja tulisi var-
masti opettaa jo ihan perusasteella ja erityisesti myöskin toisella asteella, jolloin meillä on
vielä mahdollisuus saada lähestulkoon koko ikäluokka kiinni [Puhemies koputtaa] ja siinä
mielessä tietenkään unohtamatta historian ja yhteiskuntaopin opetusta, joka meille [Puhe-
mies koputtaa] sitten tuo sen taustan tähän asiaan.

15.12 Eero Reijonen kesk (vastauspuheenvuoro): Arvoisa rouva puhemies! Meillä on
eduskunnassa paljon hyviä käytäntöjä, joitten luulisi parantavan maanpuolustustahtoa: on
tämä selontekomenettely, jossa kaikki poliittiset ryhmät ovat mukana, sitä yhdessä teh-
dään, ja yksituumaisesti saadaan se aikaiseksi.

Mutta joutuu kyllä tietysti kysymään, minkälainen vaikutus — kun tässä ei ole tutkittu
— on tällä puolustusvoimauudistuksella, joka tehtiin viime vaalikaudella. Osasta maakun-
tia varuskunnat hävisivät. Nyt kuitenkaan ei ole selvää, miten se on vaikuttanut maanpuo-
lustustahtoon niissä maakunnissa — kun yleisesti arvioidaan, että siellä, missä Puolustus-
voimat on näkyvillä, myös maanpuolustustahto on korkealla tasolla. Eli tämä olisi ollut
hyvä selkeästi minusta nostaa esille.

Mutta kaiken kaikkiaan tässä salissa me voimme paljon tehdä maanpuolustustahdon li-
säämiseksi. Minusta ei ole välttämätöntä eikä ehkä oikeinkaan, että rupeamme arvioi-
maan, mitkä poliittiset ryhmät ovat tukeneet enempi ja mitkä vähempi, koska tämä on yh-
teinen asia. Minä uskon, että lähtökohdan [Puhemies koputtaa] tulee olla se, että koko Suo-
mi haluaa kuitenkin, että Suomea puolustetaan.

15.13 Hanna Halmeenpää vihr (vastauspuheenvuoro): Arvoisa puhemies! Kannatan
edustaja Reijosen näkemystä siitä, että kykenisimme tässä salissa ajattelemaan, että maan-
puolustustahto ja maanpuolustus on meidän kaikkien yhteinen asia, ei yhden aika suppean
kyselytutkimuksen otosten tuloksiin perustuva arvo.

Kestävää turvallisuutta ei saavuteta, jos kaikki eivät osallistu, ja mehän haluamme, että
kaikki osallistuvat. Siksi myös naiset ja nuoret on otettava mukaan niin maanpuolustuk-
seen kuin koko yhteiskunnan rakentamiseen kaikilla aloilla.

Asepalveluksella sinänsä on iso merkitys erityisesti nuorten maanpuolustustahdolle, ja
sekin saattaa kyselyissä näkyä. On tärkeää, että palvelus elää ajassa ja myös kehittyy nuor-
ten arvojen mukaan. Asepalvelus on nuoren ensikosketus maanpuolustukseen, monilla
nuorilla näin. Jos se tuntuu vanhentuneelta, syrjivältä tai omien arvojen vastaiselta, se on
omiaan vähentämään maanpuolustushalukkuutta. [Puhemies koputtaa] Pitäkäämme siis
huoli siitä, että asepalvelusarmeija [Puhemies koputtaa] pysyy tässä ajassa.

15.14 Markus Mustajärvi vas (vastauspuheenvuoro): Arvoisa puhemies! Kyllä näissä
kansainvälisissä sotaharjoituksissa on myös huolestuttavia piirteitä: Käytännössä Rissalan
ilmasotaharjoitukseen yhdysvaltalaiset kutsuivat itse itsensä. Hankoniemen maihinnousu-
harjoitusta johtava Nato-upseeri sanoi, että ”olemme täällä näyttämässä voimaa”. Lappiin
15



Pöytäkirjan asiakohta PTK 126/2018 vp
yritettiin tuoda sotaharjoituksiin liittyen vähän yli vuosi sitten pahamaineisia B-52-pom-
mittajia ja tänä syksynä häivehävittäjiä. Kummatkin olivat tulossa Lappiin mutta eivät kui-
tenkaan tulleet, yritys oli kova.

Näissä on se vaikutus, että tämäntyyppisillä avauksilla yritetään horjuttaa Suomen ulko-
ja turvallisuuspoliittista linjaa, testata sitä. Ja kun kansalaisilla on yllättävän hyvä kyky lu-
kea, mitä tapahtuu politiikassa, niin kun he omin silmin näkevät nämä harjoitukset, se ei ai-
nakaan lisää kansalaisen turvallisuudentunnetta ja voi myöskin vaikuttaa mitattuun maan-
puolustustahtoon. [Puhemies koputtaa]

15.15 Eero Heinäluoma sd (vastauspuheenvuoro): Arvoisa puhemies! Palaan vielä tä-
hän asevelvollisuuskeskusteluun. Kyllä sillä on merkitystä, mitä kantoja myös puolueet ja
eduskuntaryhmät ottavat tämän asevelvollisuuden osalta ja on ollut suuri arvo sillä, että me
olemme voineet yksituumaisesti tältä osin rakentaa Suomea ja antaa arvostuksen yleisen
asevelvollisuuden kautta, ja myös sen suorittaneille. Se on iso uhraus niille, jotka menevät,
ja kuten tiedämme, se ei tänä päivänä ole pakko. Jos tämä väki, tämä nuori väki, ei menisi
suorittamaan varusmiespalvelustaan, niin kyllä me olisimme todella aivan uudessa tilan-
teessa sen jälkeen. Ja sen takia vetoan kyllä täälläkin paikalla oleviin kansanedustajiin ja
eduskuntaryhmiin, että tästä yleisen asevelvollisuuden puolustamisesta pitäisimme yksis-
sä miehissä ja yksissä naisissa kiinni. Jos sen teemme, niin meillä on suorituskykyä ja meil-
lä on myös uskoa meidän puolustukseen.

15.16 Mikko Savola kesk (vastauspuheenvuoro): Arvoisa rouva puhemies! En voi kuin
sydämestäni yhtyä tähän edustaja Heinäluoman puheeseen. Varusmiespalvelus on se kes-
keinen kulmakivi, joka meillä pitää yhteiskunnan maanpuolustusta yllä, ja siitä seuraava
reserviläisaika, sen mukanaan tuomat kertausharjoitukset, sen mukanaan tuomat maanpuo-
lustusvelvoitteet, se kaikki yhteisöllisyys, mitä tähän kaikkeen liittyy, se meidän pitää pi-
tää vahvana. Allekirjoitan myös itse sen, että me olemme myöskin niitä esimerkkejä, me
olemme niitä suunnannäyttäjiä täällä eduskunnassa, kun me näitä asioita esiin nostamme:
mitä me haluamme vaalia, mitä me haluamme pitää yllä.

Veteraanisukupolvi on pienentynyt. Perinnetieto on siltä osin vähentynyt perheissä.
Puolustusvoimien läsnäolo on puolessa Suomea huomattavasti vähempi kuin se oli vielä
10 vuotta sitten. Maanpuolustusjärjestöjen rooli kasvaa. Kysyisinkin teiltä, ministeri,
maanpuolustusjärjestöjen merkityksestä, niistä resursseista, mitä sinne voi antaa. Mitä me
voisimme yhdessä tehdä, että saisimme nuoria vielä enemmän mukaan tähän järjestötoi-
mintaan isänmaamme hyväksi?

15.18 Sari Multala kok (vastauspuheenvuoro): Arvoisa puhemies! Suomen sisäisen tur-
vallisuuden pohja on luottamukseen perustuva kansalaisyhteiskunta. Maanpuolustustah-
don heikkeneminen on huolestuttava signaali. Toisaalta se saattaa kertoa siitä, että sodan
uhka tai sotilaallinen kriisi nähdään hyvin kaukaisena. Hyvä uutinen on, että henkilökoh-
tainen maanpuolustustahto on edelleen korkealla ja että turvallisuuden tunne on parantu-
nut edelliseen tutkimukseen verrattuna.

Yhteiskunnan kokonaisturvallisuus muodostuu kaikkien yhteiskunnan toimijoiden yh-
teisestä riskien ennakoinnista, varautumisen suunnittelemisesta, koulutuksesta ja harjoitte-
lusta. Asevelvollisuus on tässä kokonaisuudessa yksi osa. Meistä jokaisella on tärkeä rooli
kokonaisturvallisuuden säilyttämisessä ja turvaamisessa. Erityisesti voimme vaikuttaa yh-
16



Pöytäkirjan asiakohta PTK 126/2018 vp
teiskunnan resilienssiin eli kriisinsietokykyyn. Nykypäivänä todennäköisimmät uhat eivät
välttämättä tule ulkoa, vaan suomalaiselta toiselle pyrkimyksenä luoda epävarmuutta ja
etäännyttää meitä toisistamme. Meillä päättäjillä on erityinen vastuu, ettemme toimi tie-
dostamattamme tai tietoisesti niin, että heikennämme Suomen [Puhemies koputtaa] krii-
sinsietokykyä ja sitä kautta yhteiskuntamme kokonaisturvallisuutta. Meidän jos kenen on
pidettävä huolta siitä, [Puhemies koputtaa] että suomalaiset [Puhemies: Aika!] kokevat
maamme nyt ja tulevaisuudessa puolustamisen arvoiseksi.

15.19 Tapani Tölli kesk (vastauspuheenvuoro): Arvoisa puhemies! On erittäin tärkeää,
että tämä tutkimus tehtiin. Tämä keskustelu on jo osoittanut sen, että se toimii tavallaan he-
rätyshuutona siitä, mistä on kysymys. Haluan vahvasti yhtyä siihen, mitä tässä on ollut esil-
lä, että yleinen asevelvollisuus on meidän maanpuolustuksen perusrunko ja siitä on pidet-
tävä huoli. Monesti tässä keskustelussa unohtuu se, kun suhtautumista asevelvollisuuteen
tarkastellaan, että siitä on myös merkittävä hyöty siviilitehtävissä ja tämäkin asia olisi hyvä
ottaa huomioon. Maanpuolustuksen keskeinen tekijä on maanpuolustustahto ja on erittäin
tärkeää, että tästä tahdosta puhutaan myös kodeissa ja kouluissa. Ja siihen liittyy myöskin
historian tuntemus. Ei niin, että se yksistään ratkaisee, mutta olen vahvasti samaa mieltä
kuin edustaja Kääriäinen, että historiattomuus on meillä tällä hetkellä ongelma. Ja mitä
maanpuolustuksella turvataan? Ei vain rajat, mutta myös meidän parlamentaarinen järjes-
telmämme, oikeuslaitoksemme ja koko hyvinvointiyhteiskuntamme. Tässä on isosta asias-
ta kysymys.

Toinen varapuhemies Tuula Haatainen: Tähän tärkeään keskusteluun varattu aika on
nyt käytetty, joten keskustelu on päättynyt.

Asian käsittely päättyi.
17


