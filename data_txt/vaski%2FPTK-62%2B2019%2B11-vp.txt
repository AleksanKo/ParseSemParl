















































DEME4FD.tmp.xml


Pöytäkirjan asiakohta PTK 62/2019 vp
Pöytäkirjan asiakohta 

PTK 62/2019 vp

Täysistunto

Tiistai 12.11.2019 klo 14.01—20.37

11. Hallituksen esitys eduskunnalle pienten eläkkeiden korottamista koskeviksi laeiksi
Hallituksen esitys HE 43/2019 vp
Valiokunnan mietintö StVM 4/2019 vp

Toinen käsittely

Puhemies Matti Vanhanen: Toiseen käsittelyyn esitellään päiväjärjestyksen 11. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

17.57 Kim Berg sd: Arvoisa puhemies! Nyt ehdotettu kansaneläkelain korotus kohdistuu
noin 609 000 eläkkeensaajaan, joiden kokonaiseläke on alle 1 200—1 300 euroa kuukau-
dessa. Kansaneläkkeen tasokorotus korottaa myös ylimääräisen rintamalisän määrää, kos-
ka sen määrä lasketaan kansaneläkkeen määrän perusteella, sekä sotilasavustuslain täyden
perusavustuksen määrää, joka on sidottu kansaneläkkeen täyteen määrään. Takuueläkkeen
korotus nostaa lisäksi työkyvyttömyyseläkkeen lepäämään jättämisen minimiansaintara-
jaa, mikä mahdollistaa hieman nykyistä suuremman lisäansion työkyvyttömyyseläkkeen
rinnalle ja parantaa vaikeaan työmarkkina-asemaan joutuneiden ikääntyneiden pitkäaikais-
työttömien asemaa, koska eläketukilain mukaisen eläketuen määrä on sidottu takuueläk-
keen määrään. 

Ärade talman! I sitt betänkande ansåg social- och hälsovårdsutskottet att det är viktigt att
förbättra uppehället i synnerhet för dem som lever på de lägsta pensionsinkomsterna ge-
nom att höja folkpensionen och garantipensionen. Garantipensionen höjdes också förra
året med cirka 47 euro, men samtidigt gjordes inga indexhöjningar. Å andra sidan höjdes
folkpensionen för drygt tio år sedan med cirka 20 euro. 

Det är också viktigt för pensionärernas köpkraft att gränsen för tilläggssjälvrisken och
koefficienten för tilläggssjälvrisken ändras på så sätt att förändringen i pensionsinkomster
har en liten effekt på pensionärers bostadsbidrag och därmed inte minskar ökningen av dis-
ponibel inkomst.

Ändringarna minskar också behovet av utkomststöd för pensionärer och det beräknas att
utgifterna för grundläggande utkomststöd minskar med cirka 5,3 miljoner euro 2020. So-
cial- och hälsovårdsutskottet betonade även att det är gynnsamt för både stödmottagarna
och socialskyddssystemet som helhet att minska behovet och beroendet av utkomststödet
genom att höja de primära förmånerna.
 Tarkistettu
4.0



Pöytäkirjan asiakohta PTK 62/2019 vp
  Arvoisa puhemies! Koska kansaneläkkeen ja takuueläkkeen korotus nostaa vähimmäi-
seläkkeen määrää suhteessa pieniin työeläkkeisiin, sosiaali- ja terveysvaliokunta piti elä-
kejärjestelmän kokonaisuuden ja järjestelmän kannattavuuden kannalta tarpeellisena, että
hallitusohjelman mukaisesti käynnistetään kolmikantainen selvitys siitä, miten työeläke-
järjestelmän sisällä voitaisiin parantaa myös pienemmillä työeläkkeillä olevien asemaa.

Sosiaali- ja terveysvaliokunta halusi kiinnittää eduskunnan huomiota myös siihen, että
eläkkeensaajan toimeentuloon vaikuttavat tulojen lisäksi myös eläkkeensaajan menot ja
vaarallisuus. Erityisesti asumisen ja sairastamisen menot aiheuttavat monelle eläkkeensaa-
jalle toimeentulovaikeuksia, mikä näkyy myös eläkkeensaajien ulosotoissa. Voimassa ole-
va sosiaali- ja terveydenhuollon asiakasmaksuista annettu laki antaa kunnalle mahdollisuu-
den kohtuullistaa asiakasmaksuja, mutta valiokunta piti tärkeänä, että asiakasmaksulain-
säädännön uudistusta jatketaan pikaisesti.

Valiokunta piti tärkeänä myös sitä, että hallitusohjelman mukaisesti selvitetään edelly-
tykset ottaa kotitalousvähennyksen rinnalle käyttöön tukijärjestelmä, jossa kotitalousvä-
hennyksen kaltaisesta edusta voisivat hyötyä myös pienituloisemmat.

18.02 Mia Laiho kok: Arvoisa puhemies! Nyt käsittelyssä oleva esitys pienten eläkkei-
den korottamiseksi on perusteltu. Kokoomuksen valiokuntaryhmä kannattaa pienimpien
eläkkeiden korottamista, koska niillä parannetaan pientä eläkettä saavien taloudellista ase-
maa.

On huomioitava kuitenkin, että eläkeläisten ostovoimaan ja käytettävissä olevan rahan
määrään vaikuttavat varsinaisen eläkkeen lisäksi myös monet muut tekijät, kuten sosiaali-
ja terveydenhuollon asiakasmaksut, maksukaton sisältö, lääkkeet sekä ruuan ja energian
hinta. Eläkeläisten perintään ohjautuneet asiakasmaksut ovat myös kasvaneet. Monet jät-
tävät talousvaikeuksissa tarpeen mukaiset palvelut ja lääkkeet hankkimatta. On tärkeää
huolehtia siitä, että jokaiselle ikäihmiselle turvataan riittävä toimeentulo. Asiakasmaksu-
lain uudistamisen yhteydessä eläkeläisten tilanne tulee huomioida riittävän toimeentulon
turvaamiseksi ja eläkeläisköyhyyden vähentämiseksi.

Kokoomus on jättänyt valiokunnan mietintöön vastalauseen liittyen edellä oleviin pe-
rusteluihin. Vastalauseen lausumaehdotuksena on, että eduskunta edellyttää, että hallitus
huolehtii riittävistä työllisyystoimista eläkekorotusten rahoittamiseksi.

18.03 Arja Juvonen ps: Arvoisa herra puhemies! Hyvät kansanedustajat! Kysymyksessä
on hallituksen esitys niin sanotusti pienten eläkkeiden korottamisesta. Käsittelyssä on niin
sanottu vappusatanen-esitys. 

Arvoisa puhemies! Perussuomalaiset ovat jättäneet sosiaali- ja terveysvaliokunnassa tä-
hän asiaan vastalauseen. Hallituksen pyrkimykset eläkeläisköyhyyden pienentämiseksi
ovat sinänsä kannatettavia, mutta nyt esitettävät toimenpiteet ovat riittämättömiä. Osalla
eläkeläisistä käteen jäävä tulo ei nouse juuri lainkaan, kun eläkkeen nousua vastaava sum-
ma vähennetään kokonaan tai osittain asumistuesta tai toimeentulotuesta. 

Perussuomalaiset pitävät tärkeänä eläkeläisköyhyyden torjuntaa ja muistuttavat Rinteen
hallitusta lupauksesta korottaa pienimpiä työeläkkeitä nettomääräisesti 100 eurolla niin sa-
notusti vappusatasen. Tämän tuli koskea alle 1 400 euroa ansaitsevia eläkeläisiä. Toimen-
piteitä lupauksen lunastamiseksi olisi tarvittu viivytyksettä. Tämä hallituksen esitys on
hyvä ensiaskel siihen, mutta se ei kuitenkaan vastaa tätä hallitusohjelman kirjausta 1 400
2



Pöytäkirjan asiakohta PTK 62/2019 vp
euron eläkkeiden korottamisesta. Eläke kohoaa 1 200—1 300 euroa tienaavilla eläkeläisil-
lä, mutta vähän. 

Arvoisa herra puhemies! Olemme jättäneet tähän vastalauseeseen kolme lausumaa, jot-
ka esittelen tässä teille. 

Ensimmäinen lausuma kuuluu: ”Eduskunta edellyttää, että hallitus laatii eläkeläisten
ulosottojen ennaltaehkäisemiseksi erillisen toimintaohjelman.” Perussuomalaiset kantavat
suurta huolta siitä, että yhä useampi pieneläkeläinen joutuu ulosottoon. Me haluamme tais-
tella sitä vastaan, että pieneläkeläisen asema on tässä tilanteessa huono.

Lausuma 2: ”Eduskunta edellyttää, että hallitus selvittää asiakasmaksukattoihin liittyvät
ongelmakohdat ja tuo niihin liittyvät muutosesitykset.” Perussuomalaisten mielestä asia-
kasmaksukatoissa on ongelmia, jotka tulisi selvittää. Meillä on kolme erilaista asiakasmak-
sukattoa: on terveyspalvelut, on lääkkeet ja Kela-matkat. Asiantuntijakuulemisissa kuu-
limme siitä ongelmista, kuka muun muassa seuraa ikäihmisen asiakasmaksukaton täytty-
mistä. Eli tässä mielessä uskoisin, että meillä on yhteinen tavoite hallituksen kanssa selvit-
tää asiakasmaksukattoihin liittyvät ongelmat. 

Kolmas lausuma kuuluu: ”Eduskunta edellyttää, että hallitus ryhtyy pikaisiin toimenpi-
teisiin pientä eläkettä saavien ostovoiman vahvistamiseksi ja estää näiden verotuksen ki-
ristymisen.” Perussuomalaiset kantavat suurta huolta siitä, että tasavero on kaikille saman-
lainen. Asuminen, liikkuminen, lämmitys, ruoka, lääkkeet, sairastaminen lisäävät kustan-
nuksia eläkeläisillä. Yksi sairaalareissu ja siitä tulevat kustannukset, sairaalamaksut, voi-
vat kaataa kokonaan sen pieneläkeläisen talouden. Yksi ylimääräinen sairastuminen kuu-
kaudessa aiheuttaa sen, että eläkeläinen joutuu miettimään, ostaako ne lääkkeet vai ostaa-
ko ruokaa. 

Eli kolme lausumaa meidän vastalauseessamme, ja olikin ikävää, että huolimatta siitä,
että nämä vastalauseet ovat yhteiskuntaamme rakentavia ja niillä on hyvä tarkoitus, ne ei-
vät saaneet hallituksen kannatusta. Näin ollen myöskään tämä mietintö ei ollut yksimieli-
nen, vaan perussuomalaiset jättivät tämän vastalauseen. 

Mutta sitten vielä tähän vappusataseen. Tämä on todella ikävää, kun vaalien alla hallitus
lupasi 100 euron korotuksen pientä eläkettä tienaaville ihmisille, se on kirjattu sinne halli-
tusohjelmaan, 1 400 euroa. Nyt on erittäin tärkeää, että te lunastatte sen lupauksen ja teette
jatkotoimenpiteitä ja tuotte esityksenne ja näytätte suomalaisille äänestäjille, kansanedus-
tajille, että te pystytte sen 100 euron lupauksenne pitämään. 

Tämä korotus, mikä tässä esityksessä nyt tulee, ei ole sellainen, mitä te lupasitte, mutta
se on hyvä alku, eli eläkeläisen hätä ja pieneläkeläisten tilanne ja asema on turvattava Suo-
messa. Perussuomalaisten mielestä erityisesti myös niitä pieniä työeläkkeitä tienaavia on
katsottava suoraan silmiin ja heille on luvattava, että korotuksia tulee. Ja nyt minä puhun
niistä esimerkiksi pienituloisista naisista: siellä on hoitajia, siellä on kaupan alan ihmisiä,
siellä on siivoustyöntekijöitä, siellä on päiväkodin henkilöstöä. Eli katsetta heidän eläkkei-
siinsä, ja ääni kuuluu, ja tämä oli perussuomalaisten vastalauseen kanta.

18.09 Minna Reijonen ps: Arvoisa herra puhemies! Eläkeläiskeskustelu on erittäin tär-
keä. Perussuomalaiset ovat huolissaan eläkeläisten toimeentulovaikeuksista. Eläkkeiden
korotus on totta kai paikallaan. Verotus, terveydenhuollon maksut, lääkkeet, ruoka, poltto-
aineiden hinnankorotukset — hallitus leikkaa jopa kotitalousvähennyksestä. Se totisesti
tuntuu eläkeläisissä. Nämä päätökset vaikeuttavat ja heikentävät eläkeläisten toimeentuloa
ja asemaa.
3



Pöytäkirjan asiakohta PTK 62/2019 vp
Eläkkeisiin liittyviä aloitteita on täällä eduskunnassakin nähty, ja ne ovat erittäin tärkei-
tä. Perussuomalaiset ovat kannattaneet puoliväli-indeksiä eläkkeissä, mikä tarkoittaa sitä,
että eläkkeiden arvo ei laske vaan ostovoima säilyy eläkkeissä paremmin — vaikka hinnat
nousevat ja muutkin tarvikkeet kallistuvat, eläkkeellä kuitenkin saisi vähän enemmän kuin
nyt. Olisi hyvä, jos myös eläkkeet samassa suhteessa nousisivat ja ostovoima säilyisi. Nyt
eläkeläisen euro ei ole 100 senttiä. On todella noloa, että pääministerin lupaamaa satasen
lisäystä eläkkeisiin ei tullutkaan, vai tarkoittiko arvoisa pääministeri vappusatasta luvates-
saan 100:aa senttiä, ei suinkaan 100:aa euroa? Haamusataset eivät suomalaisia eläkeläisiä
lämmitä.

Edustaja Juvonen toikin esille perussuomalaisten huolia ja lausumavastalauseita, joita
on pohdittu, ja ne asiat, mitä on pohdittu, ovat ulosottoon, ostovoimaan ja asiakasmaksu-
kattoihin liittyviä asioita. 

Eli kannatan edustaja Juvosen tekemiä lausumavastalauseita.

18.11 Pia Kauma kok: Arvoisa puhemies! Tämän esityksen myötä pienet verorahoittei-
set eläkkeet nousevat, eivät sen vappusatasen verran, jota pääministeri Rinne aiemmin lu-
paili, vaan vähemmän. Kansaneläkkeen täysi määrä nousee 34 eurolla kuukaudessa ja ta-
kuueläkkeen täysi määrä noin 50 eurolla kuukaudessa. Nämä korotukset kohdistuvat kaik-
kiaan noin 690 000:een eläkkeensaajaan, joiden kokonaiseläke on alle 1 200—1 300 eu-
roa kuukaudessa.

Nämä ehdotukset ovat sinänsä hyviä ja kannatettavia, koska monet korotuksen saajista
ovat tähän mennessä joutuneet turvautumaan toimeentulotukeen, joka on kuitenkin aina
viimesijainen tuki, jollei mistään muualta saa rahaa pakollisten menojensa katteeksi.

Arvoisa puhemies! Me kokoomuslaiset valiokunnan edustajat olemme kuitenkin huolis-
samme tämän eläkekorotuksen pitkäjänteisestä rahoituksesta. Julkisen talouden menojen
arvioidaan lisääntyvän tämän ehdotuksen johdosta noin 180 miljoonaa euroa jo ensi vuon-
na, kun myös eläkkeiden korotuksesta aiheutuva verotuottojen kasvu otetaan huomioon. Ja
summa kasvaa sitä mukaa, kun eläkkeellä olevien määrä kasvaa. On ehdottoman tärkeää,
että hallitus saa työllisyysasteen nousemaan nykyisestä vajaasta 73 prosentista vähintään
75 prosenttiin. Muussa tapauksessa olemme entistä enemmän velkaantumisen ja verojen
korotuksen tiellä. 

Tästä syystä, arvoisa puhemies, kannatan edustaja Laihon tekemää vastalausetta sekä
lausumaa, joka kuuluu näin: ”Eduskunta edellyttää, että hallitus huolehtii riittävistä työlli-
syystoimista eläkekorotusten rahoittamiseksi.”

18.13 Kimmo Kiljunen sd: Arvoisa puhemies! Meillä on tärkeä lakiesitys koskien pien-
ten eläkkeiden korotusta. Kuten tässä olemme jo kuulleet, ideana on se, että takuueläkettä
nostetaan 50 eurolla ja kansaneläkettä 34 eurolla. Tämä on ensiaskel sillä eläketurvan ko-
hentamisen tiellä, joka hallitusohjelmaan on kirjattu osaksi sitä laajaa pakettia, joka halli-
tusohjelmassa on ikäihmisten elinehtojen ja elämäntilanteen kohentamiseksi Suomessa.
Ensimmäisen kerran 25 vuoteen meillä on tämänkaltainen hallitusohjelma, jossa on kes-
keisiä useita kohtia alkaen hoivamitoituksesta ja päättyen kotihoidon tukemiseen, lääkäri-
en määrän kasvattamiseen ja myöskin vanhusasiavaltuutettuun ja eläketurvaan. Iso paket-
ti, joka on asteittain meille tulossa tänne eduskuntaan, on esillä. Tässä on nyt ensimmäinen
askel siitä pienimpiin eläkkeisiin tulevasta korotuksesta, jota täällä on kutsuttu myöskin
4



Pöytäkirjan asiakohta PTK 62/2019 vp
vappusataseksi ja josta on todettu, että se ei vielä tässä vaiheessa riitä. Ei riitäkään — tämä
on ensimmäinen askel. 

Yksi huomio täydestä kansaneläkkeestä ja täydestä takuueläkkeestä tänään — nehän ei-
vät ole vanhuuseläkettä vaan perusturvaa, mikä eläkejärjestelmässä on — tähän täytyy kui-
tenkin tehdä ihan saman tien, koska se luo luonnollisesti lisäulottuvuuden tähän asiaan:
meillä 80 prosenttia täyttä kansaneläkettä saavista eli kaikki takuueläkkeen saajat ovat alle
65-vuotiaita ihmisiä. Keskimääräinen täyden kansaneläkkeen saaja Suomessa on tällä het-
kellä 50-vuotias mieshenkilö. Meillä on enemmän alle 40-vuotiaita täyttä kansaneläkettä
saavia kuin yli 65-vuotiaita. Sehän tietysti aukaisee välittömästi keskustelun siitä, mitä me
teemme vanhuuseläkkeellemme eli työeläkkeelle — työeläkejärjestelmähän meillä on se,
jota 98 prosenttia yli 65-vuotiaista nauttii ja käyttää, ja se on meidän lakisääteinen vanhuu-
seläke.

Edustaja Juvonen täällä nosti esille sen, että tämä nyt ei riitä, eikä tämä kansaneläkkeen
ja takuueläkkeen korottaminen riitäkään sen saavuttamiseen, mitä kutsuitte vappusatasek-
si, mutta teidän kannattaa lukea myöskin hallitusohjelma huolella. Siellähän on huomio,
että käynnistetään kolmikantainen selvitys siitä, miten työeläkejärjestelmän sisällä voitai-
siin parantaa pienimmillä työeläkkeillä olevien asemaa. Siinä on se idea, että me pystyi-
simme nostamaan kaikkien 1 400 euron eläketasolla olevien ihmisten eläkettä sillä 100 eu-
rolla, mihin te tässä viittaatte. 

Ja nyt tullaan siihen tärkeimpään kysymykseen, mikä myöskin täällä on tullut esille:
Pääministeri Rinnehän täällä viime torstaisella kyselytunnilla toi esille sen, että naisten
pieniä työeläkkeitä tulisi myöskin korottaa, millä kompensoitaisiin eläkkeen saamatta jää-
mistä perhevapailla — tämä käynnistyi eläkekertymien osalta vasta vuodesta 2005 eteen-
päin. 

Nämä molemmat ajatukset, pääministerin Rinteen täällä esittämä ajatus ja tietenkin
tämä kolmikantainen neuvottelu pienimpien työeläkkeiden nostamiseksi, ovat arvokkaita
avauksia ja arvokkaita tehtäviä, ja niihinhän meidän täytyy tietysti panostaa. Harmi kuulla
se keskustelu, mikä täällä käytiin viime torstaina, kun kokoomuksen Sari Sarkomaa erityi-
sesti kärjessä ja kokoomusryhmä ehkä laajemminkin lähtivät yhtäkkiä ensinnäkin sano-
maan, että ylimääräistä rahaa eläkejärjestelmässä ei ole — sitä ei kuulemma ole ollenkaan
siellä — ja toiseksi myöskin, että tässä ryhdytään leikkaamaan työeläkkeitä kansaneläkkei-
tä tukien. Tämä oli täysin virheellistä, harhaista, harhaan johtavaa informaatiota, mistä
tämä keskustelu käytiin.

Ensinnäkin joka ikinen eläkeläinen, joka saa 1 000 ja 1 400 euron välissä eläkettä —
näistä joka ikinen — on työeläkeläinen. Kyse ei ole kansaneläkkeisiin siirrettävistä varois-
ta, vaan työeläkkeistä on kysymys. Kieltämättä tässä tulee eläkejärjestelmään solidaari-
suuskomponentti ansiosidonnaisuuden lisäksi, ja se on uutta. Mutta vielä häkellyttäväm-
pää oli se puhe, johon kokoomus on saanut tukea myöskin esimerkiksi Elinkeinoelämän
keskusliitosta. Vesa Rantahalvari, asiantuntija siellä, on todennut, että työeläkejärjestel-
mässä eläkerahastoissa ei ole senttiäkään ylimääräistä, ei senttiäkään ylimääräistä — ra-
hastoissa, jotka vuodesta 95, viimeisen 25 vuoden aikana, ovat kasvaneet 8 miljardia euroa
keskimäärin vuodessa. Tämän vuoden aikana ne ovat kasvaneet tammikuun ensimmäises-
tä päivästä, jolloin rahastoissa oli rahaa 193 miljardia, nyt jo 211 miljardiin euroon, minkä
kuulimme pääministerin suusta, ja te puhutte, että rahaa ei ole, ei ole eläkejärjestelmässä
rahaa yhtään ylimääräistä senttiä. Tämä aukaisee erikoisen tilanteen suomalaiseen keskus-
teluun, kun me emme voi vakavasti puhua näistä asioista.
5



Pöytäkirjan asiakohta PTK 62/2019 vp
Eläkeyhtiöistä maksetaan asiakashyvityksiä keskimäärin 200—300 miljoonaa euroa,
mitä Finanssivalvonta on kritisoinut siitä, että käytetään eläkerahoja väärin — 200—300
miljoonaa. Hintalappu, jonka Antti Rinne antoi sille korotukselle, joka menisi pienimpiin
naisten saamiin eläkkeisiin, oli noin 200 miljoonaa. Eläkejärjestelmässä ei kuulemma ole
senttiäkään rahaa näihin asioihin. 

Meidän on muistettava myöskin se, että 1,4 miljardia käytetään vuosittain eläkejärjes-
telmästä sijoitusyhtiöihin. Rahoitetaan ulkomaisia sijoitusyhtiöitä, kun ne siirtelevät mei-
dän eläkevarojamme, vaikka tämä periaatteessa voitaisiin hoitaa sijoittamalla indeksi-
rahastoon suoraan ilman näitä sijoitusanalyytikkoja. 1,4 miljardia, ja senttiäkään ei ole ra-
haa, kertoo kokoomuksen edustaja täällä meille. Tiedämme myöskin hulppeista palkkiois-
ta, joita eläkeyhtiöissä maksetaan, ja edelleenkin puhutaan, että meillä ei ole senttiäkään
ylimääräistä. Hallintokulut Suomen eläkejärjestelmässä ovat vakuutettua kohden 49 euroa
korkeammat kuin keskimäärin vastaavasti vertailumaissamme. Meillä on erittäin tuhlaile-
va, hallinnollisesti tehoton järjestelmä, johonka on suurimpana syynä tietenkin se, että
meillä on lähes kaksikymmentä eläkeyhtiötä. Maailmassa ainutlaatuinen järjestelmä, jossa
lakisääteistä tehtävää hoitavat yksityiset eläkeyhtiöt, ja vielä lukumäärä on suuri. Yksi ai-
noa eläkeyhtiö olisi se oikea tapa, niin kuin maailmalla kaikkialla muualla on, ja säästö oli-
si 500 miljoonaa euroa. Ja edelleen me kuulemme, että eläkejärjestelmässä ei ole rahaa
senttiäkään tulla edustaja Juvosen käyttämää termiä, vappusatasta, vastaan. 

Nämä ovat poliittisen tahdon asioita, ja poliittisella tahdolla nämä asiat tietysti täytyy
pystyä muuttamaan. Kyllä eläkkeitä on poliittisen tahdon kautta myöskin leikattu: taitettu
indeksi leikattiin 2014 päätöksellä, 0,4 prosentin korotus tehtiin sinne, jolla se puolitettiin
siinä tilanteessa. Silloin kyllä oli poliittista tahtoa tehdä se ratkaisu. Nyt on oikea aika ottaa
myöskin poliittinen tahto käyttöön [Puhemies koputtaa] ja todellakin saada voimavarat sii-
hen, että me voimme pienimpiin eläkkeisiin tämän korotuksen tehdä, mihin ollaan sitou-
duttu.

18.21 Sami Savio ps: Arvoisa puhemies! Esitetty kansaneläkkeen ja takuueläkkeen nosto
ensi vuoden alussa on hyvin perusteltu toimenpide, mutta valitettavasti se ei vielä sellaise-
naan läheskään riitä toteuttamaan pääministeri Rinteen, nykyisen pääministerin, keväällä
2018 antamaa lupausta 100 euron nettokorotuksesta kaikkiin alle 1 400 euron kuukau-
sieläkkeisiin. Tällaista eläkettä saavista henkilöistä valitettavasti hyvin monella tulot tä-
män esityksen myötä joko eivät nouse lainkaan tai nousevat vain vähän.

Arvoisa puhemies! Pettyneiden eläkeläisten joukko onkin ainakin tällä hetkellä varsin
suuri. Väliinputoajia ovat muun muassa pitkän työuran pienipalkkaisessa työssä tehneet
henkilöt, joiden työeläkkeet ovat jääneet hieman yli 1 000 euroon. Pientä työeläkettä saa-
vien ihmisten asemaa tuleekin ehdottomasti parantaa. Hallitukselta odotetaan tältä osin ri-
peästi konkreettisia esityksiä.

Arvoisa puhemies! Monella eläkeläisellä hyvin suuri osa tuloista kuluu välttämättömiin
elinkustannuksiin, kuten asumiseen, ruokaan ja lääkkeisiin, eivätkä eläkkeet riitä aina edes
niihin. Vakavia toimeentulo-ongelmia voivat aiheuttaa esimerkiksi yllättävä sairastumi-
nen tai jopa kodinkoneen rikkoutuminen. Lisämenoja aiheutuu muun muassa sähkön siir-
tohintojen jatkuvasta kohoamisesta ja liikkumiskustannusten noususta. Näihin edellä mai-
nittuihin seikkoihin tulisikin kiinnittää erityistä huomiota, kuten perussuomalaiset esittä-
vät.
6



Pöytäkirjan asiakohta PTK 62/2019 vp
Arvoisa puhemies! Perussuomalaiseen vaihtoehtoon kuuluvia eläkeläisten elämää hel-
pottavia toimenpiteitä olisivat muun muassa lääkkeiden omavastuuosuuden alentaminen,
omaishoidontuen säätäminen verovapaaksi tuloksi, eläkkeiden verotuksen laskeminen sa-
malle tasolle palkkatulojen kanssa sekä pienten ja keskisuurien työeläkkeiden korottami-
nen esittelemämme eläkemallin mukaisesti.

Arvoisa puhemies! Eläkeläisten ostovoiman paraneminen sekä olisi inhimillisestä näkö-
kulmasta tärkeää että lisäisi huomattavasti kotimaisten yritysten tuotteiden ja palveluiden
kysyntää ja sitä kautta myös työllisyyttä. Hallituksen onkin suhtauduttava hyvin vakavasti
eläkeläisten vaikeaan taloustilanteeseen ja etsittävä nopeasti sitä parantavia toimenpiteitä
tämän esityksensä lisäksi.

18.24 Noora Koponen vihr: Arvoisa puhemies! Hallituksen esityksessä ehdotettu pien-
ten verorahoitteisten eläkkeiden korottaminen on kannatettavaa ja kohdistuu reiluun
600 000 kansalaiseen. On tärkeää, että pienimpien eläketulojen varassa elävien ihmisten
toimeentuloa parannetaan, kuten täällä on ansiokkaasti jo useassa puheenvuorossa nostet-
tu esiin.

Itse haluaisin painottaa tässä myös nuorten osuutta ja muistuttaa sen tärkeydestä. Halli-
tuksen esityksessä ehdotettu nuorten kuntoutusrahan sekä ammatillisessa kuntoutuksessa
olevan kuntoutusrahan nostaminen takuueläkettä vastaavaksi on kannatettavaa ja ennen
kaikkea tarpeellista. Tämä edistää osatyökykyisten nuorten ja työelämän ulkopuolella ole-
vien osatyökykyisten aikuisten ammatilliseen kuntoutukseen hakeutumista ja tätä kautta
heidän parempaa työllistymistään. Arvoisa puhemies, tämä on tärkeä toimenpide, jonka
avulla tavoitellaan työelämään osallisiksi juuri heitä, jotka ovat todellisen syrjäytymisu-
han alla.

18.25 Pekka Aittakumpu kesk: Arvoisa puhemies! Teimme hallituksen lakiesitykseen
sosiaali- ja terveysvaliokunnassa mietinnön, jossa toteamme, että valiokunta pitää hyvin
myönteisenä näitä pienimpien eläkkeiden korotuksia. Keskustalle on erityisen tärkeää, että
voimme kohdistaa korotukset kaikkein pienituloisimpiin, heikoimmassa asemassa oleviin
eläkeläisiin. Tämähän näkyi jo viime kaudella, jolloin takuueläkettä korotettiin kaikkiaan
kolme kertaa noin 47 eurolla. 

Haluaisin ehkä korjata tai tarkentaa sitä täällä esitettyä väittämää, että hallitus olisi vaa-
lien alla luvannut joitakin eläkkeiden korotuksia. Eihän se ole mahdollista, kun hallitus
vasta vaalien jälkeen muodostettiin, ja aivan kuten edustaja Kiljunen totesi, hallitus on oh-
jelmassaan kertonut tahtotilansa ja linjansa eläkkeiden suhteen. Siellä todetaan muun
muassa, aivan kuten edustaja Kiljunen totesi, että käynnistetään kolmikantainen selvitys
siitä, miten työeläkejärjestelmän sisällä voitaisiin parantaa pienimmillä työeläkkeillä ole-
vien asemaa, ja osana tätä selvitystä selvitetään keinoja, joiden avulla voitaisiin nostaa alle
1 400 euron työeläkkeitä nettomääräisesti 100 eurolla työeläkemaksuja nostamatta. On tär-
keää, että selvitämme perusteellisesti mahdollisuudet tähän ja myöskin muihin toimiin,
joilla voimme eläkeläisten toimeentuloa parantaa.

Kansaneläkettä on viimeksi korotettu 20 euron suuruisella tasokorotuksella vuoden
2008 alusta voimaan tulleella lailla. Nyt pitkästä aikaa me voimme parantaa sekä kansan-
eläkettä että takuueläkettä korotuksella, joka tulee myönteisesti tuntumaan monen pienitu-
loisen arjessa. Nyt ehdotettu kansaneläkkeen noin 34 euron ja takuueläkkeen 50 euron ko-
7



Pöytäkirjan asiakohta PTK 62/2019 vp
rotus kohdistuu noin 609 000 eläkkeensaajaan, joiden kokonaiseläke on alle 1 200—1 300
euroa kuukaudessa.

Pääministeri Rinne nosti viime viikolla esiin hyvin tärkeän asian, mahdollisuuden ko-
rottaa vanhempainvapaalla olleiden naisten eläkkeitä. Tämä on todella tärkeä ja hyvä ta-
voite. Miten se teknisesti toteutetaan, siitä on hyvä nyt pääministerin avauksenkin jälkeen
perusteellisesti keskustella. 

Arvoisa puhemies! On hyvin arvokasta, että olemme täällä salissa yksimielisiä siitä, että
nämä käsillä olevat eläkkeiden korotukset eivät yksistään riitä vaan tarvitaan paljon mui-
takin toimia eläkeläisten toimeentulon ja arjen parantamiseksi. Pidän erittäin tärkeänä va-
liokunnan mietinnön huomiota siitä, että eläkeläisköyhyyden vähentäminen edellyttää ko-
konaisvaltaisia ja tutkittuun tietoon perustuvia toimenpiteitä. Valiokunta kiinnittää huo-
miota siihen, että olemassa oleva tieto eläkeläisköyhyydestä on osin hajanaista. 

Tässä keskustelussa nyt on tullut aivan oikein esille se, että pelkkä eläkkeen taso ei ole
ainoa määrittävä tekijä eläkeläisen arjessa vaan monet kulut ja menot vaikuttavat siihen,
paljonko rahaa jää käyttöön. Esimerkiksi asiakasmaksulainsäädäntö pitäisi uudistaa siten,
että palveluja käyttävien pienituloisten ihmisten maksut eivät nousisi vaan niitä voitaisiin
päinvastoin alentaa. Hallitusohjelmaneuvotteluissa sovimme asiakasmaksulain uudistami-
sesta, jotta voimme poistaa hoidon esteitä ja lisätä terveyden tasa-arvoa muun muassa mak-
suttomuutta laajentamalla. Yhteinen tehtävämme on varmistaa se, että Suomessa on hyvä
olla eläkkeellä.

18.29 Pia Kauma kok: Arvoisa puhemies! Kuten aiemminkin totesin, niin takuueläk-
keen ja kansaneläkkeen korotus on tärkeää, mutta siihen sisältyy sellainen ongelma, että
varsinkin työuran loppuvaiheessa voi olla epämotivoivaa jäädä pienellä palkalla työelä-
mään, jos kokee, että takuueläkkeenäkin saa kutakuinkin saman summan kuin pienenä työ-
eläkkeenä, ja meillä on ongelma erityisesti naisten pienten työeläkkeiden kohdalla.

Haluan todeta olevani eri mieltä kuin edustaja Kiljunen, joka totesi täällä, että naisten
pienten työeläkkeiden korottaminen olisi mahdollista tässä järjestelmässä, koska siellä on
runsaasti rahaa. Eri työeläkeyhtiöiden julkisuudessa esittämä kanta on ollut hyvin yksise-
litteinen, ja siinä on todettu, että ylimääräistä rahaa ei ole, ja jos työeläkejärjestelmän sisäl-
lä halutaan korottaa näitä pienimpiä naisten eläkkeitä, niin silloin se tarkoittaisi sitä, että
muiden työeläkkeellä olevien eläkkeitä pitäisi pienentää, ellei sitten koroteta työeläkemak-
suja. Tämä kanta on ollut hyvin yksiselitteinen, ja ihmettelen, miten tätä asiaa on voinut
tulkita niin erilaisella tavalla. Toki eläkkeitä pitää korottaa myöskin näiltä henkilöiltä, jot-
ka nyt jäävät korotusta vaille, että he tulevat paremmin toimeen omalla eläkkeellään ja pit-
käaikaisella työskentelyllään työelämässä.

18.31 Kimmo Kiljunen sd: Arvoisa puhemies! Heti välittömästi edustaja Kaumalle on
todettava se, että työeläkeyhtiöiden roolina on ollut käytännössä niiden olemassaolon ajan
puolustaa eläkejärjestelmän — niin kuin he käyttävät termiä, ihan oikein — rahoituksellis-
ta kestävyyttä. Rahoituksellisen kestävyyden osalta Suomen eläkejärjestelmä on aivan
maailman huippuluokkaa — aivan maailman huippuluokkaa. Sen kansainväliset vertailut
kertovat suoraan. Myöskin hallinnon avoimuus on hyvin tärkeätä, ja se on rekisteröity.

Sen sijaan siellä on se ongelma, että sitä pidetään tehottomana, koska se on kallis järjes-
telmä. Työeläkeyhtiöt puhuvat jatkuvasti siitä, että ei rahaa ole eläkkeisiin, ja tässäkin me
puhumme 200—300 miljoonasta eurosta, joka on sinänsä suuri summa, mutta suhteessa
8



Pöytäkirjan asiakohta PTK 62/2019 vp
siihen volyymiin, Suomen suurimpaan pääomakeskittymään ja sen kasvuun, me emme
puhu yhteismitallisista asioista. Minä juuri kerroin, että eläkerahastot ovat kasvaneet vii-
meisen 25 vuoden aikana 21 000 euroa joka ikinen minuutti, tälläkin hetkellä. Me puhum-
me valtavasta kasvusta. Se on keskimäärin ollut 8 miljardia euroa vuodessa, eli 8 000 mil-
joonaa euroa vuodessa on kasvu. Jos te puhutte, että 200—300 miljoonaa ikään kuin johtaa
työeläkemaksupaineisiin tai että järjestelmä ei sitä kestä, niin mehän emme puhu yhteismi-
tallisista asioista. Nyt on vain se, että näkökulma on tässä toinen, ja siitä näkökulmasta, jota
eläkeyhtiöt edustavat, eläkerahat pidetään täysin koskemattomina — vaikka ne on varattu
eläkkeisiin. Ne rahat on varattu eläkkeisiin eikä mihinkään muuhun, asiakashyvityksiin
vaikkapa, jolloin tässä ollaan kyllä hyvinkin ristiriitaisessa tilanteessa.

Edustaja Savio, te käytitte puheenvuoron ilmeisesti perussuomalaisten näkemyksestä, ja
edustaja Juvonenkin toi esille sen, että teillä on ohjelmallisesti eräitä muitakin tavoitteita
eläkeläisten tilanteen kohentamiseksi kuin tämä eläketurva. Lääkekulukorvauksiin viitta-
sitte ja viittasitte myöskin eläkeläisten verotukseen. Minä haluan tässä nyt teille lukea sen,
mikä on teidän ohjelmanne ollut tasan neljä vuotta sitten, hallitusohjelmaa tehtäessä. Sil-
loin lääkekulukorvauksia pienennettiin 150 miljoonaa euroa, se oli teidän ohjelmanne, elä-
ketulovähennyksiä pienennettiin, se oli 419 miljoonaa euroa, ja eläkkeisiin ei haluttu tehdä
verotuksen ansiotulovähennystä, kun se tehtiin palkkatuloihin. Tämä oli teidän ohjelman-
ne silloin, kun te olitte hallitukseen menossa neljä vuotta sitten. Hienoa, jos te olette nyt
muuttaneet kantanne. Sitä täytyy alleviivata, ja se on hieno asia, että nyt olette tehneet sen,
mutta tietenkin minä joudun katsomaan näitä tilastoja myöskin sieltä puolelta, miten te
olette tehneet silloin kun te olette hallitusvastuuta kantaneet. Nyt meillä on hallitus, joka
ensimmäisen kerran tarttuu vakavasti — todellakin vakavasti — ikäihmisten elinehtojen
kohentamiseen, eläkeläisten elinehtojen kohentamiseen.

18.34 Arja Juvonen ps: Arvoisa herra puhemies! Todellakin olisi hyvä tietää, millä taval-
la teette tämän pienituloisten naisten, pieneläkettä saavien naisten eläkkeen korottamisen,
koska siinäkin lauseessa on yksi lupaus. Eli millä tavalla se tehdään ja mitä tuloja tasataan
ja mistä eläkevaroista nämä korotukset ollaan tekemässä?

Edustaja Aittakumpu, kyllä minun nyt täytyy sanoa teille se, että te olette samassa hal-
lituksessa SDP:n kanssa ja heidän vaaliohjelmassaan kyllä on maininta tästä vappusatases-
ta, ei vappusatanen-nimellä, mutta siitä, että 1 400 euroa tienaavalle eläkeläiselle, pienelä-
keläiselle tulee se 100 euroa. Elikkä kyllä teillä on ihan sama suunta. [Kimmo Kiljunen:
Kyllä, se on sama suunta!] Te olette siellä samassa hallituksessa. Elikkä kyllä me voimme
puhua täällä siitä lupauksesta, koska se on siellä ohjelmassa ja siitä on varmasti vaaliken-
tillä myös puhuttu.

Perussuomalaisten mielestä eläkeläisköyhyys on todella vakava asia, ja meidän vaihto-
ehtobudjetissamme tulee sinne esityksiä. Kyllä minulla on täällä myös valtava, valtava lis-
ta siitä, mitä me perussuomalaiset saimme aikaiseksi niiden kahden vuoden aikana, kun
saimme hallituksessa olla ennen kuin meidät sieltä ulos potkaistiin, mutta näkisin, että täs-
sä en sitä luetteloa ala luettelemaan edustaja Kiljuselle.

Puhemies Matti Vanhanen: Tämä keskustelu saa taas debatin luonteen, ja avataan saman
tien vastauspuheenvuoronappi ja siihen mahdollisuus. — Edustaja Laiho.
9



Pöytäkirjan asiakohta PTK 62/2019 vp
18.35 Mia Laiho kok: Arvoisa puhemies! Pienten eläkkeiden korottaminen on sinällään
kannatettavaa, ja olemme antaneet kannatuksen myöskin tälle käsittelyssä olevalle lakiesi-
tykselle jättäen siihen vastalauseen liittyen sen rahoituksen epävarmuuteen. Mutta täytyy
huomioida, että siinäkin korkeimmillaan ne korotukset ovat puolet siitä, mitä pääministeri
Rinne on luvannut, eli se vappusatanen on sulanut puoleen. Olen tosi pahoillani, että moni
eläkeläinen on joutunut pettymään pääministerin petetyn lupauksen takia.

Täytyy hämmästellä täällä salissa edustaja Kiljusen puheita siitä, että ylimääräisiä raho-
ja olisi eläkkeisiin, niitten kotona olevien naisten eläkkeiden korottamiseen tuosta vain,
koska sellaista rahaa ei ole, niin kuin olemme kuulleet. Vai aiotteko te tässäkin asiassa syö-
dä leivän lastemme suusta? Miten nykyiset työikäiset, miten lapsemme, miten nuoremme
— aiotaanko todella kaikki vetää puhtaaksi, [Puhemies koputtaa] tilit tyhjiksi, eikä heille
jätetä mitään? Onko se reilua?

18.37 Kimmo Kiljunen sd (vastauspuheenvuoro): Arvoisa edustaja Laiho, kun pääminis-
teri Rinne on puhunut tästä 100 euron korotuksesta alle 1 400 euron oleviin eläkkeisiin,
hän on puhunut vaalikauden ajasta, neljästä vuodesta, eikö niin? [Sosiaalidemokraattien
ryhmästä: Juuri näin!] Antakaa nyt meille hieman aikaa tätä asiaa hoitaa, asteittain. Ei tätä
korotusta kertarysäytyksellä ollut tarkoitus tehdäkään vaan asteittain. Ja minun täytyy nyt
kysyä edustaja Laiholta, onko teillä kuullun ymmärtämisessä ongelmia — useilla kansan-
edustajilla on. Kun me sanomme, että eläkejärjestelmä kasvaa 8 miljardilla eurolla vuodes-
sa ja sanomme rinnalle, että 200—300 miljoonaa euroa on tämä hintalappu, niin kyllähän
se tietysti voi olla niin, että 8 on pienempi numero kuin 200 tai 300, kyllä, mutta 8 miljar-
dia on 8 000 miljoonaa euroa. Se on se summa, millä se kasvaa vuosittain. Nyt on kasvusta
eikä eläkerahastojen purkamisesta kysymys, ja tämä kasvu voi olla yhtä lailla 7,7 miljardia
[Puhemies koputtaa] euroa eikä 8:aa miljardia. Emme me ole Suomessa mitään rahastoja...
[Puhemies keskeyttää puheenvuoron puheajan ylityttyä]

18.38 Pia Kauma kok (vastauspuheenvuoro): Arvoisa puhemies! Vielä edustaja Kiljusel-
le: Totesitte tuossa työeläkeyhtiöistä sen, että meidän järjestelmämme on tuhlaileva muun
muassa siitä syystä, että näitä yhtiöitä on niin paljon. Siinä kohtaa tietysti voidaan pohtia si-
tä, mikä on sopiva määrä työeläkeyhtiöitä, siinä asiassa olen kanssanne samaa mieltä. Mut-
ta toisaalta täytyy muistaa, että työeläkeyhtiöt antavat myöskin erilaisia palveluita organi-
saatioille ja työpaikoille muun muassa työhyvinvoinnin kehittämiseen liittyen. Täytyy
muistaa, että meillä esimerkiksi työkyvyttömyyseläkkeelle siirtyy edelleen aivan liian suu-
ri määrä ihmisiä, ja tämän järjestelmän kehittämisessä ovat työeläkeyhtiöt olleet suuressa
roolissa.

Mutta koska näistä laskentajärjestelmistä, millä tavalla näitä pieniä eläkkeitä voidaan
korottaa, ollaan niin erimielisiä näköjään eri puolueiden kesken, niin siinä mielessä kokoo-
mus on nähnyt tärkeäksi esittää tällaisen parlamentaarisen työryhmän pystyttämistä, jotta
päästään yhteisiin lukuihin ainakin siitä, [Puhemies koputtaa] millaisista asioista tässä ol-
laan päättämässä ja miten sitten päästään asiassa eteenpäin.

Puhemies Matti Vanhanen: Myönnän vastauspuheenvuorot vielä edustajille Aittakum-
pu, Heinäluoma, Juvonen, Rantanen, Laiho ja Kiljunen, ja sitten puheenvuorolistaan.
10



Pöytäkirjan asiakohta PTK 62/2019 vp
18.39 Pekka Aittakumpu kesk (vastauspuheenvuoro): Arvoisa puhemies! Toistan vielä
sen, että hallitus ei ole tosiaan ennen vaaleja yhtäkään lupausta antanut, mutta keskusta on
täysillä mukana tässä hallitusohjelmassa, jonka me olemme vaalien jälkeen yhdessä sopi-
neet ja joka on myöskin monien kompromissien tulos. Keskustalle on erittäin tärkeää se,
että me haluamme yhdessä parantaa pienituloisimpien eläkeläisten asemaa. Ja aivan kuten
totesin täällä, meillä on hallitusohjelmassa tämä tavoite nettomääräisesti nostaa alle 1 400
euron työeläkkeitä 100 eurolla työeläkemaksuja nostamatta. Tähän olemme sitoutuneet, ja
tämä on todella tärkeä ja hyvä tavoite. 

18.40 Eveliina Heinäluoma sd (vastauspuheenvuoro): Arvoisa puhemies! Nyt pyytäisin
oppositiopuolue kokoomusta vielä kerran miettimään, kannatatteko te tätä hallituksen va-
litsemaa tavoitetta pienten eläkkeiden korottamisesta. Jos te kannatatte, niin sitten luulen,
että tässä tämänkin lain kohdalla on helppo päästä keskusteluyhteyteen. Mutta nyt tulee
hieman epämääräinen viesti, kun teiltä toisaalta sanotaan — ja sanoitte itsekin, edustaja
Laiho, tässä — että hallitus tekee liian pieniä korotuksia tällä hetkellä näihin pieniin eläk-
keisiin, ja toisaalta sanotaan, että keinot ovat väärät ja otetaan väärästä paikasta. Luulen,
että tämä hämää nyt ei pelkästään tätä salia vaan myöskin suomalaisia laajasti. Oletteko te
sitoutuneet siihen hallituksen kanssa yhteiseen tavoitteeseen, [Puhemies koputtaa] jossa
pyritään tätä näitten pienten eläkeläisten toimeentuloa parantamaan? [Kimmo Kiljunen:
Eivät ole valitettavasti!]

18.41 Arja Juvonen ps (vastauspuheenvuoro): Arvoisa herra puhemies! En malttanut
olla kommentoimatta vielä näistä perussuomalaisten tekemistä edistysaskelista liittyen elä-
keläisten asioihin viime kaudella, kun olimme sen kaksi vuotta siellä hallituksessa ennen
kuin meidät todellakin sieltä sitten ulos potkaistiin. Silloin muun muassa 5 000 yli viisi
vuotta työttömänä ollutta 60-vuotiasta suomalaista pääsi eläkkeelle. Silloin oli myös ta-
kuueläkkeen nostoa, silloin oli myös kaikille omaishoitajille vähintään kaksi lakisääteistä
vapaapäivää kuussa turvattuna, elikkä oli paljon hyviä ja tärkeitä esityksiä. 

Mutta maailma ei todellakaan ole valmis, ja me kaikki tiedämme, että eläkeläisten, pien-
eläkeläisten, asema on tukala Suomessa. Nyt te olette luvanneet sitä korotusta myös naisil-
le. Se on erittäin tärkeä. Pienituloinen nainen on kyllä sellainen asia Suomessa, että hänet
pitää huomata ja hänelle pitää todella kohdentaa. Mistä se rahoitus sitten tulee? Muun
muassa Tela ja STTK ovat lausuneet, että tämä teidän mallinne on mahdoton.

18.42 Mari Rantanen ps (vastauspuheenvuoro): Arvoisa puhemies! On melko hupaisaa,
kun edustaja Kiljunen siteeraa täällä neljä vuotta vanhaa hallitusohjelmaa. Kehotan teitä
lukemaan tuon perussuomalaisten sosiaalipoliittisen ohjelman. Siellä on paljon hyvää ta-
varaa ja opittavaakin. 

Minusta on mielenkiintoista, että totta kai me olemme kaikki sitä mieltä, että eläkeläis-
köyhyys on vakava asia ja korotukset sinne ovat hyviä, mutta toisaalta te annatte nyt elä-
keläisille rahaa ja otatte heidän toisesta taskustaan sen pois näillä polttoaineverokorotuk-
silla sekä lämmityksen korotuksella. Siinä mielessä on hiukan erikoista kyllä hurskastella
täällä sillä, [Ari Koposen välihuuto] että eläkeläisillä rupeaa nyt menemään paremmin.
[Perussuomalaisten ryhmästä: Noloa se on!] 
11



Pöytäkirjan asiakohta PTK 62/2019 vp
Sen lisäksi haluaisin nostaa tähän vielä nämä lääkekulut ja omavastuut, omavastuut mat-
koista ja omavastuut sosiaali- ja terveydenhuollon asiakasmaksuista. Ne pitäisi yhdistää ja
pienentää sitä kattoa. [Puhemies koputtaa] Se menisi juuri sinne, minne pitää.

18.43 Mia Laiho kok (vastauspuheenvuoro): Arvoisa puhemies! Kuten olen aikaisem-
missa puheenvuoroissani sanonut, kokoomus kannattaa tätä nyt käsittelyssä olevaa esitys-
tä. Olemme jättäneet vastalauseen rahoituksen epävarmuuden takia, mutta emme vastusta
niitä korotuksia, mitä nyt näihin pieniin eläkkeisiin on tehty. 

Mitä tulee sitten näihin pääministeri Rinteen muihin esille nostamiin naisten pienten
eläkkeiden korotuksiin, joihinka käytettäisiin työeläkevaroja, rahastojen varoja, niin sitä
emme voi hyväksyä, ja siihen ovat antaneet vastalauseensa muun muassa SAK, STTK ja
Akava. 

Jokaisen suomalaisen on pystyttävä luottamaan siihen, että kun on maksanut palkastan-
sa eläkkeeseen menevää rahaa, niin työllänsä eläkkeensä ansainnut saa myöskin eläkettä
jatkossa. Ja sen takia siellä niitä varoja myöskin on, että jokainen sairaanhoitaja, jokainen
poliisi, jokainen opettaja voi luottaa siihen, että kun on tehnyt vuosikausia töitä, [Puhemies
koputtaa] niin saa myöskin sen eläkkeen eikä kukaan sitä ryöstä pois, ennen kuin on oman
eläkkeen aika.

18.44 Kimmo Kiljunen sd (vastauspuheenvuoro): Arvoisa puhemies! Edustaja Laiho,
meillä on valitettavasti sellainen eläkejärjestelmä, ennen kaikkea tämä taitettu indeksi,
joka on vuodesta 95 tehnyt sen, että eläkkeensaajan ansaittu tulotaso laskee lakisääteisesti,
ainoa tulonsaajaryhmä Suomessa, jonka tulotaso laskee. Tämä on se faktuaalinen tilanne,
kun te olitte puolustamassa ihan oikein sitä, että ansaittu tulotaso säilyisi. 

Työeläkeyhtiöt tekevät arvokasta, tärkeätä työtä Suomessa, sitä ei voi kukaan kiistää.
Niillä on erittäin suuri rooli kerätä työeläkemaksut ja maksaa myöskin työeläkkeet eli mei-
dän vanhuuseläketurvamme. Myöskin on olemassa tämä työhyvinvointipuoli, jota on Fi-
nanssivalvonta muuten kritisoinut niin, että siinä resursseja käytetään hukkaan monissa ti-
lanteissa. En lähde yksityiskohtiin. Mutta mikä Suomessa on täysin poikkeuksellista koko
maailmaan — koko maailmaan — verrattuna: yhdessäkään maailman maassa eivät yksi-
tyiset työeläkeyhtiöt hoida lakisääteistä eläkejärjestelmää, ja meillä on niitä vielä monta.
Kaikkialla maailmassa silloin, kun on lakisääteisestä eläketurvasta kysymys, sen hoitaa
yksi eläkerahasto. [Puhemies koputtaa] Sitten on näitä työmarkkinaeläkkeitä, jotka ovat
monissa maissa erilaisia, mutta lakisääteistä tehtävää hoitaa vain yksi työeläkeyhtiö. Tämä
on poikkeuksellista ja kallis järjestelmä.

Puhemies Matti Vanhanen: Puhujalistaan, edustaja Kauma — poissa. Edustaja Kiljunen,
teillä on nyt näemmä mahdollisuus saada kaksinkertaisesti viimeinen sana tähän keskuste-
luun.

18.46 Kimmo Kiljunen sd: Arvoisa puhemies! Tämä keskustelu nyt siirtyi tämän työelä-
kejärjestelmän suuntaan, ja on sikäli tärkeää, että myöskin se nostettiin tässä esille, jotta me
näemme, että kun me puhumme tästä vappusatasesta, josta on nyt lähtenyt liikenteeseen se,
että se menetetty korotus tulee kansaneläkkeen, takuueläkkeen kautta eli valtion budjetista
— niin kuin se juuri tekee, sen takia se on tässä vaiheessa meillä keskustelussa — niin mei-
dän täytyy avata tämä toinenkin puoli, joka on hallitusohjelmaan laitettu. Se siellä on itse
12



Pöytäkirjan asiakohta PTK 62/2019 vp
asiassa suurempi asia kuin tämä niin sanottu kansaneläkkeen, takuueläkkeen korotus, eli
se, että kolmikannassa lähdetään vakavasti neuvottelemaan siitä, että pystytään pienimpiin
työeläkkeisiin saamaan tämä tuki. 

Arvoisa puhemies! Heitän tähän loppuun sen viimeisen vetoomuksen, että kun tätä kol-
mikantaista neuvottelua lähdetään käynnistämään, niin siihen pitäisi saada itse asiassa ne-
likanta, eläkejärjestöjen edustus siihen mukaan, koska me puhumme eläkkeistä. Meillä oli
tämä komiteamietintö ensimmäisen kerran silloin 2013, kun puhuttiin taitetusta indeksis-
tä, ja siinä kolmikannassa olivat eläkejärjestöt mukana, eli nelikanta muodostettiin silloin.
Nyt on sama tilanne, kun nämä neuvottelut alkavat tästä asiasta, eli sinne täytyisi saada elä-
keläisjärjestöt mukaan.

Puhemies Matti Vanhanen: Anteeksi, ennakoin äsken liian aikaisin.

18.47 Arja Juvonen ps: Arvoisa herra puhemies! Kyllä me perussuomalaiset olemme lu-
keneet hallitusohjelman. Me olemme lukeneet sen erittäin hyvin. Siellä on maininta siitä,
että 1 400 euron eläkettä korotetaan 100 eurolla, ja tästä teidän kolmikantaisesta työryh-
mästänne. Mutta meidän vastalauseessamme — toivon, että olette lukeneet perussuoma-
laisten vastalauseen hyvin — mainitaan, että toimenpiteitä lupauksen lunastamiseksi tarvi-
taan viivytyksettä. Elikkä me kehotamme ja kannustamme teitä viivytyksettä käynnistä-
mään nämä toimenpiteet tämän vappusatasen aikaansaattamiseksi.

No, sitten vielä toisen maininnan otan. Teillä on sinne hallitusohjelmaan kirjattu myös
liittyen taksiuudistukseen, että näitä taksiuudistuksessa olleita ongelmakohtia tulisi korja-
ta. Kun se on siellä teidän hallitusohjelmassanne, niin toivoisimme ihan käsi sydämellä,
vilpittömästi sitä, että voisitte viedä sitä hallituskirjausta eteenpäin reippaasti ja todellakin
korjata ja etsiä niitä ongelmakohtia, joita liittyy taksiliikenteeseen ja erityisesti taksin saa-
miseen ja kaikkeen, mitä Kela-takseissa on ollutkaan, suuria, suuria ongelmia.

Puhemies Matti Vanhanen: Nyt mennään aika kauaksi eläkkeiden korottamisesta.

Kiitos, niin, minä vain näistä kirjauksista, anteeksi, herra puhemies, liittyen tähän eläke-
läisen asemaan. Elikkä liikkuminen, taksimatkat, kustannukset: kun on paljon kustannuk-
sia, niin se vaikeuttaa eläkeläisen pärjäämistä. Myös tämä taksiasia on täällä meidän vas-
talauseessamme kerrottuna, arvoisa herra puhemies. Toivon, että hallitus vie tätä asiaa
eteenpäin.

18.49 Ari Koponen ps: Arvoisa herra puhemies! Edustaja Rantanen toi hyvin esiin sen,
miten hallitus tosiaan toisella kädellä antaa vanhuksille mutta toisella kädellä sitten ottaa
sieltä. Lisäisin tähän hänen listaansa tuon kotitalousvähennyksen, mikä tuo sadoille ja taas
sadoille siivousta käyttäville vanhuksille yli 200 euron lisälaskun vuodessa. Eli tämä koh-
distuu just näihin ihmisiin, ketkä sitä apua eniten tarvitsevat.

18.49 Kimmo Kiljunen sd: Arvoisa puhemies! Minä en voi täällä puhua hallituksen ni-
missä, mutta kun olen hallitusta puolustamassa näissä asioissa — ja muissakin asioissa —
niin voin kertoa sen, kun tiedän, että hallitus suhtautuu erittäin vakavasti tähän eläkeläis-
kysymykseen — erittäin vakavasti. Siihen halutaan selkeästi panostaa, siihen ollaan sitou-
13



Pöytäkirjan asiakohta PTK 62/2019 vp
duttu, että me pienimpiä eläkkeitä haluamme korottaa. Sen takia tämä esitys on juuri nyt
tässä meillä pöydällä päätettävänä.

Myöskin tämän jatkon osalta olen tietoinen siitä, että hallitus pyrkii mahdollisimman
jouhevasti pääsemään liikkeelle niihin kolmikantaisiin neuvotteluihin, joissa sitten voitai-
siin katsoa, miten me työeläkejärjestelmän sisältä saisimme myöskin siirrettyä voimavaraa
näihin pienimpiin eläkkeisiin, ja kuten sanoin, minä toivon, että se olisikin nelikantainen,
että siellä olisi myöskin eläkeläisjärjestöjen edustus. Tiedän sen, että hallitus suhtautuu va-
kavasti tähän asiaan.

18.50 Mari Rantanen ps: Arvoisa puhemies! Toivon, että suhtaudutte niin vakavasti, että
muun muassa öljylämmitteisiin taloihin ei tehdä veronkorotuksia ja vaatimuksia vaihtaa
niitä, koska tämä asia nimenomaan koskettaa aika isolta osin juurikin eläkeläisiä.

Sitten toinen asia, eläkejärjestelmään kajoaminen: pitäisin kyllä siinä hiukan malttia,
koska nyt minulla ainakin tulee tässä paha pelko, että niiden sairaanhoitajien ja poliisien
eläkejärjestelmästä, joista täällä puhuttiin aikaisemmin, ruvetaankin purkamaan rahaa niil-
le henkilöille, jotka eivät ole esimerkiksi Suomessa tehneet päivääkään työtä.

18.51 Kimmo Kiljunen sd: Arvoisa puhemies! Viimeinen puheenvuoro tähän asiaan.
Miksi te puhutte, että malttia siihen, että me käyttäisimme eläkkeisiin niitä varoja, joita
Suomessa on kerätty nimenomaan eläkkeitä varten? [Mari Rantasen välihuuto] Minä en
voi ymmärtää tätä. Taitettu indeksi hyväksyttiin 95 siitä lähtökohdasta, että suuret ikäluo-
kat ovat siirtymässä eläkkeelle, eläkepommi uhkaa ja me rupeamme kasvattamaan rahas-
toja ja eläketasoja lasketaan. Sitä prosessia on nyt viety läpi 25 vuotta. Minkä takia me
edelleen elämme siinä tilanteessa, että me olemme keränneet yli 211 miljardin potin, joka
on jättimäinen pääomakeskittymä, ja me pidämme sitä käytännössä koskemattomana?
Kultainen vasikka, johon ei kosketa ollenkaan. Minä en ymmärrä tätä keskustelua lain-
kaan. Kun kerran varat on kerätty eläkkeisiin, miksi niitä rahoja ei käytetä eläkkeisiin?

Keskustelu päättyi ja asian käsittely keskeytettiin.
14


	11
	17.57
	18.02
	18.03
	18.09
	18.11
	18.13
	18.21
	18.24
	18.25
	18.29
	18.31
	18.34
	18.35
	18.37
	18.38
	18.39
	18.40
	18.41
	18.42
	18.43
	18.44
	18.46
	18.47
	18.49
	18.49
	18.50
	18.51


