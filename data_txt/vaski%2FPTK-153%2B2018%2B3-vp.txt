















































DEM5C7.tmp.xml


Pöytäkirjan asiakohta PTK 153/2018 vp
Pöytäkirjan asiakohta 

PTK 153/2018 vp

Täysistunto

Tiistai 5.2.2019 klo 14.04—15.28

3. Hallituksen esitys eduskunnalle laiksi maatilatalouden tuloverolain 10 a §:n muuttami-
sesta

Hallituksen esitys HE 319/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 3. asia. Puhemiesneuvosto ehdottaa, että asia lähetetään valtiovarainvaliokun-
taan.

Keskustelu

14.04 Esko Kiviranta kesk: Arvoisa puhemies! On erinomainen asia, että hallitus on an-
tanut tämän maatalouden tasausvarauksen korottamista koskevan esityksen. Maatalouden
tasausvaraushan palvelee monessa mielessä viljelijän veroratkaisuja ja antaa mahdollisuu-
den ansiotulon verotuksen tasaamiseen. Se on aika pieni osa tämän varauksen merkitystä,
mutta se on myös veroluotto ja ennen kaikkea se on etukäteispoisto, joka helpottaa niiden
viljelijöitten investointeja, jotka vielä uskaltavat maatalouteen investoida.

Tuon rajan korottaminen, enimmäisrajan korottaminen 13 500 eurosta 25 000 euroon,
on hyvä asia. Toivoisin kuitenkin, että voitaisiin poistaa koko tämä euromääräinen yläraja.
Silloin kaikki viljelijät saisivat tehdä yhtä suuren suhteellisen varauksen. Tärkeää olisi, että
tämä muutos tulisi voimaan aikaisemmin kuin hallitus esittää. Esityshän on vasta vuoden
2020 verotuksessa. Sehän voitaisiin hyvin saattaa voimaan jo verovuoden 2018 verotuk-
sessa, mutta ainakin verovuoden 2019 verotuksessa se pitää saada voimaan. 

Erinomainen esitys. Täytyy taas kiittää hallitusta hyvästä esityksestä.

14.06 Tytti Tuppurainen sd: Arvoisa rouva puhemies! Suomessa vallitsee varsin pitkäl-
le menevä yksimielisyys oman kansallisen elintarviketuotannon tarpeellisuudesta. Yhtä
lailla ymmärrämme, että oma ruoantuotanto edellyttää yhteisiä panostuksia, joilla maata-
louden kannattavuus varmistetaan. Meidän luonnonolomme eivät anna edellytyksiä selvi-
tä eurooppalaisessa kilpailussa. Lisäksi on todennäköistä ja, sanottakoon se tässä myös
suoraan, toivottavaakin, että elintarvikekauppaa vapautetaan globaalisti. 

Globaali elintarvikkeiden vapaakauppa ei ole yksinkertainen asia. Se ei saa vaarantaa
ruokaturvaa Suomessa eikä Euroopassa. Huoltovarmuus on turvattava, samoin elintarvik-
keiden laatutaso. Vapauttamiseen on kuitenkin pitkällä aikavälillä syytä varautua, jotta
emme joudu samankaltaiseen äkkisopeutukseen kuin taannoin Suomen EU-jäsenyyden al-
kaessa. 

Panostukset oman maataloutemme tukemiseen eivät voi olla kaupan esteitä. Myös suo-
ralle tulotuelle on ylärajat. Siksi tukea on kanavoitava myös verojen kautta. Hallituksen
 Tarkistettu
4.0



Pöytäkirjan asiakohta PTK 153/2018 vp
esitys maatalouden tasausvarauksen ehtojen parantamisesta on sen vuoksi, puhemies, kan-
natettava. Kaksi näkökohtaa antaa kuitenkin aihetta sisällyttää tähän kannatuspuheenvuo-
roon varaumia.

Ensinnäkin: Euroopan yhteisölainsäädäntöön nähden hallituksen esitys on tehty aika
rohkeassa etunojassa. Esityksessä viitataan tarpeeseen käydä keskusteluita komission
kanssa muutoksen suhteesta valtiontukisäädösten tulkintoihin. Nämä keskustelut olisi aina
syytä käydä etukäteen ja varmistaa asia ennen lakiesitystä. Ainakaan vaalit eivät ole hyvä
syy edetä EY-oikeuden heikoille kevätjäille.

Toisekseen: Esitykset ovat taakka maatalousvaltaisille kunnille. Lopulliset veromene-
tykset ovat toki pieniä, mutta pienille kunnille ne voivat olla iso lovi tuloihin. Vaikka esi-
tyksessä luvataan kompensaatioita, jäävät nekin myöhemmän arvailun ja valmistelun va-
raan. Kuinkahan valtionosuusjärjestelmä taipuu tuollaiseen hienosäätöön? Ettei asia vain
myöhemmin unohtuisi. Olisi ollut paikallaan valmisteluvaiheessa kuulla maatalouden etu-
järjestön ohella myös Kuntaliittoa.

14.08 Olavi Ala-Nissilä kesk: Arvoisa puhemies! Todella myöskin kannatan tätä esitystä
ja yhdyn edustaja Kivirannan näkemyksiin siitä, että olisi paikallaan katsoa, että tämä esi-
tys kohtelisi kaikkia viljelijöitä samalla tavalla eli tämä yläraja tästä poistuisi, koska siinä
on kuitenkin prosenttileikkuri olemassa. Tässähän ei ole mistään pysyvästä tuesta kysy-
mys, vaan kysymys on siitä, että tehdään ennenaikaisia poistoja, jotka sitten tuloutuvat
myöskin aikaa myöten pääosin verotuloina.

Kyllä minä, edustaja Tuppuraisen puheenvuoron johdosta, ihmettelen tätä EU-nöyriste-
lyä silloinkin, kun siihen ei ole mitään aihetta. Ei Suomen pidä lähteä kaikkia asioita kysy-
mään, vaan meidän pitää lähteä siitä, mikä on Suomen etu, ja sitten esittää se EU:lle ja vie-
dä se lävitse. Liikenneministeriö minusta on onnistunut tässä viime aikoina, juuri oikean-
laisessa EU-politiikassa, eikä ole lähtenyt etukäteen omia esityksiään tyrmäämään.

Todellakin tänä päivänä nuoria viljelijöitä pitää rohkaista investoimaan. Ehdottomasti
pitää rohkaista investoimaan, koska näkymä monella tapaa on epävarma ja riskit ovat li-
sääntyneet. Sen takia tällaiset esitykset, jotka edes vähän osaltaan pienentävät sitä riskiä,
jolloin voitaisiin investoida suomalaisen puhtaan ruoan hyväksi, ovat totta kai tärkeitä,
eikä pidä nyt lähteä tässä saivartelemaan.

14.10 Peter Östman kd: Arvoisa rouva puhemies! Huoltovarmuuden ja kotimaisen laa-
dukkaan ja puhtaan elintarvikeketjun turvaaminen ja maakuntien elinvoiman vahvistami-
nen on nähtävä kokonaisuutena, josta halutaan pitää huolta. Edellä mainitusta syystä pidän
käsittelyssä olevaa hallituksen esitystä oikeansuuntaisena.

Verovelvollinen voi nyt vähentää maatilan maatalouden puhtaasta tulosta veroilmoituk-
sessaan ennen verovuodelta toimitettavan verotuksen päättymistä tekemänsä varauksen.
Niin kuin tässä kuultiin, tasausvarauksen suuruus on enintään 40 prosenttia maatilan maa-
talouden puhtaasta tulosta ennen varauksen vähentämistä. Tasausvaraustahan on sovellet-
tu Suomessa vuodesta 91. Työryhmän, joka nyt on työstänyt tätä uudistusta, mukaan tälle
uudistukselle, tuloksen tasauskeinolle, voitiin asettaa muun muassa seuraavia tavoitteita:
menetelmän tulisi vähentää kassaperiaatteeseen kohdistuvia paineita epätaloudellisiin rat-
kaisuihin, ja menetelmä ei sisältäisi investointivarauslain ohjailuvaikutuksia.

Lausuntokierroksella lausunnonantajat pääosin kannattivat hanketta. Eräässä lausun-
nossa esitettiin, että tasausvarauksen euromääräinen yläraja tulisi poistaa kokonaan, eli sa-
2



Pöytäkirjan asiakohta PTK 153/2018 vp
moin kuin mitä edustaja Kiviranta pitäisi hyvänä, että esitetty yläraja voitaisiin poistaa,
koska ne investoinnit, mitä tehdään, ovat aina suhteellisia, ja siinä mielessä ylärajan pois-
taminen olisi suotavaa.

14.11 Sari Essayah kd: Arvoisa rouva puhemies! Liityn niitten edustajien joukkoon, jot-
ka tätä esitystä täällä tervehtivät ilolla. Maatalouden kannattavuuden parantaminen on ää-
rimmäisen tärkeää, ja tällä tasausvarauksella voidaan jaksottaa tuloa maataloudessa. Voisi
sanoa, että tietyssä mielessä tämä rinnastuu esimerkiksi yritysten investointivarausten
tyyppisiin varauksiin, joissa on mahdollisuus katsoa, missä vaiheessa tarvitsee tehdä suu-
rempia hankintoja, ja sitten tulouttaa tulosta siinä vaiheessa, kun niitä hankintojakin ollaan
tekemässä. Ainakin itse ajattelen, että tämä on todella järkevä tapa maatalouden isoja in-
vestointeja myöskin sisäisesti omalla harkinnalla olla käyttämässä.

En ihan ymmärtänyt sitä, millä tavalla tässä tapahtuisi verotuksellisia menetyksiä, jos
kysymys on kuitenkin siitä, että maataloudessa nämä rahat ollaan investoimassa niihin tuo-
tannontekijävälineisiin, joita tarvitaan siihen, että maataloutta ja maataloustuloa voidaan
tulevaisuudessa tehdä. Täällä onkin esitetty muutamia duubioita siitä, pitäisikö yläraja ko-
konaisuudessaan poistaa. No, on tietysti tärkeää, että nyt ylipäätänsä päästään liikentee-
seen tällä mallilla, ja ehkä sitten tulevaisuudessa voidaan miettiä, millä tavalla 40 prosen-
tin maatalouden puhtaan tuoton ja toisaalta 25 000 euron maksimiylärajan kohdalla kan-
nattaisi menetellä.

Vielä tästä voimaanastumissäännöksestä. Toki jos se olisi mahdollista veroteknisesti,
niin miksei tämä voisi olla vaikka jo kuluvan vuoden verotuksessa hyödynnettävissä, mut-
ta tietenkin niin sanotusti parempi myöhään kuin ei milloinkaan.

Tosiaankin tämä on äärimmäisen tärkeä avaus, ja mielelläni tällaista olen tukemassa.

14.13 Anne Kalmari kesk: Arvoisa rouva puhemies! Mitä tässä on edellä sanottu, on to-
della oikein. On todella tärkeää, että teemme tekoja, niin että puhdas ruoantuotantomme
voisi säilyä. Se on ensiarvoisen tärkeää myös huoltovarmuutemme kannalta.

Siitä, mitä edustaja Tuppurainen totesi veromenetyksistä kunnissa, täytyy muistaa, että
pääosin viljelijät, joilla on suurempia tuloja, maksavat pääomatuloveroa, sitä teidän ap-
teekkarituloanne, josta paljon täällä salissa on huudettu. Eli velkaiset, investoineet viljeli-
jät voivat siirtää hyviltä vuosiltaan vähän tuloa seuraaville vuosille, koska vuodet eivät ole
veljeksiä, ja sitten taas kun on investointien aika, niitä pystytään entistä paremmin teke-
mään.

On totta, että jos tasausvarauksen yläraja poistettaisiin, se helpottaisi vielä nykypäivän,
tulevaisuuden tiloja.

Olisi tärkeää saada tämä mahdollisimman pian voimaan, olen tästä täysin samaa mieltä
kuin edustaja Kiviranta. Mutta en todellakaan olisi erityisen huolissani kuntien verotulo-
menetyksistä, sillä pääomatuloverohan ei suoraan kuntiin kerry.

14.15 Lasse Hautala kesk: Arvoisa rouva puhemies! Tämä hallituksen ehdotus maatila-
talouden tuloverolain muuttamisesta on hyvä ja kannatettava ehdotus.

Yhdyn niihin näkemyksiin, mitä verojaoston puheenjohtaja, edustaja Kiviranta omassa
puheenvuorossaan toi esille, elikkä että tasausvarauksen enimmäismäärän euromääräinen
yläraja poistettaisiin niin, että 40 prosentin raja puhtaasta tulosta olisi kaikilla mahdolli-
3



Pöytäkirjan asiakohta PTK 153/2018 vp
nen. Silloin se olisi tilojen välisestä liikevaihdosta riippumaton ja siinä mielessä viljelijöi-
den näkökulmasta tasapuolisempi.

Toiseksi voimaan astuminen. Tässä lakiehdotuksessa on lähdetty siitä, että se toteutet-
taisiin vasta vuoden 2020 verotuksessa, mutta sehän olisi periaatteessa mahdollista toteut-
taa vaikka jo viime vuodenkin, vuoden 2018, verotuksessa, koska ei se olisi poikkeuksel-
lista, että näin meneteltäisiin. Mutta ainakin se olisi mahdollista tämän vuoden, 2019, ve-
rotuksessa huomioida.

Tasausvaraus on käytännössä investointivaraus. Sillä mahdollistetaan osaltaan myös se,
että tilat voivat omiin investointeihinsa varautua jo etukäteen, ja kyllä meidän on nähtävä
se, että maatalouteen investoiminen on meidän koko elintarviketuotantomme kilpailuky-
vyn kannalta äärimmäisen välttämätöntä. Ja pitää muistaa kuntataloudenkin näkökulmasta
se, että maatilatalouteen tehdyt investoinnit useimmiten tuovat investointien toteutuksen
aikana myöskin merkittävästi työtä ja toimeentuloa sinne paikkakunnalle, mitä kautta taas
ne, jotka niihin osallistuvat, maksavat sitten niistä tuloista veroa.

14.17 Jari Myllykoski vas: Arvoisa rouva puhemies! Täytyy sanoa, että en olisi ajatellut
koskaan käyttäväni tätä puheenvuoroa parlamentissa ja että me joudumme tämmöiseen
vastakkainasetteluun. Puhutaan kunnallisverosta ja siitä, kuinka me työläiset, palkansaajat
maksamme kunnallisveroa, ja pääomatulojen verojen maksajista. Minä olen kiihkeä maa-
talouden kannattaja ja yrittäjätoiminnan edistämiselle myönteinen vasemmistolainen kan-
sanedustaja, mutta pitäisi nähdä nyt ja uskaltaa sanoa se ääneen, että me maksamme kun-
nallisverolla kuitenkin pääomatuloja saavien perheiden lasten kasvatuksesta, meidän kun-
nallisveropotentiaalillamme. 

Mutta olen sitä mieltä, että tämä esitys on erittäin hyvä ja sitä pitää kannattaa. Me tarvit-
semme ja me haluamme turvata tämän. Olen siitä hallituksen esityksen kanssa samaa miel-
tä, että näin pitää menetellä. Tässä on juuri sitä, mikä turvaa meidän koko elintarvikeket-
jumme, ruokatalouden ketjumme toimivuuden. Tämä on pieni signaali siitä, mihinkä in-
vestointeja pitää suunnata. Ja kuten edustaja tässä aiemmin sanoi, tässä on juuri se, että se
antaa varmuutta sinne, mihinkä investointeja halutaan suunnata, ja se rohkaisee nuoria, uu-
sia yrittäjiä sukupolvenvaihdoksen tai jonkun muun kautta siirtymään tälle elinkeino-
alueelle.

Arvoisa rouva puhemies! Vähän ristiriitaisissa tunnelmissa tämä puheenvuoro päättyy
nyt.

14.19 Hannu Hoskonen kesk: Arvoisa rouva puhemies! Aivan hyvä hallituksen esitys
tämä on, mutta pitää mielestäni rohjeta tarkastella tätä tilannetta, mihin suomalaiset maa-
tilat ovat joutuneet. Se, että jotain tasausvarausta tai jotain muuta tällaista pientä veroyksi-
tyiskohtaa muutetaan — sinällään ne ovat kannatettavia, ja ne ehdottomasti pitää hyväk-
syä mahdollisimman pian, mutta tämä lopullinen ongelma, mikä on aiheutunut suomalai-
sille maatiloille, on jatkuvasti ollut tämä aleneva tulovirta tilalle päin. Se tuote, mitä maan-
viljelijä tilallaan tuottaa ja myy markkinoille, on ollut alennusmyynnissä halpuutettuna jo
niin pitkään, että alkaa pikkuhiljaa usko mennä suomalaiselta maanviljelijältä, että pystyy-
kö tässä enää perhemaataloutta harjoittamaan.

Viime vuoden valopilkku on tietenkin ollut tämä monelle maatilalle erittäin tärkeä met-
sätalouden tulo, joka on hieman kehittynyt positiiviseen suuntaan viime vuosina hyvän
markkinatilanteen takia. Puumarkkinat ovat vetäneet, ja hintakin on hieman kohentunut.
4



Pöytäkirjan asiakohta PTK 153/2018 vp
Se on positiivinen uutinen, koska monelle maatilallehan metsän tuotto edustaa huomatta-
vaa osaa tilan puhtaasta tuotosta. Mutta tuleeko maatalouden oma tuotanto pellosta vai tu-
leeko se navetalta, vai mistä tulee maanviljelijän tulovirta siihen perhemaatalouteen, sii-
hen meidän pitäisi tässä talossa kiinnittää erittäin vakavaa huomiota. Nyt on parhaillaan
valmistumassa Karhisen työryhmän loppuraportti siitä, mitä toimenpiteitä tarvitaan, että
maanviljelijä saisi oikeudenmukaisen osuuden siitä, kun maatalouden tuote jalostetaan
eteenpäin, ettei sitten se kauppa ja jalostusporras veisi kaikkea ja maanviljelijä jäisi taas
kerran yksin siihen alenevaan tulovirtaan. 

Tämä on niin vakava juttu, tämä ruoan halpuuttaminen, mikä tässä maassa nyt tuntuu
olevan muodissa, ja vasta saimme lukea lehdestä ja muista tiedotusvälineistä näimme, että
taas on uusi halpuutuskierros alkamassa. Koska nämä meidän keskusliikkeet aidosti rupea-
vat ajattelemaan suomalaisen maanviljelijän todellista asemaa? Eihän tämä tällä keinoin
voi jatkua, että arvokasta työtä tekevää porukkaa pidetään suurin piirtein orjan asemassa ja
sitten sen jälkeen vielä keskusliikkeet kehuvat suurilla voitoillaan. Ja kun katsoo tuota
kenttää, mistä tämä tällainen halpuutusidea on tullut, niin kun tämäkin kyseinen toimija on
noussut kuitenkin osuustoiminnan piiristä, niin pikkusen ihmettelen, missä näiden ihmis-
ten omatunto on.

Kyllä suomalainen maanviljelijä tekee Suomen kansan kannalta äärimmäisen arvokasta
työtä. Jos emme itse pysty tähän maahan tuottamaan omaa ruokaamme, puhdasta, ravitse-
vaa, hyvää ruokaa, niin sitten me olemme noiden maailmanmarkkinoiden armoilla, ja sel-
laiseen Suomea ei koskaan saa päästää. Toivoisin nyt vihdoinkin, että nuo kauppaneuvok-
set ja vuorineuvokset siellä suurissa hallintopalatseissaan pikkuhiljaa rupeaisivat ajattele-
maan hieman enemmän suomalaisilla aivoilla.

14.22 Toimi Kankaanniemi ps: Arvoisa rouva puhemies! Perussuomalaiset arvostavat
suomalaista maataloutta erittäin vahvasti, ja siksi totean ryhmänkin puolesta, että tämä esi-
tys on paikallaan, hyvä ja kannatettava. Tämä on ilmeisesti osa sitä sarjaa, mitä tässä on vii-
me viikkoina käsitelty maatalouden ahdingon helpottamiseksi. Meillähän oli tämä tilapäis-
lainojen valtiontakauslaki, sitten satovahinkovakuutusten veron poistaminen määräaikai-
sesti ja nyt tämä tasausvarausesitys. Kaikki ovat hyviä ja tarpeellisia esityksiä.

Tässä yhteydessä en kyllä voi olla ihmettelemättä sitä, että sosiaalidemokraattien suun-
nalta tuli moitteet siitä, että hallitus ei ole etukäteen nöyristellyt Brysselin suuntaan ja pyy-
tänyt lupaa tehdä tätä päätöstä, joka on kuitenkin käytännössä tietyllä tavalla siirto eteen-
päin eikä mikään pysyvä helpotus maataloudelle. Näissä aikaisemmin mainitsemissani la-
kiesityksissä oli EU:lta hankittuja lupia, ja muistelen, että tätä polttoaineveron palautusta
sai jo aiemmin ja sille myös haettiin Brysselin lupa. Tämä on kyllä sellaista nöyristelyä.
Kysymys on kuitenkin suomalaisen maatalouden säilymisestä, omavaraisuudesta, huolto-
varmuudesta, näistä aivan perusfundamenteista meidän kansamme turvallisuuden ja toi-
meentulon sekä maaseudun asuttuna pitämisen, viljelijäväestön tulevaisuuden kannalta.
Nämä ovat aivan keskeisiä.

Suomen hallituksen pitää ottaa ryhdikäs asenne siihen, ettemme kaikkea kysy Brysselis-
tä. Eivät nuo Etelä-Euroopan jäsenmaatkaan niitä kysele vaan tekevät, ja sitten vuosien
mittaan saattaa tulla moitteet EU:lta — mitä niistä. Moittivathan ne äänestäjätkin meitä
tuolla kaduilla ja kujilla, mutta mitä sillä väliä on, antaa tulla vain.

Kysymys on siis ihan tärkeästä esityksestä, mutta tässä yhteydessä on kyllä todettava,
että nämä kaikki viimeaikaiset hallituksen esitykset ovat tilapäisiä, auttavat hetken eteen-
5



Pöytäkirjan asiakohta PTK 153/2018 vp
päin, mutta maatalouden pysyvä kannattavuuskriisi ei näillä ratkea, ja se on meille iso on-
gelma, josta pitää kyllä antaa hallitukselle jonkin verran sapiskaa, että niihin ei ole puutut-
tu. Esimerkiksi kaupan ja teollisuuden osuudesta ruoan loppuhinnasta pitää siirtää osa vil-
jelijöille.

Toinen varapuhemies Tuula Haatainen: Tässä on pyydetty nyt vastauspuheenvuoroja.
Jos on lyhyeen debattiin halukkuutta, niin se on nyt mahdollista. Pyydän niitä edustajia,
jotka haluavat osallistua debattiin, nousemaan seisomaan ja painamaan V-painiketta.

14.25 Sirkka-Liisa Anttila kesk (vastauspuheenvuoro): Arvoisa puhemies! Edustaja
Kankaanniemien puheenvuoron johdosta haluan huomauttaa, että tässä ei ole kysymys
mistään nöyristelystä. Tässä on kysymys siitä, että meillähän on ollut jo samantyyppinen
järjestelmä ja nyt se otetaan uudelleen käyttöön, tavoitteena antaa mahdollisuus tuottajille
tulevia investointeja varten tehdä varauksia. Tämä on ihan normaali järjestelmä, ja tässä
tämä lainsäädäntö säädetään ja sen jälkeen EU:lle asiasta ilmoitetaan. Olen aivan varma
siitä, että tähän ei tule mutkia matkaan, syystä, että EU-aikana tätä samaa järjestelmää on
meillä sovellettu, ja on hyvä, että se otetaan nyt uudelleen käyttöön.

 Sitten kysymys siitä Kankaanniemen moitteesta, ettei mitään ole tehty. Elinkeinon kan-
nattavuuden hyväksi on tehty, muun muassa kuivuuspaketti on yksi hyvä osoitus siitä. Ja
toinen asia on se, että parhaillaan selvitysmies Karhinen viimeistelee esityksiään, joista
torstaina sitten kuullaan enemmän, ja sen jälkeen on sitten niiden toimien aika. Eli valmis-
telua ja työtä ja päätöksiä on tehty — kannattaa olla avoin.

14.27 Markku Eestilä kok (vastauspuheenvuoro): Arvoisa rouva puhemies! Itse tulkit-
sin edustaja Kankaanniemen näkemyksen tueksi tälle hallituksen esitykselle. Mehän tie-
dämme, että suomalaisen maatalouden keskeisiä ongelmia on oikeastaan kaksi: Toinen on
liian suuri kulurakenne, josta minun mielestäni pitääkin tulla jonkunmoinen selvitys — toi-
vottavasti Karhinen ottaa kantaa tähän. Toinen on sitten se, että Suomessa valitettavasti
joudutaan investoimaan tavalla, joka nostaa investointikustannukset korkealle, ja se tulee
väistämättä sitten vaikuttamaan tulevaan pääomarakenteeseen ja rahoituskuluihin, ja tämä
on isoille investoineille tiloille iso ongelma. Hallituksen pyrkimys aikanaan poistaa kiin-
teistövero maatilatalouden tuotantorakennuksilta ei onnistunut, koska EU pani vastaan, ja
siihen edustaja Kankaanniemi minusta aivan oikein kohdisti kritiikin: ei kumarrella
EU:hun päin, vaan tehdään kansallisia päätöksiä, ja jos se sitten johtaa johonkin moititta-
vuuteen, niin kuin autoverossa oli, niin onhan siinä 15 vuotta aikaa sitten vatuloida niitten
kanssa.

14.28 Anne Kalmari kesk (vastauspuheenvuoro): Arvoisa rouva puhemies! Edustaja
Myllykoski, kyllä meillä ja vasemmistoliitolla on edelleen samat köyhät, mutta halusin
kertoa, että kun pääsäännön mukaan pääomatuloa on määrä, joka on 20 prosenttia nettova-
rallisuudesta, niin monesti, jos tulot ovat pienet, ei haluta edes pääomatuloveroa maksaa,
koska kunnallisveron maksaminen on paljon halvempaa. Eli halutaan, että ei mennä sen
pääomatulon veroprosentin kautta, joka on 30 prosenttia ja sitten kolmekymmentä tonnia
tienaavilla vielä korkeampi. Kuitenkin niillä, jotka ovat miljoonanavetat investoineet, tie-
tenkin täytyy olla niin paljon tuloja, että se vääjäämättä menee sen pääomatuloveron mu-
kaan. Tätä koetin selittää. 
6



Pöytäkirjan asiakohta PTK 153/2018 vp
Ihan muutoinkin yrittäjävähennys kohdistuu sellaisille henkilöyrityksille, joista moni
tienaa alle kaksi tonnia kuussa, itse asiassa neljäsosa yksinyrittäjistä ansaitsee alle 1 000
euroa kuukaudessa. [Puhemies koputtaa] Todellakaan kohdistuminen ei ole apteekkareil-
le, siksi halusin tämän nostaa.

14.29 Jari Myllykoski vas (vastauspuheenvuoro): Arvoisa rouva puhemies! Juuri tuo
edustaja Kalmarin loppupuheenvuoro on sitä, mistä me olemme täysin samaa mieltä, ei
poikkipuolista sanaa. Kysymys on vain siitä, kuinka pääomatulot kohdentuvat kuntaan. Ja
se pitäisi sitten aina yhteiskunnallisessa keskustelussa huomioida, että kun puhutaan kai-
vosveroista ja yritysveroista, niin meidän pitäisi nähdä se kokonaisuus, mikä on se kunnan
kantokyky, kuinka se kunnallinen palvelurakenne kustannetaan. Siinä mielessä meidän
tätä keskustelua pitää uskaltaa käydä avoimesti. Ei kannata laittaa päätä pensaaseen, vaan
ollaan avoimia ja rakennetaan tätä yhteiskuntaa yhdessä siihen suuntaan, että me voimme
myös verotuksen osalta katsoa sen, että kunnat — ja ehkä nyt sitten tulevat maakunnat —
pärjäävät niin, että työn verotuksesta [Puhemies koputtaa] tuleva kunnallisverotus myös
kohdentuu samalla tavoin kuin yritysverotus.

14.30 Arto Satonen kok (vastauspuheenvuoro): Arvoisa puhemies! Puutun tässä debatti-
puheenvuorossa lyhyesti kahteen asiaan.

Tässä EU-asiassa uskon, että asia on nimenomaan niin kuin edustaja Anttila tässä sanoi,
että kun tämä järjestelmä on ollut käytössä jo aiemmin, niin uskon sen siellä menestyvän.
[Sirkka-Liisa Anttila: Kyllä!] Minun tietääkseni Euroopan unionissa on myöskin sellainen
linjaus, että kaikkien jäsenmaiden alueella on voitava harjoittaa kannattavaa maataloutta,
jotta huoltovarmuus turvataan.

Sitten tähän verotusasiaan, jonka edustaja Myllykoski otti esille. Tässä on tietysti monta
näkökulmaa, mutta jos oikeasti siitä puhutaan, kuka ne verot maksaa, niin muistan nähnee-
ni sellaisen tiedon — korjatkaa, jos olen väärässä — että yli 40 000 euroa vuodessa ansait-
sevat maksavat 95 prosenttia kaikesta ansiotuloverosta, ja se porukka maksaa myös suu-
rimman osan kunnallisverosta ja suurimman osan pääomatuloveroista. Eli kyllä ne ovat ne
hyvätuloiset, jotka meillä maksavat, niin kuin tietysti pitääkin, että tämä yhteiskunta pysyy
pystyssä. 

14.31 Esko Kiviranta kesk (vastauspuheenvuoro): Arvoisa puhemies! On aika outoa,
että jälleen on löydetty myös tämä valtiontukikortti. Suomen EU-jäsenyyshän tuli voi-
maan vuoden 1995 alusta, ja tämä tasausvaraus on ollut rakenteeltaan täysin muuttumatto-
mana voimassa nyt yli 24 vuotta. Sitä myös vuonna 2001 korotettiin arvovaltaisessa halli-
tuksessa, jossa oli pääministerinä Paavo Lipponen, valtiovarainministerinä Sauli Niinistö
ja maa- ja metsätalousministerinä Kalevi Hemilä. Tämä euromäärä kaksinkertaistettiin sil-
loin ja prosentti nostettiin 30:stä 40:een, eikä kenellekään tullut mieleenkään, että kysy-
myksessä olisi valtiontuki.

Sitten sanoisin, että olisi investoivien nuorten viljelijöitten kannalta erittäin tärkeää, että
tätä tasausvarauksen käyttöaikaa pidennettäisiin nykyisestä kolmesta vuodesta viiteen
vuoteen. Se antaisi paremmat mahdollisuudet käyttää investointeihin maatalouden tulora-
hoitusta tämän investointivarauksenakin toimivan tasausvarauksen kautta.
7



Pöytäkirjan asiakohta PTK 153/2018 vp
14.32 Arto Pirttilahti kesk (vastauspuheenvuoro): Arvoisa rouva puhemies! Tässä on to-
dellakin hallituksen erinomainen esitys, ja täällä on esille tullut, Anttilan ja Kivirannan pu-
heenvuoroissa on hyvin asiantuntevasti kerrottu, mikä on tasausvarausten tausta. Tämä on
todella hieno asia siinä mielessä, että juurikin tasausvarauksella ei tarvitse tehdä niitä vuo-
denvaihteen, sanotaan, satunnaisia tai äkkinäisiä investointeja, kun ollaan sitten tekemässä
verosuunnittelua.

Yhdyn myös edustaja Kivirannan esitykseen, tähän viiden vuoden jaksoon. Meillähän
on vähän samantyyppinen menovaraus kylläkin metsäpuolella, ja sen ainakin itse olen huo-
mannut, että hyvin äkkiä se viisi vuottakin tulee siellä vastaan, jos ei siihen menovarauk-
seen olevia asioita ole vielä tehty. Yhtä lailla kuin tässä puhutaan investoinneista konei-
siin, kalustoon, laitteisiin, nykyisillä maatiloilla ne investoinnin koot ovat niin suuria, että
niihin on hyvä tietenkin omaakin massia varata, ja se olisi hyvä asia, jos tämä jakso olisi to-
dellakin pidempi. 

14.33 Eerikki Viljanen kesk (vastauspuheenvuoro): Arvoisa puhemies! Edustaja Mylly-
koski piti aikaisemmin sinänsä ansiokkaan puheenvuoron ja esitti huoltaan maatilojen hei-
kosta kannattavuudesta ja viljelijöitten ahdingosta.

Mutta keskustelu siitä, että tämä järjestelmä olisi keino välttää veroja — tämä mielikuva
on kyllä harhaanjohtava. Tasausvarausjärjestelmähän on tavallaan tulevien investointien
ennakkopoiston mahdollisuus. Se ei ole veron välttelyä. Se ei ole veron välttelyä kunnal-
lisverotuksessa, ei pääomaverotuksessa, ei missään verotuksessa. Sitä voi kuvata niin —
jos haluaa tällä lailla karrikoiden kuvata — että sillä pystyy vuodella siirtämään eteenpäin
veroja tehden ennakkopoiston tulevista investoinneista. Ja tämä kytkeminen pääomatuloi-
hin on sikälikin ontuvaa, että useimmiten nämä investoivat tilat ovat nettovarallisuudel-
taan semmoisessa tilanteessa, etteivät ne edes pysty nostamaan pääomatuloja euron euroa
yrityksestä. Elikkä sikälikin huoli siitä, [Puhemies koputtaa] että tässä olisi jonkinnäköistä
verovuotoa, on turha.

14.35 Toimi Kankaanniemi ps (vastauspuheenvuoro): Arvoisa puhemies! Tulkoon nyt
vielä kerran sanottua, että me kannatamme tätä esitystä, mutta kun edustaja Tuppurainen
otti ensimmäisessä puheenvuorossaan, tai ainoassa puheenvuorossaan, sen, että olisi pitä-
nyt etukäteen EU-notifikaatio hoitaa, niin sitä arvostelin, että tällainen nöyristely ei ole
mistään kotoisin. No, nyt asiantuntijat kertoivat, miten tämä on vanhastaan voimassa ollut-
ta, ja nyt sitten se uudistetaan. Edustaja Vähämäki on jo esittänytkin, että sitä jatkettaisiin
viiteen vuoteen. On hienoa kuulla, että täällä on päähallituspuolueen tuki tälle esitykselle.

Arvoisa puhemies! Sitten tästä Karhisen työryhmästä totean vielä, että se valitettavasti
tekee vielä nyt töitä ja esitykset tulevat niin myöhään, että tämä hallitus ei ehdi tehdä niille
yhtään mitään, ja se jää sitten ehkä sellaisen hallituksen käsiin, jossa mahdollisesti edusta-
ja Tuppurainen on maa- ja metsätalousministerinä. Luotammeko siihen?

14.36 Olavi Ala-Nissilä kesk (vastauspuheenvuoro): Arvoisa puhemies! Minusta tämä
edustaja Tuppuraisen EU-kortti oli kyllä varsinainen liioittelu. 

Ensinnäkin, tämä on todellakin olemassa oleva järjestelmä. Toiseksi, tuloverotus kuu-
luu kansalliseen kompetenssiin. Kolmanneksi, tässä ei ole mistään varsinaisesta tuesta
lainkaan kysymys, vaan on kysymys verotuksen jaksottamisesta, poistojen jaksottamisesta
pitemmällä aikavälillä, ennenaikaisista poistoista. Neljänneksi, minusta meillä muutenkin
8



Pöytäkirjan asiakohta PTK 153/2018 vp
ollaan liian EU-orientoituneita joissain ministeriöissä. Annoin tunnustusta liikenneminis-
teriölle. Siellä on pystytty viemään asioita eteenpäin, mutta valtiovarainministeriö meni
tästä vinjetistä, jota juuri käsittelimme tuolla liikennevaliokunnassa, etukäteen pyytämään
lausunnon. Totta kai virkamiehet siellä rupeavat problematisoimaan näitä asioita, ja sitten
ollaan siinä ongelmissa. Suomella pitää päinvastoin olla oma esitys, jota viedä eteenpäin,
ja sitten katsotaan, onko siinä jotain ongelmia. Vaaditaan kansallinen [Puhemies koputtaa]
näkökohta ensin, ennen kuin mennään kysymään tarpeettomia kysymyksiä.

14.37 Eero Suutari kok (vastauspuheenvuoro): Arvoisa puhemies! Tämä esitys siirtää, ei
vähennä verotusta, ja kansantalouden kannalta tällä on suuri merkitys siinä, että se koskee
osakeyhtiöitä, ja kun tämä esitys muutenkin nopeuttaa rakennemuutosta, niin tällä tavalla
on maksimoitu se, että rakennemuutos maataloudessa tapahtuu nopeammin kuin aikaisem-
min. Tämä on minusta hyvä puoli. 

Valtiontuki tämä ei mielestäni ole todellakaan, koska on käytetty aikaisemmin, eikä EU
tästä todennäköisesti ole sillä tavalla kiinnostunut ollenkaan.

 Sitä käyttöaikaa kolmesta viiteen vuoteen, mitä Kiviranta esitti, ainakin minä tukisin, ja
poistaisin kyllä kokonaan myös tämän ylärajan, koska rakennemuutoksesta on kysymys.

14.38 Pertti Hakanen kesk (vastauspuheenvuoro): Arvoisa rouva puhemies! Tämä halli-
tuksen esitys on äärimmäisen hyvä ja tärkeä tässä kohtaa, kun mietitään sitä, millä tavalla
luodaan nuoriin maatalousyrittäjiin uskoa tulevaisuuteen, uskoa tehdä näitä investointeja,
ja tämä on yksi elementti, jolla myöskin sitä kannustusta tehdään. Ja nimenomaan tässä ei
ole mistään veron maksamatta jättämisestä, vaan tässä on nimenomaan tasausvarauksesta
kyse, jolla siirretään sitä verokertymävuotta. 

Niin kuin edustaja Kiviranta toi hyvin esille, kyllähän tämä menettely on ollut olemassa,
nyt muutetaan vain rajoja. Tässä on käsittääkseni aivan turhaa spekuloida sillä, etteikö
tämä olisi EU:n hyväksymää. Nyt meidän täytyy vain olla rohkeita, myöskin löytää näitä
konsteja, millä tavalla me voimme luoda sitä yrittäjähenkisyyttä entistä enemmän maata-
louden sektorille.

14.39 Jari Myllykoski vas (vastauspuheenvuoro): Arvoisa rouva puhemies! Ensinnäkin
täytyy sanoa edustaja Viljaselle, että en todellakaan tarkoittanut tähän lakiesitykseen liit-
tyviä asioita. Kannatan tätä todella lämpimästi ja olen sitä mieltä, että investointeja ja ni-
menomaan nuorien yrittäjien tulevaisuudennäkymiä pitää rohkaista. [Pertti Hakanen: Hy-
vä!] Se on erittäin hyvä suunta, ja siinä mielessä tälle esitykselle on pakko antaa kiitosta.
Täällä edustajat Anttila ja Kiviranta perustelivat kyllä niin hyvin tämän asian, ettei tässä pi-
täisi olla kellään mitään sisällöllistä erimielisyyttä, etteikö tätä voitaisi viedä eteenpäin. 

Voimme keskustella sitten muusta maatalouspolitiikasta, mutta tämän hallituksen esi-
tyksen kannalla kyllä pystyn pystypäin olemaan vasemmistoliiton kansanedustajana. Tämä
on hyvä asia. Täytyy sanoa, [Puhemies koputtaa] että perussuomalaisista on tullut tämä
erittäin hyvä viiden vuoden esitys.

14.40 Markus Lohi kesk (vastauspuheenvuoro): Arvoisa puhemies! Täällä on erinomai-
sesti todistettu sitä, että tässä varausjärjestelmässähän ei ole kysymys verojen vähenemi-
sestä pitkällä aikajaksolla vaan tuloksen tasaamisesta, jaksotuskysymyksestä. Pystytään
pikkusen paremmin varautumaan etukäteen, keräämään vähän puskuria ja omarahoitus-
9



Pöytäkirjan asiakohta PTK 153/2018 vp
osuutta investointeihin. Jos tämän korottaminen nyt pieneltäkin osin helpottaisi monia, voi
sanoa, aika hankalassakin tilanteessa olevia maatalousyrittäjiä, niin olen kyllä iloinen sii-
tä, ja erityisesti olen iloinen siitä, että tässä salissa näyttää olevan suuri yksimielisyys, että
tämä on hyvä esitys. 

En voi kyllä olla tässä tilanteessa korostamatta myös sitä, että tämähän ei ratkaise mil-
lään tavalla niitten ahdingossa olevien tilojen tilannetta. Itse ainakin olen viime aikoina ko-
rostanut sitä, että me voimme kaikki tehdä kuitenkin pikkusen enemmän suomalaisen maa-
talouden eteen ostamalla suomalaisia tuotteita ja olemalla siinä todella tiukkoja, että me
kannatamme vain suomalaisia elintarvikkeita. [Eduskunnasta: Hyvä, Suomi!]

Toinen varapuhemies Tuula Haatainen: Edustaja Hoskonen, ja sen jälkeen puhujalis-
taan.

14.41 Hannu Hoskonen kesk (vastauspuheenvuoro): Arvoisa rouva puhemies! Aivan oi-
kein, tämä tasausvaraus todellakin on erittäin hyvä työväline niille tiloille, jotka aikovat in-
vestoida tulevaisuuteen, ja tällä keinoin ne pystyvät varaamaan rahaa sitä varten, että in-
vestointi tehdään. Ajatelkaapa, hyvät verojen kiertoa pelkäävät edustajat, että sellainen
maanviljelijä, joka tekee tasausvarauksen ja valmistautuu investointiin, vaikka ostamaan
traktorin — joka todennäköisesti on suomalaisvalmisteinen, kun noita maatilojen traktori-
kantoja vähän katselee — maksaa siinä uudessa tuotteessa hurjan paljon erilaisia veroja,
muun muassa arvonlisäveroa ja vaikka mitä veroja, työn verotusta ynnä muuta. Elikkä tätä
kautta, jos me saamme tämän rullan pyörimään niin, että tilat kannattavat, tällainen tasaus-
varaus on ihan suorastaan loistava.

Mutta toinen asia on tilojen kannattavuus. Olen saanut tämän viimeisimmän ruoan hal-
puutuskierroksen jälkeen suurilta maitotiloilta, jotka ovat investoineet uusiin navettoihin ja
uusiin laitteisiin ja koneisiin, todella karmeita viestejä, missä tilanteessa heidän tilansa
ovat. Kyllä meidän pitää tässä talossa nyt pikkuhiljaa herätä miettimään, ja samoin noissa
keskusliikkeissä, mitä tälle asialle pitäisi tehdä.

Toinen varapuhemies Tuula Haatainen: Sitten mennään puhujalistaan.

14.42 Arto Satonen kok: Arvoisa puhemies! Tästä on jo käyty varsin hyvä ja laaja kes-
kustelu, ja on tietysti itsestäänselvää, että tämä on vain yksi niistä toimista, jotka pyrkivät
auttamaan tässä maatalouden kannattavuustilanteessa ja ennen kaikkea rohkaisemaan in-
vestointeihin, mutta kylläkin tärkeä palikka.

Ehkä sellainen näkökulma vielä, joka tässä on ehkä sivulauseessa jo tullut esille mutta
jota ei ehkä ole ihan suoraan sanottu, että maataloushan on hyvin pääomavaltainen ala. Ja
tietysti varsinkin semmoisella alalla, jossa tulokset ovat varsin pieniä suhteessa sitoutunee-
seen pääomaan, investoiminen ei ole kovin helppoa, ja silloin jos sitä pystytään edesautta-
maan tällaisella tasausvarausjärjestelmän tyyppisellä ratkaisulla, mitä tässä nyt esitetään,
niin se on ihan varmasti kokonaisuuden kannalta järkevä. 

On varmaan syytä sitten tarkastella tätä aikakysymystä ja myöskin tätä ylärajakysymys-
tä, mutta tämä on kuitenkin nyt sellainen asia, jolla päästään eteenpäin. Tämä on hyvin oi-
keansuuntainen liike ja varmasti auttaa joissakin tapauksissa merkittävästikin, kun niitä
isoja investointeja suunnitellaan ja mietitään sitä, koska ne ajoitetaan, ja voidaan niihin sit-
ten jo etukäteen varautua.
10



Pöytäkirjan asiakohta PTK 153/2018 vp
14.44 Esko Kiviranta kesk: Arvoisa puhemies! Täällä on puhuttu kunnan verotuloista.
Tämähän ei sinänsä lopullisesti vaikuta millään tavalla kuntien verotuloihin. Ne tosiaan
jaksottuvat, kun tehdään tasausvaraus myöhemmäksi, mutta kai jokainen euro tulee lopul-
ta verotetuksi. Hallituksen esityksessähän hallitus lupaa tämän ajoitusmenetyksen korvata
kunnille. Se on selkeästi esitetty tässä esityksen taloudelliset vaikutukset -kohdassa. Eli
tämä ajoitus- ja jaksotuskysymyskin on otettu huomioon hallituksen esityksessä, ja kunnat
eivät todellakaan menetä yhtään mitään.

14.44 Olavi Ala-Nissilä kesk: Arvoisa puhemies! Tässä on hyvää keskustelua käyty. To-
dellakin investointi on tietenkin myöskin kannattavuus- ja rahoituskysymys viljelijöille.
Tässä on siis kysymys ennenaikaisesta poistosta, joka sitten tuloutuu pienentyneiden pois-
tojen muodossa. Siinä mielessä juuri tuo kolme vuotta on varsin lyhyt aika tähän, ja sen ta-
kia viisi vuotta olisi hyvä, ja siitä todella pitää nyt verojaostossa käydä keskustelu. Tällä ta-
valla voitaisiin esitystä tässä tilanteessa parantaa, kun meidän todella pitää rohkaista nuo-
ria viljelijöitä, joilla riskit kasvavat, investoimaan, koska vain investoimalla me voimme
turvata suomalaisen puhtaan ruoan innovaatiot ja kehittämisen ja kannattavuuttakin pikka-
sen parantaa.

14.45 Markku Eestilä kok: Arvoisa rouva puhemies! Kaikkien hallituksen esitysten pi-
tää olla sovitettavissa yhteiskunnan kulloinkin vallitsevaan tilanteeseen, ja jos olen oikein
käsittänyt, niin Suomeen yleisesti ottaen investoidaan liian vähän. Se kertoo jostakin. Tie-
tysti luottamuksesta, mutta varsinkin maatilataloudessa, jossa — edustaja Satonen hyvin
kuvasi tämän — työ ja yrittäminen on hyvin pääomavaltaista ja sen takia investointien ta-
solla on suuri merkitys, tämä hallituksen esitys oikeastaan on lääke kahteen: tähän, että
Suomessa investoidaan liian vähän, ja kun me joudumme maataloudessa joka tapauksessa
viemään läpi rakennemuutosta — joka kylläkin on jatkunut jo 20 vuotta, ja maatalous on
uusiutunut todella paljon hyvään suuntaan, mutta siitä huolimatta — tämmöinen tasausva-
rauksen nostaminen 25 000:een on oikea toimenpide. Mutta kun me otamme huomioon ny-
kyinvestointien koot ja määrät, niin kyllähän tämä 25 000 oikeasti on liian pieni. Eli tämä
kritiikki, että sitä pitäisi nostaa, minun mielestäni on täysin oikeutettua, ja ennenhän se on
kai ollutkin viisi vuotta. Näitä molempia tulisi vielä tarkastella. Mitä korkeammalla ne ovat
ja mitä pitempi on se vuosiaika, sitä enemmän se helpottaa investointien tekoa.

14.46 Eero Suutari kok: Arvoisa puhemies! Tässä esityksessä ehdotetaan maatalouden
tuloverolakia muutettavaksi niin, että tasausvarauksen enimmäismäärä korotetaan nykyi-
sestä 13 500:sta 25 000:een. Tämä ei vähennä vaan siirtää maatalouden verotusta, niin että
investointivähennykset voidaan tehdä sitten etukäteen suurempana. Tämä koskee myös
osakeyhtiöitä, ja yhdistettynä tällä tavalla nämä toimivat maatalouden rakennemuutoksen
vauhdittajana.

Laki on tarkoitettu tulemaan voimaan mahdollisimman pian, ja sitä sovelletaan ensim-
mäisen kerran 2020 verotuksessa. Tässä on ollut puhetta siitä, että EU olisi kiinnostunut
tästä ja että sen takia meidän olisi parempi odottaa vähän aikaa tietoa, onko tämä valtion-
tuki. Mutta niin kuin täällä keskustelussa on käynyt esille, tämä voitaisiin hyvin tulkita sel-
laiseksi, että tässä ei ole kysymyksessä valtiontuki, ja sen takia se voitaisiin ottaa käyttöön
myös aiemmin kuin vuonna 2020.
11



Pöytäkirjan asiakohta PTK 153/2018 vp
Sitten tämä käyttöaika on kolme vuotta tällä hetkellä esityksessä, ja kun tässä on tullut
esiin myös viiden vuoden mahdollisuus, sitäkin tulisi mielestäni harkita. — Kiitos.

14.48 Anne Kalmari kesk: Arvoisa rouva puhemies! Tämä laki on hyvä ja osa sitä koko-
naisuuksien sarjaa, jolla lainsäädännöllisesti yritämme maatalouden tilannetta helpottaa
tässä kriisissä. Kaikki ne teot, mitä voimme tehdä, jotta tuotantopanosten hinnat olisivat
matalampia, norminpurku ja tämän tyyppiset, ovat tärkeitä, samoin ne teot, joilla ohjaam-
me toivottavasti seuraavalla CAP-kaudella tukia yhä enemmän aktiiviseen tuotantoon, ja
kolmanneksi ja tärkeimpänä se, että markkinamme olisivat reilut. Kaipaisin halpuuttami-
sen tilalle reiluuttamista, ja taustaksi: PTT:n tuoreimman selvityksen mukaan maitosekto-
rilla teollisuuden rahavirta on pysynyt vuoden 2012 tasolla ja maatalouden ja tuonnin ra-
havirrat ovat pienentyneet. Sen sijaan kaupan ja ravintoloiden rahavirta on puolestaan kas-
vanut. Miksi se, joka tekee eniten, saa vähiten?

14.49 Arto Pirttilahti kesk: Arvoisa rouva puhemies! Täällä on todella hyviä puheenvuo-
roja asiasta käytetty useita. Todellakaan tässä ei ole omastakaan mielestäni, niin kuin ei
muidenkaan mielestä, tukielementtiä, vaan todellakin jos varausta jää käyttämättä, niin vii-
meisenä vuotena se tuloutetaan ja valtio ja kunnat tulevat kyllä omansa sitten saamaan.

Tämä on erinomainen väline tässä pitkän jänteen suunnittelussa, kun mietitään kalus-
toon, laitteisiin, rakennuksiin ja muihinkin investointia. Meidän maatilojen taseethan ovat
huomattavasti kasvaneet viime aikoina: esimerkiksi pelkästään karjarakennuksen rakenta-
misessa ja käyttöönotossa puhutaan miljoonan euron investoinnista, saatikka sitten siihen
liittyvissä kalustohankinnoissa. Ne ovat yleensä kymmenientuhansien, 100 000 euron
paikkeilla olevia laitteita ja koneita. On erinomainen asia, että tässä on ajatusta nyt nostaa
enimmäismäärä 25 000 euroon, mutta itse olisin kyllä jättämässä tämän euromääräisen ka-
ton pois ja sitten olisin kyllä kanssa katsomassa tätä viiden vuoden käyttöaikaa, koska tuo
kolme vuotta tulee hyvin nopeasti kuitenkin vastaan isoissa investoinneissa.

Tämä tulee todellakin toivottavasti parantamaan suunnittelua nuorilla viljelijöillä ja
myös sitten tasaa näitä kuluja eri vuosien osalta, kun on heikompia ja parempia vuosia, niin
että voidaan sitä kautta katsoa ja varautua sitten isompiin investointeihin.

Ja yksi asia vielä tässä on se, minkä aikaisemmin mainitsin, että näitä epätaloudellisia
ratkaisuja ei tarvitsisi verotuksen kanssa tehdä sitten siinä loppuvuodesta.

14.51 Ville Vähämäki ps: Puhemies! Mistä tässä hallituksen esityksessä loppujen lopuk-
si on kysymys, on maatalouden investointikyvystä. Tämä hallituksen esitys on hyvä. Se
koskee itse asiassa noin 4 800:aa tilaa, jotka pystyvät käyttämään tätä hallituksen esitystä
hyödykseen. Suomessa on noin 50 000 aktiivitilaa, joiden puhdas tulo on 21 000. Sitten tä-
män tasausmaksimin voi tehdä noin 2 800 tilaa, joiden puhdas tulo on noin 100 000.

No, nyt sitten on se kysymys siitä, miksi oikeastaan pitäisi koskea siihen jaksotukseen,
miksi se pitäisi muuttaa kolmesta viiteen vuoteen. Aivan sen takia, että tämän jaksotuksen
muutoksella tämä hallituksen esitys tulisi koskemaan kaikkia 107 000:ta tilaa. Tämä hyö-
dyttäisi siis kaikkia 107 000:ta tilaa, kun tällä hetkellä tämän esityksen mukaisesti se koh-
distuisi vain noin 5 000 tilaan, jotka siitä enimmän hyödyn saisivat. Kaikkiaan tämä halli-
tuksen hyvä esitys on iso osa hallituksen tekemiä maatalouden kannattavuuspaketteja.
Yksi vielä puuttuu, ja se on oikeudenmukainen tulonjakolaki. Me olemme sitä ehdotta-
12



Pöytäkirjan asiakohta PTK 153/2018 vp
neet, ja vasemmistoliitto ja KD kannattivat sitä ehdotusta budjettiäänestyksessä ennen jou-
lua.

Yksi valtava kysymys tulee maatalouden kannattavuuden osalta olemaan se, miten saa-
daan EU:n yhteinen maatalouspolitiikka ja sen uudistus, miten siinä tulee käymään, miten
maatalouden tuet tullaan jakamaan vuosina 2021—27. Niiden ennakkotietojen mukaan,
mitkä sieltä ovat tulleet, toisaalta puhutaan joskus, että maat saisivat itse omaa kansallista
päätösvaltaa enemmän, se on hyvä, mutta myöskin on tullut moitteita, että edelleen on hy-
vin monimutkainen mekanismi, millä nämä EU:n maataloustuet jaetaan. Sitten myöskin
Suomen nettomaksu saattaa hyvin todennäköisesti kasvaa, toisaalta saannon on ennustettu
heikkenevän noin 60 miljoonaa. Mutta tässä tämä maatalouden haaste on.

Tämä hallituksen esitys on hyvä, ja jos vain tähän 10 a §:n 2 momenttiin vielä tehdään
pieni muutos ja tätä jaksotusta kasvatetaan viiteen vuoteen — tuolla jaostokäsittelyssä jo
ollaan asiaa käsitelty ehdotuksesta — niin tämä vielä tätä esitystä kehittäisi.

14.54 Pertti Hakanen kesk: Arvoisa rouva puhemies! Edustaja Vähämäki, kuvasitte äs-
ken äärimmäisen hyvin tämän jaksotuksen merkityksen ja juuri nimenomaan sen, millä ta-
valla tämä olisi myöskin tasavertaisempi entistä useammalle tilalle. Tätä pitää ilman muu-
ta nyt valiokuntakäsittelyssä, jaostokäsittelyssä vielä pohtia ja arvioida sitä, voisiko sen tä-
hän muuttaa. 

Edustaja Pirttilahti toi hyvin esille myös sen, että tässä ei ole mitään pelkoa minkäänlai-
sesta verojen jäämisestä unhon yöhön, koska jos tasausvarausta ei ole purettu, niin jakso-
tuksen viimeisenä vuonna se tuloutetaan, ja silloin se tulee yrityksen veron piiriin. Elikkä
nämä huolet ovat täysin turhia.

Mutta haluan korostaa tässä kohtaa vielä sitä, että kyllä tuo toimeenpano nyt olisi kui-
tenkin tärkeätä saada tästä EU-pelosta huolimatta mahdollisimman nopeasti voimaan, kos-
ka yksi elementti, millä me turvaamme kotimaisen puhtaan ruoan tuotannon, on se, että
suunnitelmassa oleviin investointeihin pystytään lähtemään valmistautumaan, on myöskin
tämä tulontasauksen mahdollisuus, mahdollisuus valmistautua investointivuoteen ja siltä
osin rohkaista niitä uusia yrittäjiä, nuoria laajentajia, ja myöskin, kuten edustaja Vähämäki
toi esille, tämä tasavertaisuus, entistä useammalle mahdollisuus. 

Ne investoinnit ovat erikokoisia, ja maksimimäärien tasausvarauksia ei tavoittele mi-
kään hirveän iso lukumäärä tiloja, vaikka jaksotetaan pidempäänkin. Mutta ne investoinnit
kuitenkin aina kartoitetaan tilakokoon ja itselle sopivaksi, ja silloin se myöskin antaa sen
mahdollisimman maksimaalisen hyödyn yrittäjälle, tilalle. Ja ennen kaikkea juuri siksi,
että me voimme vastata siihen kysymykseen, onko meidän tuleville sukupolvillemme ko-
timaista ruokaa tarjolla, avustetaan myöskin tällä lainsäädäntötyöllä siihen tulevaisuuden
tekoon.

Keskustelu päättyi.

Asia lähetettiin valtiovarainvaliokuntaan.
13


