















































DEM74F3.tmp.xml


Pöytäkirjan asiakohta PTK 6/2016 vp
Pöytäkirjan asiakohta 

PTK 6/2016 vp

Täysistunto

Torstai 11.2.2016 klo 15.59—21.21

5. Lakialoite laiksi työsopimuslain 13 luvun ja rikoslain 47 luvun muuttamisesta
Lakialoite LA 51/2015 vp Jukka Gustafsson sd ym.

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 5. asia. Puhemiesneuvosto ehdottaa, että asia lähetetään työelämä- ja tasa-arvova-
liokuntaan.

Keskustelu

20.59 Joona Räsänen sd: Arvoisa puhemies! Oikeastaan tulin tänne puhumaan edustaja
Gustafssonin puolesta, mutta tämän lakialoitteen pääasiallisesta sisällöstä muutama sana.

Elikkä tässä lakialoitteessa ehdotetaan muutettavaksi työsopimuslakia ja rikoslakia si-
ten, että vuokratyövoiman käyttäminen niin sanottuna rikkurityövoimana kielletään lakos-
sa olevien työntekijöiden korvaamiseksi vuokratyöntekijöillä. Tällä aloitteella siis pyri-
tään kunnioittamaan työntekijöiden lakko-oikeutta, joka on työntekijöiden perusoikeus ja
osa työntekijöiden järjestäytymisvapautta. Niin sanottujen vuokratyörikkureiden käyttä-
minen työtaistelutilanteissa on katsottava vakavaksi järjestäytymisvapauden loukkauksek-
si.

Lakialoitteen ja sen esittämän lakimuutoksen hyväksymisen on tehnyt ajankohtaiseksi
muun muassa tilanne, minkä näimme syksyllä postialalla. Siellähän siis tapahtui näitä uh-
kailuja ja valmistelutoimenpiteitä vuokratyövoiman hankkimiseksi mahdollisen tulevan
lakonalaisen työn suorittamiseksi. Kyseisessä tilanteessa Postin työntekijät olisivat olleet
jopa työnantajan taholta velvoitettuja perehdyttämään nämä lakon varalle vuokrattavat
työntekijät etukäteen. Sittemmin tästä suunnitelmasta myös Posti luopui, ja hyvä niin.

Suomen lainsäädännössä ei ole yksityiskohtaista säännöstä vuokratyövoiman käyttämi-
sen kieltämisestä työtaistelutilanteessa tarkoituksena korvata lakossa olevia työntekijöitä.
Oikeustieteellisessä keskustelussa on tullut ilmi, että rikkurityövoiman käyttäminen ei si-
nänsä ole Suomen lainsäädännössä kielletty työtaisteluiden aikana. Mutta sitten, kun kat-
sotaan kansainvälistä vertailua, niin toteamme, että vuokratyövoiman kieltäminen lakko-
jen murtamiseen eli rikkurityövoimana on lailla kielletty Euroopassa muun muassa Rans-
kassa, Belgiassa ja Puolassa. Kansainväliset esimerkit osoittavat, että kansallisesti on näh-
ty tarpeelliseksi säätää kieltoja niin kutsutun rikkurityövoiman käyttämiseksi, kuten Rans-
kassa.

Suomalainen työelämä on myös viime aikoina tarpeettomasti kärjistynyt niin sanotun
rikkurityövoiman käyttöuhkailujen ja käyttämisen seurauksena, jonka seurauksena työrii-
dat ovat pitkittyneet ja hankaloituneet. Lainsäädännössä oleva kielto olisi estänyt tämän
kaltaisen negatiivisen kehityksen Suomen työmarkkinoilla.
 Tarkistettu
4.0



Pöytäkirjan asiakohta PTK 6/2016 vp
Sitten vielä tähän loppuun, että kyllä myös kansainvälisen työjärjestön elikkä ILOn val-
vontakäytäntö lähtee siitä, että rikkurikielto perustuu YK:n alaisen kansainvälisen työjär-
jestön ILOn järjestäytymisvapautta koskevaan yleissopimukseen numero 87. Tämä tulkin-
ta on siis vahvistettu valvontakäytännössä ja Suomi on myös ratifioinut tämän sopimuksen.

Näillä sanoilla esittelin tätä lakialoitetta.

Keskustelu päättyi.

Asia lähetettiin työelämä- ja tasa-arvovaliokuntaan.
2


