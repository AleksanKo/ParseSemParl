















































DEME0F5.tmp.xml


Pöytäkirjan asiakohta PTK 155/2018 vp
Pöytäkirjan asiakohta 

PTK 155/2018 vp

Täysistunto

Torstai 7.2.2019 klo 16.01—20.03

18. Lakialoite laiksi metsästyslain 33 §:n muuttamisesta
Lakialoite LA 95/2018 vp Kari Kulmala sin

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 18. asia. Puhemiesneuvosto ehdottaa, että asia lähetetään maa- ja metsä-
talousvaliokuntaan.

Keskustelu

19.19 Kari Kulmala sin (esittelypuheenvuoro): Arvoisa puhemies! Kyse on metsästyk-
sestä ja sen selkeyttämisestä.

Metsästyslain 33 § uudistettiin edellisellä vaalikaudella. Muutos tuli voimaan 1.8.2015.
Lain perusteluissa on ravintohoukuttimien — viljapellot, riistapellot, riistalaitumet — koh-
dalla kirjaus, joka tekee lain noudattamisen metsästyksessä erittäin hankalaksi. Viljapellol-
ta saa käynnistää karhunmetsästyksen, mutta karhua ei saa ampua viljapeltoon, josta sato
on vielä korjaamatta. Riistalaitumelta, riistapellolta tai niiden läheisyydestä karhujahtia ei
saa aloittaa. Se tulkitaan lain mukaan ravintohoukuttimen käytöksi. Karhun metsästykses-
sä on usein metsästysalueita, joissa lyhyiden välimatkojen sisällä on viljapeltoja, riistalai-
tumia sekä riistapeltoja. Tällaisella alueella karhunmetsästys on tarpeettoman vaikeaa ny-
kylainsäädännön mukaan.

Yksi tärkeimmistä ongelmista karhunmetsästyksessä on, että tätä riistalaitumen tai riis-
tapellon läheisyyttä ei ole metsästyslaissa tai -asetuksessa erikseen mainittu. Onko lähei-
syys siten 50 vai 500 metriä vai jotain muuta? Joissain maakunnissa tulkintaa pyydetään
paikalliselta poliisilta, vaikka poliisi ei ole virassaan lainlaatija. Poliisi on kuitenkin mah-
dollisen metsästysrikoksen sattuessa esitutkinnan käynnistäjä sekä toteuttaja. Poliisi saat-
taa antaa metrimäärää kysyttäessä jokaisessa maakunnassa erilaisen vastauksen metsästä-
jille, koska heillä ei ole aikaisemmin ollut erillistä ohjeistusta, tulkintaa. Tämä ei ole met-
sästäjien yhdenvertaisuus- tai tasapuolisuusperiaatteiden mukaista.

Karhunmetsästyksessä suositaan koirametsästystä, joka on paitsi turvallista myös teho-
kasta. Tällaisessa metsästyksessä metsästäjän on kuitenkin etukäteen mahdotonta varmis-
taa, ettei koira ota karhua kielletyn riistalaitumen tai riistapellon läheisyydestä. Jahdin kes-
keyttäminenkin on usein tutkahavainnon perusteella myöhäistä, kun karhu on jo tullut pas-
simiesten eteen. Maalaisjärjellä ajateltuna karhunmetsästys olisi turvallisinta, mikäli kar-
hua voitaisiin metsästää metsästystornista peltoon. Tällöin luodin lentokulma olisi turval-
lisin, eivätkä oksat ja risut olisi luodin tiellä. Tämä vähentäisi myös karhun tekemiä vahin-
koja pellossa. Käymieni keskusteluiden mukaan tämä ei kuitenkaan ministeriön
virkamiehille käy.
 Tarkistettu
4.0



Pöytäkirjan asiakohta PTK 155/2018 vp
Metsästyslain 33 §:n muutos on tällaisenaan aiheuttanut ilmoitusryöpyn poliisille muun
muassa riistapeltojen läheisyydessä kulkevista metsästäjistä. Toiseksi muutos vaikeuttaa
tarpeettomasti karhunmetsästystä. Mielestäni lainsäädäntö ei saa aiheuttaa metsästäjille ti-
lanteita, jotka tekevät riistapeltojen ylläpidon sekä samaan aikaan laillisen karhunmetsäs-
tyksen käytännön toteutuksen mahdottomaksi. Mahdollisen esitutkinnan käynnistyessä
metsästäjää epäillään jopa törkeästä metsästysrikoksesta. Metsästäjältä takavarikoidaan
aseet ja pidätetään metsästysoikeus. Vaikka esitutkinnan myöhäisemmässä vaiheessa tai
oikeuskäsittelyssä metsästäjä vapautetaan, on tutkinnan ja käsittelyn aikainen syylliseksi
epäily jo aiheuttanut metsästäjälle ja jopa hänen perheelleen kohtuutonta haittaa jopa työ-
paikan saannin vaikeutumisena.

Metsästyksessä yleisesti kielletyistä pyyntivälineistä ja pyyntimenetelmistä säädetään
metsästyslain 33 §:ssä. Tällä lakialoitteella ehdotetaan metsästyslakia muutettavaksi siten,
että 33 §:ään lisätään 4 momentti, jossa säädetään haaskan tai ihmisen ravintoon tai hajuun
perustuvan karhun houkuttimen käyttämisestä metsästyksessä, kun karhua ammutaan
enintään 200 metrin päästä haaskasta tai houkuttimesta. Lakialoitteen tarkoituksena on sel-
ventää nykyisen lain tulkintaa.

Metsästyslain 33 §:n 2 momentin mukaan metsästyksessä ei saa käyttää haaskaa eikä ih-
misen perustamaa ravintoon tai hajuun perustuvaa karhun houkutinta eikä karhua saa nur-
mipeltoa lukuun ottamatta ampua pellolta, jolta satoa ei ole korjattu. Tämän vuoksi sekä tu-
kikelpoiset että pienempialaiset riistapellot katsotaan karhunmetsästyksessä kielletyiksi
ravintohoukuttimiksi. Karhua ei saa ampua pellolle, eikä niitä saa hyödyntää metsästykses-
sä siten, että karhu totutetaan käymään pellolla, metsästys aloitetaan sieltä tai metsästetään
karhun kulkureitillä tällaisen pellon lähiympäristössä.

Kun tutkitaan epäiltyä metsästysrikosta, esitutkintaviranomaisen, syyttäjän ja oikeuslai-
toksen on tehtävä lainsäännösten tulkinta säännösten sanamuodon ja esitöiden perusteella,
joita ovat voimassa oleva laki sekä siihen liittyvä eduskunnan maa- ja metsätalousvalio-
kunnan mietintö 33/2014 vp. Kumpikaan ei kuitenkaan anna tyhjentäviä vastauksia sään-
nösten tulkintaan rajatapauksissa, joten tavoitteena ollut säännösten selkeyttäminen ei ole
erityisen hyvin täyttynyt, mikä on valitettavaa sekä valvonnan että erityisesti metsästyksen
kannalta.

Kun haaskan tai houkuttimen käyttöä ei ole määritelty laissa eikä sen esitöissä miten-
kään, joutuvat valvontaviranomaiset, syyttäjä ja tuomioistuimet määrittelemään rajan jäl-
kikäteen kussakin yksittäistapauksessa erikseen. Tämä voi johtaa siihen, että toista metsäs-
täjää epäillään, syytetään ja tuomitaan, kun ampuminen tapahtuu kilometrin päässä haas-
kalta tai houkuttimesta, kun taas toinen voi välttyä toimenpiteiltä, kun ampuminen tapah-
tuu vaikkapa sadan metrin päästä. Tilanne on yksittäisen metsästäjän ja yleisemminkin lain
noudattamisen kannalta kestämätön. Rikoslain 3 luvun 1 §:n mukaan rikokseen syylliseksi
saa katsoa vain sellaisen teon perusteella, joka tekohetkellä on laissa nimenomaan säädetty
rangaistavaksi. Tämä niin sanottu laillisuusperiaate ei tällä hetkellä toteudu haaskan tai
houkuttimen osalta, kun metsästäjä ei lakikirjaa lukemalla pysty selvittämään sitä, milloin
hän mahdollisesti syyllistyy rikokseen.

Itä-Suomen poliisille on jo 29.7.2015 annettu tulkintasuositus, mikä ohjaa epäiltyjen
metsästysrikosten tutkintaa karhunmetsästyksessä silloin, kun epäillään metsästystä haas-
kaa tai houkutinta hyväksi käyttäen. Sen mukaan olisi lähtökohtaisesti syytä epäillä rikosta
silloin, kun ampumaetäisyyden eli maksimissaan 200 metrin päässä ampumis- tai kaato-
paikasta havaitaan haaska tai houkutin. Itä-Suomen poliisilaitoksen alueella annettu tulkin-
2



Pöytäkirjan asiakohta PTK 155/2018 vp
tasuositus ei ole voimassa muiden poliisilaitosten alueilla, eikä tämänkään poliisilaitoksen
alueella metsästävä henkilö voi luottaa siihen, että syyttäjä tai tuomioistuin tulkitsee sään-
nöstä samalla tavalla. Mielestäni tämä Itä-Suomen poliisilaitoksen tulkintasuositus on hy-
vä, ja tämän suosituksen metrimäärä eli maksimissaan 200 metriä tulee vahvistaa lain ta-
solle.

Siksi haluan, että metsästyslain 33 §:ään lisätään 4 momentti, joka kuuluisi seuraavasti:
”Edellä 2 momentin 3 a alakohdassa tarkoitettua haaskan tai ihmisen perustaman ravin-
toon tai hajuun perustuvan karhun houkuttimen käyttämistä metsästyksessä on, kun kar-
hua ammutaan enintään 200 metrin päässä haaskasta tai houkuttimesta.”

19.27 Veera Ruoho kok: Arvoisa puhemies! Edustaja Kulmalan, tuon tarkan, asiallisen
poliisikansanedustajan, lakialoite parantaisi esitutkintaviranomaisten mahdollisuutta puut-
tua koko maassa tasapuolisesti ja yhteneväisesti epäiltyihin metsästysrikoksiin. Kannatet-
tava lakialoite.

19.27 Kari Kulmala sin: Arvoisa puhemies! Vielä hieman tähän lopuksi lakialoitteestani
— tai oikeastaan kirjallisesta kysymyksestäni. Tein tästä asiasta kirjallisen kysymyksen
ministerille jo vuonna 2015. Kysyin, aikooko hallitus tarkentaa metsästyslain 33 §:ää si-
ten, että viljalaidun ja riistapelto ovat samanarvoisia viljapellon kanssa. Tällöin ministeri
vastasi muun muassa riistapelloista: ”Maa- ja metsätalousministeriön käsityksen mukaan
lain säätämisen yhteydessä tarkoituksena on ollut, että riistapellot katsottaisiin karhun met-
sästyksessä kielletyksi ravintohoukuttimeksi, mikäli siinä kasvatetaan sellaista kasvia, jota
karhu käyttää ravintona. Näin ollen niitä ei saa käyttää karhun metsästyksessä. Viime kä-
dessä kuitenkin tuomioistuin tulkitsee lakia, onko yksittäisessä tapauksessa metsästetty
käyttäen ravintohoukutinta tahallisesti tai tuottamuksellisesti vastoin lakia.”

Arvoisa puhemies! On varsin erikoista, että se, onko metsästys laillista vaiko ei, johtuu
tuomioistuimen tulkinnasta ja sitä ennen tietenkin syyttäjästä ja esitutkintaviranomaisesta.
Metsästyslain tulisi olla yksinkertainen ja helppo noudattaa, ja sitä osaltaan helpottaa tämä
lakimuutos, vaikka muutos onkin hyvin pieni.

Keskustelu päättyi.

Asia lähetettiin maa- ja metsätalousvaliokuntaan.
3


