















































DEM48A1.tmp.xml


Pöytäkirjan asiakohta PTK 125/2018 vp
Pöytäkirjan asiakohta 

PTK 125/2018 vp

Täysistunto

Tiistai 4.12.2018 klo 14.02—20.52

8. Hallituksen esitys eduskunnalle laeiksi eräiden ympäristöllisten  lupamenettelyjen yh-
teensovittamisesta ja ympäristövaikutusten arviointimenettelystä annetun lain muuttami-
sesta sekä eräiksi niihin liittyviksi laeiksi

Hallituksen esitys HE 269/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään ympäristövaliokuntaan, jolle talousvalio-
kunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

17.02 Asunto-, energia- ja ympäristöministeri Kimmo Tiilikainen (esittelypuheen-
vuoro): Arvoisa puhemies! Nyt käsitteillä oleva esitys on niin sanottu yhden luukun peri-
aate ympäristöllisten lupamenettelyjen yhteensovittamisessa. Tämä on varmasti, sanoisin,
suurin ja merkittävin ympäristöministeriön hallinnonalalla toteutettava sujuvoittamishan-
ke. Kyseessä on nimenomaan menettelyllinen uudistaminen, ei sillä tavalla, että jotenkin
ympäristöllisiä lakeja tasoltaan alennettaisiin tai jotenkin pantaisiin rimaa alemmas lupien
hakijalle, vaan kyse on nimenomaan menettelytapojen uudistamisesta.

Esityksellä on lukuisia tavoitteita, ensinnäkin se, että tällä pystytään asiakkaan, luvan-
hakijan, saamaa neuvontaa parantamaan, asiointi yksinkertaistuu, menettely- ja osallistu-
misvaiheet keskittyvät, päällekkäisiä lupamenettelyjä yhteensovitetaan ja yhdistetään. Eri
lupien ja käsittelymenettelyjen kokonaiskesto on aiempaa ennakoitavampi. Viranomais-
työskentely tehostuu, yhteistyö lisääntyy, lupapäätökset kustakin prosessista tai hakemuk-
sesta saadaan samanaikaisesti. Tällä päästään siihen, että eri osaset luvissa eivät voi olla
keskenään ristiriitaisia, kuten joskus aiemmin on saattanut olla. Kaiken kaikkiaan tämä on
hyvin kaivattu hanke.

Ympäristöllisten lupien yhteensovittaminen koskee useita eri lakeja. Tähän voidaan
mennä silloin, jos haetaan ympäristönsuojelulain mukaista lupaa, vesilain mukaista lupaa
tai maa-aineslain mukaista maa-aineslupaa. Myös muitten lakien mukaisia lupia voidaan
yhdistää tähän samaan käsittelyyn: luonnonsuojelulain laji- ja luontotyyppisuojelua koske-
vat poikkeamisluvat, kaivoslain mukainen malminetsintälupa, kaivoslupa, kullanhuuhdon-
talupa, kemikaaliturvallisuuslain mukaisia lupia voidaan tähän samaan prosessiin yhdis-
tää, ja sitten maankäyttö- ja rakennuslain mukainen rakennuslupa, toimenpidelupa, maise-
matyön lupa ja niin edelleen. 
 Tarkistettu
4.0



Pöytäkirjan asiakohta PTK 125/2018 vp
Kyseessä on yksi luukku ja sen jälkeen kuitenkin kaksi viranomaista. Eli tähän proses-
siin yhdistetään sillä tavoin tuo asia... Tai oikeastaan viranomaisia on useampiakin, mutta
yhteensovittavana viranomaisena isommissa luvissa on lupa- ja valvontavirasto, joka vuo-
den 21 alusta starttaa, ja toisaalta sitten niissä luvissa, joitten käsittely tapahtuu kunnissa,
pääviranomainen on kunnan ympäristönsuojeluviranomainen.

Nyt vielä kuvaisin tätä hyötyä tästä asiasta sillä tavalla, että kun joku hanke, joka vaatii
esimerkiksi ympäristölupaa, pannaan vireille, niin näistä lupahakemuksista tulee — ol-
koonpa niin, että kyseistä hanketta varten on tarpeen kaksi tai viisi — yksi kuulutus. Näistä
pääsee mielipiteen antamaan kerralla. Viranomaislausunnot pyydetään yhdellä kertaa, vas-
tine yhdellä kertaa. Ja juuri todellakin sitten nämä eri osat tästä yhdestä prosessista ja lu-
vasta annetaan samanaikaisesti. No, nyt kuitenkin voi olla sitten tilanteita, missä hakija ha-
luaisi kuitenkin vielä tämmöisen pala palalta tapahtuvan käsittelyn eli vanhaan malliin osa-
sina tuon hankkeen luvituksen, ja hakijalla on mahdollisuus valita myös tämänkaltainen
menettely. Eli tähän yhteen lupahakemukseen, yhteen prosessiin ei ketään pakoteta. Tar-
vittaessa hakija voi valita tuon erillismenettelyn.

Yhteensovittava viranomainen, Luova tai sitten kunnan ympäristönsuojeluviranomai-
nen, arvioi kussakin hankkeessa niitten muitten mukana olevien viranomaisten kanssa ta-
voitteellisen käsittelyajan ja antaa hakijalle arvion päätösten antamisajankohdasta. Myös
tämä tuo ennakoitavuutta lisää. Ja kun sitten menettelyvaiheella on tämmöinen yhteisesti
sovittu määräaika, niin jokainen viranomainen tietää, mitä häneltä odotetaan tässä proses-
sin vaiheessa.

Paljon on puhuttu myös siitä, että meillä on tuomioistuimissa paljon valituksia käsitel-
tävänä ja että samoista asioista valitetaan uudelleen ja uudelleen. Tämä tuo myös sen muu-
toksen, että kun on yksi lupa, niin silloin on yksi lupa, mistä voidaan valittaa, ei enää erik-
seen kaikista osasista. Ja tämä myös, uskon, tulee vähentämään valitusten määrää, mutta
ennen kaikkea tämä helpottaa sitten tuomioistuinten urakkaakin, että asiaan voi kerralla pa-
neutua kunnolla eikä niin, että sama asia pyörii eri luvan osien myötä useaan otteeseen siel-
lä pöydällä.

Kun tätä esitystä on pitkään ja hartaasti valmisteltu ja tässä oli laajapohjainen työryhmä,
niin on merkille pantavaa, että tätä yhden luukun periaatetta kannattivat niin viranomaiset,
toiminnanharjoittajat, eli mahdolliset luvanhakijat, kuin kansalaisjärjestöt, ympäristöjär-
jestöt, eli tämä tuo kaiken kaikkiaan hyvin paljon selkeyttä ja sujuvuutta lisää meidän lu-
vitukseen ja koko siihen käsittelytapaan, miten lupia käsitellään.

Ja toden totta, kun tämä yhdistetään vielä sitten sähköisiin menettelyihin, niin otamme
ison harppauksen ympäristöllisten lupien käsittelyn sujuvoittamisessa.

Puhemies Paula Risikko: Puhujalistalle.

17.08 Riitta Myller sd: Arvoisa puhemies! Todellakin tämä lakiesitys, jota nyt hallitus
esittää, on erinomaisen hyvä — silloin kun kyseessä on nimenomaan menettelytapalaki.
Niin kuin ministeri sanoi, tätä on kannatettu ja tämä on ollut jo pitkään valmistelussa ja pe-
rustuu Tarastin työryhmän ehdotuksiin. On todellakin hyvä, että kyetään löytämään viran-
omaisten välistä yhteistyötä silloin, kun lupa-asioita käsitellään, ja päästään sitten niistä
ketjuttuneista hakemuksista mieluummin rinnakkaisiin hakemuksiin ja niitten käsittelyyn.
Ei ole tietenkään samantekevää, miten julkinen hallinto palvelee luvanhakijoita, vaan on
2



Pöytäkirjan asiakohta PTK 125/2018 vp
äärimmäisen tärkeätä, että nämä itse menettelyt ovat sujuvia ja sillä tavalla ymmärrettäviä
kuin hakija edellyttää.

Sen sijaan tässä yhteydessä en voi olla käsittelemättä sitten tätä Luovaa, joka on uutena
valvontaviranomaisena tulossa Suomeen. Tässä ongelmana ei ole niinkään menettelytapa
vaan ne sisällöt, joita tämä Luova luo. Eli kysymys on siitä, miten sitten toteutuu kansa-
laisten yhdenvertaisuus ja miten otetaan huomioon yleinen etu ympäristölupakysymyksis-
sä. Ministeri sanoi, että tässä ei ole tarkoitus alentaa ympäristölainsäädäntöä — ei var-
maankaan. Mutta silloin kun siihen otetaan tämä uusi lupa- ja valvontavirasto Luova ja kun
sen toimivallasta puuttuu se, että valtion viranomainen voisi valvoa julkista etua, silloin ol-
laan kyllä siinä tilanteessa, että ympäristöasioissa julkisen edun valvonta jää kansalaisjär-
jestöille ja kansalaisille, ja tätä emme voi hyväksyä.

17.11 Sinuhe Wallinheimo kok: Arvoisa puhemies! Tiukoille se meni mutta ehti kuiten-
kin. Näin voisi kuvata tätä yhtä hallituskauden tärkeintä norminpurkuhanketta, joka on tä-
nään täällä meillä salissa lähetekeskustelussa.

Kyseessä on edellisten vaalien alla monissa paneeleissa käsitelty ympäristölupien yh-
den luukun malli, joka nopeuttaa erityisesti pienten ja keskisuurten yritysten investointeja
sekä laskee lupakustannusten hintaa. Kaikki tässä salissa ovat varmasti sitä mieltä, että
osaavan työvoiman riittävyyden jälkeen liiallinen sääntely ja lupabyrokratia ovat niitä
asioita, jotka ärsyttävät eniten meidän ahkeria pk-yrittäjiä, ja tässä kritiikissä yrittäjät ovat
oikeassa.

Lupaprosessit ovat meillä olleet muihin kilpailijamaihin nähden liian hitaita. Keskimää-
räinen lupien käsittelyaika aveissa on ollut 16 kuukautta, mutta usean vuodenkaan lupapro-
sessit eivät ole olleet harvinaisuuksia. Samalla näissä jonoissa on ollut kiinni iso määrä in-
vestointeja ja työpaikkoja. Vuonna 2017 tehdyn tutkimuksen mukaan erinäisissä lupapro-
sesseissa oli kiinni 3 miljardin euron investoinnit ja 14 000 uutta työpaikkaa. 

Tähän tilanteeseen nyt tällä esityksellä saadaan muutosta. Jatkossa luvanhakija voisi
hoitaa kaikki ympäristöllisiin lupiin liittyvät asiat yhden asiointipisteen kautta, silloinkin
kun hanke edellyttää lupia eri ympäristöviranomaisilta. Samaa hanketta koskevat ja yhtä
aikaa vireille laitetut lupahakemukset käsiteltäisiin samantahtisesti.

Taloudelliset vaikutukset tästä esityksestä ovat merkittävät. Esityksessä arvioidaan, että
yritysten kustannukset voisivat vähentyä kymmenessä vuodessa jopa 155 miljoonaa eu-
roa. Näin tapahtunee, koska lupien käsittelyajat lyhenevät, viranomaisneuvonta tehostuu,
hakemusten valmisteluun käytettävä aika lyhenee ja mahdollisten konsulttipalveluiden tar-
ve vähenee.

Kiitosta ministerin lisäksi ansaitsee myös yhden luukun lupiin sisällytettyjen lupatyyp-
pien laajuus. Yhteensovitettavat luvat koskevat sekä kunnallisia että valtiollisia lupia: mu-
kana ovat Valtion lupa- ja valvontavirasto Luova, Turvallisuus- ja kemikaalivirasto Tukes,
kunnan ympäristönsuojeluviranomainen ja kunnan rakennuslupaviranomainen.

Arvoisa puhemies! Hallituksen esityksessä myös todetaan, että muutoksella ei ole nega-
tiivisia ympäristövaikutuksia. Jatkossakin korkea ympäristönsuojelun taso turvataan viran-
omaisten tiiviimmällä yhteistyöllä. Toki se ei poista seurannan tarvetta.

Näillä saatesanoilla toivotan tälle esitykselle nopeaa mutta perusteellista käsittelyä tässä
talossa.
3



Pöytäkirjan asiakohta PTK 125/2018 vp
17.14 Marisanna Jarva kesk: Arvoisa puhemies! Käsillä oleva hallituksen esitys on erit-
täin hyvä esimerkki Sipilän hallituksen toteuttamasta turhien normien purkamisesta. Täs-
säkin esityksessä on huomioitava se, että nimenomaan ympäristönsuojelullisia asioita ei
heikennetä. Ja niin kuin aikaisemmissakin puheenvuoroissa todettiin, vaikutukset ympäris-
töön eivät ole negatiivisia, vaan tässä on nimenomaan tarkoituksena menettelyllisesti hel-
pottaa toimijoitten haussa olevia lupia ja niitten käsittelyä, edesauttaa lupamenettelyiden
yhteensovittamista.

Tässä esityksessä on tavoitteena nimenomaan se, että asiakkaan saama neuvonta para-
nee ja asiointi yksinkertaistuu. Ja kun menettely- ja osallistumisvaiheet, päällekkäiset lu-
pamenettelyt, keskittyvät, niitä yhdistetään, niitä yhteensovitetaan, niin prosessi on aikaa
säästävä ja resursseja säästävä sekä viranomaisten kannalta että erityisesti asiakkaan kan-
nalta. Myös menettelyn kokonaiskesto on ennakoitavampi, ja niin kun tiedetään, näissä on
ollut paljon haasteita Suomessa, että ei voida aina tietää, miten kauan joku prosessi kestää.
Erityisen tärkeää on se, että nyt näitä lupapäätöksiä annetaan samanaikaisesti, ne ovat si-
sällöllisesti riistiriidattomampia. Tavoitteena on ennen kaikkea sujuvoittaa, yhdenmukais-
taa ja nopeuttaa päätöksentekoa.

Erityisesti on kuitenkin huomioitava, että hakijalla on edelleen se päätösvalta, sovelle-
taanko yhteensovittamista ja missä lupa-asioissa, ja erillismenettelyt säilyvät edelleen
vaihtoehtona. Hakijan pyynnöstä yhteensovittaminen voidaan myös keskeyttää näitten lu-
pamenettelyjen, luvan haun osalta. Yhteensovittava viranomainen arvioi yhteistyössä mui-
den viranomaisten kanssa yhteensovitettaville lupahakemuksille tavoitteellisen käsittely-
ajan ja antaa arvion päätösten antamisajankohdasta. Tosiaan tietysti sähköinen asiointijär-
jestelmä on tässä se edellytys, ja on hyvä, että menettelyt sähköistyvät myös tältä osin.

On myös hyvä huomata, että muitakin lupamenettelyn sujuvoittamisia on jo tällä vaali-
kaudella tapahtunut ympäristöasioiden osalta. Vuonna 2017 ympäristönsuojelulain muu-
toksella siirtyi noin 200 uutta toimintoa rekisteröintimenettelyyn ja vajaa 200 toimintoa
poistui kokonaan luvanvaraisuudesta. Ja syksyllä 2018 eduskunta hyväksyi ympäristölli-
siin lupiin liittyvän uuden ilmoitusmenettelyn, johon siirtyvät muun muassa tietynkokoiset
eläinsuojat, eräät elintarvikkeiden ja rehujen valmistukseen liittyvät toiminnot sekä saha-
laitokset.

Tämä edustaja kiittää näistä normien purkua olennaisesti vauhdittaneista esityksistä ja
päätöksistä.

17.17 Eeva-Maria Maijala kesk: Arvoisa puhemies! Kiitos erittäin paljon tästä esityk-
sestä. Tätä esitystä on todellakin odotettu, ja minua alkoi kohta pöljättämään, että aika lop-
puupi kesken, että eikö tämä tulekaan. Onneksi tämä tuli, sillä tämä kyseinen lakiesitys,
jatkossa laki, tulee varmasti olemaan yksi niitä asioita, mikä tullaan tämän vaalikauden jäl-
keen muistamaan todella hyvällä, että se oli tämä hallitus, joka sai vihdoin ja viimein tä-
män ympäristöpuolen lupabyrokratian järkevöitettyä todella järkeväksi kokonaisuudeksi.

Tällä hetkellähän ympäristöpuolella on tilanne, että me joudumme hakemaan hyvin
monta eri lupaa eikä aina ei ole käsitystä siitä, mikä lupavaihe on missäkin hommassa tällä
hetkellä menossa ja missä on hakemus, missä ovat yva-hommat, missä on mikäkin antanut
lausunnon, mistä on kukakin antanut lausunnon, onko se antanut lausunnon jo tästä ja tästä
ja tuosta ja tästä. Tämä on ollut kyllä niin soppaa ja sotkua, mutta tällä kokonaisuudella,
tällä uudella esityksellä, me saamme selkeytettyä hyvin paljon suomalaista hallintotoimin-
taa.
4



Pöytäkirjan asiakohta PTK 125/2018 vp
Itse olen toiminut ympäristöhallinnossa töissä ja todennut jo aikaisemmin, että kunpa
olisi tämmöinen esitys. Nyt minä voin olla todella tyytyväinen. Tämä esitys on nytten saa-
tu eteenpäin. Tästä kyseisestä esityksestä tulevat kiittämään jatkossa hyvin paljon viran-
omaiset ja ennen kaikkea yrittäjät. Ainoat, jotka tästä joutuvat kärsimään, ovat varmasti
asianajajat, koska jatkossa meillä tulee olemaan yksittäisiä tapauksia yksittäisinä asioina
kokonaisuus kerrallaan hoidettavana. Ei hoideta kymmentä eri valitusta, vaan meillä on
esimerkiksi ainoastaan yksi valitus, jota hoidetaan yhtenä asiana eteenpäin.

Luova tuli tässä esille. Jatkossa, kun me nyt sitten saamme tämän maakuntahallintouu-
distuksen myöskin toimimaan, yhtenä olennaisena asiana tässä kokonaisuudessa on tämä
Luova. Ja siinähän myöskin tilanne on se, että me järkevöitämme ja selkeytämme sitä, mitä
nämä ympäristölupa-asiat ovat, miten ne hoidetaan, ketkä keskittyvät vain siihen työhön.
Elikkä me saamme näitten esitysten ansiosta aikaiseksi sen, että keskitytään itse asian hoi-
tamiseen eikä byrokratian pyörittämiseen.

17.19 Jari Myllykoski vas: Arvoisa rouva puhemies! Tässä joutuu katsomaan ministeriä
syvälle silmiin, että voitte taas johdattaa edustaja Myllykosken oikealle polulle. Kuulim-
me tässä edellä kaksi sellaista puheenvuoroa, että hätkähdin.

Eihän tämä nyt kuitenkaan tarkoita niitä, joista puhutaan niin sanottuina päällekkäisyyk-
sinä? Eli edelleen arvioidaan ympäristövaikutuksia, meillä on edelleen avi ja ely, jotka täl-
lä hetkellä hoitavat näitä asioita. Meillä ei ole vielä Luovaa, jossa tämä valitusoikeusme-
nettely on tullut korostetusti esille. Tämähän ei poista valituksia vain yhteen valitukseen,
tämä ei todellakaan tule poistamaan sitä, jos kansalaiset valittavat tietyistä luvista. Tällä ei
ole mitään tekemistä sen kanssa, että kansalaisjärjestöillä ja yksittäisellä kansalaisella on
oikeus tehdä valituksia. Kuten tässä edellä kuultiin, hieman on semmoista väärää todista-
mista tai sitten asiaan perehtymättömyyttä. Se lainsäädäntö, mikä on täällä taustalla, on
edelleen olemassa, ja sitä noudatetaan.

Tervehdin itsekin tätä lainsäädäntöesitystä erityisen positiivisesti, että on se yhden luu-
kun periaate. Se on ollut erityisesti yritysten resurssien hukkaamista ja pompottamista ja
juoksuttamista. Mutta tässäkin kohtaa ministerin edelliseen lähetekeskustelupuheenvuo-
roonkin viitaten on pakko kysyä, että ovathan nämä asiat, kun näitä tehdään, kuitenkin siel-
lä ilmoitustauluilla, niin että kansalaisilla on mahdollisuus katsoa, että tuleeko se soranot-
toalue nyt minun tonttiani lähelle, niin että ei tarvitse mennä kirjastoon katsomaan, että on-
kohan siellä mahdollisesti nyt minua koskevia hankkeita tai lupa-asioita meneillään, vaan
että edelleenkin kansalaisilla on väylä, mistä nämä toimet, mihinkä lupia haetaan, jos ne
koskettavat naapuria ja niin edelleen, tulevat tiedoksi jokaiselle, jota lupahanke erityisesti
koskee, jotta on edelleen mahdollista tämä valitusmenettely, joka on meillä jokaisella kan-
salaisella, ja jotta tietyissä lainsäädännöissä, kuten kaivoslupahankkeissa, on kansallisilla
sinitiaisliitoilla mahdollisuus tehdä sitten valituksia ja kanteita lupahakemusta vastaan.

Toivon, että ministeri voisi taas lohduttaa edustaja Myllykoskea, että kyllä tämä nyt näin
menee.

17.22 Arja Juvonen ps: Arvoisa rouva puhemies! Hyvä ministeri! Täällä on käytetty hy-
viä ja jopa ylistäviä puheenvuoroja. Minulla itselläni on aina tapana lukea täältä hallituk-
sen esityksestä asian valmistelu, ja kiinnitin huomiota siihen, että täällä myös kritiikkiä esi-
tetään.
5



Pöytäkirjan asiakohta PTK 125/2018 vp
Ymmärrän toki sen, että hallituksella on menossa byrokratian purkutalkoot. Täällä kui-
tenkin osa lausunnonantajista suhtautui epäilevästi lupaprosessin sujuvoittamiseen. Muun
muassa Vaasan hallinto-oikeuden mukaan esitys on omiaan pirstaloittamaan järjestelmää
ja vaikeuttamaan sen ymmärtämistä. Kuntaliitto ry, Espoon kaupunki ja Etelä-Suomen
aluehallintovirasto, muun muassa, ovat myös pitäneet mahdollisena, että esitys pitkittää
maankäyttö- ja rakennuslain mukaisten lupien käsittelyaikaa entisestään. Kysyisinkin nyt
sitten teiltä, ministeri: mitä olette mieltä näistä toteamuksista? Täällä on myös muun muas-
sa Suomen luonnonsuojeluliiton Uudenmaan piiri todennut, että esitys siirtää yleisen edun
valvontaa järjestöille, mikä lisää niiden työtä ja kustannuksia. Kysyisinkin: riittääkö sinne
sitten resursseja ja tarvittaessa apua tähän hommaan?

Aina tätä kritiikkiäkin lausunnonantajilta tulee, ja nämä varmasti otatte huomioon ja
olette ottaneet huomioon, mutta vastaisuuden varalta kysyn, miten näihin suhtaudutaan.

17.24 Sinuhe Wallinheimo kok: Arvoisa puhemies! Kyllä minä annan ministerille kiitos-
ta siitä, että hänen hallinnonalallaan on ympäristölupia purettu oikein urakalla. Taidettiin
lähteä noin 15 000:n kieppeiltä ja nyt ollaan jo selkeästi alle 10 000:n, joten kiitos siitä.

Hiukan problemaattista on se, että tietenkin Luovakin ja tämä yhden luukun periaate on
sosiaali- ja terveysuudistuksen ja maku-uudistuksen takana, joten jos perustuslakivalio-
kunnassa käy jotenkin ja tämä ei etene, niin onko tämä sitten myös Luovan loppu? On sel-
vää, että me tarvitsemme tällaisen yhden luukun periaatteen. Voiko sen silti digitaalisesti
järjestää vaikka sivulla www.yhdenluukunperiaate.fi? Tämä olisi se ensimmäinen kysy-
mys.

Ja toinen kysymys oikeastaan: Tämän päässähän varmasti on sitten se, että me joskus
pystyisimme antamaan palvelulupauksen yrittäjälle, että yhdestä luukusta laitetaan hake-
mukset sisään ja annetaan palvelulupaus, että sen ajan puitteissa hän saisi sitten ruveta esi-
merkiksi rakentamaan siinä tapauksessa, että mitään huomioita ei tule. Onko tämä se tie-
kartta, jonka päässä mahdollisesti tulisi sitten se palvelulupaus myös?

17.25 Katja Hänninen vas: Arvoisa rouva puhemies! Itsekin kyllä kannatan sitä, että tur-
haa byrokratiaa ja päällekkäisyyksiä puretaan, ja äkkiseltään ajattelin, että kyllähän tässä
laissa ja esityksessä on kysymys siitä, että helpotetaan ja yksinkertaistetaan lupamenette-
lyä. Mutta kuten edustaja Juvonen omassa puheenvuorossaan otti esille, tietysti myös pitää
muistaa, että meillä on hyvin monimutkaisia asioita vireillä. Esimerkiksi kaivoslain suh-
teen, valtauksien suhteen ja perustamisten suhteen, tietysti lupamenettely on erittäin tark-
ka, ja sitä säätelevät toki monet muutkin lait ja näin. Kyllähän siinä tietysti ihmisten, kun-
talaisten, asukkaiden, kansalaisten, vaikutusmahdollisuudet täytyy turvata myös jatkossa.

Ja sitten juuri on tämä ajatus siitä, että vaikka yksinkertaistetaan, niin tuleeko se sitten
kovinkaan yksinkertaiseksi, jos se poikii niitä valituksia, kanteita, enemmässä määrin.
Elikkä olen monta kertaa kaupunginvaltuustossa todennut, että kun yva-selvitykset teh-
dään huolellisesti ja lupamenettely on toisaalta tarpeeksi pitkä mutta monivaiheinen ja va-
rataan yleisötilaisuuksiin ja kaikkeen vaikuttamiseen aikaa, niin se myös toisaalta sitä tur-
haa valittamista sulkee pois. Elikkä kun ovat vaikuttamismahdollisuudet sen prosessin ai-
kana moninaiset, niin se myös toisaalta helpottaa sitä meidän päätösprosessiamme ja toi-
saalta on sitä avoimuutta ja johdonmukaisuutta.

Olisinkin ministeriltä kysynyt: vaikka toisaalta tämä lakiesitys on todellakin tervetullut
ja me kaikki ymmärrämme sen, että yritysten tekemiä investointipäätöksiä ja aloitteita ku-
6



Pöytäkirjan asiakohta PTK 125/2018 vp
kaan ei ainakaan tahallaan halua jarruttaa, niin toisaalta näillä luvilla ja näillä prosesseilla,
yvalla, on aina oma merkityksensä ja tarkoituksensa, eli eihän tässä ole vaarana se, että yri-
tetään niin sanotusti nopeuttaa väärällä tavalla tätä lupamenettelyä? Elikkä kyllähän jat-
kossakin edelleen nämä tarvittavat selvitykset, tutkimukset ja kuulemiset järjestetään.

17.27 Riitta Myller sd: Arvoisa puhemies! Kun kuuntelin tässä tätä keskustelua, niin mi-
nullekin tuli vähän nyt sellainen tunne, että näinköhän kaikki edustajat kuulivat sen, mitä
ministeri sanoi eli että tässä on kysymyksessä menettelytapalaki. Eli muutetaan menettely-
jä, ei lupaehtoja, ei luvan perusteena olevaa lainsäädäntöä, eli ei heikennetä ympäristölain-
säädäntöä eikä sitä kautta vähemmän välitetä ympäristön tilasta. Tästähän ei tietenkään saa
olla kysymys. Ja aivan kuten ministeri sanoi, nimenomaan ympäristönsuojelun tasoa ei olla
tässä heikentämässä, ja tämän haluaisin nyt oikein alleviivata, kun tätä keskustelua on täs-
sä kuultu. Mutta siitähän emme pääse mihinkään, että kun tätä sujuvoittamiskeskustelua on
käyty — lupajärjestelmiä on jo aikaisemmin purettu, tässä sitä ei tehdä — niin sillä on hei-
kennetty julkisen tahon mahdollisuutta sitten varmistaa ympäristönsuojelun mahdollisim-
man hyvä taso.

Nyt kun tämä Luova ollaan perustamassa, jos tämä maakuntauudistus syntyy, niin tässä
täytyy kyllä todella olla tarkkana sen suhteen — kun täällä siteerattiin Luonnonsuojelulii-
ton näkemyksiä tästä asiasta — että myöskin julkisella puolella, kuten tällä hetkellä maa-
kunnallisilla elyillä on ollut, on mahdollisuus tehdä laillisuusperusteisia valituksia, niin
että se ei jää pelkästään kansalaisten ja kansalaisjärjestöjen tehtäväksi. Kuitenkin on tie-
dossa se, että sillä, että elyillä on ollut mahdollisuus tehdä näitä laillisuusperusteisia, ylei-
seen etuun perustuvia valituksia, on ollut ennalta ehkäisevä merkitys ja myöskin sitten nii-
hin prosesseihin liittyvä merkitys. Nämä valituksethan ovat menestyneet äärimmäisen hy-
vin, eli niitä ei ole tehty turhan päiten.

17.30 Timo Heinonen kok: Arvoisa rouva puhemies! Haluan kiittää ministeri Tiilikaista
hyvästä työstä. Onneksi kausi edelleen jatkuu, ja vielä saadaan asioita aikaan, mutta teidän
ministeriaikananne on kyllä tapahtunut paljon, ja niin kuin edustaja Wallinheimo toi esille,
näitä lupamääriä ja tätä sääntelyä on pystytty purkamaan merkittävästi. Sellaista turhaa by-
rokratiaa on purettu ja on annettu lupa tehdä, annettu tilaa kasvulle. Olen melkein vakuut-
tunut, että teidän ministerisalkustanne — kun otetaan vielä rakentaminen siihen mukaan —
kyllä aika monet näistä työpaikoista, mitä Suomeen on tullut, ovat tulleet.

Muistan, kuinka aiemmilla kausilla on keskustelua käyty, että meillä on hirveän iso
määrä erilaisia investointeja kiinni lupamenettelyputkissa eri vaiheissa: niin, että se lupa-
menettely on lähtökohtaisesti pitkä, tai sitten niin, että siellä on ketjutettuja eri vaiheisiin
tulleita lukuisia valituksia. Mielestäni tässäkin on otettu ihan hyvää etenemistä. Muistan,
kuinka Äänekosken biotuotetehtaaseen liittyen oli yksi tällainen uraauurtava lupamenette-
ly — käytettiinkö siinä ohituskaista-ajattelua vai minkälaista — mutta ennen muutahan se
tarkoitti pyöreää pöytää, sitä, että kaikki otettiin samaan pöytään etsimään niitä ratkaisuja.
Eli jokainen virkamies ei etsinyt omassa poterossaan ongelmia, vaan kaikki etsivät yhtei-
sessä pöydässä ratkaisuja. Tämäntyyppistä ajattelua tämä Luovan tulevaisuus ja yhden luu-
kun periaate minun mielestäni myös tarvitsee, että kun ihminen toimittaa ne paperit kerran
sinne, ne menevät sitä kautta kaikille, ketkä niitä tarvitsevat ja kenelle päätöksentekoa kuu-
luu, mutta tärkeää on, että he myös keskustelevat keskenään ja etsivät niitä ratkaisuja. Us-
7



Pöytäkirjan asiakohta PTK 125/2018 vp
kon näin, että tästä Äänekosken esimerkistä on paljon opittavaa kaikille eri tasoille, niin
pienempiin kuin suurempiinkin hankkeisiin.

Itse uskon siihen, että tulevaisuudessa tämä kaiken kaikkiaan tulee menemään siihen
suuntaan, että päätökset pitää saada nopeammin. Se koskee esimerkiksi kaavoitusta tule-
vaisuudessa. Olemme esittäneet kokoomuksesta esimerkiksi rullaavan kaavoituksen käyt-
töönottoa Suomessa. Nyt se, että nämä muutokset ovat niin nopeita, osoittaa hyvin sen, että
ne alueet, joita nyt on kaavoitettu esimerkiksi omakotiasumiseen ja -rakentamiseen, näyt-
tävätkin olevan vääränlaiseen kaavoitukseen tehtyjä, ja tarvittaisiin nopeita muutoksia. Sil-
loin on hyvä, että kaavakin pystyisi elämään joustavammin.

Arvoisa ministeri Tiilikainen, kiitos hyvästä työstä.

17.32 Eeva-Maria Maijala kesk: Arvoisa puhemies! Tämä hallituksen esitys on todella-
kin valtavan iso kokonaisuus. Se on ollut virkamiehillä aikamoista tilkkutäkin kokoamista,
kun he ovat käyneet läpi kaikki nämä eri lait ja katsoneet, miten näistä saadaan yksi koko-
naisuus aikaiseksi. Se, että me tulemme ympäristövaliokunnassa tätä asiaa nyt sitten lähi-
kuukausina käsittelemään, tarkoittaa sitä, että meillä on varmasti paljon kuultavia siellä ja
monta asiantuntijaa paikalla. Ja varmasti mekin joudumme sitten tarkistelemaan ja tarkas-
tamaan, että kaikki asiat ovat tulleet ministeriön valmistelussa myöskin huomioiduiksi.
Elikkä tarvitaan varmasti oppositionkin hyvin tarkkoja silmiä ja katseita siihen, että otam-
me kaikki asiat huomioon.

Luova-ratkaisu on tullut tässä keskustelussa esille. Minä itse odotan tätä Luovaa todel-
lakin paljon, koska se myöskin on niin paljon selkeyttämässä tätä samaa kokonaisuutta
eteenpäin.

Vielä siitä Luovasta, kun porukat ovat huolissaan yleisen edun valvonnasta: Olisiko
yleisen edun valvontaa varten pitänyt olla erikseen toinen elin? Minun mielestäni ei mis-
sään nimessä, koska tämän jälkeen me ymmärrämme sen, että kaikkien, jotka tekevät Luo-
vassa päätöksiä, on huolehdittava myös yleisen edun valvonnasta. Ei ole minkään järjestön
velvollisuus hoitaa joitakin asioita, ei ole minkään yksittäisen henkilön velvollisuus hoitaa
näitä asioita, vaan kyllä ne ovat virkamiehet, jotka tekevät näitä päätöksiä. Heidän on to-
della keskityttävä asiaan kokonaisuutena, otettava siinä kaikessa huomioon ihmisten edut,
ympäristön asiat, yrittäjien asiat ja kaikki eri olosuhteet. Toivon mukaan, kun siellä Luo-
vassa meillä on nyt sitten enempi väkeä yhdessä porukalla tekemässä päätöksiä, saamme
myöskin parempia tuloksia aikaiseksi.

Puhemies Paula Risikko: Kiitoksia. — Haluaako ministeri vastata? Riittääkö 3 minuut-
tia? [Kimmo Tiilikainen: Riittää!]

17.34 Asunto-, energia- ja ympäristöministeri Kimmo Tiilikainen: Arvoisa puhe-
mies! Tässä kohtaa, kuunneltuani kaiken tämän palautteen lähetekeskustelussa, on syytä
niitä kiitoksia, joita suuntaani osoititte, osoittaa eteenpäin, eli kyllä tämä on ympäristömi-
nisteriön virkamiehiltä loistavaa työtä — se on kestänyt pitkään — mutta myös kaikilta
niiltä tahoilta, jotka osallistuivat siihen valmistelevaan työryhmään. Vaikka lausunnoista
löytyy tietysti aina, että joku kohta voisi olla paremmin, niin kyllä se työryhmän valmiste-
lu on aikamoista hyrinää ollut tämän lopputuloksen suhteen.

Lyhyitä kommentteja: Edustaja Myllerille: olette aivan oikeassa, ympäristönsuojelun ta-
soa ei heikennetä tällä lainsäädännöllä. Samalla voin myös lohduttaa ystävääni edustaja
8



Pöytäkirjan asiakohta PTK 125/2018 vp
Myllykoskea, että vetoava katseenne ei mennyt hukkaan, eli kun tässä on yhteen luukkuun
koottu erilaiset luvat, niin edelleen lupa koostuu osasista, joissa katsotaan aina se kukin
lainsäädäntö ja sen edellyttämät vaatimukset. Mutta nämä osaset kootaan yhdeksi lupapää-
tökseksi yhdessä prosessissa, jossa ei tule päällekkäisyyttä, ei samojen tietojen toistamista
viranomainen toisensa jälkeen sille hakijalle. Tästä yhdestä luvasta on sitten todellakin se
yksi mahdollisuus valittaa, mutta kaikki valitusoikeudet pysyvät aivan sellaisina niin kuin
ne lainsäädännössä ovat. Edustaja Hänniselle vielä, että ei, ei tässä väärällä tavalla sujuvoi-
teta, vaan aivan oikealla tavalla sujuvoitetaan.

Muutama kysymys.
Edustaja Wallinheimo kysyi tätä, että entäpä jos sitten tämä maku-uudistus ei toteutuisi

ja Luova ei syntyisi. Nythän tämä lakiesitys tulee voimaan vasta 2021, kun Luovan pitäisi
aloittaa. Tällaisenaan tätä ei voi ihan nykyiseen avi- ja ely-maailmaan sovittaa, vaan sitten
täytyisi tehdä jonkin verran viilauksia ja muutoksia, ja ihan kaikkea sitä, mitä nyt kuvasin
tässä, että voidaan tähän yhteen luukkuun laittaa, ei pystyttäisi ilman Luovaa tekemään. Eli
tuo uudistus jäisi sillä tavalla torsoksi. Se voitaisiin toki kirjoittaa sitten uudelleen nykyistä
viranomaistoimintaa vastaavaksi.

Useampikin edustaja kertasi, mitä luvituksessa on kaiken kaikkiaan tehty. Edustaja Hei-
nosella oli ansiokas katsaus tähän, että todellakin on luvitettavien kohteiden määrää vähen-
netty. Sitten osa luvista on siirretty ilmoitusmenettelyyn, kuten täällä toiset edustajat tote-
sivat. Nyt sitten jäljelle jäävien lupien menettelytavan sujuvoittamisessa kaikki johtaa
Wallinheimonkin peräänkuuluttamaan asioitten nopeampaan käsittelyyn, jotta se luvitus-
jonossa olevien hankkeitten suma pienenee ja asialliset hankkeet pääsevät viranomaisten
asettamien ehtojen mukaan toteutusvaiheeseen. Sitähän tällä haetaan. Investointeja saa-
daan liikkeelle ja niille järkevät ehdot.

Vielä tästä Luovasta vain sen verran, että oikeastaan se nimi jo kertoo kaiken: lupa- ja
valvontavirasto. Eli kaikki ne henkilöt, jotka tällä hetkellä työskentelevät aveissa ja elyissä
ympäristöllisten asioitten parissa, tulevat edelleenkin jatkamaan sitä omaa valvontatoimin-
taansa olemassa olevien lupien suhteen, ja uusia lupia myöntää sitten Luova nykyisten
avien sijaan. Ja siellä kaikkien henkilöitten velvollisuuksiin kuuluu jatkossakin, kunhan
eduskunta lain viimeistelee, yleisen edun pitäminen kirkkaana mielessä. — Kiitoksia, pu-
hemies.

Keskustelu päättyi.

Asia lähetettiin ympäristövaliokuntaan, jolle talousvaliokunnan on annettava lausunto.
9


