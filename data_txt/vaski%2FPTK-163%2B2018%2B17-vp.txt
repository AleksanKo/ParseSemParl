















































DEMC47C.tmp.xml


Pöytäkirjan asiakohta PTK 163/2018 vp
Pöytäkirjan asiakohta 

PTK 163/2018 vp

Täysistunto

Torstai 21.2.2019 klo 16.01—22.46

17. Lakialoite laiksi varhaiskasvatuslain 43 §:n muuttamisesta
Lakialoite LA 100/2018 vp Satu Taavitsainen sd ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 17. asia.
Puhemiesneuvosto ehdottaa, että asia lähetetään sivistysvaliokuntaan.

Keskustelu

22.14 Satu Taavitsainen sd (esittelypuheenvuoro): Arvoisa puhemies! Hyvät edustaja-
kollegat! Tällä lakialoitteella kielletään taloudellisen voiton tuottaminen yksityisen tuotta-
massa lasten varhaiskasvatuksessa ja ylipäätään varhaiskasvatuksessa. 

Meille suomalaisille on selvää, etteivät koulut voi tehdä voittoa. Lasten kustannuksella
ei tehdä rahaa. Perusopetuslaissa, lukiolaissa, ammatillisen koulutuksen laissa ja vapaan si-
vistystyön laissa on selkokielisesti sanottu, että ”koulutusta ei saa järjestää taloudellisen
voiton tavoittelemiseksi”, mutta kaikkein pienimpien, alle seitsemänvuotiaiden lasten koh-
dalla, heidän varhaiskasvatuksessaan, voiton tavoitteleminen on mahdollista.

Laadukas, hyvin suunniteltu ja toteutettu varhaiskasvatus tukee lapsen yksilöllistä kehi-
tystä, oppimista ja hyvinvointia. Laadukas varhaiskasvatus muodostuu kasvatuksen, ope-
tuksen ja hoidon kokonaisuudesta, jolloin voidessaan hyvin lapsi oppii ja kehittyy. Laadu-
kas varhaiskasvatus tukee lapsen oppimisvalmiuksia peruskoulua varten. Varhaiskasvatus
on jokaisen lapsen oikeus ja tärkeä osa lasten koulupolkua. Sen vuoksi voitontavoittelun
kielto pitää ulottaa myös varhaiskasvatukseen. 

Arvoisa puhemies! Suomen tulevaisuuden kannalta kaikkein tärkein tehtävämme on las-
ten laadukas hoitaminen, kasvattaminen ja kouluttaminen. Yksityisten, voittoa tavoittele-
vien yritysten ylläpitämissä päiväkodeissa ei aina pystytä hoitamaan lapsia laadukkaasti.
Pahimmillaan henkilökunnan on vaikea huolehtia edes siitä, että lapsilla on riittävästi ruo-
kaa ja kuivat vaipat. Ongelmat johtuvat siitä, että yritykset eivät palkkaa riittävästi henki-
lökuntaa. Henkilöstövaje on suunnitelmallista toimintaa, jolla pyritään minimoimaan yri-
tyksen menot ja maksimoimaan yrityksen voitot. Tämä on seurausta siitä, että laissa on sal-
littu taloudellisen voiton tavoittelu. 

Suomeen ovat syntyneet varhaiskasvatuksen markkinat, jotka toimivat liiketaloudelli-
sin perustein. Kehitys on vaarallinen ja uhkaa Suomen sosiaalista eheyttä. Lasten oikeuk-
sia heikosti turvaava lainsäädäntö voimakkaasti laajentuvien varhaiskasvatuksen markki-
noiden kanssa on luonut pahan yhtälön. Yksityisten, voittoa tavoittelevien yritysten ylläpi-
tämät päiväkodit herkästi purkavat lapsen hoitosopimuksen, jos lapsi tarvitsee erityistä tu-
kea tai jos lapsen ruoka-aineallergia vaatii erityisiä poikkeusjärjestelyjä. Yritys ei voiton-
tavoittelussaan halua mitään ylimääräisiä kuluja. Tämä ei ole lapsen edun mukaista. Tämä
 Tarkistettu
4.0



Pöytäkirjan asiakohta PTK 163/2018 vp
on syrjintää ja eriarvoisuutta. Vallitsevan tilanteen korjaamiseksi esitän tässä lakialoittees-
sani, että lisätään varhaiskasvatuslain 43 §:n 2 momenttiin 5 kohta: ”Palveluntuottaja ei saa
tuottaa varhaiskasvatusta taloudellisen voiton tavoittelemiseksi.”

Arvoisa puhemies! Vaikka hoidon laatu ei vastaa varhaiskasvatuksen laatumääritelmiä,
silti suuri osa yksityisistä päiväkodeista perii perheiltä ylimääräistä maksua kunnan myön-
tämän palvelusetelin päälle — eli vaikka hoidon laatu ei vastaisi varhaiskasvatuksen vaa-
timuksia. Juuri tänään luin uutisen, että yksityinen Touhula-päiväkoti perii vanhemmilta
yli 400 euroa vuodessa ekstraa eivätkä vanhemmat ja Kuopion kaupunki tiedä miksi. Uu-
tisessa todettiin, että tarvetta penkoa asiaa on. Niin minustakin. Kaupungin virkamies tote-
si, ettei ole havainnut Touhulan toiminnassa eroa, joka osoittaisi lisämaksun tarpeen. 

Esperi Caren vanhustenhoivayrityksen hallituksen puheenjohtaja on myös Touhula-päi-
väkotiyrityksen hallituksen puheenjohtaja. Toimintatavat ovat yhtenäiset ja selkeästi joh-
don ohjeistamat. Lounais-Suomen aluehallintovirasto on aivan äskettäin antanut Touhulal-
le huomautuksen asiakaspaikkojen mitoitusta sekä toiminnan turvallisuutta ja terveelli-
syyttä koskevien säännösten puutteellisesta noudattamisesta. Nämä ongelmat ovat erittäin
vakavia ja aluehallintovirasto on aivan syystä puuttunut niihin. Näissä voittoa tavoittele-
vissa yksityisissä päiväkodeissa henkilöstöllä on pienemmät palkat, keittäjiä ja siivoojia
palkataan vähemmän kuin julkisella puolella ja heidän tehtäviään kasaantuu lastentarhan-
opettajille ja lastenhoitajille. Tämä aika on poissa läsnäolosta lasten kanssa. Minusta nämä
kaikki kuulostavat aivan samalle kuin se, mitä äsken keskustelimme liittyen vanhusten-
huoltoon.

Opetus- ja kulttuuriministeriön selvityksessä vuodelta 2017 on arvioitu yksityisiä var-
haiskasvatuspalveluja. Voittoa tekevät yritykset säästävät muun muassa henkilöstökuluis-
sa siirtämällä keittiö- ja siivoustehtäviä lastentarhanopettajille ja lastenhoitajille ja muulle
hoito- ja kasvatushenkilöstölle. Suuret kansainväliset pääomasijoittajien omistamat päivä-
kodit ovat vallanneet markkinoita ja tahkoavat suuria voittoja. Voitot tulevat verorahois-
tamme, koska kunnat maksavat yksityisen varhaiskasvatuksen käytännössä lähes koko-
naan palvelusetelein ja yksityisen hoidon tukena — siis verorahoilla tehdään taloudellista
voittoa, miljoonavoittoja. 

Ennen vanhaan yksityiset päiväkodit olivat pieniä, usein voittoa tavoittelemattomien yh-
distysten ylläpitämiä. Niitäkin onneksi vielä on, mutta nykyään Suomi on keskellä päivä-
kotibisnestä, ja kuntien valvonta ei toimi, vaikka kunnilla on vastuu yksityisten päiväko-
tien valvonnasta. Kuntien lakisääteinen tehtävä on huolehtia, että yksityisissä varhaiskas-
vatuksen toimipaikoissa toimintaympäristö ja siellä annettava varhaiskasvatus vastaavat
varhaiskasvatukselle asetettuja vaatimuksia ja lakia. 

Helsingin Sanomien kyselyssä tammikuussa 2017 pyydettiin kokemuksia päivähoidos-
ta ja etenkin havaintoja resurssipulasta. Yli 500 vastaajasta kriittisimpiä olivat varhaiskas-
vatuksen ammattilaiset. He sanoivat, että kiire on kasvanut ja paikkoja on ylitetty jo pidem-
pään. Säästöjen seurauksina levottomuus, konfliktit ja itku ovat lisääntyneet. Aikaa lapsil-
le on liian vähän. On meteliä, uupumusta ja levottomuutta.

Arvoisa puhemies! On kyse pienille lapsille tarkoitetusta peruspalvelusta, ja tämä ny-
kyinen tilanne on kestämätön. Voimassa oleva varhaiskasvatuslaki sallii yrityksille aggres-
siivisen voitontavoittelun, millä on monenlaisia seurauksia lasten hyvinvointia alentavasti.
Sen vuoksi lakia on korjattava ja taloudellisen voiton tavoittelu pitää kieltää. 

Meidän on palattava ajassa taaksepäin, tammikuuhun 1973. Silloin annettiin ensimmäi-
sen kerran laki lasten päivähoidosta. Sen 23 §:ssä kerrotaan, että päivähoitoon annettavan
2



Pöytäkirjan asiakohta PTK 163/2018 vp
valtionosuuden saamisen ehtona on, että päiväkotia ei ylläpidetä taloudellisen voiton ta-
voittelemiseksi. Tuolloin pääministerinä oli SDP:n Kalevi Sorsa.

22.23 Kristiina Salonen sd: Arvoisa puhemies! Reilu vuosi sitten, kun itse mietin päivä-
kotia lapselleni, havahduin siihen, että markkinoinnilla ja mielikuvamainonnalla on mel-
koinen sija nykyisessä päivähoitomaailmassa. Oli tarjolla urheilupäiväkotia, musiikkipai-
notteista päiväkotia, kielisuihkupäiväkoteja, mutta kun sitten tutustuin vähän tarkemmin
siihen, mitä näiden mielikuvien ja markkinoinnin takana oli, niin havahduin siihen, että ai-
van tavallisen päiväkotiyksikön, joka ei mainostanut itseään minkäänlaisena erityispäivä-
kotina, tiloissa oli esimerkiksi iso liikuntasali, jossa päivittäin päiväkodin lapset pääsivät
liikkumaan ja kehittämään taitojaan, mutta urheilupäiväkotina itseään mainostaneessa päi-
väkodissa ei ollut samanlaisia tilamahdollisuuksia. Jäin oikeastaan miettimään, kuinka pal-
jon olemme menneet jo päiväkotimaailmassakin mielikuvien, mainonnan ja markkinoin-
nin kautta tekemään ratkaisuja ja päätöksiä.

Kuulimme tänään tuossa aikaisemmin mainitsemassani tilaisuudessa myöskin päiväko-
tien osalta viestiä, ja kyllä yksi huolestuttava asia oli se, että kun esimerkiksi henkilöstö-
mitoituksesta oli lähdetty palveluntuottajan kanssa puhumaan, niin useamman viesti oli ol-
lut se, että he eivät voi tehdä parannuksia esimerkiksi henkilöstön osalta tai laadun osalta,
ellei ensin tuoteta voittoa. Ymmärrän sen ajatuksen noin niin kuin yleisesti, mutta kyllä mi-
nusta on huolestuttavaa, jos peruslaatu ei vastaa käsityksiämme hyvästä varhaiskasvatuk-
sesta. Silloin on pielessä jo joku oleellinen asia, jos ikään kuin peruslaatua heikentämällä
pitää lähteä hakemaan voittoja. Ehkä juuri tämän vuoksi onkin tärkeää, että me mietimme,
miksi aikoinaan esimerkiksi peruskoulutuksessa on tällainen voitontavoittelu kielletty ja
mikä ero siinä on varhaiskasvatukseen. Ei varmastikaan eroa ole.

Aivan kuten edustaja Taavitsainen totesi, henkilöstö on suurin kuluerä ja siitä säästetään
ensin — palkataan henkilöstöä, joka on kokematonta, ja maksetaan alhaisempaa palkkaa
kuin alalla yleisesti — ja sen vuoksi henkilöstö vaihtuu tiuhaan, ja se, että henkilöstö vaih-
tuu tiuhaan, väistämättä vaikuttaa myöskin lapsiin ja lasten hyvinvointiin. Ja ensisijaisesti
pitäisi kaikessa tässä kysymys olla lapsista ja lasten hyvinvoinnista.

22.27 Ilmari Nurminen sd: Arvoisa rouva puhemies! Ensinnäkin kannatan lämpimästi
tätä edustaja Taavitsaisen lakialoitetta taloudellisen voiton tavoittelun kieltämiseksi var-
haiskasvatuksessa. Tämä on myös sinällään tärkeä arvokeskustelu, koska tänä päivänä yhä
enemmän kaikki on kaupan ja me olemme markkinoilla ja tämmöinen markkinalogiikka
on valloillaan. Me olemme tänäänkin paljon puhuneet esimerkiksi vanhustenhuollon osal-
ta näistä ongelmista, ja minun mielestäni on tärkeää, että me nostamme myös tämän var-
haiskasvatuksen nyt keskusteluun ja mietimme niitä ratkaisuja. Tässä on erittäin tärkeä ja
hyvä ratkaisu — varsinkin tulevaisuudessa, koska tämä ala kuitenkin kasvaa koko ajan, ja
näin pystytään jo ennakoivasti puuttumaan näihin.

Ehkä keskeistä on mielestäni se, että yksityistäminen uhkaa varhaiskasvatuksen laatua.
Edustaja Taavitsainen otti tämän Puolangan kunnan esimerkin, ja tietysti se voi pahimmil-
laan johtaa samankaltaisten kuntien vähän samanlaisiin päätöksiin, ja niitä tietysti pitää eh-
käistä. Tällä hetkellä kuitenkin vasta noin 20 prosenttia varhaiskasvatuksesta on yksityisel-
lä, eli aika pieni osa, mutta kuitenkin nämä markkinat ovat jo hyvin keskittyneet ja sitä
kautta myös voittonäkymät ovat varsin hyvät. Löysin ainakin muutaman asiantuntijalau-
3



Pöytäkirjan asiakohta PTK 163/2018 vp
sunnon tähän liittyen. Eli hyvin samoja elementtejä kuin vanhustenhoidon keskustelussa
on ollut esillä. 

Myös Tuomas Kurttila, lapsiasiainvaltuutettu, on ottanut asiaan kantaa. Lyhyesti hänen-
kin kannanottojaan luin, ja hän nimenomaan korostaa lasten eriarvoisuuden kasvua ja sitä,
että jokaisella lapsella tulisi olla oikeus laadukkaaseen varhaiskasvatukseen. Valitettavasti
omastakin mielestäni hallituksen päätös rajata oikeutta kokopäiväiseen varhaiskasvatuk-
seen koskee varsinkin näitä perheitä, joissa äiti on kotona, ja esimerkiksi vielä erityisesti
vaikka maahanmuuttajataustaisia perheitä, koska monen äidin koulutus ja työmarkkina-
asema ovat heikkoja ja kielitaito vähäinen ja sitä kautta tämmöinen sukupolvia jatkuva asia
saattaa myös periytyä ja vaikeuttaa.

Ylipäätänsä pitäisi miettiä, miksi taloudellisen voiton tavoittelu on tehty mahdolliseksi
varhaiskasvatuspalveluissa. Kuitenkin laistakin meillä on vähän erilaisia kirjauksia, minkä
takia tämä on ollut mahdollista. Ja onko tämä oikein? Yrittäjät toimivat kuten laki mahdol-
listaa. He eivät toimi väärin, mutta valtiona Suomi ei toimi viisaasti ajatellen kansakunnan
eheyttä ja lasten oikeuksia.

Tässä lyhyet kommentit tähän tärkeään asiaan.

22.30 Satu Taavitsainen sd: Arvoisa puhemies! Kiitos näistä puheenvuoroista edustaja-
kollegoille ja kiitos kaikille lakialoitteen allekirjoittajille.

Haluaisin muistuttaa meitä siitä, mitä Nobel-voittaja Bengt Holmström sanoi käydes-
sään täällä eduskunnassa puhumassa meille maaliskuussa 2017. Hän totesi, että yksityisen
sektorin opit eivät sovellu julkiselle sektorille. Eli yksityisen sektorin opit eivät sovellu jul-
kiselle sektorille, totesi Nobel-voittaja tässä juhlaluennossaan meille kansanedustajille.
Hän korosti erityisesti koulutuksen tärkeyttä ja merkitystä, ja hän myös muistutti siitä, että
Suomessa julkinen sektori toimii hyvin.

Meillä täällä eduskunnassa ei pitäisi siis olla mitään estettä sille, että muutamme var-
haiskasvatuksen suunnan takaisin sen alkujuurille elikkä julkiseksi peruspalveluksi, julki-
sen tuottamaksi, voittoa tavoittelemattomaksi peruspalveluksi. Nämä epäkohdat ja harha-
askeleet, mitä nyt on sitten astuttu varhaiskasvatuksessa, on meidän tehtävämme täällä
eduskunnassa korjata ja kehittää varhaiskasvatuksen laatua ja näin palauttaa vanhempien
ja lasten luottamus tähän tärkeään palveluun. — Kiitos teille.

Keskustelu päättyi.

Asia lähetettiin sivistysvaliokuntaan.
4


