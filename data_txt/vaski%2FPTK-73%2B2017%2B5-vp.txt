















































DEM4C1E.tmp.xml


Pöytäkirjan asiakohta PTK 73/2017 vp
Pöytäkirjan asiakohta 

PTK 73/2017 vp

Täysistunto

Tiistai 20.6.2017 klo 14.01—18.29

5. Valtioneuvoston selonteko ruokapolitiikasta  Ruoka2030 Suomi-ruokaa meille ja maail-
malle

Valtioneuvoston selonteko VNS 2/2017 vp
Valiokunnan mietintö MmVM 7/2017 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 5. asia. Nyt
päätetään maa- ja metsätalousvaliokunnan mietinnön MmVM 7/2017 vp pohjalta kannan-
otosta selonteon johdosta.

Maa- ja metsätalousvaliokunnan puheenjohtajan esittelypuheenvuoron jälkeen keskus-
telu käydään etukäteen pyydettyjen puheenvuorojen osalta nopeatahtisena. Ryhmäpuheen-
vuorokierrosta ei ole. Etukäteen varattujen puheenvuorojen pituus on enintään 5 minuut-
tia. Puhemiesneuvosto suosittaa, että myös nopeatahtisen keskusteluosuuden jälkeen pi-
dettävät puheenvuorot kestävät enintään 5 minuuttia.

Keskustelua tästä asiakohdasta käydään kello 18.10 saakka puolentoista tunnin ajan ja
keskustelua jatketaan tarvittaessa muiden asiakohtien tultua käsitellyiksi.

Keskustelu

16.39 Anne Kalmari kesk (esittelypuheenvuoro):  Arvoisa rouva puhemies! Valtioneu-
voston selonteossa ruokapolitiikasta linjataan suomalaisen ruokapolitiikan visio sekä tule-
vaisuuden tavoitteet ja keskeiset toiminnan painopisteet. Valiokunta pitää näitä oikean-
suuntaisina. Maa- ja metsätalousvaliokunta käsitteli selontekoa todella huolellisesti ja kuu-
li lähes 50:tä asiantuntijaa mukaan lukien sivistys-, sote- ja ympäristövaliokunnan. Olen
iloinen, että valiokunnan mietintö on yksimielinen. Se antaa hyvät eväät ruokapolitiikan
kehittämiselle ja suomalaisen ruokaviennin nousulle.

Maailma muuttuu. Maapallolla meitä on 8,5 miljardia ihmistä vuonna 2030, joten ruo-
katurvan merkitys kasvaa. On pystyttävä varmistamaan ruuan-, veden- ja energiantuotanto
rajallisia luonnonvaroja kestävästi hyödyntäen. Ilmastonmuutos ja antibioottiresistenssin
yleistyminen aiheuttavat maailmanlaajuisesti vakavia haasteita. Jos joku vielä miettii, mitä
hyötyä on elintarvikkeiden tuotannosta Suomessa, voin vastata, että valiokuntamme ei
mieti. Ruoka-ala tuottaa kansantaloudelle runsaat 15 miljardia euroa, 9 prosenttia maam-
me arvonlisäyksestä. Suomalaisen ruokajärjestelmän kirkkaita vahvuuksia ovat ruuan puh-
taus, jäljitettävyys, turvallisuus. Niitä tulee kyetä hyödyntämään kilpailutekijöinä nykyistä
paremmin koti- ja vientimarkkinoilla.

Ruokajärjestelmän kilpailukyvyn perustana on kestävä, laadukas, eettinen ja kilpailuky-
kyinen alkutuotanto. Sen säilyminen Suomessa on täysin välttämätöntä myös jalostavalle
elintarviketeollisuudelle. Valiokunta korostaa mietinnössään maatalouden kannattavuu-
 Tarkistettu
4.6



Pöytäkirjan asiakohta PTK 73/2017 vp
den parantamista. Maatalouden vaikean markkinatilanteen ja pakotepolitiikan lisäksi alan
ongelmia ovat kärjistäneet alentuneet tuottajahinnat, viljelijätukien pienentyneet määrära-
hat, tuotantopanosten kustannusten kasvu ja tukimaksatusten aikataulut.

Nostimme lausumatasolle sen, että alkutuottajan asema elintarvikeketjussa on turvatta-
va lainsäädäntötoimin. Lisäksi tuotteiden alkuperämerkintöjä tulee yhä parantaa. Kulutta-
jat haluavat varmistua ruokansa tuotantotavoista ja alkuperästä. Olemme tyytyväisiä jo
tehdyistä toimista ja kiitämme ja kannustamme ministeri Leppää myös ravintolaruuan al-
kuperämerkinnöissä aloitteellisuuteen.

Euroopan elintarviketurvallisuusviranomainen EFSA vuonna 2017 julkaisemassaan ra-
portissa tutki, että suomalainen ruoka on Euroopan puhtainta — siis Euroopan puhtainta
tutkitusti. Tästä pitää olla ylpeä, ja sitä pitää hyödyntää myös elintarvikkeiden markkinoin-
nissa nykyistä enemmän.

Eläinten hyvän hoidon ansiosta antibioottien käyttö tuotantoeläintä kohden on maas-
samme Euroopan alhaisimpia. Eläinsuojelusäännökset ovat Suomessa maailman kärkeä.
Laadun tekeminen maksaa, ja sitä ei kannata myydä bulkin hinnalla, ajattelee valiokuntam-
me. Kestävä maatalous kulttuurimaisemineen on ympäristöteko. Automaatio, kiertotalous
ja lähienergia ovat vahvassa kasvussa. Näitä kannustamme eteenpäin.

Arvoisa puhemies! Kalan kysynnän kasvu jatkuu. Valiokunta toteaa, että kotimaisen ka-
lan osuus kulutetusta kalasta on laskenut kymmenientuhansien järvien maassamme huoles-
tuttavan alhaiselle tasolle. Valiokunta halusi nostaa mietinnössään kalan tuotteistamisen
sekä myös alihyödynnetyt särkikalat ja silakat. Kotimaisen kalan kasvavaan kysyntään
voidaan vastata myös kalanviljelyn avulla. Suomalaisen vesiviljelyelinkeinon nopea tek-
nologian ja osaamisen kehittyminen on pienentänyt alan ympäristövaikutusta vesistöihin. 

Hyvät kollegat, Suomeen tuodaan merkittävästi enemmän pakattua vettä kuin sitä vie-
dään. Valiokunta painottaa, että on tarpeellista pikaisesti selvittää ja ratkaista verotukseen
ja hallinnollisiin esteisiin liittyvät ongelmat, jotka vaikeuttavat korkealaatuisen suomalai-
sen veden vientiä. Valiokunta katsoo myös, että suomalaiset jokamiehenoikeudet kalastuk-
sessa, marjastuksessa ja sienestyksessä ovat arvokasta perinnettä, jota tulee pitää yllä ja
edistää tulevaisuudessakin.

Valiokunta toteaa mietinnössään, että tutkimuksen merkitys ruokaketjun kehittämis-
työn kannalta on keskeinen. Kaupallisten menestystuotteitten kehittäminen vaatii huomat-
tavasti tiiviimpää ja systemaattisempaa yhteistyötä tutkimuksen ja yritysten välillä.

Valiokunta korostaa mietinnössään ruokakulttuurimme arvostamista. Suomalaisen ruo-
kakulttuurin kannalta on tärkeää poistaa lähiruuan hankkimisen, jalostamisen ja tarjoami-
sen esteitä. Lihan lähijalostuksen vaikeudet ovat esimerkki liiasta normituksesta.

Suomi on maailmalla tunnettu maksuttomasta ja ohjatusta kouluruokailusta. Kouluruu-
an kustannuksista ei tule taloudellisessa paineessa tinkiä. Valtioneuvoston periaatepäätös
kotimaisista laatutuotteista — se oli hieno linjaus.

Niukka kasvisten, kalan ja täysjyväviljan kulutus sekä liian suuri suolan, tyydyttyneen
rasvan ja sokerin saanti vaikuttavat kansanterveyteemme jopa 2 miljardin euron vuosita-
solla. Sosiaali- ja terveysvaliokunta nosti lausunnossaan terveysperusteisen verotuksen, ja
valiokunta jakaa näkemyksen, että verotus voisi kannustaa tuotekehitykseen.

Arvoisa puhemies! Ruokatuotannon ympäristövaikutukset ovat syntyneet turhaan, jos
ruoka päätyy hävikiksi. Ruokahävikin vähentäminen ja sivuvirtojen hyödyntäminen pro-
sesseissa edistävät myös kiertotaloutta. Kotitalouksissa syntyvää hävikkiä on mahdollista
vähentää tuotteiden säilyvyysmerkintöjä selkeyttämällä. "Parasta ennen, ihan hyvää jäl-
2



Pöytäkirjan asiakohta PTK 73/2017 vp
keenkin" on kultainen sääntö, jonka soisi iskostuvan itse kullekin.  Viimeinen käyttöpäivä
-merkinnän tulee olla vain niissä tuotteissa, joissa käyttöajan ylittymiseen sisältyy aito ter-
veysriski.

Ruoka-avun pullonkauloja ovat elintarvikkeiden kuljetuslogistiikka ja varastoinnin jär-
jestäminen. Meillä on hyviä, kopioitavia malleja järjestöjen ja kuntien yhteistyöstä.

Arvoisa puhemies! Suomen elintarvikevienti on uudessa kasvussa, ja viennin arvo on
1,5 miljardia euroa vuodessa, mutta kauppataseen vaje on siitä huolimatta edelleen noin
2,7 miljardia euroa. Valiokunta pitää täysin välttämättömänä sekä kansantaloudellisesti
että huoltovarmuuden kannalta tämän vajeen nopeaa pienentämistä. Suomen elintarvikkei-
den vientiä on pyritty edistämään projektiluontoisilla vientiohjelmilla. Nykyisen Food
from Finland -ohjelman tavoitteena on elintarvikeviennin kaksinkertaistaminen vuoteen
20 mennessä 3 miljardiin sekä noin 5 000 uuden työpaikan synnyttäminen.

Haluamme, että jatkuvuus ja pitkäjänteisyys turvataan nykyisten, lyhyiden projekti-
hankkeiden sijaan. Perustuotteitten ja -raaka-aineiden viennistä on pitkäjänteisellä työllä
päästävä korkeampaan jalostusasteeseen, lisäarvotuotteitten vientiin. Maitotuotteiden
ohella Nyhtökaura on hyvä esimerkki uudesta vientikelpoisesta kotimaisesta innovaatios-
ta. Luonnonmarjat, sienet, yrtit ja erikoisluonnontuotteet riistaa myöten ovat Suomen vah-
vuuksia, joihin sisältyy myös huomattavaa vientipotentiaalia. Sektorit ylittävää yhteistyö-
tä esimerkiksi matkailun kanssa tarvitaan. Liputamme ennakkoluulottomille ja uniikeille
ruokaan liittyville tuoteinnovaatioille ja vahvoille bränditarinoille.

Arvoisa puhemies! Ruoka-ala työllistää lähes 340 000 henkilöä. Ruuantuotanto ei ole
auringonlaskun ala, vaan meillä on erittäin hyvät mahdollisuudet kasvuun. Sitä tulee hakea
määrätietoisesti myös vientimarkkinoilta. Ruuantuotannossamme on sammon ainekset.
Tulemme näkemään saman kehityksen kuin metsäpuolella. Mutta tulevaisuus ei tule, se
tehdään.

Valiokunta katsoo, että ruokapoliittisessa selonteossa esitetyillä toimenpiteillä voidaan
nostaa ruokajärjestelmän tuomaa lisäarvoa. Kasvu vaatii kannattavan alkutuotannon. Ruu-
an turvallisuus ja korkea laatu pitää varmistaa myös tulevaisuudessa. EU:n sekä kotimaan
byrokratiaa on kevennettävä määrätietoisesti. Korostamme toimeenpanosuunnitelmaa,
jonka avulla tavoitteet konkretisoidaan käytäntöön. Punaisena lankana on oltava yhdessä
tekemisen kulttuurin juurruttaminen koko ruokaketjuun. Kauppa ei saa polkea toisia toimi-
joita. Kokkimaajoukkueemme taitavista suorituksista voi koitua hyvää vaikkapa suomalai-
selle lehmänlypsäjälle.

Valiokunta esittää lopuksi mietinnössään hyväksyttäväksi seuraavat viisi lausumaa, joi-
den mukaan eduskunta edellyttää, että valtioneuvosto:

1. edistää nykyistä tehokkaammin ruokamarkkinoiden aitoa toimivuutta ja kilpailulli-
suutta ja tarvittavin lainsäädäntötoimin huolehtii markkinoiden tasapuolisesta kilpailuase-
telmasta,

2. asettaa elintarvikeketjun eri osien ruokahävikin vähentämiselle numeeriset tavoitteet
sekä selvittää elintarvikkeiden päiväysmerkintöjä koskevat uusimistarpeet ruokahävikin
vähentämiseksi,

3. lisää ja tehostaa systemaattisesti ruokasektoria koskevaa ennakkovaikuttamista EU-
lainsäädännön valmistelussa,

4. varaa riittävät taloudelliset ja toiminnalliset resurssit elintarvikkeiden ja veden vien-
nin pitkäjänteiseen ja suunnitelmalliseen edistämiseen sekä

5. helpottaa kotimaisen ruuan ja lähiruuan pienimuotoista jalostusta.
3



Pöytäkirjan asiakohta PTK 73/2017 vp
Arvoisa puhemies! Näin Suomen 100-vuotisjuhlavuonna olen ylpeä siitä yhteishenges-
tä, jolla koko valiokunta haluaa lisätä suomalaisen ruuan arvostusta ja tehdä töitä oman
maan ruuan puolesta. Toivon, että koko eduskunta voi yhtyä siihen ja voimme tänään saa-
da vielä uusia näkökulmia, jotka koituvat elintarviketoimijoiden hyväksi.

16.51 Johanna Karimäki vihr:  Arvoisa puhemies! Ruokapoliittisen selonteon käsittely
maa- ja metsätalousvaliokunnassa oli hyvin innostavaa ja tulevaisuuteen katsovaa. Haluan
kiittää puheenjohtaja Kalmaria ja koko valiokuntaa hyvästä työstä. Meille kaikille on olen-
naista turvata kotimainen ruoka ja viljelijän toimeentulo sekä jaksaminen työssään.

Valiokunnan esittämät ponnet ovat arvokas kiteytys selonteolle. Haluamme parantaa
tuottajan asemaa, turvata ruokamarkkinoiden toimivuuden, helpottaa lähiruuan pienimuo-
toista jalostusta ja vähentää ruokahävikkiä. Ruokahävikistä kuulimme laajasti eri tahoja, ja
kuten ponnessa todetaan, on syytä asettaa elintarvikeketjun eri osien ruokahävikin vähen-
tämiselle numeeriset tavoitteet sekä selvittää elintarvikkeiden päiväysmerkintöjä koskevat
uusimistarpeet ruokahävikin vähentämiseksi.

Kuulimme valiokunnassa hyvistä malleista, kuten Vantaan Yhteisestä pöydästä. Siinä
kaupunki, kirkko ja kolmas sektori ovat yhdessä luoneet kuljetus- ja säilytysjärjestelmän
kauppojen hävikkiruualle ja järjestäneet ruokatarjoilun vähävaraisille. Se on hyvällä taval-
la edistänyt yhteisöllisyyttä ja auttanut vähäosaisia. Tällaisen mallin soisin leviävän kaik-
kiin kuntiin.

Viennin edistämiseksi ja maatalouden kannattavuuden parantamiseksi selonteossa ko-
rostetaan tutkimusta ja innovaatioita, mutta samalla hallituksen rajut koulutus- ja tutkimus-
leikkaukset heikentävät uusien hittituotteiden kehittämistä ja leikkaukset Luonnonvara-
keskukselta haittaavat maaseudulle tärkeän bioenergian edistämistä. Esimerkiksi Nyhtö-
kauran suosio on osoittanut, että uusille tuotteille on tilausta. Valiokunnan mietinnössä on-
kin tärkeästi korostettu tutkimuksen merkitystä.

Kotimaisen ruuantuotannon turvaamiseksi on alkutuotannon kannattavuutta parannetta-
va. Suuret kauppaketjut vievät liian ison siivun ruokaketjun tuotosta, ja siksi tarvitaan uu-
sia suoramyynnin väyliä. Kaupunkilaisten suosiotaan kasvattavat ruokaosuuskunnat ovat
hyvää kehitystä. On myös keskeistä edistää ruokamarkkinoiden aitoa toimivuutta, ja kil-
pailulainsäädäntöä on muutettava tähän suuntaan.

Kuluttajat kaipaavat lisää luomuruokaa, ja toivonkin luomun edistämiseen hallitukselta
vahvempaa panosta. Luomu vähentää riippuvuutta tuontilannoitteista ja niiden valmistuk-
seen käytetyistä fossiilisista polttoaineista. Vihreiden tavoitteena on, että julkisten keittiöi-
den ruuasta 20 prosenttia on luomua vuoteen 2020 mennessä.

Suomen ympäristökeskuksen mittaukset tutkimusalus Arandalla povaavat ennätyssuur-
ta leväkesää Itämerelle. Maataloustuet onkin uudistettava siten, että tuet kohdistuvat enem-
män eettiseen ja ympäristöystävälliseen tuotantoon ja ekosysteemipalveluihin.

Aluetalous hyötyy paikallisista maatalousyrityksistä. Ravinteiden järkevä kierrätys ja
maatilojen oma lähienergiantuotanto ovat kannatettavia tavoitteita. Biokaasulaitokset tar-
joavat hyvän ratkaisun. Tämän uusiutuvan energian edistämiseksi tarvitaan valtiolta räätä-
löity tukiratkaisu.

Ruuassa on kyse myös eläinten oikeuksista. Tuotantoeläinten oloja on parannettava ta-
kaamalla enemmän liikkumatilaa ja virikkeitä ja mahdollisuus lajityypilliseen käyttäyty-
miseen. Hallituksen ehdotus eläinsuojelulain kokonaisuudistukseksi ei vastaa kuin pienel-
tä osin eläinsuojelun tarpeisiin. Eläinsuojelulakimme on saatava pohjoismaiselle tasolle.
4



Pöytäkirjan asiakohta PTK 73/2017 vp
Arvoisa puhemies! Yhdessä syöminen on yhteisöllinen ja tärkeä hetki. Ruoka on arvo-
kasta, ja sen eteen on tehty työtä. Suomi ja Ruotsi ovat ainoat maat maailmassa, joissa lap-
sille tarjotaan kouluissa maksuton lämmin ateria. Olisiko valtakunnallisesti kouluissa jär-
jestettävä viikoittainen kasvisruokapäivä seuraava menestystarina 100 vuotta täyttävässä
Suomessa? Meille kaikille on merkityksellistä, mitä lapset syövät päivähoidossa ja kou-
luissa, mitä vanhukset syövät vanhainkodeissa. Lapset ja vanhukset ansaitsevat turvallista,
maukasta ja terveellistä ruokaa. Kuntien hankinnoissa onkin syytä painottaa tuoreutta, ter-
veellisyyttä ja toimitusaikaa ja ostaa ruokaa lähiseudun tuottajilta.

16.56 Ilmari Nurminen sd: Arvoisa puhemies! Katsoin tyytyväisenä, että maa- ja metsä-
talousvaliokunta katsoo ruokahävikkilinjausten olevan ruokapoliittisen selonteon keskei-
simpiä kohtia. Kiitänkin tästä ja keskitynkin puheenvuorossani tähän osa-alueeseen.

Suomessa on viime vuosina herätty ruokahävikkikeskusteluun monella yhteiskuntam-
me eri tasolla aina täältä eduskunnan istuntosalista kuluttajien keittiöihin, ja tämä on hyvä.
Kuten maa- ja metsätalousvaliokunta mietinnössään tilanteen tiivistää, on ruokahävikin
syntyminen nykyisellä volyymilla kestämätöntä niin taloudellisesti, sosiaalisesti kuin ym-
päristövaikutuksiltaankin. Jotta ruokahävikin määrää voidaan vähentää, on ongelmaan
puututtava useilla toimenpiteillä. Kun ruokahävikkiä syntyy, hukkaan menee ravinnon li-
säksi työtunteja. Myös ruuan tuotantoketjussa syntyneet päästöt ovat syntyneet silloin tur-
haan. Tämän lisäksi haaskaamme ruokaa samalla, kun Suomessa vuosittain yli kymmenet-
tuhannet ihmiset seisovat leipäjonoissa. Vaikkakaan tätä köyhyyttä ja leipäjonoja ei rat-
kaista tällä hävikkikeskustelulla, se ratkaistaan nimenomaan paremmalla sosiaalipolitiikal-
la. On kuitenkin tyhmää heittää syömäkelpoista ruokaa roskiin pohtimatta sen jatkokäsit-
telyä.

Kuten valiokunta toteaa, on selvää, että ruokahävikin torjumiseksi tarvitaan muutoksia
asenteisiin ja toimintatapoihin sekä ruuan arvostuksen lisäämistä. Se tuo myös oikeansuun-
taisesti esille, että ruokahävikin syntyminen on moniulotteinen ongelma, jonka ratkaisemi-
seksi tulee ottaa entistä aktiivisempi ote. Kiitänkin valiokuntaa etenkin toisesta lausumas-
ta, jossa se edellyttää, että valtioneuvosto "asettaa elintarvikeketjun eri osien ruokahävikin
vähentämiselle numeeriset tavoitteet sekä selvittää elintarvikkeiden päiväysmerkintöjä
koskevat uusimistarpeet ruokahävikin vähentämiseksi". Muistuttaisinkin, että YK:n kestä-
vän kehityksen Agenda 2030 -kiertotalouspaketin mukaiset tavoitteet ruokahävikin puolit-
tamiseksi ovatkin kunnianhimoiset. Näiden tavoitteiden mukaan ruokahävikki tulisi puo-
littaa niin jälleenmyyjä- kuin kuluttajatasolla vuoteen 2030 mennessä. Kysyisinkin nyt,
kun ministeri Leppä on paikalla: ovatko nämä tavoitteet, jotka Suomessakin tälle tulisi
asettaa, vähintään niin kunnianhimoiset?

Valiokunnan esittämien toimenpiteiden toimivuutta on myös seurattava tehokkaasti ja
muihin toimiin on ryhdyttävä välittömästi, jos ruokahävikin määrää ei saada vähennettyä
näillä esitetyillä vapaaehtoisilla toimilla. On muistettava, että tällä hetkellä Suomessa hä-
vikkiruuan jakelu perustuu vapaaehtoisuuteen ja erilaisiin kokeiluprojekteihin, joista edus-
taja Karimäkikin tässä edellä lausui, mutta vakiintunutta käytäntöä ei ole meillä vielä muo-
dostunut. Siksi mielestäni myös kokonaisuutta tulisi tarkastella lainsäädännön tasolla.
Muistuttaisin, että meillä on yli sadan kansanedustajan allekirjoittama lakialoite sen puo-
lesta, että tähän ruokahävikkiin puututaan ja pohditaan, miten myynnistä tai käytöstä pois-
tuvat syömäkelpoiset elintarvikkeet voitaisiin asettaa jaettaviksi tai muuten käytettäväksi
hyödyksi. Nykyinen maa- ja metsätalousministeri Leppä on luvannut, että aloite saa asian-
5



Pöytäkirjan asiakohta PTK 73/2017 vp
mukaisen käsittelyn. Kysyisinkin häneltä ja myös uudelta valiokunnan puheenjohtajalta
vielä tässä aloitteen käsittelyn aikataulua.

On selvää, mikä täälläkin keskustelussa on tullut esille, että tahtotilaa ongelman ratkai-
semiseksi löytyy. Siitä kertoo niin tämä yhteinen lausunto kuin sitten kansalaisten vahva
tahto. Muistuttaisin, että hävikkiä syntyy varovaisestikin arvioiden noin 400 miljoonaa ki-
loa vuodessa, ja tämä on merkittävä ilmasto-ongelma, joka vastaa noin 100 000 henkilöau-
ton päästöjä. Toivoisin, että mikäli nämä vapaaehtoiset toimet eivät riitä, tätä asiaa tarkas-
teltaisiin myös lainsäädännön kautta tämän lakialoitteen hengen johdosta. Ruokahävikin
ratkaiseminen on meidän yhteinen asiamme niin Suomessa kuin koko maailmassa — ja se
on ekologisen, sosiaalisen ja taloudellisen kestävän kehityksen politiikan näkökulmasta
myös välttämätöntä. [Antti Rantakangas pyytää vastauspuheenvuoroa]

Puhemies Maria Lohela: Hyvät edustajat, olin juurikin sanomassa, että debatin käymi-
nenkin on toki mahdollista, kun vain sitä indikoitte. Mutta otetaan tästä vielä pari puheen-
vuoroa ja sitten siirrytään debattiin.

17.02 Peter Östman kd:  Arvoisa rouva puhemies! Ruokapoliittinen selonteko toteaa
Suomen ruokajärjestelmän keskeisten tavoitteiden olevan muun muassa alkutuotannon
kannattavuuden ja tuottavuuden turvaaminen ja monipuolistaminen, ympäristökestävyys
sekä kiertotalouden kehittyminen — nämä ovat kaikki, niin kuin tässä todetaan, keskeisiä
ja äärimmäisen tärkeitä tavoitteita.

Arvoisa puhemies! Suomalaiset ovat viimeisten vuosikymmenten aikana tottuneet pitä-
mään ruuan riittävyyttä itsestäänselvyytenä, ruokaa kun on ollut melkein tuhlattavaksi as-
ti. Kotimaisen maatalouden ja huoltovarmuuden merkitys on hämärtynyt globaaliin talou-
teen tottuneille. Alaa on vallannut ajatus siitä, että ruokaa kannattaa tuottaa vain siellä, mis-
sä tuotanto on edullisinta. Kristillisdemokraatit varoittavat tuudittautumasta sen varaan,
että saamme hankkia kohtuuhintaisia elintarvikkeita ja energiaa ulkomailta kaikissa tilan-
teissa. Globaali väestönkasvu, ilmastonmuutos, talouskriisit, aseelliset ja poliittiset konf-
liktit voivat hyvinkin nopeasti vähentää ruuan tuotantoa ja ruuan tarjontaa maailmanlaajui-
sesti. Huoltovarmuuden turvaamiseksi tarvitsemme toimivaa maataloutta, hajautettua ko-
timaista energiantuotantoa ja elinvoimaista maaseutua — nyt enemmän kuin pitkään ai-
kaan, lakkautettuja aloja ja alasajettua elintarviketuotantoa ei nimittäin hetkessä nosteta ja-
loilleen. Keskeisten elintarvikkeiden huoltovarmuus, kansallista kulutusta vastaava tuo-
tanto ja elintarvikehuolto ovat turvallisuuskysymyksiä.

Arvoisa puhemies! Kristillisdemokraatit tahtovat, että kotimainen puhdas ruuantuotan-
to nostetaan yhdeksi kärkiprioriteetiksi poliittisessa päätöksenteossa. Näin lausuimme
vuosi sitten, kun jätimme maataloudesta välikysymyksen. Tämä on nyt kuultu myöskin va-
liokunnassa, ja se on erittäin hyvin nostettu esiin tässä mietintötekstissä. Valiokunta koros-
taa, että alkutuotannon nykyisen heikon kannattavuuden parantamisen tulee olla ruokapo-
litiikan perustana. Olen erityisesti iloinen, että valiokunta totesi yksimielisesti, että alku-
tuottajan heikko neuvotteluasema elintarvikeketjussa on merkittävä uhka kannattavalle
tuotannolle. Valiokunta kiinnittää erityistä huomiota siihen, että maataloustuotteiden
markkinat eivät toimi kotimaassa tällä hetkellä toivotulla tavalla ja kilpailutilanteesta joh-
tuen maatilojen mahdollisuudet parantaa kannattavuutta markkinaehtoisesti ovat tällä het-
kellä rajalliset. Tuotantokustannusten alentamisen ohella tulee alkutuotannon asemaa elin-
tarvikeketjussa vahvistaa toimilla, jotka edistävät tuotteiden pääsyä jakeluun ja kauppaan.
6



Pöytäkirjan asiakohta PTK 73/2017 vp
Lisäksi tuotteiden alkuperämerkintöjä tulee parantaa ja suomalaisen alkutuotannon vah-
vuuksia hyödyntää nykyistä paremmin. Kuluttajat haluavat — niin kuin näissä aikaisem-
missakin puheenvuoroissa on tullut esille — yhä enemmän varmistua ruokansa tuotantota-
voista ja alkuperästä, joten näihin tarpeisiin tulee vastata.

Arvoisa puhemies! Olen erittäin tyytyväinen valiokunnan mietintöön, joka on syntynyt
hyvässä yhteishengessä ja yksimielisesti. Tämä tuo toivoa suomalaisille alkutuottajille ja
kotimaiselle elintarviketeollisuudelle.

Puhemies Maria Lohela: Otetaan vielä edustajat Anttila, Viljanen, Kulmala ja ministeri
Lepän puheenvuoro, ja sen jälkeen debatti. — Edustaja Anttila on poissa. — Edustaja Vil-
janen.

17.06 Eerikki Viljanen kesk:  Arvoisa puhemies! Ruokapoliittinen selonteko on ansio-
kas, kuten maa- ja metsätalousvaliokunnan mietintökin. Kattavan mietinnön lopussa on
valiokunnan viisi kannanottoehdotusta. Otan tässä puheenvuorossa kantaa niistä ensim-
mäiseen, joka kuuluu seuraavasti: "Eduskunta edellyttää, että valtioneuvosto edistää ny-
kyistä tehokkaammin ruokamarkkinoiden aitoa toimivuutta ja kilpailullisuutta ja tarvitta-
vin lainsäädäntötoimin huolehtii markkinoiden tasapuolisesta kilpailuasetelmasta."

Arvoisa puhemies! Tällä hetkellä maamme elintarvikeketju työllistää suoraan ja välilli-
sesti noin 340 000 suomalaista. On selvää, ettei valtaosaa maatalouden työpaikoista ole tu-
levaisuudessa olemassa, ellemme saa tasapainoa markkinoille, elintarvikeketjun tulonja-
koa tasapuolisemmaksi ja sitä kautta myös maataloustuotantoa kannattavaksi. Yhtä lailla
on selvää, ettei elintarvikeketjussa jalostuksen työpaikkoja ole suomalaisella kustannusra-
kenteella ilman kotimaista raaka-ainetta. Siksi pidänkin tätä valiokunnan kannanottoa erit-
täin tärkeänä.

Meidän on tarvittaessa lainsäädäntötoimin saatava elintarvikeketju toimimaan nykyistä
reilummin. Nyt kun käsittelemme ruokapoliittista selontekoa, tämän viestin voi tiivistää:
suomalaista ruokaa ei ole ilman toimivaa suomalaista yhteiskuntaa, tutkimusta, tuotekehi-
tystä, elintarvikkeiden jalostusta ja kannattavaa maataloustuotantoa. Maa- ja metsätalous-
valiokunnan yksimielisessä mietinnössä otetaan kantaa kaikkien edellä mainittujen edelly-
tysten puolesta, ja meidän kaikkien pitääkin sitoutua suomalaisen ruuan tulevaisuuden tur-
vaamiseen, mihin tämä yksimielinen valiokunnan mietintö antaa hyvät edellytykset.

17.08 Kari Kulmala uv:  Arvoisa rouva puhemies! Ruokapoliittinen selonteko toteaa
Suomen ruokajärjestelmän keskeisten tavoitteiden olevan muun muassa alkutuotannon
kannattavuuden ja tuottavuuden turvaaminen ja monipuolistaminen, ympäristökestävyys
sekä kiertotalouden kehittyminen. Suomalaisen ruokajärjestelmän selkeitä vahvuuksia
ovat olleet jo pitkään ruuan puhtaus, jäljitettävyys ja turvallisuus, joita tulee kyetä hyödyn-
tämään tulevaisuudessa kilpailutekijöinä nykyistä paremmin. Näistä asioista monessa
muussa maassa vain haaveillaan.

Kotimaisen ruuantuotannon tärkeydestä vallitsee laaja yhteisymmärrys eduskunnassa-
kin muutamaa poikkeusta lukuun ottamatta. Näiden mielestä muun muassa maataloustuis-
ta tulisi Suomessa luopua, koska tuista huolimatta maatalous tuottaa tappiota. Mutta mikä-
li maataloustuet lopetettaisiin maailmalta, joutuisimme maksamaan ruuasta todella paljon
enemmän kuin tällä hetkellä. Nykyisillä maailmanmarkkinahinnoilla ruuan tuottaminen ei
ole kannattavaa missään. Pitää myös ymmärtää, että maataloustuilla turvataan kotimaisen
7



Pöytäkirjan asiakohta PTK 73/2017 vp
ruuan saatavuus ja riittävyys sekä hyvä laatu. Laadun merkitys korostuu, kun tiedetään,
kuinka lähiruuan ja luomutuotannon arvostus kasvaa jatkuvasti. Maataloustuki on tarpeel-
lista myös maaseudun asuttuna pysymisen ja vähien palvelujen säilyttämisen auttamisek-
si. Tätäkään asiaa ei pidä aliarvioida. Tiesitkö muuten, että maataloustuki ei ole viljelijätu-
loa vaan suuri osa tästä tuesta menee tuotannon kuluihin, esimerkiksi koneisiin, laitteisiin
ja lannoitteisiin?

Nämä ruuantuotannon arvostelijat eivät anna arvoa maaseudulle, viljelijöiden työlle ei-
vätkä kotimaiselle puhtaalle ruualle, vaikka joka päivä ruokaa syövätkin. Heidän on help-
po arvostella ruuantuottajia, kun itsellä on varaa maksaa ruuasta vaikka vähän enemmän-
kin. He unohtavat helposti, että ruuantuotannon heikko kannattavuus ei ole tuottajien oma
vika. Maatilojemme rakennemuutos ja parantunut tehokkuuskaan eivät auta, koska Suo-
messa on maksettu jo vuosia Euroopan alhaisinta tuottajahintaa. Tuottajien talous on ollut
kovilla, koska alhaiset tuottajahinnat eivät ole vuosiin kattaneet enää kustannuksia. Esi-
merkiksi viljanviljely tuotti viime vuonna viljalajista riippuen tappiota 110—220 euroa
hehtaarilta, ja se oli jo neljäs tappiollinen vuosi peräkkäin. Myös Venäjään kohdistuneet
pakotteet haittaavat montaa viljelijää ja erityisesti maidontuottajia.

Tässä selonteossa todetaan, että kotimaisen ruokajärjestelmän kilpailukyvyn perustana
on kestävä, laadukas, eettinen ja kilpailukykyinen alkutuotanto. Alkutuotannon säilymi-
nen Suomessa on ensiarvoisen tärkeää myös jalostavalle elintarviketeollisuudelle ja huol-
tovarmuudelle. Valiokuntakin korosti, että alkutuotannon nykyisen heikon kannattavuu-
den parantamisen tulee olla ruokapolitiikan perustana. Se pitäisi myös päättävissä elimissä
ymmärtää. Ei voi mitenkään ylikorostaa, että suomalaisen elintarviketuotannon turvalli-
suus ja puhtaus ovat maailman huippuluokkaa ja suomalaisen maataloustuotannon ehdot-
tomia vahvuuksia. Samalla kun syö suomalaista lähiruokaa, auttaa parhaiten oman kuntan-
sa ja maakuntansa ruuantuottajia. Se on lisäksi kaikin puolin isänmaallista toimintaa. 

Suomessa luomun osuuden kasvattaminen julkisella sektorilla tuntuu olevan kaikkein
haastavinta. Esimerkiksi Ruotsissa luomun osuus on lähes 70 prosenttia julkisella sektoril-
la ja Tanskassa vastaavasti päiväkoti- ja vanhusruokailussa lähes 70 prosenttia. Samaan ai-
kaan meillä Suomessa luomun osuus on julkisella sektorilla noin 5 prosenttia. Luomun li-
sääminen ruokalistoille onnistuisi ilman lisäkustannuksia meilläkin ruokalistaa ja resep-
tiikkaa muuttamalla. Avaintekijänä tässä ruokalistasuunnittelussa olisi lisätä edullisim-
pien raaka-aineiden, kuten kasvisten ja viljatuotteiden, osuutta.

Myös ruokahävikkiin tulisi kiinnittää entistä enemmän huomiota. Voikin kysyä hyvällä
omallatunnolla, että jos meillä ruokahävikkiin menee jopa kolmasosa tuotetusta ruuasta,
onko ruoka silloin liian halpaa.

Puhemies Maria Lohela: Ministeri Leppä, 5 minuuttia, olkaa hyvä.

17.13 Maa- ja metsätalousministeri Jari Leppä:  Rouva puhemies! Parhaat kiitokset
maa- ja metsätalousvaliokunnalle ja sen puheenjohtajalle, edustaja Kalmarille erinomai-
sen hyvästä mietinnöstä ruokapoliittisesta selonteosta. Se on erittäin hyvä asiakirja ja joh-
dattaa eteenpäin meidän yksituumaista ajatteluamme siitä, mikä merkitys ruualla meille
suomalaisille on. Sehän on oikeastaan kaiken perusta. Se on merkittävä osa, ehdoton osa
meidän kokonaisturvallisuuttamme, meidän huoltovarmuuttamme, meidän kaikkinaista
hyvinvointiamme. Voidaan ihan hyvällä syyllä sanoa, että ruoka on ihmisoikeuksien ih-
misoikeus. Jos sitä ei ole, niin aika lailla muut ovat tarpeettomia. Siinä mielessä on erittäin
8



Pöytäkirjan asiakohta PTK 73/2017 vp
hyvä asia, että tämä on yksimielinen, ja tässä on isoja suuntaviivoja siihen suuntaan, mihin
meidän pitää omassa ruuantuotannossamme, koko meidän ruokapolitiikassamme ja myös-
kin Euroopan ruokapolitiikassa mennä globaaleja trendejä unohtamatta. Kiitoksia tästä
työstä.

Nuo viisi nostoa, jotka tässä valiokunta on ottanut esille ja joista se on lausumat tehnyt,
ovat keskeisiä:

Ensimmäisenä ovat toimivat ruokamarkkinat. On selvää, että ruokamarkkinoiden toi-
minta ja toimivuus tällä hetkellä ei ole sitä, mitä me sen haluaisimme olevan. Siksi siihen
on välttämätöntä huomiota kiinnittää. Selvitysmies Ilkka Mäkelä luovuttaa tästä raporttin-
sa tämän kuun lopussa, ja sen jälkeen meillä on johtopäätösten aika, mitä kaikkea ryhdym-
me sitten tekemään, jotta nuo ruokamarkkinat toimivat paremmin ja oikeudenmukaisem-
min kuin tällä hetkellä. Suurin ongelmahan tässä on ilman muuta se, että alkutuottajien, vil-
jelijöiden, osuus ruokaketjusta on liian pieni, ja se ongelma tulee kannattavuuden heikko-
na tilana. Kysymys on ennen kaikkea työstä, suomalaisesta työstä — onko se täällä Suo-
messa, vai onko se muualla? Se on meille äärimmäisen tärkeä asia. Siihen liittyvät alkupe-
rämerkinnät ja myöskin se, että alkuperämerkintävaatimus ulotetaan nyt sitten myöskin
ravintoloihin, jotta myös kuluttajalla on oikeus siellä tietää aidosti, mitä syö.

Toiseksi ruokahävikkiasia: On hyvä, että asia on otettu vahvasti esille. Töitä on tehty ja
tehdään edelleenkin ruokahävikin pienentämiseksi, ennen kaikkea vapaaehtoisin voimin.
Jo nykyisellään on lainsäädäntöä joustavoitettu ja ohjeistuksia tarkennettu siten, että ruo-
kahävikkiä voidaan välttää. Erilaisia hyviä esimerkkejä on tästä vaikka kuinka paljon.
Ruokaketju on tiivistänyt vahvasti toimintaansa ja ottanut tämän ruokahävikin vähentämi-
sen asiakseen. Mutta se suurin osa taitaa tällä hetkellä kuitenkin muodostua siellä kotita-
louksissa, ja siinä mielessä valistuksen ja tiedottamisen käytänteiden esilletuomisen osuus
tässä on erittäin hyvä. Katsotaan, kun tästä selvitykset tehdään — ne on aloitettu — ja kun
ne valmistuvat, että mikä on sitten se tilanne, joudutaanko vielä järeämpiin toimenpitei-
siin. Mutta nyt tällä hetkellä me etenemme vahvasti tiedotuksen ja vapaaehtoisin voimin.

Kolmas asia: Tuon EU-lainsäädännön osalta ja sen ennakkovaikuttamisen tiivistämisen
osalta olen täsmälleen samaa mieltä. Nyt on erityisesti huomiota kiinnitettävä EU:n yhtei-
sen maatalouspolitiikan uudistamiseen ja vuoden 2020 jälkeiseen aikaan ja siihen vaikut-
tamiseen. Otan esille vain neljä keskeistä asiaa, jotka tässä mielestäni ovat ruoka keskiöön,
järjestelmien yksinkertaistaminen, tuottajan aseman parantaminen ruokaketjussa ja se, mi-
ten ilmasto- ja ympäristötoimia toteutetaan järkevällä tavalla, kestävällä tavalla.

Neljäs asia, elintarvikevienti: Hyvät kirjaukset myöskin siitä. Tätä työtä on jatkettava.
Meillä on erittäin hyviä esimerkkejä jo siitä, että vienti on lähtenyt liikkeelle, ja tätä työtä
tehdään yhdessä muiden ministeriöiden kanssa. Food from Finland -ohjelmalla ja Busi-
ness Finland -ohjelmalla lisäresursointeja on tehty Eviraan, ja niitä tarvitaan vielä lisää, jot-
ta yrityksillä on mahdollisuus sitten omaa vientiään saada aikaan. Tähän on kärkihankera-
hoitusta osoitettu, ja tähän on saatava myöskin vielä lisää voimavaroja, jotta tämä asia me-
nee eteenpäin hyvällä tavalla. Se on selvä asia. Myöskin yritysten omaa panosta tässä tar-
vitaan entistä enemmän ja sitä, että yritykset tekevät tätä vientiponnistelua yhdessä. Elin-
tarvikeviennin koulutus — äärimmäisen tärkeä asia: tässä on ministeriö aloittanut muiden
ministeriöiden kanssa ponnistelut siihen, että me saamme vientikoulutusta tähän maahan ja
tätä työtä viedään eteenpäin. Vedestä puheenjohtaja Kalmari erinomaisesti käytti oman pu-
heenvuoronsa. Se asia myöskin etenee, sen täytyy edetä.
9



Pöytäkirjan asiakohta PTK 73/2017 vp
Viimeinen asia on kotimaisen lähiruuan pientuottajien jalostuksen helpottaminen. Täs-
sä myöskin on lukuisa joukko säädöksiä jo purettu, normeja purettu, ja sitä purkutyötä teh-
dään lisää. Myöskin tuo Mavin ja Eviran yhdistäminen, joka nyt sitten on hyvässä vauh-
dissa, ja sen eteenpäinvieminen tässä hengessä, että me saamme valvojasta valmentajaksi
-ajattelun koko hallintoon kaikilta osin, on äärimmäisen tärkeää. Norminpurkuhan on
meillä yksi keskeisiä hallituksen toimenpiteitä ja kärkihankkeita, ja se vaikuttaa erityisesti
koko meidän ruokaketjuumme.

Kiitoksia hyvästä työstä.

Puhemies Maria Lohela: Nyt voimme käydä debattia tästä aiheesta, ja sen aloittaa edus-
taja Sarkkinen.

17.19 Hanna Sarkkinen vas (vastauspuheenvuoro): Arvoisa puhemies! Kiitoksia hyväs-
tä ja tarpeellisesta selonteosta ja mietinnöstä, ja kiitoksia erityisesti ruokahävikin voimak-
kaasta huomioimisesta.

Ruoka on merkittävä ilmastopäästöjen aiheuttaja, ja jäinkin kaipaamaan vielä hieman
voimakkaampaa näkökulmaa ilmastonmuutoksen torjunnan vaatimuksista tulevaisuuden
ruuantuotannolle ja -kulutukselle. Me tarvitsisimme voimakkaan ilmastonäkökulmaisen
tulevaisuusotteen, jossa huomioitaisiin esimerkiksi tarve vähentää lihankulutusta, hyön-
teisravinnon yleistyminen sekä kasvisproteiinien tuotekehitys, niiden kulutuksen lisäänty-
minen ja sen tukeminen.

Arvoisa puhemies! Tämä alkutuottajan rooli ja sen menestys ja asema ruokaketjussa on
meidän yhteinen ponnistus, ja sitä meidän kaikkien pitää pystyä parantamaan ja löytämään
siihen konkreettiset keinot. Yksi asia on alkuperämerkinnät eineksiin ja ravintolatuottei-
siin, mutta olisiko ministerillä antaa ja ehdottaa muita konkreettisia toimenpiteitä alkutuot-
tajan aseman parantamiseksi?

17.20 Pertti Hakanen kesk (vastauspuheenvuoro):  Arvoisa rouva puhemies! Ruokapo-
liittinen selonteko kuten myöskin tämä valiokunnan mietintö ovat äärimmäisen hyviä, ja
on oikeastaan historiallinen hetki sillä tavalla, että käydään laajaa keskustelua kotimaisen
ruuan tuotannosta ja elintarvikeketjun yksityiskohdista ja sillä tavalla. On myöskin nämä
viisi kannanottoehdotusta, jotka maa- ja metsätalousvaliokunta on tänne kirjannut ja jotka
ministeri ansiokkaasti äsken kävi myöskin omassa puheenvuorossaan läpi. Ymmärsin niin,
että olivat myöskin hyvin vastaanotettavia nämä asiat, mitkä mietinnössä ovat.

Yhden asian tässä kohtaa otan esille näistä viidestä kohdasta, tämän kotimaisen ruuan ja
lähiruuan pienimuotoisen jalostuksen helpottamisen. Tässä herää yksi kysymys: millä ta-
valla me voimme turvata sen hyvän, alkuperäisen ruuan sieltä läheltä elintarvikeketjuun
niin, että ei menisi ylimääräistä hyvää raaka-ainetta tuonne Honkajoen jalostamoon? Tämä
on se ajatus, että meidän pitää löytää sellaisia toimijoita, sellaisia yrityksiä, jotka myös pys-
tyvät tätä asiaa palvelemaan siellä [Puhemies koputtaa] alkutuotantokentässä. Mutta tässä
pitää muistaa se kannattavuustekijä, että ei houkutella yrittäjiä sellaiseen yritysmuotoon,
[Puhemies koputtaa] mikä ei ole kannattava.

17.22 Antti Rantakangas kesk (vastauspuheenvuoro):  Arvoisa puhemies! Kiitoksia va-
liokunnalle erittäin hyvästä mietinnöstä, ja kiitoksia ministerille erittäin vakuuttavasta mi-
10



Pöytäkirjan asiakohta PTK 73/2017 vp
nisterintehtävän hoitamisen aloittamisesta. On syytä mainita myöskin hallituksen toimet
kannattavuuden parantamiseksi ja viennin edistämiseksi. Ne ovat aivan oikeita toimia.

Mutta sitten ihan ystävällinen kysymys SDP:n, vihreitten ja vasemmistoliiton suuntaan:
Kun täällä puhutaan hyvin kannattavuudesta, niin miten tämän kannattavuusnäkökohdan
kanssa yhteen sopivat esitykset kiinteistöveron ulottamisesta maatalousmaahan, kansalli-
sen tuen leikkausesitykset ja lomitusjärjestelmän alasajoesitykset? On hyvä, että meillä on
yksimielinen mietintö ja näkökulma, mutta puheitten ja tekojen pitäisi ainakin noin lähes-
tulkoon mennä yksiin puolueitten välillä. Toivon, että näitä tämäntyyppisiä puheenvuoro-
ja ja esityksiä ei enää tehtäisi, jolloin voitaisiin käytännön tasolla osoittaa, että me kaikki
olemme huolehtimassa maatalouden kannattavuudesta ja tuotantoedellytyksistä, koska se-
hän on tämän koko kokonaisuuden aivan tärkein asia, että viljelijöitten toimeentulo turva-
taan ja maataloustuotanto on kannattavaa. Silloin koko ruokaketjun peruslähtökohta on
kunnossa.

17.23 Harry Wallin sd (vastauspuheenvuoro):  Arvoisa puhemies! Hieman hämmästytti
edustaja Rantakankaan puheenvuoro, kun tätä ruokapoliittista selontekoa on tehty niin hy-
vässä yhteistyössä ja yksimielisesti. Ei voi oikeastaan siihen muuta sanoa kuin sen, että täs-
sä ruokapoliittisessa selonteossa ei mainita mitään näitä kohtia, mitä te nostitte esille, ja
tämä oli yksimielinen ja siihen ei jätetty mitään vastalauseita. Muistaakseni myöskin val-
tiovarainvaliokunnan maatalousjaosto on ollut kaikissa näissä kriisitukipaketeissa ynnä
muissa yksimielinen, sielläkin on ollut yksimielisyyttä.

Ministeri Leppä, kun valiokunta sai tämän ruokapoliittisen selonteon valmiiksi, sen jäl-
keen me olemme vierailleet viime viikolla Farmari 100 -näyttelyssä, joka onnistui erin-
omaisesti. 95 000 suomalaista tutustui Farmari-näyttelyyn neljän päivän aikana. Itse olin
siellä kahtena päivänä. Kansalaiset suhtautuivat erittäin positiivisesti kotimaisen ruuan
tuotantoon. Runsaasti lapsiperheitä, jotka erityisesti siellä kotieläinalueella vierailivat,
kone-esittely ja kotimainen ruoka aivan keskiössä. Ei juurikaan poikkeavia mielipiteitä tul-
lut, ja se on hieno asia. [Puhemies koputtaa] Sitten vierailimme myöskin tilalla, jossa oli
tuotantotehokkuus nostettu huippuunsa. Miten voitaisiin näitä hyviä käytäntöjä siirtää
myöskin muille tiloille? 10 000 kiloa hehtaarille oli tulos [Puhemies: Aika!] ja keskimää-
rin... [Puhemies keskeyttää puheenvuoron puheajan ylityttyä]

17.24 Lasse Hautala kesk (vastauspuheenvuoro):  Arvoisa rouva puhemies! Silloin kun
laaditaan selontekoja, ja niin kuin tässäkin on nimenä Ruoka2030-selonteko, niin se nojaa
vahvasti tulevaisuuteen. Meidän on kiinnitettävä huomiota siihen, millä saralla me voim-
me kehittyä.

Tässä valiokunnan mietinnössä on nostettu erityisesti kehityskohteena tämä ruuan
markkinointi ja vienti, johon ministerikin täällä äsken viittasi. Uusien tuotteiden ja mark-
kinoiden syntyessä ja ruokayritysten käytössä on oltava riittävästi osaavaa työvoimaa ja
osaamista niin, että mahdollisuuksiin pystytään vastaamaan parhaalla mahdollisella taval-
la. Erityisesti asiantuntijakuulemisissa tuli tarve näistä ammattikorkeakoulutasoisista kou-
lutustarpeista. Kysyisinkin nyt ministeriltä, kun tuossa sanoitte, että tässä on jo lähdetty
etenemään: millaisia ovat nyt olleet ne konkreettiset toimenpiteet, millä on voitu tätä vien-
nin koulutusta erityisesti elintarvikealalla viedä eteenpäin?
11



Pöytäkirjan asiakohta PTK 73/2017 vp
17.25 Mats Nylund r (vastauspuheenvuoro): Arvoisa rouva puhemies! Maa- ja metsäta-
lousministeriö ja valtioneuvosto ovat tehneet hyvän selonteon, ja valiokunta on käsitellyt
sen erittäin hyvässä yhteistyössä. Haluan alleviivata, että oppositiota on kuultu samalla ta-
valla kuin hallituspuolueita.

Nostan esille nimenomaan tämän minusta suurimman uhan Suomen ruokapolitiikalle eli
nimenomaan alkutuottajan heikon kannattavuuden. Se tulee esille erittäin hyvin valiokun-
nan mietinnössä, ja siellä sanotaan myös, että merkittävin keino, ehkä, vaikuttaa maatalou-
teen on nimenomaan markkinahinnat. Me emme voi vaikuttaa markkinahintoihin globaa-
lissa taloudessa, mutta voimme vaikuttaa niihin Suomessa. Ei voi jatkaa näin, että meillä
on koko maailman puhtain, turvallisin ja paras jäljitettävyys — ja se menee halpuuttami-
sen kautta markkinoille. Siksi tämä ensimmäinen ponsi on laitettu tänne, ja me odotamme
kaikki mielenkiinnolla, millä tavalla ministeri ja hallitus vastaavat tähän. — Kiitos.

17.27 Esko Kiviranta kesk (vastauspuheenvuoro):  Arvoisa puhemies! Maatalouspolitii-
kassa ei ole edessä suuria päätöksiä seuraavan kahden vuoden aikana. Tämä näkyy myös
hallituksen puoliväliriihen linjauksissa, joissa vahvistetaan vain se, mitä aikaisemmin on
sovittu ja tiedetty. Ministeri Leppä ei kuitenkaan tule pääsemään helpolla, sillä vaikka yh-
teisessä maatalouspolitiikassa eletään tiettyä suvantovaihetta, valmistautumisen uuteen
vuonna 2021 alkavaan rahastokauteen on pakko olla tiivistä. Meillä on jo asetettu uudis-
tuksen strategia- ja ohjausryhmä. EU:n komission rahoituskehys ja lainsäädäntöesitykset
saataneen loppuvuodesta 2018. Lopulliset ratkaisut tulisi tehdä vuoden 2019 jälkipuolis-
kolla Suomen puheenjohtajakaudella, mutta vielä ei tiedetä, onko siihen valmiutta muun
muassa EU:n komission vaihtumisen takia. Ison-Britannian ero EU:sta aiheuttaa dramaat-
tisen rahoitusaukon ja vaikeuttaa muutoinkin hankalaa tilannetta. Kysyisin ministeri Le-
pältä: onko teille jo muodostunut näkemys siitä, miten seuraavalla rahastokaudella selvi-
tään niin, ettei viljelijöiden tulotaso dramaattisesti laske täällä Suomessa?

17.28 Merja Mäkisalo-Ropponen sd (vastauspuheenvuoro):  Arvoisa puhemies! Kiitos
hyvästä mietinnöstä ja erinomaisesti kohdennetuista lausumista. Suomalainen ruoka on
puhdasta ja laadultaan hyvää, ja tämä on tärkeää muistaa myös matkailun edistämisessä.
Mielenkiinto esimerkiksi luonto- ja green care -matkailua kohtaan on koko ajan lisäänty-
nyt, ja lähellä tuotettu suomalainen ruoka sopii hyvin green care -matkailuun myyntival-
tiksi. Uskon siihen, että suomalaisella puhtaalla ruualla on kysyntää myös maailmanmark-
kinoilla. Eli nyt todellakin tarvitaan markkinointi- ja myyntiosaamista ja uskoa siihen, että
suomalainen ruoka ja vesi on kasvava vientiala. Meillä on siis erinomainen tuote, mutta
markkinointi ja myyntiosaaminen kyllä jonkun verran ontuu.

17.29 Juha Pylväs kesk (vastauspuheenvuoro):  Arvoisa puhemies! Mielenkiinnolla pa-
nin tuossa korvan taakse, kun kuuntelin ministerin kommentit tästä normien purusta: Elin-
tarvikeketjuun kohdistuu voimakas sääntely, josta suurin osa tulee EU:sta. Itse näkisin kui-
tenkin tulevaisuudessa, että uudenlainen ruuan jakeluketju tulee muuttamaan markkinoita
suoramyynnin tai suoraoston lisääntyessä. Toisaalta uudenlainen osallistuminen vaikkapa
siten, että kuluttajat voivat hankkia tai ostaa osuuden tilasta oman tuotantoeläimen muo-
dossa tai vastaavasti ja tällä lailla välittää toiveet tuotantotavasta ja tuotantomuodosta sekä
tuotteesta tuottajalle, mahdollistaa sen, että kuluttaja saa haluamallaan tavalla sen ruokan-
sa sitten tuotettavan. Ministeriltä kysyisinkin tähän liittyen: onko edelleen tavoitteena pur-
12



Pöytäkirjan asiakohta PTK 73/2017 vp
kaa turhan tiukkaa sääntelyä, jotta uudenlainen omistajuus voisi kehittyä ja olisi mahdol-
lista?

17.30 Katja Hänninen vas (vastauspuheenvuoro): Arvoisa rouva puhemies! Minäkin yh-
dyn niihin kiitoksiin, joita tässä salissa on sadellut, elikkä tämä selonteko on kyllä tosi hyvä
ja hyvä työkalu meille kaikille ruokapoliittiseen keskusteluun ja lainsäädäntötyöhön.

"Ihminen on sitä mitä syö" ja "hyvä ruoka, parempi mieli" ovat tuttuja sanontoja ja ker-
tovat hyvin sen, mikä merkitys ruualla ja ravinnolla on meille ihmisille. Kotimainen ruoka
on todellakin laadukasta ja puhdasta ja eettistä, ja kotimainen ruokaketju työllistää noin
340 000 ihmistä, ja se on tosi tärkeä asia. 

Meillä on myös ruokapoliittisia haasteita, joita täällä on jo nostettu esiin, elikkä elintar-
vikeomavaraisuus ja huoltovarmuus on aina pystyttävä turvaamaan kaikissa olosuhteissa,
ruokahävikkiä on pienennettävä ja alkuperämerkinnät on saatava myös ravintolaruokiin ja
kaikkiin muihinkin vähän selvemmiksi, ja tietysti me kaikki jaamme huolen tuottajien toi-
meentulosta ja heidän jaksamisestaan emmekä todellakaan halua mitään lomitusjärjestel-
mää romuttaa.

Kysyisin teiltä, arvoisa ministeri: Miten me saisimme kaikkien meidän lautasillemme
kotimaisia kasviksia ja juureksia ja hedelmiä? Voisiko esimerkiksi verotusta joiltakin osin
keventää, jottei lompakon paksuudesta ainakaan [Puhemies koputtaa] jäisi kiinni terveel-
linen ravinto?

17.31 Kauko Juhantalo kesk (vastauspuheenvuoro):  Arvoisa rouva puhemies! Erittäin
hyvä selonteko, ja ministerin täydentävät vastaukset olivat vallan mainioita. Kiinnitän huo-
miota näihin keskeisiin asioihin: kannattavuuteen, paikalliseen lähiruokaan ja viennin kan-
nattavuuteen, sen lisäksi tähän hävikkikeskusteluun. Päiväys ja hävikki kulkevat käsi kä-
dessä. Yhdyn puheenjohtaja Kalmarin kannanottoon, että päiväyksen pitäisi olla vain niis-
sä, joissa on terveys vaarassa.

Mitä tulee vientiin ja viennissä veden ja ruuan puhtauden korostamiseen: Se on vain osa
suomalaista vientiä. Viennin täytyy kohdistua massoille. Mikään maa ei tuota kansalaisille
muuta kuin puhdasta ruokaa. Meidän tuotteella täytyy olla tarina, ja tarinasta on muodos-
tettava brändi. Puhtaus on osa sitä brändiä, mutta me korostamme liikaa tätä puhtautta ja
hyvää vettä, koska ei sillä vienti mene muuta kuin pienelle osalle.

17.33 Anne Kalmari kesk (vastauspuheenvuoro): Arvoisa rouva puhemies! Vastaan en-
siksi edustaja Nurmisen kysymykseen siitä, milloin ruokahävikkikeskustelu käydään tai
tämä aloite käsitellään. Itse asiassa kuulimme erittäin laajalti myös tästä asiasta asiantun-
tijoita ja otimme sen jo tässä selonteossa huomioon. Yhteinen toteamuksemme oli se, että
etenemme vapaaehtoiselta pohjalta, aivan kuten ministerikin tuossa totesi, ja sen sijaan
nostamme näitä hyviä käytäntöjä ja puramme normeja niin, että saamme ruokahävikkiä vä-
henemään. Ruoka voidaan hävittää syömällä niin julkisista keittiöistä kuin muutoinkin, ja
esimerkiksi hävikkipuntareita on monissa julkisissa keittiöissä. Logistiikkaan ja ruoka-
avun jakamisongelmiin tulee löytää ratkaisuja paikallisesti.

Sarkkiselle toteaisin, että toki hyönteisravinto, öljyhamppu, kaikki uusi, vaikka kaura-
maito, kannattaa ottaa vakavasti, mutta sen sijaan lihantuotannon tulevaisuus on Suomessa
oikeastaan paremmassa moodissa kuin nykypäivänä ilmastonmuutoksen seurauksena, sil-
13



Pöytäkirjan asiakohta PTK 73/2017 vp
lä meillä vettä riittää ja voi olla niin, että kannattavuus suhteellisesti [Puhemies koputtaa]
paranee.

17.34 Ilmari Nurminen sd (vastauspuheenvuoro): Arvoisa puhemies! Ensin pitää kiittää
vielä valiokuntaa tästä hyvästä työstä tämän keskustelun laajentamisessa ja kattavasta
asiantuntijakuulemisesta. Ehkä itse pohdin, että se on hyvä, että hävikki on sisällytetty tä-
hän selontekoon ja mietintöön, mutta näkisin, että ehkä tämän lakialoitteenkin kautta voisi
harkita jotain erillistä lakipakettia, joka voisi tähdätä vielä enemmän näihin hyviin käytän-
töihin ja nimenomaan normien purkuun, ei niinkään ehkä lainsäädännön lisäämiseen, mut-
ta jollain tavalla sitä voisi erillisenäkin kokonaisuutena edistää ja laajentaa.

Näin ollen kysyn vielä ministeriltä, kun täällä on määritelty tavoitteita hävikin pienen-
tämiselle: Miten näette, kuinka kunnianhimoisia tavoitteita nyt pitää edistää ja mikä on se
tavoitetaso, että jos sitä ei saavuteta, niin ryhdytään eri toimenpiteisiin kuin näihin vapaa-
ehtoisiin? Miten näette tämän keskustelun ja sen tason Suomessa?

17.35 Eerikki Viljanen kesk (vastauspuheenvuoro):  Arvoisa rouva puhemies! Täällä on
tänään pidetty erittäin hyviä puheenvuoroja. Tosin edustaja Karimäen puheenvuoro nosti
mieleeni kysymyksen, millaisia oikein ovat ne nykyistä eettisemmät maatalouden tuki-
muodot, joita edustaja Karimäki omassa puheenvuorossaan peräänkuulutti. On todennä-
köistä, että toive eettisemmistä tukimuodoista on helppo täällä tänään lausua ääneen, mut-
ta sen oikeudenmukainen toteuttaminen elävässä elämässä saattaakin olla sitten kokonaan
toinen juttu. Harmi, että edustaja Karimäki ehti jo lähteä täältä istunnosta, mutta ehkä hän
selventää tätä yksityiskohtaa puheestaan myöhemmin. Toki voin kysyä: tunteeko ministeri
Leppä eettisempää tukijärjestelmää kuin tämä nykyinen, mikä meillä on käytössä?

17.36 Esko Kiviranta kesk (vastauspuheenvuoro): Arvoisa puhemies! Viljelijöitä askar-
ruttaa tämän rahastokauden viimeisen vuoden rahoitus, sillä ympäristökorvauksen määrä-
rahat eivät riitä. Tämä johtuu siitä, että rahaa on kulumassa ennakoitua enemmän suojavyö-
hykkeisiin, peltojen talviaikaiseen kasvipeitteisyyteen, kerääjäkasveihin ynnä muihin. Ra-
haa löytynee vain Manner-Suomen maaseudun kehittämisohjelman sisältä varojen käyttö-
tarkoitusta muuttamalla. Ympäristökorvauksen vuotuinen varojen tarve on 240 miljoonan
euron luokkaa, josta Suomen maksuosuus on 58 prosenttia ja EU:n 42 prosenttia. Jos ym-
päristökorvausta ei pystyttäisi maksamaan vuonna 2020, viljelijä menettäisi lohkokohtais-
ten toimenpiteiden korvauksen lisäksi myös ympäristökorvauksen perustason korvauksen.
Vaikka nykyisten ympäristösitoumusten viimeinen vuosi on 2019, viljelijä tietenkin koki-
si vetäytymisen vuoden 2020 ympäristökorvauksesta lupausten pettämiseksi, ja tätähän se
olisikin. Onko jo suunnitelmia tämän hankalan asian ratkaisemiseen?

17.38 Mats Nylund r (vastauspuheenvuoro): Arvoisa rouva puhemies! En voi tietenkään
vastata, mitä edustaja Karimäki tarkoitti eettisellä tuella, mutta minä vastaan, mitä minä
itse näen siellä. Minusta tuki, joka edesauttaa hyvän ruuan tuottamista, nimenomaan tuki,
joka tukee tuotantoa, on kyllä eettinen. [Eerikki Viljanen: Samaa mieltä!] Meillä on muita
tukia, jotka jopa johtavat siihen, että on kannattavampaa olla tuottamatta. Minusta ne ovat
vähemmän eettisiä. Valitettavasti WTO-säännöt eivät salli enää suoraan tuotantoon sidot-
tua tukea — meillä on Suomessa jonkin verran sellaisia — mutta siihen suuntaan pitäisi
mennä. Myös yhteiskunta odottaa sitä meiltä. — Kiitos.
14



Pöytäkirjan asiakohta PTK 73/2017 vp
Puhemies Maria Lohela: Edustajat Kalmari, Wallin ja Hautala ja sitten ministerin pu-
heenvuoro, ja sen jälkeen jatketaan puhujalistaa.

17.39 Anne Kalmari kesk (vastauspuheenvuoro): Arvoisa rouva puhemies! Oli ilo kuul-
la se, että ministeri tarttui kaikkiin näihin meidän ponsiimme todella edistyksellisesti ja vie
näitä eteenpäin. Toisaalta on varmasti hyvä tietää, että kun esimerkiksi se selvitys ruoka-
markkinoiden toimista tulee ja tarvittavia toimenpiteitä tarvitaan, sille on nyt sitten edus-
kunnan selkänoja.

Haluaisin kysyä vielä vientiin tähtäävistä toimenpiteistä. Joskus nämä voivat olla pie-
niäkin. Puhuimme tässä koko ketjun yhteistyöstä, ja mainitsin itsekin tuossa puheessani
esimerkiksi kokkimaajoukkueen. Voisiko uudella tavalla miettiä viennin edistämistä niin,
että silloin, kun kohdennettuja vähäisiä tarpeita on, niihin kannattaa panostaa, jos arvelem-
me, että lopputuloksena voi olla isokin brändin nosto suomalaisille tuotteille?

17.40 Harry Wallin sd (vastauspuheenvuoro):  Arvoisa rouva puhemies! Asiantuntija-
kuulemisen yhteydessä meillä vieraili Euroopan tilintarkastustuomioistuimen jäseniä Vil-
le Itälän johdolla. Siellä me saimme kuulla, mikä ruokahävikin tilanne on Euroopan unio-
nin alueella. Asiantuntija kertoi, että Pohjoismaat hyvin hoitavat tätä asiaa. Nyt tämä EU:n
ja YK:n tavoite vuoteen 2030 leikata ruokahävikkiä 50 prosentilla tarkoittaa aika isoa asiaa
täällä Suomessa. Mutta mikä käsitys teillä on siitä, minkälainen tilanne on Euroopassa?
Nämä asiantuntijat sanoivat, että Pohjoismaissa tämä on kuitenkin aika hyvin hoidettu.

17.40 Lasse Hautala kesk (vastauspuheenvuoro):  Arvoisa rouva puhemies! Edustaja
Harry Wallin tuossa äskeistä edeltäneessä puheenvuorossaan nosti esille pohjalaisen maa-
tilan, jossa on päästy noin 10 000 kilon hehtaarisatoon. Tämä tietysti tarkoittaa sitä, että ti-
lalla on satsattava sekä teknologiseen kehitykseen että myöskin tarkkuuteen ja täsmävilje-
lyyn. Maa- ja metsätalousministeriön talousarviossa on aina nimenomaan neuvontaan sat-
sattuja rahoja, ja nyt viime aikoina niitä on kohdennettu erityisesti talousneuvontaan. Mut-
ta onko ministeriössä mietitty sitä, että suunnattaisiin myöskin sitten yhä enempi voimava-
roja tähän tekniseen edistymiseen ja täsmäviljelyyn?

Toinen kysymys, minkä edustaja Nylund täällä näitten tukien kohdentamisesta otti esil-
le: oletteko vielä Eurooppa-käynneillänne ottaneet huomioon sitä, että tulisi eriyttää maa-
taloustuotantoa ja ympäristökysymyksiä enempi, mikä mahdollistaisi sitten nimenomaan
tämän tukien kohdentamisen varsinaiseen tuotantoon?

Puhemies Maria Lohela: Ja seuraavaksi ministeri Leppä, enintään 5 minuuttia, olkaa hy-
vä. Sitten jatketaan puhujalistaa.

17.42 Maa- ja metsätalousministeri Jari Leppä: Rouva puhemies! Kiitoksia erinomai-
sista kysymyksistä ja kommenteista, yritän vastata niin moneen kuin ehdin.

Täällä edustajat Sarkkinen ja Nylund kysyivät — ja monet monet muutkin — sitä, että
mitä tapahtuu ja mitä tehdään, että ruokaketjussa viljelijän asema paranee ja sitä kautta
kannattavuus. Olen tuossa aikaisemminkin julkisuuteen sanonut, että sen jälkeen kun Ilk-
ka Mäkelä, selvityshenkilö, on raporttinsa antanut, on johtopäätösten aika. Näihin asioihin
palataan ennen syksyä, en mene näiden asioiden edelle, vaan nyt tämän kuun lopussa tuo
raportti luovutetaan, ja sitten on aika sitä silmäillä ja tehdä siitä johtopäätöksiä.
15



Pöytäkirjan asiakohta PTK 73/2017 vp
Sitten monessa puheenvuorossa — edustaja Sarkkisen ja muutaman muun — nousi esil-
le eettinen, ilmastoystävällinen tuotanto, ja kyllähän se niin on, kun katsotaan tätä euroop-
palaista vertailua, että Suomessa maatalousruuantuotanto kestävyydellä mitattuna on ai-
van huippuluokkaa. Meillä on ympäristökorvausjärjestelmät, joista monet ovat ottaneet
oppia ja käyvät täällä ottamassa oppia, ja kyllä se on ehdottomasti niin, että me olemme
täällä etulyöntiasemassa osaamisemme myötä. Totta kai meilläkin aina kehitettävää on,
mutta pitää muistaa se, että tässä pitää myöskin koko ajan pitää mielessä, että meidän pitää
tuottaa myös sitä ruokaa. Ja mitä parempi sato, sen enemmän se ottaa tuolta ylhäältä päin
kasvihuonekaasuja kuin alhaalta päin ravinteita ja valuvat ympäristövaikutukset ovat sen
pienempiä. Tämä tahtoo unohtua. 

Edustaja Hakanen kysyi täällä toimia pienimuotoisen toiminnan edistämiseksi. Niitä
tehdään edelleen lisää, ja totta on se, että niiden pitää olla senkaltaisia, että niillä pystyy
myöskin toimeen tulemaan, ja kannattavan toiminnan edellytykset pitää olla. Tätä normin-
purkua tehdään kaiken aikaa. 

Edustaja Wallin peräsi täällä vastausta siihen, millä tavoin viljelijöiden osaamista ko-
hennetaan. Sitä pitää meidän tehdä kaikilla yrittämisen aloilla, se on selvä asia. Tässä se
benchmarkkaus viljelijöiden kesken on yksi äärimmäisen tärkeä asia, jota esimerkiksi
ProAgria erittäin vahvasti vie eteenpäin pienryhmätyöskentelyllä ja monin muin keinoin,
digitaalisin keinoin ja niin edelleen.

Edustaja Hautala kysyi — ja monet muut myös — koulutuksesta. Opetus- ja kulttuuri-
ministeriö ja maa- ja metsätalousministeriö ovat aloittaneet keskustelut tästä asiasta, että
miten amk-tasoista vientikoulutusta saadaan edistettyä. Selkeästi eri puolilla Suomea on
mielenkiinto herännyt, että sitä voitaisiin koulutuksen tarjoajien taholta järjestää, ja siinä
varmasti, ja toivon mukaan, pystytään edistymään.

Edustaja Kiviranta otti esille uuden yhteisen maatalouspolitiikan uudistamisen, CAP
2020:n. Tässä tullaan isoon kysymykseen, joka liittyy brexitiin: me emme kukaan voi tie-
tää tarkasti, minkälainen rahoitusvaje sieltä tulee — todennäköisesti tulee. Muutoinkin ra-
hoituskehysten osalta se on vielä auki. Meidän pitää myöskin varautua siihen, että me puo-
lustamme voimakkaasti sitä rahoituskehystä, jota meillä tällä hetkellä ruuantuotantoon,
maatalouteen pidetään yllä, jotta sitä aukkoa ei viljelijöille tulisi. Budjettiaukko on olemas-
sa, se tiedetään. Ja sama juttu tässä, jo vuonna 2019—2020 tämän edessä ollaan. Tämän
asian osalta valmistelutyöt ovat alkaneet, ja katsotaan, mihin asti tässä päästään. Mutta se
on selvää, että tämä meidän täytyy pitää tiukasti mielessä. 

Edustaja Mäkisalo-Ropponen otti esille ruuan, matkailun ja green caren yhteistyön, ja
tässä on iso mahdollisuus maaseudun yritystoiminnalle, ehdottomasti, tässä on kysyntää
eri puolilla maailmaa vaikka kuinka paljon. 

Sitten edustaja Juhantalo otti esille myös erittäin tärkeän asian vientiin liittyen, ja se on
brändi. Ilman brändiä me emme voi menestyä, se on ihan päivänselvä asia, ja siksi meidän
pitää myöskin — niin kuin tuossa omassa aikaisemmassa puheenvuorossani sanoin — löy-
tää lisää resursseja, jotta me pystymme vientiä edistämään ja brändejä vahvistamaan. Li-
säpanoksia näihin meillä pitää tulla, tätä asiaa erittäin moni edustajista täällä myöskin pe-
räänkuulutti.

Puhemies! Lopuksi ruokahävikistä: Ruokahävikin osalta vuosina 2011—2012 on tehty
selvityksiä ruokaketjun eri osien kohdalla, mutta silloin tulkinnat siitä, mikä katsotaan ruo-
kahävikiksi, vaihtelivat, ja siksi tämä asia täytyy ottaa uudelleen tarkasteluun. Tämä tar-
16



Pöytäkirjan asiakohta PTK 73/2017 vp
kastelu, uudelleentarkastelu, käynnistyy lähiaikoina, ja sen myötä sitten tehdään uusia joh-
topäätöksiä, että mitä toimia tarvitaan. 

Ja ihan lopuksi, puhemies, totean, että ruualla on hinta mutta ruualla on myös arvo. Mei-
dän ruokamme — joka täällä tuotetaan eettisesti ja ympäristönormeilla mitattuna erin-
omaisen kestävällä tavalla, salmonellavapaasti, antibioottivapaasti, hormonivapaasti ja
niin edelleen — täytyy menestyä maailmalla. Mutta vientiosaamista tarvitaan, vientipon-
nisteluja tarvitaan ja sitä, että meidän markkinat toimivat oikeudenmukaisemmin kuin nyt.
— Kiitos.

Puhemies Maria Lohela: Siirrytään puhujalistalle. Puhujalistaa käydään eteenpäin siis
kello 18.10 saakka eli ehditään joitakin puheenvuoroja ottaa ennen keskustelun keskeyttä-
mistä.

17.47 Merja Mäkisalo-Ropponen sd: Arvoisa puhemies! Poimin tässä puheenvuorossa-
ni mietinnöstä vain yhden mielenkiintoisen ja omasta mielestäni tärkeän näkökulman,
vaikka tästä mietinnöstä riittäisi kyllä paljon muutakin tärkeää puhetta.

Olen erittäin tyytyväinen siihen, että ruuan, ravitsemuksen ja kansanterveyden yhtey-
teen on mietinnössä kiinnitetty paljon huomiota. Terveellisellä ravitsemuksella voidaan ni-
mittäin ennaltaehkäistä mutta myös hoitaa monia kansanterveysongelmiamme. Kysymys
on ihmisten hyvinvoinnista ja elämänlaadusta, mutta myös kansantaloudesta, sillä monet
kansanterveysongelmamme liittyvät ravitsemukseen. Oikealla ruokavaliolla voidaan en-
naltaehkäistä esimerkiksi sydän- ja verisuonisairauksia sekä muistisairauksia.

Ihmiset toki itse tekevät valintansa, mutta myös monilla politiikan keinoilla voidaan va-
lintoja ohjata terveellisempään suuntaan. Esimerkiksi verotus on hyvä tapa ohjata kulutus-
tottumuksia ja tuotekehitystä ravitsemuksellisesti parempaan suuntaan. Keskeistä on se,
että teemme terveellisten valintojen tekemisen kansalaisille mahdollisimman helpoksi.
Tämä edellyttää tiedon lisäämistä eri tuoteryhmien terveellisyydestä ja myös epäterveelli-
syydestä ja toisaalta terveellisten vaihtoehtojen houkuttelevaksi tekemistä. Vaikka suoma-
laiset tietävät paljon ravitsemukseen liittyvistä asioista, niin edelleen tiedottamista on lisät-
tävä. Lisäksi tuotepakkauksissa tulisi olla selkeät merkinnät, mitä tuote sisältää, ja niin
isolla kirjoitettuna, että sen pystyy lukemaan ilman suurennuslasia.

Myös lähiruuan ja luomuruuan pitäisi olla kuluttajien helposti löydettävissä ja valitta-
vissa. Jos luomu- ja lähiruokaa olisi helposti saatavissa, uskon monen suomalaisen halua-
van valita juuri näitä vaihtoehtoja.

Suomalaiset ruokailevat nykyisin paljon kouluissa, työpaikkaravintoloissa sekä muissa
yhteisöllisissä ruokailupaikoissa, ja sen takia näiden yhteisruokailujen terveellisyyteen
vaikuttamalla voidaan tehokkaasti parantaa kansanterveyttä. Tutkimuksissa on osoitettu jo
esimerkiksi sellainen, että jo vähäinen suolan määrän vähentäminen joukkoruokailussa on
tärkeä ja merkittävä kansanterveyttä parantava teko. Joukkoruokailuissa lähiruuan käyttä-
minen olisi monella tavalla myös kestävän kehityksen edistämistä, ja sen takia tämä olisi
ajankohtainen aihe.

17.50 Lasse Hautala kesk: Arvoisa rouva puhemies! Selonteossa todetaan, että kotimai-
sen ruokajärjestelmän kilpailukyvyn perusta on kestävä, laadukas, eettinen ja kilpailuky-
kyinen alkutuotanto. Se on koko kotimaisen ruokaketjun ja ketjun luomien kaiken kaik-
kiaan 340 000 työpaikan perusta. Jos alkutuotanto ei ole kannattavaa ja menettää kehitys-
17



Pöytäkirjan asiakohta PTK 73/2017 vp
edellytyksensä, tulee koko suomalainen ruokaketju ennemmin tai myöhemmin kärsimään
siitä kouriintuntuvalla tavalla. Tämä on tunnustettu valiokunnan mietinnössä selvin sa-
noin. Siinä vaaditaan, että alkutuotannon heikon kannattavuuden parantamisen tulee olla
ruokapolitiikan perustana.

Tällä hallituskaudella on kohdistettu määrätietoisesti panostuksia uusien vientikohtei-
den löytämiseen suomalaiselle ruualle. Tähän mennessä on onnistuttu avaamaan esimer-
kiksi Kiinan-markkinoita suomalaiselle sianlihalle ja kaurahiutaleille. Suuri kiitos hallituk-
selle näiden asioiden edistämisestä. Tätä työtä on tärkeä jatkaa, sillä ainoa tapa kohentaa
kotimaisen ruuantuotannon kannattavuutta ja kehitysedellytyksiä on löytää uusia markki-
noita ulkomailta.

Toimintaympäristössä tapahtuvia muutoksia on otettu selonteossa laajasti huomioon.
Globaali väestönkasvu, ilmastonmuutos, voimistuvat sään ääri-ilmiöt, muuttuvat vilje-
lyolosuhteet sekä esimerkiksi kasvitaudeista tai -tuholaisista johtuva satovahingon uhka ai-
heuttavat kasvavia riskejä kansainvälisillä ruokamarkkinoilla. Tässä tilanteessa myös Suo-
men on tärkeä huolehtia omasta ruokaturvastaan.

Ruuantuotannon jokaisessa vaiheessa tehdään monipuolista tuotekehitys- ja -tutkimus-
työtä. Alkutuotannon koneellistuminen ja tuotantomenetelmien kehittyminen jatkuvat vai-
keasta kannattavuustilanteesta huolimatta. Jalostusportaan tekemä tuotekehitys vie alaa
jatkuvasti eteenpäin, kun uudet tuotteet mahdollistavat korkeamman jalostusasteen saavut-
tamisen. Esimerkiksi laktoosittomien maitotuotteiden alueella Suomi on maailman kär-
keä. Uusien ruokainnovaatioiden tuotteistaminen on ruokateollisuuden kehityksen kannal-
ta korvaamattoman tärkeää. Kehitystyötä tehdään myös ruuan kestävyyden, jäljitettävyy-
den ja puhtauden parantamiseksi.

Arvoisa puhemies! Ruuan arvostus on otettu tässä selonteossa yhdeksi kantavaksi tee-
maksi. Siihen todellakin on syynsä, sillä suomalaisessa ruuassa yhdistyy useita ansiokkai-
ta ja globaalisti ainutlaatuisia tekijöitä. Suomalainen ruoka on todistetusti Euroopan puh-
tainta. Tästä Euroopan elintarviketurvallisuusviranomainen on antanut meille vahvistuk-
sen nimeämällä meidän ruokamme Euroopan puhtaimmaksi. Meillä käytetään erittäin vä-
hän antibiootteja, eläimille ei syötetä kestämättömästi soijaa, geenimuuntelua ei harjoiteta
ja eläinten hyvinvoinnista huolehditaan yksilökohtaisesti. Missään muualla tähän ei pysty-
tä.

Arvoisa rouva puhemies! Tämä selonteko antaa hyvät osviitat tulevaisuuden koko elin-
tarvikeketjun kehittämiselle.

17.54 Pertti Hakanen kesk: Arvoisa rouva puhemies! Täällä on käytetty hyviä puheen-
vuoroja ja selontekoa arvostetaan, ja täällä on tullut hyviä argumentteja siitä, millä tavalla
myöskin — niin kuin edustaja Hautala viimeksi kertoi — arvostus on lisääntynyt. Kyllä
tämä keskustelu ja tämä selonteko tuovat koko tuottajaketjuun, koko elintarviketeollisuu-
teen kuluttajan arvostusta. 

Mutta tämä kannattavuus, minkä edustaja Nylund täällä toi esille, on juuri se lähtökohta
— että koko elintarvikeketjun työpaikat turvataan sillä kannattavalla alkutuotannolla ja sil-
lä, että me saamme jatkossa myöskin tukipolitiikan siihen suuntaan, jolla turvataan myös-
kin tulevien sukupolvien työt siellä maatiloilla. Millä tavalla sitten voidaan vaikuttaa tähän
tukipakettiin, niin totta kai valmistelu on nyt täysillä käynnissä uudelle maatalouspolitii-
kalle. Siihen pitää vaikuttaa kaikella tavalla, mitä voidaan, ja siihen kannustan myöskin
ministeri Leppää aina käyttämään aikaa, jotta saadaan siitä entistä parempi ja rakentavam-
18



Pöytäkirjan asiakohta PTK 73/2017 vp
pi. Kuten tässä myöskin tuotiin esille, meidän pitää vielä katsoa se tuotantoon sidottujen tu-
kien mahdollisuuden lisääminen, koska se on aitoa sitä, mikä tuo sitä eettisyyden arvoa ja
kuluttajan silmissä myöskin lisäarvostusta. 

Kokonaisuudessaan tähän ruokaketjun parantamiseen ja siihen, mitä nyt selvitysmies
Mäkelä tekee parasta aikaa — minkä ministeri toi esille myöskin, että tämän kuun loppuun
mennessä tämä selvitystyö valmistuu — ja niihin johtopäätöksiin, jotka sen jälkeen odo-
tamme ministerin tekevän, ovat kyllä, arvoisa ministeri, odotukset aika kovat, sillä me tar-
vitsemme nopeaa toimintaa myös siihen, että tämä ketju tulee entistä kannattavammaksi ja
entistä paremmin tulonjako toteutettua. 

Sitten otan yhden kysymyksen vielä ministerille: Tuolla mainitaan yhdessä lauseessa
nykyinen eläinsuojelutilanne, eläinten hyvinvointi, ja täällä salissa myöskin vihreitten
edustaja Karimäki otti esille sen, että nyt valmistelussa oleva eläinsuojelulainsäädäntö ei
tule vieläkään hänen mielestään pohjoismaiselle tasolle. Minä olen ihan eri mieltä ja ky-
synkin ministerin kantaa siihen, että sillä valmistelussa olevalla lainsäädännöllä ollaan
pääsemässä kyllä aivan huipputilanteeseen.

17.57 Harry Wallin sd: Arvoisa puhemies! Maaliskuussa eduskunnalle annettua ruoka-
poliittista selontekoa on käsitelty eduskunnan maa- ja metsätalousvaliokunnassa pitkään ja
perusteellisesti. Valiokunta kuuli yli 40:tä asiantuntijaa. Yhteisymmärrys ja näkemys suo-
malaisesta maataloudesta, kotimaisen ruoka- ja elintarviketuotannon merkityksestä sekä
suomalaisen ruuan tulevaisuudesta oli selkeä. Selonteko sai valiokunnassa arvoisensa kä-
sittelyn, sillä suomalainen ruoka on kaikille valiokunnan jäsenille yhteinen asia, jota halu-
taan edistää. Valiokunta ymmärsi, että 340 000 työpaikkaa elintarvikeketjussa ja 15 mil-
jardin arvonlisäys kansantaloudelle, minkä ruoka-ala tuottaa, eivät ole pieniä tai yhdente-
keviä asioita. On tärkeää ymmärtää, että maatalous ei ole jotakin, jonka voi siirtää Suomes-
ta ulkomaille, sillä kotimaisen tuotannon kannattavuus, kehittäminen, säilyttäminen Suo-
messa on turvallisuus- ja huoltovarmuuskysymys, josta ei voi tinkiä.

Arvoisa puhemies! Ruokaan ja ruokapolitiikkaan liittyy valtava määrä asioita viennistä
terveyskysymyksiin, koulutuksesta tuotantoeläinten hyvinvointiin, tutkimusta ja tuoteke-
hitystä unohtamatta. Ruoka on bisnestä, se on politiikkaa, ja se on nykyihmiselle myös kei-
no erottautua ja kertoa itsestään. Ruoka on ihmiskeholle polttoainetta, minkä valitettavasti
liian suuri määrä suomalaisista joutuu hakemaan ruokajonoista. Ruokaturva on niin ikään
globaali kysymys. Ilmastonmuutos tulee lisäämään satovaihteluita ja nälänhätää sekä puu-
tetta puhtaasta vedestä ja tämän myötä antaa kasvualustaa myös ääriajattelulle.

Länsimainen yltäkylläisyys, ihmisten piittaamattomuus sekä kauppojen valtaisat, jatku-
vasti saatavilla olevat valikoimat aiheuttavat ruokahävikkiä, josta on tullut ruokakeskuste-
lun kuuma aihe ja vastuullisuuskysymys. Valiokunta käsittelikin hävikin vähentämiskei-
noja ja tarpeita perusteellisesti ja ansiokkaasti. Mietinnössä asetetaan tarkat askelmerkit
sille, miten hävikin torjumista aiotaan tehostaa. Aivan ensiksi tarvitaan mittarit ja selkeät
numeraaliset tavoitteet, jotta tiedämme hävikin tarkan määrän ja voimme nähdä, kuinka eri
toimenpiteet purevat. Elintarvikkeiden päiväysmerkintöjen merkitsemisvaatimuksia on
kevennettävä, niin kuin puheenjohtaja Kalmarikin totesi. Ruoka-avun jakelun toimintata-
poja on tehostettava muun muassa Vantaan mallin mukaisesti. YK:n ja EU:n komission ta-
voite on puolittaa hävikki vuoteen 2030 mennessä. Tavoite on kunnianhimoinen mutta saa-
vutettavissa. Myös lainsäädännön kehittäminen täytyy pitää mukana hävikkikeskustelus-
sa, mikäli vapaaehtoiset keinot eivät pure.
19



Pöytäkirjan asiakohta PTK 73/2017 vp
Arvoisa puhemies! Ruuan arvostamisesta: Sukupolvet, jotka eivät ole kokeneet puutetta
tai niukkuutta sillä tavoin kuin 1900-luvun alkupuoliskolla syntyneet ovat sen kokeneet,
suhtautuvat luonnollisesti ruokaan eri tavalla. Heille ruokaa on aina ollut saatavilla run-
saasti tai ainakin riittävästi, ja hyvä niin. Ruuan arvostaminen lähtee kotikasvatuksesta
nuoresta iästä lähtien. Kouluilla ja päiväkodeilla on niin ikään suuri rooli. Maksuton ja ter-
veellinen ruokailu kouluissa ja päiväkodeissa on suomalainen erikoisuus, jolla on sekä ra-
vitsemuksellinen, kasvatuksellinen että tasa-arvoa lasten välillä luova tärkeä merkitys.
Maksuttomasta laadukkaasta ruokailusta tulee pitää kiinni tiukoissakin taloudellisissa ti-
lanteissa, joita kunnat kohtaavat.

Tässä lopuksi haluaisin erityisesti kiittää valiokunnan jäseniä ja erityisesti puheenjohta-
ja Kalmaria hyvästä yhteistyöstä. Tästä on hyvä jatkaa eteenpäin.

18.01 Juha Pylväs kesk: Arvoisa puhemies! Valtioneuvoston selonteko ruokapolitiikasta
tähtää rohkeasti tulevaan. Valiokunnan mietinnön mukaisesti ruokapoliittisessa selonteos-
sa asetettuja tavoitteita voidaan pitää pääasiassa oikeansuuntaisina. Ruoka on jokaiselle
päivittäinen ja tärkeä asia. Ruuasta ja ruuantuotannosta pitäisi meillä jokaisella olla mieli-
pide. Jokainen meistä voisi hetken käyttää sen pohtimiseen, minkälaista ja miten tuotettua
ruokaa tulevaisuudessa haluaa ja voi syödä.

Kotimaisen puhtaan, eläinten hyvinvointia arvostavan tuotantotavan pitäisi olla kaikille
entistä vahvemmin päivänselvää. Näin valitettavasti ei ole. Tutkimusten mukaan edelleen
ruuan pääasiallinen hankintakriteeri on hinta. Tuotantotavasta tai tuotannon läpinäkyvyy-
destä ei ollakaan niin kiinnostuneita. Kotimaisen puhtaan ruuantuotannon kannalta tämä
bulkkituotanto ei ole kannustavaa nykyiselle vastuulliselle tuotantotavalle. Meille kaikille
tämän pitäisi ollakin herättävää. Onko kotimainen ruuantuotanto liian kallista koko ketjun
osalta, koska tuottajat painiskelevat jatkuvasti liian alhaisten tuottajahintojen kanssa ja ku-
luttajat silti pitävät kotimaista ruokaa liian kalliina ostaa? Kotimainen ruoka on tunnetusti
puhdasta ja ensiluokkaisesti jäljitettävää. Suomalaisilla sioilla on edelleen saparot ja suo-
malaisilla kanoilla edelleen nokat. Niilläkin tulisi olla ruuan hinnanmuodostuksessa jokin
arvo ja jokin hinta.

Arvoisa puhemies! Tulevaisuuden ruuantuotannon säilymiseksi on koulutukseen ja tut-
kimustoimintaan panostaminen entistä tärkeämpää. Maatalous vaatii entistä enemmän yrit-
täjämäisiä ominaisuuksia, tiukkaa kustannusseurantaa ja markkinointitaitoja. Niihin voi-
daan riittävällä koulutuksella vastata. Puhdas, eläimet huomioiva tuotantotapa on saatava
myös vientimarkkinoilla entistä parempaan nosteeseen jo saavutettujen hyvien ponnistelu-
jen lisäksi. Markkinointiosaamistakin voi lisätä koulutuksella. Tutkimukseen panostamal-
la uudenlaiset tuotantotavat, omistamisen muodot ja automatisaatio mahdollistavat hyvin-
kin poikkeavat tavat tuottaa ruokaa nykyiseen verrattuna.

Valiokunta korostaa mietinnössään uusien automaatioteknologisten ratkaisujen merki-
tystä. Tulevaisuuden pellolla kulkevat jos eivät nyt itsekseen kulkevat traktorit niin aina-
kin alisteiset koneet ihmisen hallinnoiman pääkoneen alaisuudessa. Varsinkin karjatalou-
dessa automaatio ja teknologinen kehitys mullistavat edelleen tuotannon toimintatapoja ja
työnkuvia. Tämäkin vaatii entistä enemmän koulutuksen sisältöjen uudistamista, jotta uu-
denlaiseen teknologiseen toimintaympäristöön ja toimintatapoihin löytyy osaajia jatkossa-
kin. Rohkea teknologian hyödyntäminen pitää myös mahdollistaa ilman tarpeettoman tiuk-
kaa ja yliennakoivaa sääntelyä. Monet hyvät toiminnan tehostamisen tavat tahtovat kilpis-
20



Pöytäkirjan asiakohta PTK 73/2017 vp
tyä tehokkaasti ennakoivaan lainsäädäntöön ja pikkutarkkaan, jopa holhoavaan ohjeistuk-
seen.

Arvoisa puhemies! Valiokunta on mietinnössään yksimielisesti lisännyt viisi lausumaa.
Ensimmäisen lausuman mukaisesti pidän itse tärkeänä ruokamarkkinoiden aitoa toimi-
vuutta ja markkinoiden tasapuolisempaa kilpailuasetelmaa. Se on keskeistä koko tuotan-
nonalan tulevaisuudelle.

Puhemies Maria Lohela: Ehditään ottaa vielä yksi puheenvuoro. Edustaja Laukkanen on
poissa ja edustaja Juhantalo on poissa, joten sen käyttää edustaja Nylund.

18.05 Mats Nylund r: Arvoisa rouva puhemies! Ruuan arvostus on noussut. Me näemme
sen monella eri tavalla, ja ruokapoliittinen selonteko on yksi niistä. Meillä on vahvat tren-
dit suomalaisessa yhteiskunnassa: alkuperämerkintä tulee näkyviin, puhtaus, arvostetaan
"ei antibiootteja", lähiruokaa arvostetaan, luomuruoka kasvaa vuodesta toiseen, suora-
myynti kasvaa. Ne ovat kaikki hyviä trendejä, ja ne ovat todellisia, niitä voi mitata.

Mutta vielä vahvempi trendi, paljon vahvempi trendi, on niin kutsuttu halpa ruoka -tren-
di, ja se vaikuttaa alkutuottajan kannattavuuteen paljon paljon enemmän. On oikein hyvä,
jos elintarvikeketjut ja kauppa onnistuvat pienentämään omaa katettaan, mutta valitetta-
vasti se ei aina ole näin. Jos me katsomme esimerkiksi kauppaketjujen kannattavuutta, se
on jopa noussut viime vuosina, vaikka ruuan hinta on laskenut. Miksi näin? Siksi, että kil-
pailu ei toimi niin kuin sen pitää. Se on tullut esille keskustelussa, ja se on tullut esille myös
tieteellisessä tutkimuksessa. Sekä kilpailu- ja kuluttajaviranomaisten tutkimuksissa että
PTT:n tutkimuksissa on noussut esille, että kauppa käyttää ylivaltaa ketjussa ja joskus jopa
vähän ei niin hyväksyttäviä toimintatapoja. Siksi tarvitsemme, aivan kuten maa- ja metsä-
talousvaliokunta nyt sanoo lausumassa, lainsäädäntötoimenpiteitä. Mitkä ne ovat, sen me
näemme. Me odotamme ensin, aivan kuten ministeri sanoo, selvitysmies Ilkka Mäkelän
selvitystä. Mutta jotain on pakko tehdä, koska muuten koko pohja putoaa Suomen elintar-
vikeketjulta. Jos alkutuottaja ei pärjää, jos alkutuottajan kannattavuus ei nouse, meillä ei
ole elintarviketyöläisiä ja ruuan tuonti lisääntyy. Meillä ei ole varaa siihen. Nyt on tekojen
paikka, ja siksi olen todella tyytyväinen, että maa- ja metsätalousvaliokunta nosti esille
myös mietinnössään nimenomaan tämän toimenpideohjelman, joka seuraa tämän eduskun-
takäsittelyn jälkeen. — Kiitos.

Puhemies Maria Lohela: Tässä kohtaa keskustelu ja asian käsittely keskeytetään. Asian
käsittelyä jatketaan tässä istunnossa päiväjärjestyksen muiden asiakohtien tultua käsitel-
lyiksi.

Keskustelu keskeytettiin kello 18.08.

————

Keskustelua jatkettiin kello 18.26.

Puhemies Maria Lohela: Seuraavaksi jatketaan aiemmin tässä täysistunnossa keskeytet-
tyä asiakohdan 5 käsittelyä. Jatketaan keskustelua.
21



Pöytäkirjan asiakohta PTK 73/2017 vp
18.27 Kari Kulmala uv: Arvoisa rouva puhemies! Hieman haluan vielä puhua tästä luo-
musta. Eli luomualan kehittämisohjelman tavoitteena on lisätä luomutuotantoa, monipuo-
listaa kotimaisten luomutuotteiden valikoimaa sekä parantaa luomuruuan saatavuutta vä-
hittäiskaupoissa ja ammattikeittiöissä. Koko valtioneuvosto on luomuohjelman takana.

Evira asetti tämän vuoden huhtikuussa luomubroilereita teurastaneelle Keltasiiven teu-
rastamolle kiellon markkinoida teurastamiaan broilereita luomuna. Kielto on voimassa tä-
män vuoden loppuun saakka. Suomessa korostetaan, ettei ruokaa saisi haaskata. Mielestä-
ni viranomaisen harkintakyky on tässä asiassa pettänyt, jos lintuja päätyy tuhottavaksi.
Luomulle on myös kysyntää kotimaisilla markkinoilla, vaikkakin se on kalliimpi ja siksi
hankalampi saada kaupaksi. Jo vuonna 2013 luomubroilerin tuotanto ja kulutus ylittivät
100 miljoonaa kiloa, eli kyse on merkittävästä tuotantoryhmästä.

Luomubroileria viedään myös ulkomaille. Vuoden 2017 tammikuussa Luomu Invest
-yritys sai asiakkaakseen merkittävän kauppaketjun Hongkongista. Yritys vie luomubroi-
leria myös Saksaan, Tanskaan sekä Espanjaan. Luomubroilerien teurastamisen vähenemi-
nen Suomessa heikentää oleellisesti myös vientiä ulkomaille.

Vaikka luomutuotanto on nousussa, näen tuotannossa erittäin paljon tuottajiin kohdistu-
neita uhkia, joihin valtiovallan tulee ottaa tiukempi ote ja parantaa heidän asemaansa kai-
kin laillisin keinoin. Kysyisin ministeriltä, millä tavalla luomubroilerin tuotanto aiotaan
jatkuvasti turvata, mutta kun hän ei ole paikalla, kysyn toisella kertaa.

Keskustelu päättyi.

Eduskunta hyväksyi valiokunnan ehdotuksen kannanotoksi valtioneuvoston selonteon
VNS 2/2017 vp johdosta. Asian käsittely päättyi.
22


