















































DEMD4B6.tmp.xml


Pöytäkirjan asiakohta PTK 86/2019 vp

 Tarkistettu
4.0

Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.4. Suullinen kysymys lapsiperheiden tukemisesta (Jaana Pelkonen kok)
Suullinen kysymys SKT 83/2019 vp

Suullinen kyselytunti

Toinen varapuhemies Juho Eerola: Edustaja Pelkonen.

Keskustelu

16.08 Jaana Pelkonen kok: Arvoisa herra puhemies! Yksinäisyys on kansantauti, joka
heikentää suomalaisten hyvinvointia ja terveyttä voimakkaammin kuin mikään muu yksit-
täinen tekijä. Yksinäisyys myös kerää ympärilleen muita ongelmia, kuten köyhyyttä ja
huono-osaisuutta. 

Joka viides suomalainen kärsii yksinäisyydestä ajoittain ja joka kymmenes jatkuvasti.
Erityisesti juhlapyhät ovat yksinäisille vaikeita. Niinpä moni odottaakin lähestyvää joulua
pelolla. 

Erityisesti lapsiperheiden lisääntynyt yksinäisyys ja pahoinvointi ovat kipeitä ongelmia
tämän päivän Suomessa. Kolmen sukupolven pihapiirin puuttuminen jättää liian monet
lapsiperheet yksin lasten kasvatushaasteiden ja arjen murheiden kanssa.

Kokoomus esitti omassa vaihtoehtobudjetissaan joukon toimenpiteitä, joilla etenkin
nuorten syrjäytymistä voidaan ehkäistä, perheitä tukea ja ongelmia lievittää. Kysyisin: mi-
ten hallitus aikoo toimia tässä asiassa?

16.09 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Minusta on hienoa, että kaikki ryhmät ovat esittäneet toimia, joilla lasten, nuor-
ten ja perheiden arkeen saadaan lisää sellaista positiivista virettä. 

Yksinäisyys koskee itse asiassa niin lapsia ja nuoria kuin ikäihmisiäkin. Edustaja on ai-
van oikeassa siinä, että yksinäisyyskin on yksi sellainen iso suomalainen kestävyysvaje,
josta kovin vähän puhutaan, yksinäisyys kun aiheuttaa paljon muita ongelmia, joilla on vii-
me kädessä jopa taloudellisia vaikutuksia. Siksi sosiaalisen kestävyysvajeen pienentämi-
seksi toimet pitää tehdä niin, että me myöskin tunnustamme yksinäisyyden ilmiönä, jota pi-
täisi pystyä yhteiskunnassa enemmän torjumaan. 

En lähde nyt yksityiskohtiin mutta totean, että meillä on merkittävä panos myös ensi
vuodelle käytettävissä lasten, nuorten ja perheiden palveluihin, nimenomaan palveluiden
parantamiseen, [Puhemies koputtaa] mutta myöskin koulupuolella on lasten ja nuorten
osalta merkittäviä panostuksia tulossa. Eli perhepolitiikkaa tulee tehdä vahvasti, ja siitä on
hyviä ehdotuksia nyt ilmassa. 

Kysymyksen käsittely päättyi.


	3.4
	16.08
	16.09


