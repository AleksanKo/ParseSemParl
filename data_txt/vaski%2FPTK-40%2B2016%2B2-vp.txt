















































DEM8597.tmpSave.xml


Pöytäkirjan asiakohta PTK 40/2016 vp
Pöytäkirjan asiakohta 

PTK 40/2016 vp

Täysistunto

Keskiviikko 20.4.2016 klo 13.59—17.51

2. Hallituksen esitys eduskunnalle laeiksi hallinnon yhteisistä sähköisen asioinnin tukipal-
veluista sekä valtion yhteisten tieto- ja viestintäteknisten palvelujen järjestämisestä anne-
tun lain muuttamisesta

Hallituksen esitys HE 59/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 2. asia.
Puhemiesneuvosto ehdottaa, että asia lähetetään hallintovaliokuntaan, jolle liikenne- ja
viestintävaliokunnan on annettava lausunto.

Ministeri Vehviläinen esittelee.

Keskustelu

14.00 Kunta- ja uudistusministeri Anu Vehviläinen kesk (esittelypuheenvuoro):  Ar-
voisa puhemies! Meillä on tässä lähetekeskustelussa nyt esillä laki sähköisen asioinnin tu-
kipalveluista, ja pidän tätä erityisen tärkeänä, kun tiedätte sen, että jo useamman vuoden
ajan Suomessa on haluttu muodostaa yhteistä kansallista palveluväylää (Hälinää — Puhe-
mies koputtaa) ja kansallista palveluarkkitehtuuria. Kuten tiedätte, niin meidän julkisia
sähköisiä palveluita on leimannut tällä hetkellä monella tavalla sirpaleisuus, hajanaisuus ja
monenlainen kustannustehottomuus, joista myös Valtiontalouden tarkastusvirasto aivan
äskettäin, viime viikolla, antoi oman näkemyksensä. Ja nyt olemme etenemässä siinä pro-
jektissa, että voimme luoda tätä yhteistä palveluväylää kaiken julkisen hallinnon sähköis-
ten palveluiden käyttöön ottamiseksi. Eli jos muistatte, niin ensimmäiset askelmerkit tästä
tehtiin viime vaalikaudella 2013, ja nyt ollaan etenemässä siihen suuntaan, että meillä on
tässä lakiesitys käsittelyssä.

Keskeinen tavoite on mahdollistaa kansallinen palveluarkkitehtuuriohjelma, jossa on ra-
kennettujen palvelujen laaja käyttö koko yhteiskunnassa. Kansallisessa palveluarkkiteh-
tuuriohjelmassa kehitettäviä palveluita esitetään Väestörekisterikeskuksen lakisääteisiksi
tehtäviksi ja keskitetysti rahoitetuiksi. Esitys tukee (Hälinää — Puhemies koputtaa) halli-
tuksen kärkihankkeena olevaa julkisten palveluiden digitalisoimista. Hallituksen esityk-
sen valmistelussa on otettu myös huomioon nyt alkuvuodesta linjatut julkisen hallinnon di-
gitalisoinnin periaatteet.

Suomessa otetaan siis nyt iso harppaus kohti yhteistä digitaalista infrastruktuuria — voi-
si sanoa: digialan tieverkkoa. Kansalaisten tarvitsemat digitaaliset palvelut kootaan yhteen
palvelunäkymään, jossa voi yhdellä tunnistautumisella asioida eri tahojen kanssa. Jo nyt
käyttäjien kokeiltavana on palvelunäkymän kehitysversio beta.suomi.fi. Sähköinen asioin-
titili mahdollistaa turvallisen viestintäkanavan esimerkiksi asiakasta koskevista päätöksis-
tä tiedottamiseen. Toisen puolesta asioiminen puolestaan helpottaa sähköisten palveluiden
 Tarkistettu
4.1



Pöytäkirjan asiakohta PTK 40/2016 vp
käyttämistä muun muassa lasten huoltajille ja asiakkaidensa puolesta asioiville. Luodaan
puitteet hallituksen tavoitteena oleville yhden luukun käyttäjälähtöisille digitaalisille pal-
veluille, jotka nostavat tuloksellisuutta ja tuottavuutta. Tiedon liikkumista saumattomasti
eri palveluntuottajien välillä avointen rajapintojen kautta helpotetaan. Valtion ja kuntien
viranomaisille laki sisältää velvoitteen käyttää palveluita kaikessa sähköisten asiointipal-
veluiden tuotannossa.

Kansallista palveluarkkitehtuuria koskevasta lainsäädännöstä tekee ainutlaatuisen se,
että yhteisiä palveluja ei tehdä vain julkisen hallinnon sisäiseen käyttöön tai julkisten pal-
velujen tarjoamiseen. Aitoa lisäarvoa asiakkaalle haetaan siitä, että riippumatta toimijasta
palvelu tarjotaan yhtenäisillä tukipalveluilla ja samaan tietoon perustuen. Laissa on valittu
mahdollistava linja siihen, miten yritykset voivat hyödyntää rakennettavaa digitaalisten
palveluiden infrastruktuuria. Tukipalvelut ovat siis mahdollisimman kattavasti myös mui-
den kuin julkisen sektorin käytettävissä. Palveluväylä, palvelutietovaranto, palvelunäky-
mät ja asiointivaltuuspalvelu olisivat myös yksityisen sektorin hyödynnettävissä.

Arvoisa puhemies! Tämä lakiesitys sähköisten palveluitten tukipalveluista koskettaa siis
erityisesti viittä asiaa: ensinnäkin tunnistamista, toiseksi kansallista palveluväylää, kol-
manneksi kansallista palvelutietovarantoa, neljänneksi asiointirooleja ja -valtuuksia sekä
viidenneksi yhden luukun digitaalista palvelunäkymää.

Hyvät kansanedustajat, minä haluan vielä todeta tässä yhteydessä, kun täällä salissa on
usein kannettu huolta tästä, että kaikilla ei ole mahdollisuutta tähän sähköiseen tunnistau-
tumiseen, jos vaikka puuttuvat pankkitunnukset, että olemme löytämässä siihen parastai-
kaa juuri sellaista ratkaisua, joka liittyy toisen lain tekemiseen. Eli tällä hetkellä lausunto-
kierroksella on niin sanotun peruspankkipalvelujen direktiivin kansallinen toimeenpano,
eli ollaan tekemässä muutosta lakiin luottolaitostoiminnasta, ja tässä yhteydessä on tarkoi-
tus, että pankeille tulisi velvoite antaa kaikille pankin asiakkaille yleiskäyttöiset pankkitun-
nukset. Tämä pystyisi ratkaisemaan sen ongelman, jos on menettänyt vaikka luottotietonsa
tai jostain muusta syystä ei ole sitä sähköisen tunnistautumisen mahdollisuutta. Tämä an-
taa siihen mahdollisuuden.

14.06 Lea Mäkipää ps: Arvoisa puhemies! Esityksessä säädetään siis laki hallinnon yh-
teisistä sähköisen asioinnin tukipalveluista. Lisäksi säädettäisiin hallinnon toimijoiden vel-
vollisuudesta ja oikeudesta käyttää yhteisiä palveluja. 

Hallinnon yhteisiä sähköisen asioinnin tukipalveluja koskevan sääntelyn kokoamisella
yhteen lakiin sekä palvelujen keskitetyllä rahoituksella katsotaan olevan merkittävästi hal-
linnon kustannuksia pienentäviä vaikutuksia. Valtiovarainministeriössä on arvioitu, että
julkisella hallinnolla on noin 1 500 sopimusta sähköiseen tunnistamiseen liittyen. Keskit-
tämällä sopimukset Väestörekisterikeskukseen säästetään siis huomattava määrä hallin-
non työaikaa, joka liittyy muun muassa sopimusten ylläpitämiseen ja laskutukseen. Myös
yritysten näkökulmasta esitys sujuvoittaisi yritysten lupa- ja asiointiprosesseja sekä keven-
täisi niiden hallinnollista taakkaa. Palveludirektiivin artiklassa 6 on säädetty keskitetyistä
asiointipisteistä, jotka ovat yrityksille suunnattuja verkkopalveluita ja sähköisen asioinnin
portaaleja. Direktiivi edellyttää, että kaikki yritystoiminnan aloittamiseen ja harjoittami-
seen liittyvät menettelyt ja muodollisuudet tulisi voida hoitaa sähköisesti keskitettyjen
asiointipisteiden kautta koko EU:n alueella. Tämä edellyttää muun muassa rajat ylittävän
sähköisen tunnistautumisen ja asioinnin mahdollistamista yrityksen perustajille.
2



Pöytäkirjan asiakohta PTK 40/2016 vp
Ehdotetussa laissa tarkoitetut julkisen hallinnon ylläpitämät palvelut tuovat uusia liike-
toimintamahdollisuuksia yrityksille. Nämä mahdollisuudet ovat avoimesti ja yhtäläisin pe-
rustein kaikkien yritysten ja yhteisöjen käytettävissä. Esityksen mukaan palvelualustan ra-
kentamisella pyritään edesauttamaan sekotorirajat ylittävien toimialakohtaisten sähköis-
ten palvelumarkkinoiden syntymistä osana EU:n sähköisiä sisämarkkinoita.

Esityksen perusteluissa on todettu, että esityksellä ei arvioida olevan yksityisen ja julki-
sen elinkeinotoiminnan kilpailuedellytysten tasapuolisuuteen kohdistuvia vaikutuksia. Sii-
tä huolimatta herää kysymys, mikä on vaikutus sellaisten yritysten elinkeinotoimintaan,
jotka tarjoavat erilaisia hakemisto- ja yhteystietopalveluja.

Arvoisa puhemies! Tavoitteena on, että vuoden 2017 lopussa palvelunäkymä tarjoaa
tunnistetulle asiakkaalle uuden tavan löytää palveluja ja saada tietoa. Palvelunäkymä tuo
esiin sähköiset asiointimahdollisuudet ja edistää sähköisten palvelukanavien käyttöä ja it-
sepalvelun lisääntymistä.

Sähköiset palvelut ovat jo nyt laajasti käytettävissä ja käytössä. Kuitenkin on vielä pal-
jon ihmisiä, joilla ei ole mahdollisuutta käyttää sähköisiä palveluja tai ei ole tunnistautu-
misvälineitä. Kilpailu- ja kuluttajaviraston tutkimuksen mukaan muun muassa pankkiasi-
akkaat jakautuvat digitaalisten ja perinteisten palveluiden käyttäjiin. Selvitys osoittaa, että
kuluttajilla on eriarvoiset mahdollisuudet hoitaa pankkiasioita erilaisista taustoista ja elä-
mäntilanteesta johtuen. Lähes kymmenesosa kuluttajista ei käytä lainkaan verkkopankkia.
9 prosentilla eli koko väestöön suhteutettuna noin 400 000 henkilöllä ei ollut verkkopank-
kitunnuksia. Näihin kuuluu erityisesti iäkkäitä eläkeläisiä, työttömiä, matalasti koulutettu-
ja nuoria ja pienituloisia. 

Tunnistusväline on välttämätön palveluiden tosiasiallisen saatavuuden ja verkkoasioin-
nin kannalta. Yksi este tunnistusvälineen saamiselle yksityisiltä palveluntarjoajilta on
maksuhäiriömerkintä. Suomen Asiakastiedon mukaan syys—lokakuun 2015 vaihteessa
maksuhäiriömerkintä oli 370 000 ihmisellä. Tunnistautumisväline on tarpeen itsemäärää-
misoikeuden käyttämiseksi, eikä puolesta asiointi ole oikea ratkaisu silloin, kun henkilö
itse on oikeustoimikelpoinen.

Arvoisa puhemies! Myös niille kansalaisille tulisi turvata pääsy julkisiin palveluihin,
jotka eivät osaamisen, kielitaidon tai jonkin muun syyn takia käytä sähköisiä palveluja.
Hallinnon asiakkaalla tulisi olla mahdollisuus muuhunkin kuin sähköiseen asiointiin, ja hä-
nen tulisi saada tarvittaessa myös henkilökohtaisia palveluja.

Arvoisa puhemies! Tämä oli niin suuri paketti, että paljon yksityiskohtia on vielä tutkit-
tavana, mutta se varmaan selviää valiokunnan kokouksissa.

14.11 Sanna Lauslahti kok (vastauspuheenvuoro): Arvoisa puhemies! Käsillä oleva hal-
lituksen esitys on loistava, voisi sanoa, merkittävä askel, todellista sähköistä maailmaa,
matka kohti yhden luukun periaatetta, jossa päästään hallinnon siiloista eroon. Voisi sa-
noa, että byrokratia saadaan nurin, hallintokulut kuriin. Jatkossa asiointipalvelut voivat
olla meidän kansalaisten käytettävissä joka ikinen päivä, missä tahansa, milloin vain ja
millä laitteella kukin haluaa.

14.12 Arja Juvonen ps (vastauspuheenvuoro): Arvoisa rouva puhemies! Hallituksen esi-
tys on perusteltu, mutta haluaisin nostaa esille jo edustaja Mäkipään nostamia asioita. Kyl-
lä on huolta kannettava niistä ihmisistä, joilla ei ole mahdollisuutta käyttää sähköisiä lait-
teita tai vaikkapa pankkitunnuksia. Ongelmaksi on osoittautunut erityisesti se, kuinka
3



Pöytäkirjan asiakohta PTK 40/2016 vp
opettaa niitä ihmisiä, jotka eivät hallitse vaikkapa pankkitunnusten käyttöä, koska henki-
lökohtaisten tilien kautta opetusta ei tietenkään voi tehdä. On ehkä syytä heittää sitä palloa
myös vaikkapa pankeille: missä vaiheessa heidän tilanteensa on, jotta he voisivat neuvoa,
opettaa ja kouluttaa vaikkapa ikäihmisiä, joista monella ei ole sähköisiä tunnistautumisvä-
lineitä. Eli keskiössä on ihminen, kun me kehitämme näitäkin ohjelmia ja tätäkin uudistus-
ta, ja se tulee muistaa, että me olemme kaikki yksilöitä, toiset tarvitsevat enemmän neu-
vontaa ja apua, ja kaikille laitteet eivät ole saavutettavissa.

14.13 Kimmo Kivelä ps (vastauspuheenvuoro): Arvoisa rouva puhemies! Kyllähän digi-
talisaatioprosessissa Suomessa varsinkin julkinen sektori on matkan varrella tehnyt raskai-
ta ja kalliita erehdyksiä. Tämä asia on hieno prosessi. Tämä on merkittävä osa hallitusoh-
jelmassa sovittua digitalisaatioprosessia, ja on äärimmäisen tärkeätä, että kaikki toimenpi-
teet, joilla valtion levällään olevia tietojärjestelmiä kootaan yhteen, tapahtuisivat siten, että
ne kulkisivat kansalaisten ehdoilla ja että mahdollisimman monet pääsisivät nettipalvelui-
den piiriin. Mutta sitten huomioidaan erikseen ne kansalaiset, jotka eivät yleensä korkean
iän vuoksi pysty nettiä käyttämään. Viime viikolla törmäsin tapaukseen, että verottaja ei
ollut hyväksynyt iäkkään metsänomistajan metsäkaupoista suorittamaa alvia, kun se oli
suoritettu perinteisellä tavalla.

14.14 Sari Essayah kd (vastauspuheenvuoro): Arvoisa rouva puhemies! On erittäin tär-
keää, että nämä säädökset, jotka sääntelevät näitä julkisia sähköisiä palveluita, tulevat nyt
yhden lainsäädännön alle. Tietenkin olisi myös äärimmäisen tärkeää, että julkisissa han-
kinnoissa ohjelmistojen ja it-systeemien suhteen myöskin päästäisiin siihen, että voitaisiin
saada näitä keskittämisetuja. Olisinkin ministeriltä kysynyt sitä, millä tavalla aiotaan näis-
sä valtion varsinaisissa hankkeissa edetä sen suhteen: kun lainsäädäntö saadaan yhteen
kohtaan, niin millä tavalla sitten nämä hankinnat voitaisiin saada tehokkaammaksi ja sitä
kautta säästää suuria summia, kun tällä hetkellä näitä toimittajia on aivan valtava määrä
niin kunnissa kuin valtiollakin?

Edustaja Mäkipää otti esille tämän tärkeän seikan, että on huolehdittava siitä, että myös-
kin niille henkilöille, jotka eivät syystä tahi toisesta pysty käyttämään nettiä, ovat tulevai-
suudessakin nämä palvelut saatavissa.

14.15 Hannu Hoskonen kesk (vastauspuheenvuoro):  Arvoisa rouva puhemies! Aivan
erinomainen lakiesitys ja on linjassa Sipilän hallitusohjelman kanssa. Toivoisin kuitenkin,
että tässä yhteydessä nostettaisiin esille myös se, että kun uusia palveluväyliä rakennetaan
digitaaliselle pohjalle, niin sen, että rakennetaan nimenomaan sille pohjalle, että palvelu on
turvallista eikä tällaisia tietovuotoja pääse syntymään eivätkä hakkerit pääse väliin, pitää
olla ehdoton tavoite, mutta yhtä iso tavoite pitää olla sen, että rakennamme tähän maahan
laajakaistaverkon, joka puolelle maahan. Tämähän eriarvoistaa koko systeemin tässä
maassa, jos osa väestöstä pystyy käyttämään huipputasoisia palveluita erinomaisessa ym-
päristössä mutta toisaalta on alueita, joilla eivät nopeat laajakaistayhteydet ollenkaan pe-
laa. Kotikunnassani Ilomantsissa asia on jo hyvällä mallilla, kun valokuituverkko on saatu
valmiiksi, mutta valtiovallan tehtävänä on pitää huoli, että niillä alueilla, missä valokuitu-
verkkoja ja nopeita laajakaistayhteyksiä ei saa markkinaehtoisesti, valtiovallan pitää toi-
mia tässä aktiivisesti, että saamme koko maan tämän nopean palvelun piiriin.
4



Pöytäkirjan asiakohta PTK 40/2016 vp
14.16 Timo Heinonen kok (vastauspuheenvuoro):  Arvoisa rouva puhemies! Esitys on
hyvä, ja siitä voi ja pitää antaa kiitosta ministeri Vehviläiselle, mutta isoon ilakointiin siinä
ei ole aihetta sen takia, että olemme tässä kyllä hirveästi myöhässä, tämän olisi tietysti pi-
tänyt tapahtua jo aikoja sitten — eikä kyse ole nyt tästä hallituksesta, vaan monta hallitusta
aiemmin. Jos katsomme esimerkiksi sitä, mitä on tapahtunut muissa maissa, niin olemme
kaukana jäljessä siitä. Esimerkiksi Virossa kaikki sähköiset palvelut, esimerkiksi lääkere-
septit ja äänestäminen, toimivat X-Road-nimisen tiedonsiirtoväylän kautta. Ja kyllä tavoi-
te on nyt ja sen pitää olla, että jatkossa verottajan, Kelan, oman kunnan, maakunnan ja val-
tion kaikki toiminnot onnistuvat yhden selkeän kokonaisuuden kautta, ja tässä työssä täysi
tuki ministerille ja hallitukselle.

14.17 Sanna Lauslahti kok (vastauspuheenvuoro): Arvoisa puhemies! Ensinnäkin edus-
taja Juvoselle: Ehdottoman tärkeää todellakin on, että ihmisten ehdoilla näitä palvelukana-
via rakennetaan. Mielestäni erinomainen esimerkki täällä on se, että palvelunäkymiin tuo-
tetaan elämänkohtaisesti näitä palveluoppaita. Lisäksi jatkossakin tulee varmistaa, että
meillä on heille, jotka eivät ole tottuneita käyttämään teknisiä välineitä, myös nämä perin-
teiset puhelimet ja asiakaspalvelupisteet olemassa.

Edustaja Heinoselle sen verran, että parempi nyt kuin ei milloinkaan, ja voisi sanoa, että
tässä vaiheessa meillä on jo kypsää teknologiaa, jota voimme lähteä viemään sitten toteu-
tukseen ja toimeenpanoon asti.

14.18 Olavi Ala-Nissilä kesk (vastauspuheenvuoro): Rouva puhemies! Pitää eduskunnan
pöytäkirjoihin myöskin todeta, että nyt on tärkeätä, että ei voivotella näitä vanhoja eikä
nähdä nyt uhkia tässä vaan todella mahdollisuuksia. Hallitusohjelman yksi keskeinen stra-
teginen alue on uudet toimintatavat, jossa yksi keskeinen on digitalisaatio. Se liittyy tietys-
ti näihin muihin toimintatapoihin, kuten esimerkiksi normien sujuvoittamiseen, lupame-
nettelyjen sujuvoittamiseen, joka voi monissa tapauksissa tapahtua digitaalisesti tulevai-
suudessa, silloin kun meillä on tämä yhteinen pohja tässä olemassa. Että voimia ministe-
rille viedä tätä hallitusohjelman keskeistä hanketta eteenpäin. Me olemme takamatkalla
Viroon ja muihin nähden, mutta me otamme kiinni.

14.19 Antti Häkkänen kok (vastauspuheenvuoro): Arvoisa rouva puhemies! Kommentti
on lähinnä positiivinen siitä syystä, että hallitus on vihdoin saanut tämän esityksen tänne
eduskuntaan. Kuten edustaja Heinonen tässä jo totesi, kyllä Suomi on itse asiassa vähän jo
vuosikymmeniä jahkaillut näissä julkisen palvelun ja julkisen hallinnon yleisissä tietojär-
jestelmä- ja digitalisaatiohankkeissa. Meillä on ollut pitkään hyvin pirstaleinen ja sirpaloi-
tunut järjestelmä, joka on johtanut ennen kaikkea siihen, että tarvittavia säästöjä ei ole saa-
tu aikaan, mutta mikä vielä tärkeämpää, asiakaslähtöisyyttä palvelussa ei ole kyetty hoita-
maan sillä tasolla, mikä sen pitäisi olla erityisesti 2010-luvulla. Eli tämä mahdollistaa nyt
asiakaslähtöiset palvelut, ja toivonkin, että jatkotyössä myös huomioidaan, että yritysten
palvelut myös pääsevät monesti mukaan siihen täydentämään kaikkia näitä julkisia toimin-
toja.

Puhemies Maria Lohela: Kaikki pyydetyt vastauspuheenvuorot on noteerattu, ja käy-
dään ne nyt järjestyksessä tässä läpi.
5



Pöytäkirjan asiakohta PTK 40/2016 vp
14.20 Ritva Elomaa ps (vastauspuheenvuoro):  Arvoisa puhemies! Edustaja Mäkipää
nosti tärkeitä asioita esille. Maksuhäiriöisiä on melkein 400 000. Maksuhäiriöt lisääntyvät
koko ajan, eivätkä ne vähene sillä, että hankaloitetaan kansalaisten kykyä ja halua hoitaa
laskujaan. Pankkitunnusten myöntäminen ei ole luoton myöntämistä vaan mahdollisuus
saada sähköisesti niitä palveluja, jotka kuuluvat kaikille kansalaisille. Ministeri Vehviläi-
nen kertoi sähköiseen tunnistamiseen liittyen pankkitunnusten myöntämisestä kaikille
kansalaisille tulevaisuudessa, ja kysyisinkin, millä aikavälillä tämä tulee mahdolliseksi.

14.21 Anna Kontula vas (vastauspuheenvuoro):  Arvoisa rouva puhemies! Pelkästään
maaliskuun aikana minulta jäi resepti saamatta sen takia, että apteekki ei saanut yhteyttä
siihen keskusjärjestelmään, joka sähköisiä reseptejä käsittelee. Minulta jäi lapsen viikko-
raha nostamatta, koska pankkiautomaatti ei saanut yhteyttä pankkiin. Minulta jäi junamat-
ka käymättä, koska junalippuja ei voitu lipputoimistosta myydä järjestelmien sakatessa.
Eduskunnan tietojärjestelmistä minä en tässä edes mainitse. Minusta on hirveän tärkeätä,
että tämä uudistus tehdään, se on välttämätöntä tehdä. Mutta nämä kysymykset huoltovar-
muudesta, tietoturvasta, toimivuudesta ja sen muokkautumiskyvystä ovat vakavia kysy-
myksiä, ja tämä esitys ei niitä juurikaan käsittele. Minä toivon, että itse valmistelutyössä ne
otetaan jatkossakin hyvin huomioon.

14.22 Maria Tolppanen ps (vastauspuheenvuoro):  Arvoisa rouva puhemies! Tässä koh-
dassa täytyy sanoa, että tietenkin parempi myöhään, jos silloinkaan. Me tosiaan olemme
jäljessä. Tämä huoltovarmuus on erittäin tärkeä asia, joka täällä tuli esille. Mutta se, mistä
kannan kaikkein eniten huolta, on se, että meillä on lukuisa joukko ihmisiä, jotka eivät pys-
ty käyttämään näitä sen takia, että he eivät saa sellaisia välineitä, joilla tunnistautua. Meillä
on ihmisiä, joiden luottotiedot ovat menneet. He eivät saa pankkikorttia, he eivät voi pank-
kikorttijärjestelmän kautta tunnistautua sisään palveluihin. Heillä on hyvin usein kyllä vä-
lineet, joilla se voitaisiin tehdä, mutta he eivät pysty sitä tekemään. Tämä on asia, johon
toivoisin, että tulisi jonkinnäköinen parannus. Pankit eivät esimerkiksi anna heille tänä päi-
vänä edes seinäpankkikorttia. Se on kyllä aikamoinen puute tässä tietoyhteiskunnassa, et-
tei edes rahaa pystyy seinästä nostamaan. Edes sen verran pitää ihmisiin luottaa ja auttaa
ihmisiä ylöspäin siitä ahdingosta, mihin he ovat aika monessa tapauksessa tahtomattaan ja
itse pyrkimättään joutuneet, eli luottorekisteristä.

Puhemies Maria Lohela: Vielä edustajat Räsänen ja Krista Kiuru ja sen jälkeen ministe-
rille vastausmahdollisuus.

14.23 Päivi Räsänen kd (vastauspuheenvuoro): Arvoisa puhemies! Tämä esitys on todel-
lakin myönteinen, ja tuo ministerin luova ajatus tai ehdotus siitä, millä tavalla tämä sähköi-
nen tunnistautuminen pystytään näiden pankkitunnusten kautta jatkossa kaikille hoita-
maan, on hyvä asia. Mutta kyllä tässä yhteydessä täytyy todeta se, että olemme paljon jäl-
jessä naapurimaastamme Virosta. Näin jälkikäteen ajatellen meilläkin olisi pitänyt jo aiko-
ja sitten ottaa käyttöön tämä pakollinen sähköinen henkilökortti, joka Virossa on käytössä
ja joka on käytännössä mahdollistanut valtavan vahvan digitaalisen kehityksen Virossa
sekä yrityksille että yksityisille henkilöille, mutta tätä pitää nyt viedä eteenpäin sinnikkääs-
ti.
6



Pöytäkirjan asiakohta PTK 40/2016 vp
14.24 Krista Kiuru sd (vastauspuheenvuoro): Arvoisa puhemies! Minä myös itse pidän
erittäin tärkeänä digitalisaation edistämistä, ja tässä on hyvä pohjaratkaisu tehty. Onnitte-
len siitä ministeriä, että tämä avoin yhteiskunta pääsi mukaan eikä rajattu toimintaa vain
valtion laitosten alle. Mutta ihmettelen kyllä tätä, kun samaan aikaan olisi nyt tärkeä tietää,
missä viipyy se yhteinen koko Suomen portaali, jossa meidän kaikki palvelumme ovat
koottuina. Kun viime hallituskaudella tätä asiaa valmisteltiin, asia oli tietysti vaikea, sen
myönnän. Yksistään kaksi vuotta meni siihen, että me saimme tällaisen suomalaisen
X-Roadin alkuun, niin kuin täällä edustaja Heinonen jo tätä asiaa kuvaili. Mutta nyt on kes-
tänyt paljon pidempään: lokakuussa piti olla tämän Suomen X-Roadin valmis, ja nyt ele-
tään kuitenkin huhtikuun loppua eikä vieläkään näy. Siltä osin minua kiinnostaisi tietää,
missä ne konkreettiset toimenpiteet ovat, eli, ministeri, missä se X-Road viipyy, kun se oli
melkein valmis jo viime kaudella, mihin se nyt on jäänyt?

Puhemies Maria Lohela: Sitten ministeri Vehviläinen, 3 minuuttia.

14.25 Kunta- ja uudistusministeri Anu Vehviläinen: Arvoisa puhemies! Edustaja Kris-
ta Kiurulle: Me halusimme tehdä paremman alustan kuin Virossa oli otettu käyttöön, ja sitä
odotettiin. Nyt viime joulukuun alussa tuli tämä beta.suomi.fi koekäyttöön. Se on koekäy-
tössä, ei ole mitenkään myöhässä.

Sitten kaksi näkökulmaa:
Ensinnäkin vielä tähän tunnistautumiseen. Tässä edustaja Elomaa kysyi tätä aikataulua,

ja se on oikein hyvä. Minä vielä toistan, jos kaikki eivät kuulleet sitä esittelypuheenvuo-
rossani, mitä sanoin: kun tämä on todellakin ollut iso ongelma, että niin monella ihmisellä
ei ole ollut mahdollisuutta saada näitä pankkitunnuksia syystä ja toisesta — minkä me
kaikki tiedämme — ja heillä ei ole ollut mahdollisuutta tähän tunnistautumiseen, niin nyt
on vireillä ja lausuntokierroksella sellainen lakiesitys, joka mahdollistaa sen, että jokaisel-
la pankin asiakkaalla olisi mahdollisuus saada tämmöiset yleiskäyttöiset pankkitunnukset.
Se on lausuntokierroksella, ja minun käsitykseni mukaan hallituksen esityksen pitäisi tulla
vielä tänä keväänä eduskunnan käsiteltäväksi ja sitä kautta ensi syksynä tämän asian kun-
toon. Minä pidän tätä kyllä hyvänä, jos me muutamassa kuukaudessa saisimme tämän
asian ratkaistua.

Sitten pikkusen sanon siitä, kun minäkin ennen vertasin aina kovasti, miten virolaiset te-
kevät kaiken niin paljon nopeammin, ja minä olen heidän kanssaan myös keskustellut tästä
asiasta. He ovat kyllä kieltämättä olleet sillä tavalla nopeampia, ripeämpiä ja vikkelämpiä,
että he eivät ole aina vaatineet itseltään 110 prosentin onnistumista, kuten me yleensä vaa-
dimme. Jos me kokeilimme, mikä vuosi meillä nyt olikaan ne kunnallisvaalit, 2008, säh-
köistä äänestämistä, ja se epäonnistui, niin sen jälkeen me emme ole enää uskaltaneet sa-
noa yhtään mitään sähköisestä äänestämisestä. Se kertoo vähän tämmöisestä meidän lute-
rilaisesta otteestamme, että me olemme tosi vahvoja aina siinä, että kaiken pitää olla tree-
nattu niin, ettei tule yhtään epäonnistumista. Me kaikki tiedämme, että on haavoittuvuutta
ja kaikki ei aina pelitä. Se on tietysti se, mihinkä pitää kiinnittää huomiota, kuten täälläkin
on siihen sanottu. Mutta sitten sen kiistän jyrkästi, että me tekisimme jotenkin huonom-
man järjestelmän kuin Virossa. Jos minä otan nyt esille, mitä tämä meidän järjestelmämme
mahdollistaa, niin tämä tulee mahdollistamaan toisen henkilön puolesta asioinnin, ja sitä ei
ole Virossa. Tämä on minusta tärkeä uudistus, että toisen puolesta voi asioida. 
7



Pöytäkirjan asiakohta PTK 40/2016 vp
Sitten otan vielä tämän — edustaja Räsänen otti tämän — miksi meillä ei tehty sitä val-
tionjohtoista järjestelmää niin, että otetaan erillinen kortti. Se on vanhaa tekniikkaa kyllä.
Ei sitä voida mobiilisti tai pädeiltä hoitaa. Me teemme nytten tämän tunnistautumisratkai-
sun sillä tavalla, että sen pystyy tekemään kännykästä tai sen pystyy tekemään sieltä iPa-
dilta, ja me saamme laajemmin ihmisille nämä sähköiset palvelut sitä kautta käyttöön.

Puhemies Maria Lohela: Seuraavana sitten puhujalistalla edustaja Heinonen.

14.28 Timo Heinonen kok: Arvoisa rouva puhemies! Ei tätä hallitusta tästä asiasta kyllä
arvostella voi. Hivenen näitä puheenvuoroja kyllä ihmettelin. Tämä hallitus on asiassa ri-
peästi toimeen ryhtynyt, ja ehkä ne arvostelut pitää suunnata edellisille hallituksille —
onko se sitten edellinen hallitus vai jo sitä edellinen. Ehkä jossain siellä olisi niitä päätök-
siä pitänyt tehdä, että olisimme olleet aivan etunojassa. Tästä asiasta on käyty hyvä debat-
tikeskustelu, ja totesin siinä jo, että on parempi myöhään kuin ei milloinkaan, ja siitä kii-
tosta ministeri Vehviläiselle, että tässä on toimeen nyt ryhdytty toden teolla, ja myös siitä,
että me etsimme vielä parempaa mallia kuin ne, mitkä ovat olleet käytössä nyt muissa
maissa.

Toimiessaan sähköiset asiointipalvelut mahdollistavat asiakkaan itsepalvelun ajasta ja
paikasta riippumatta, ja tämä on tärkeää tämän tyyppisessä maassa, missä me elämme, mis-
sä on pitkät etäisyydet, ja tosiasia on sekin, että kaikkia palveluita ei enää nyt eikä tulevai-
suudessa ole jokaisessa taajamassa, saatikka jokaisessa kylässä, ja matkat saattavat olla pit-
kiä. Pitää kuitenkin muistaa ja huomioida sekin, että kaikilla ei aina ole omia laitteita ja yh-
teyksiä, ja siten sähköisten palvelujen järjestämiseen liittyy myös käytön mahdollistami-
nen järjestämällä esimerkiksi erilaisia asiakaspäätteitä vaikkapa kirjastoihin, yhteispalve-
lupisteisiin, kauppakeskuksiin ja muihin, ja näistäkin kyllä meillä Suomessa jo hyviä esi-
merkkejä löytyy.

Isona asiana sähköiseen asiointiin liittyy myös asiakkaan tunnistaminen verkossa, ja täs-
tä myös olemme jo täällä tänään käyneet keskustelua. Tunnistamisen osalta pitää kuiten-
kin aina katsoa tarkasti ja arvioida tarkasti, miksi tunnistamista tarvitaan ja tarvitaanko si-
tä. Niin sanotun yleisinformaation pitää jatkossakin olla luettavissa ilman, että ihmiseltä
vaaditaan mitään tunnistautumista palveluun. Sähköisen asioinnin kehittämisessä pitää
katsoa koko asiointiprosessia ja uudistamisen pitää lähteä, niin kuin tässä esityksessä läh-
detään, kokonaisuudesta. Paras kehittämisen lopputulos saavutetaan, kun kehittämisessä
huomioidaan aidosti ihmisen eli tässä tapauksessa asiakkaan tarpeet.

Tässä hallituksen esityksessä käydään läpi eri maiden tilannetta, kerrotaan esimerkiksi
Tanskasta, missä vuonna 2007 tehtiin poliittinen päätös digitaalisen kanavan ensisijaisuu-
desta julkisissa palveluissa. Tämä käynnisti sähköisten palvelujen laajemman kehittämi-
sen, ja Tanskan viranomaisten mukaan 85 prosenttia Tanskan väestön yli 15-vuotiaista on
käyttänyt hallinnon sähköisiä palveluita viimeisen vuoden aikana. Viro on ollut keskuste-
lussa myös esillä, ja siellä julkisen hallinnon sähköistämistä ohjaa vuonna 2014 perustettu
hallituksen e-Viro-valiokunta, ja tätä valiokuntaa Virossa itse asiassa johtaa itse pääminis-
teri. Myös pääministerivetoisesti asiassa on toiminut Iso-Britannia. Siellä pääministerin
kanslian vastuulla on sähköinen hallinnointi. Nämä kuvaavat hyvin sitä, miten vakavasti ja
tosissaan on eri maissa tämä sähköisen asioinnin toimivuus otettu. Myös Alankomaissa ta-
voite on, että yritykset ja kansalaiset voivat asioida sähköisesti hallinnon kanssa vuoteen
8



Pöytäkirjan asiakohta PTK 40/2016 vp
2017 mennessä, ja tämä tarkoittaa sähköisen palvelun ensisijaisuutta. Tässä muutamia esi-
merkkejä, millä tavalla sähköinen asiointi eri maissa toimii.

Viroon tuossa nopeatempoisessa keskustelussa viittasin, ja siellä kaikki sähköiset palve-
lut, esimerkiksi lääkereseptit ja äänestäminen, toimivat X-Road-nimisen tiedonsiirtoväy-
län kautta. Ja meilläkin — kun täällä hivenen arvosteltiin tätä nykyhallitusta, joka nyt on is-
tunut vasta vuoden — vuonna 2013 linjattiin, että Suomessa sama ratkaisu tuodaan käyt-
töön palveluväylä-nimellä. Hanketta johtava valtiovarainministeriö aikoo tuoda valtion ja
kuntien palvelut palveluväylään mukaan vaikka pakolla, todettiin vuonna 2013, eli kyllä
arvostelun kärki on hyvä suunnata mieluumminkin sinne kuin vaikkapa sitten ministeri
Vehviläiseen, joka tässä on työtä tehnyt hyvin ja perusteellisesti.

Tärkeää ja tavoiteltavaa on se, että jatkossa tästä kokonaisuudesta pitää löytyä verotta-
jan, Kelan, maakunnan, kunnan, potilastietoarkiston, sähköisen reseptijärjestelmän palve-
lut, eli niin, että yhden verkkosivuston kautta suomalaiset löytävät nämä palvelut helposti.
Nykyisin sähköisten palvelujen tarjonta on nimittäin erittäin sekavaa, niin kuin täällä on
esille tuotu. Verottajalla ja Kelalla tällä hetkellä jo voi monia asioita hoitaa alusta loppuun
verkossa. Terveyspuolella sähköinen resepti ja potilastietoarkisto ovat käytössä, ja ne saa-
daan kattaviksi lähiaikoina, mutta eri kunnilla sähköiset palvelut ovat hyvin kirjavia. Itse
asiassa aika monessa kunnassa sähköinen palvelu tarkoittaa edelleen sitä, että netistä voi
tulostaa lomakkeen mutta hakemus tulee jättää fyysisesti, eli se ei onnistu sähköisesti. Kyl-
lä tämä on jotain muuta kuin 2010-lukua.

14.34 Antero Laukkanen kd: Arvoisa rouva puhemies! Hieman hämmästyttää, että niin
harva joukko edustajia on tänään paikalla täällä, kun on yksi ehkä tämän vaalikauden mer-
kittävimpiä uudistuksia lähetekeskustelussa. Tämä uudistus onnistuessaan tulee edistä-
mään kilpailua. Se tulee luomaan kustannustehokkuutta läpi koko Suomen. Se laitetaan tä-
nään liikkeelle. Se tullaan analysoimaan valiokunnissa, tullaan kuulemaan asiantuntijoita,
se tullaan käsittelemään täällä, ja varmasti siihen jää joitakin puutteita, joita sitten tulevilla
laeilla vielä täydennetään.

Mutta kaiken kaikkiaan onnittelut siitä, että nyt tämä valtiovarainministeriön ryhmä,
joka lähes kaksi vuotta sitten tähän työhön asetettiin, on saanut tämän esityksen valmiiksi,
ja aivan kuten täällä on jo todettu, edustaja Ala-Nissilän ei kannattaisi tässä nyt kiinnittää
sitä terävintä huomiota niihin joihinkin puutteisiin, jotka ehkä tänne vielä ovat jääneet.

Muutamia keskeisiä, hyviä asioita tästä: Ensinnäkin syntyy kansallinen palveluväylä,
jota kohti nyt kaikki muut digitaaliset palvelut ohjataan. Tulee yhden luukun palvelujärjes-
telmä. Tulee järjestelmä, jossa on selkeä vastuutus, jossa sekä tuottaja että raha ovat saman
ohjauksen piirissä, selkeä digitaalinen arkkitehtuuri, johon yksityinen sektori voi tuottaa li-
säpalveluita, ja syntyy kansallinen tulorekisteri, joka mahdollistaa muun muassa kristillis-
demokraattien perustulomallin käyttöönoton — joka muuten on oikeasti ainoa toimiva
malli, sillä se vapauttaa kaikista muista loukuista.

Arvoisa puhemies! Tämän hallituksen esityksen tarkoituksena on koota kaikki olemas-
sa olevat ja uudet hallinnon yhteisiä sähköisen asioinnin tukipalveluja koskevat säännök-
set ehdotettuun lakiin, säätää tarkemmin palvelujen toiminnallisuuksista, palvelutuottajien
vastuista ja tehtävistä sekä henkilötietojen ja muiden tietojen käsittelystä palvelujen tuot-
tamiseksi. Lisäksi säädettäisiin velvollisuudesta ja oikeudesta käyttää yhteisiä palveluja,
mikä on myös erinomaista.
9



Pöytäkirjan asiakohta PTK 40/2016 vp
Aikanaan kotikaupunkiani Espoota moitittiin siitä, että jäimme ulkopuolelle tästä Apot-
ti-hankkeesta, mutta yksi keskeisin syy siinä oli se, että tiesimme, että tällainen kansalli-
nen väylämalli on tulossa ja on järkevämpää rakentaa jotain sellaista, laittaa rahat sitten sii-
hen työhön, niin että olemme mukana tässä, mikä nyt tulee olemaan Suomen 2000-luvun
ehkä suurin menestystekijä. Pidin tuota päätöstä myös järkevänä ja olen sitä tukemassa.

Tämän valtiovarainministeriön ohjelman hankkeina olivat siis palveluväylä, kansalai-
sen, yrittäjän ja viranomaisen palvelunäkymät, tunnistamisen malli sekä roolien ja valtuuk-
sien hallinta. Ohjelmalle on laitettu päättymisaika 2017, eli oikeastaan pitäisi tässä minis-
teri melkein kukittaa, koska olemme etuajassa ja tämä esitys tulee tässä nyt meille jo näin
varhaisessa vaiheessa vaalikautta. Ohjelman ja sen hankkeet omistaa valtiovarainministe-
riö. Operatiivinen toteutus on ajateltu Väestörekisterikeskukseen.

Kaiken tämän takana ja ajatuksena on oikeasti digitalisaation läpimurto suomalaisessa
yhteiskunnassa. Pidän myös erittäin hyvänä sitä, minkä ministeri tässä nosti esille äsken
vastauspuheenvuorossaan, että tämä malli valmistuessaan on parempi kuin Viron malli.
Sitä Viron mallia on tutkittu ja pohdittu, ja siellä on käynyt jos jonkinnäköistä ryhmää kat-
selemassa ja tutustumassa. Sieltä ovat tohtorit käyneet täällä meille esittelemässä sitä, ja
tämä on parempi versio. Näin pitääkin olla, ja siihen Suomi pystyy varmasti. Hyvä olisi, jos
tähän vielä saataisiin nämä karttapalvelut kytkettyä jollakin tavalla mukaan, jotta sitten se-
kin helpottaisi sen käyttöä.

Ehkä vielä sellaisen asian totean, että mitä tulee näihin tunnistamispalveluihin ja niiden
tietoturvariskeihin, niin toivon, että valiokunta sitten nämä ottaa erityisesti huomioon, kun
tätä käsitellään, koska nämä tietoturvariskit eivät ole mikään pieni asia. Silloin kun kaikki
tulee ikään kuin yhteen kekoon, niin niiden merkitys vielä korostuu.

Kaiken kaikkiaan kiitos tästä hyvästä valmistelusta ministerille.

14.40 Merja Mäkisalo-Ropponen sd:  Arvoisa puhemies! En ennättänyt tutustua tähän
lakiesitykseen kovin perusteellisesti ja siksi en pysty kovin syvällisesti ottamaan kantaa tä-
hän lakiesitykseen, mutta esityksen tavoitteet ovat kyllä erinomaiset. Ilmaisen kuitenkin
huoleni siitä, ettei kaikkia digitaalisia palveluja ole Suomessa perinteisesti kehitetty asia-
kaslähtöisesti vaan nimenomaan teknologia edellä. Vaikka lakiesityksen yleisperusteluis-
sa sivulla 15 sanotaan, että asiakaslähtöisyys on ollut keskeistä, niin ei se ainakaan kansa-
laisten näkökulmasta näin ole ollut. Eli hyvin paljon tulee palautetta siitä, että on vaikeata
käyttää sähköisiä palveluita ja sinne on hankala mennä ja siellä on hankala toimia.

Digitaaliset palvelut ovat hyvin harvoin esteettömiä, ja siitä erityisesti annan kiitoksen
tässä lakiesityksessä, että täällä on huomioitu tämä digitaalinen esteettömyys ja tässä on ol-
lut valmistelussa mukana myös esteettömyyden asiantuntijoita. Toivon, että jatkossakin
tästä esteettömyydestä huolehditaan yhtä hyvin. Meillähän on semmoinen tilanne, että es-
teettömyydestä puhutaan paljon mutta hyvin harvoin muistetaan, että esteettömyys tarkoit-
taa kaikkien aistien esteettömyyttä, ja esimerkiksi digitaalisuutta kehitettäessä tämä asia on
usein jäänyt lapsipuolen asemaan.

Arvoisa puhemies! Sähköiset palvelut ja digitalisaatio on erinomainen ja kannatettava
asia, jota on systemaattisesti kehitettävä ja vietävä yhteiskunnassamme eteenpäin. Mutta
tämän rinnalla usein unohtuu, etteivät sähköiset palvelut voi korvata aina henkilökohtaista
palvelua, ohjausta ja neuvontaa. Eilen täällä salissa puhuttiin työttömyyden hoidosta ja
työllisyystoimista, ja nyt esimerkiksi te-toimistothan ovat lisänneet huomattavasti sähköis-
tä asiointia, ja tämä on tarkoittanut myös henkilöresurssien vähentämistä. Tämän johdosta
10



Pöytäkirjan asiakohta PTK 40/2016 vp
edes nuoret, vasta valmistuneet henkilöt eivät välttämättä pääse henkilökohtaisen avun ja
tuen piiriin. He saattavat joutua odottamaan asiantuntijan tai virkailijan luo pääsemistä
jopa monta kuukautta. Minun mielestäni nuoret jätetään jopa heitteille, sillä nuorilla ei ole
työmarkkinaosaamista ja -kokemusta eivätkä he pysty ilman ohjausta toimimaan työmark-
kinoilla tai toimimaan verkossa työnhakijoina, vaikka heillä on erinomaiset tekniset taidot
ja muuten kyky toimia digitaalimaailmassa. Näissä tilanteissä pelkät sähköiset palvelut ei-
vät riitä, ja tämä pitäisi aina tässä sähköisten palvelujen kehittämisen rinnalla muistaa.

Meillä on monia muitakin kansalaisryhmiä, joita ei saisi jättää pelkästään sähköisten
palvelujen varaan, ja tästä asiastahan on muun muassa Valtion tarkastusviraston vuosiker-
tomuksessa viime vuonna esitetty erittäin kriittinen näkökulma, että emme syrjäyttäisi ih-
misiä palveluista kokonaan. — Kiitos.

14.43 Jyrki Kasvi vihr: Arvoisa puhemies! Tämä hallituksen esitys on enemmän kuin
tervetullut. Valitettavasti julkishallinnon sähköisen asioinnin taustapalveluiden kokonai-
suus otetaan hallintaan ja sähköisille palveluille luodaan yhteinen palveluväylä vasta nyt
eikä jo vuosia sitten, sillä kuten ministeri Vehviläinen totesi, näiden tukipalveluiden sirpa-
leisuus ja siiloutuneisuus ovat haitanneet ja hidastaneet sähköisten palveluiden kehitystä.
Jokainen julkinen sähköinen palvelu on jouduttu rakentamaan alusta alkaen erikseen tun-
netuin tuloksin. Eli jos hallitus jostain ansaitsee kiitoksen, niin siitä, että tämä esitys on
edennyt tämän hallituksen aikana ripeästi. — Aiemmin heräsi jo epäilys, ettemme saa edes
Virosta ilmaiseksi saamaamme X-Road-palveluväylää toimimaan täällä Suomessa ollen-
kaan.

Mutta se on näin oppositiosta todettava, että kyllä tämä esitys voisi rohkeampikin olla.
Käytännössähän tämä organisoi olemassa olevat tukipalvelut yhtenäiseksi kokonaisuudek-
si, mutta ei muuten uudista tai digitalisoi meidän julkisten palveluidemme tuotannon ra-
kenteita ja prosesseja. Luotan ja toivon, että tämä esitys on vasta ensimmäinen vaihe laa-
jemmalle uudistukselle, perustan rakentamista julkisten palveluiden radikaalille digitali-
soimiselle.

Kokonaisvaltaisemman muutoksen tarve käy hyvin ilmi esityksen yleisperusteluissa ku-
vatuista alan kansainvälisestä kehityksestä. Edelläkävijämaissa on jo pitkään uskallettu
viedä julkishallinnon digitalisaatiota eteenpäin paljon Suomea rohkeammin, jopa ronskim-
min. Esimerkiksi Tanskassa sähköinen asiointi on jo vuosien ajan ollut ensisijainen toimin-
tatapa, ja kaikilla tanskalaisilla on oltava digitaalinen postiosoite. Sekä kansalaiset että yri-
tykset on lailla velvoitettu asioimaan viranomaisten kanssa vain sähköisesti. Vain 10 pro-
sentille tanskalaisista on myönnetty esimerkiksi terveyssyistä erivapaus, joka antaa heille
edelleen oikeuden asioida viranomaisten kanssa paperipostilla.

Vastaavasti Virossa sähköinen tunnistaminen onnistuttiin ottamaan käyttöön jo yli vuo-
sikymmen sitten, toisin kuin Viron vanhan HST-kortin tekniikan alkujaan kehittäneessä
Suomessa — olin itse yksi korttien koekäyttäjistä 1980-luvulla Otaniemessä. Viro onnis-
tui, koska sähköinen henkilökortti säädettiin pakolliseksi kaikille Virossa vakituisesti asu-
ville henkilöille samalla kertaa, kun kaikki viranomaiset velvoitettiin käyttämään sähköis-
tä henkilökorttia ensisijaisena tunnistautumis- ja allekirjoitusvälineenä. Käytännössä pe-
rinteiset paperidokumentteihin perustautuvat tunnistautumistavat sekä kynällä paperille
kirjoitettu allekirjoitus katosivat Virossa nopeasti käytöstä. Palvelutuotannon kustannuk-
set laskivat, samalla kun kansalaisten palvelukokemukset paranivat. Silti ymmärrän hyvin
hallituksen rohkeuden puutteen. Voin vain kuvitella, millaisen itkupotkuraivarin koko
11



Pöytäkirjan asiakohta PTK 40/2016 vp
Suomi saisi, jos hallitus uskaltaisi ehdottaa Suomessa jotain yhtä radikaalia, meistä kan-
sanedustajista nyt sitten puhumattakaan.

Arvoisa puhemies! Täällä on tänään kannettu paljon huolta niistä suomalaisista, joilla ei
ole esimerkiksi sähköisiä pankkitunnuksia. On aivan totta, että tähän asti pankkien tunnis-
tautumispalvelut ovat olleet kriittisiä myös julkisille palveluille. Näin ei kuitenkaan välttä-
mättä ole enää kovin pitkään. Ensinnä pankkien Suomessa käyttämät tunnistautumispalve-
lut ovat jo vanhoja, eivätkä niiden käytettävyys ja turvallisuus ole enää vuosiin ollut samal-
la tasolla kuin esimerkiksi Virossa käytettävällä kansallisella tunnistautumisella. Lisäksi
koko pankkiala käy läpi rajua digitaalista murrosta. Suomessakin toimii jo kansainvälinen
kuluttajaverkkopankki, jolla ei ole konttoreita lainkaan vaan kaikki asiointi tapahtuu ver-
kossa ja pääosan palveluista tuottavat algoritmit. Koska tällaisilla verkkopankeilla ei ole
kiinteistö- eikä henkilöstökuluja ja ne on helppo skaalata koko Euroopan laajuisiksi, nii-
den tileillä ja lainoilla on paljon paremmat korot kuin perinteisillä pankeilla. Eli perinteis-
ten pankkien varaan ei julkisten palveluiden tunnistautumista kannata perustaa, ei aina-
kaan kovin pitkällä tähtäimellä.

Arvoisa puhemies! Toinen kansainvälisessä vertailussa esiin nouseva ero Suomen ja
edelläkävijämaiden välillä on digitalisaation johtaminen. Suomessa ei kukaan eikä mikään
päätoimisesti ohjaa julkishallinnon sähköisten palveluiden ja tiedolla johtamisen kehittä-
mistä saati kansallista tietoyhteiskuntakehitystä. Digitalisaatiolla ei ole Suomessa omista-
jaa, jolla olisi riittävät valtaoikeudet ohjata ja kirittää kehitystä yli hallintorajojen. Esimer-
kiksi Isossa-Britanniassa sähköisen hallinnon kehittäminen on suoraan pääministerin kans-
lian vastuulla. Tämä mahdollisti esimerkiksi Ison-Britannian valtionhallinnon tietovaran-
tojen nopean avaamisen yleiseen käyttöön. Aikaa ministeriöille ja valtion laitoksille annet-
tiin vain 18 kuukautta, 18 kuukautta saa suorittaa. Kun myös Suomessa sitten myöhemmin
lopulta päätettiin avata julkisia tietovarantoja, alkoi se perinteinen suomalainen itkuvirsi
lisämäärärahoista ja siirtymäajoista.

Arvoisa puhemies! Toki sähköisten palveluiden ja hallinnon kehittämisessä on kyse
myös resursseista. Esimerkiksi Etelä-Koreaan vuonna 1987 perustetulla kansallisella Tie-
toyhteiskuntavirastolla on palkkalistoillaan pelkästään tutkijoita 430 kappaletta. Jotain
Etelä-Korean asenteesta kertoo myös tänä kesänä voimaan tuleva laki, jolla kumotaan
joukko uusien digitaalisten palveluiden kehittämistä ja kokeilemista mahdollisesti haittaa-
via lakeja Busanin Haeundaen kaupunginosassa, jossa on sellaiset 423 000 asukasta. Jos
hallitus harkitsee vastaavan koealueen perustamista Suomeen, voin ilmoittaa Espoon kau-
pungin vapaaehtoiseksi, vaikka eihän meillä ihan yhtä montaa asukasta olekaan.

14.50 Arja Juvonen ps: Arvoisa rouva puhemies! Kyllähän se on niin, että digitalisaatio
on päivän sana, ja tämä hallituksen esitys etenee ripeästi, ja sillä on tarkoitus nopeuttaa
asiointia. Sähköinen asiointi on ripeää, ja sillä tavalla asiat hoituvat hyvin.

Täällä on puhuttu myös Viron mallista ja verrattu siihen. Minusta on hyvä, että me
luomme myös omaa mallia emmekä aina hae sitä mallia muualta emmekä varsinkaan ke-
hitä samanlaisia malleja, vaan ollaan rohkeita ja lähdetään reippaasti myös ja uskalletaan
tehdä omia ratkaisuja. Se on tärkeää, että tätäkin esitystä viedään asiakaslähtöisesti eteen-
päin ja huomioidaan ne ihmiset, jotka eivät välttämättä niin helposti sulaudu tähän sähköi-
seen maailmaan vaan tarvitsevat ehkäpä enemmän sitä neuvontaa ja ohjausta. Kaikilla ih-
misillä ei ole tietokoneita ja mobiililaitteita siihen tarkoitukseen, ja kirjastot ovat yksi sel-
lainen paikka, jossa sitten ihmiset käyvät hoitamassa asioitaan. Onkohan koskaan muuten
12



Pöytäkirjan asiakohta PTK 40/2016 vp
tutkittu sitä asiaa, kuinka paljon kirjastoissa hoidetaan sähköisiä asioita, kuinka paljon siel-
lä toteutetaan juuri näitä asioita? Tiedän, että on paljon nuoria ja niitä ihmisiä, joilla ei ole
mahdollisuutta eikä varallisuuttakaan ostaa laitteita.

Esitys on hyvä ja kannatettava, ja todellakin asiakaslähtöisesti viedään eteenpäin ja
muistetaan, että ihminen on se, joka sitä konetta käyttää, ja kaikki muu tulee sitten siinä pe-
rässä, ja että kun nettiyhteys menee poikki vaikkapa tuolla jossakin metsän keskellä, niin
silloin katkeaa yhteys ja siihen jää se sähköisen maailman käyttäminen.

14.52 Hannu Hoskonen kesk: Arvoisa rouva puhemies! Nyt käsittelyssä oleva hallituk-
sen esitys on mielestäni erittäin hyvä ja sopii tähän meidän aikaamme erinomaisesti. Se,
että Suomi on näissä sähköisen tiedonkäsittelyn ja asioinnin palveluissa jäänyt selkeästi
taka-alalle verrattuna esimerkiksi edustaja Jyrki Kasvin mainitsemaan Viroon, eteläiseen
naapuriimme, on surullinen asia, mutta se ei tietenkään tarkoita sitä, että meidän pitäisi nyt
tässä tilanteessa jäädä itkemään kovaa kohtaloamme, vaan pitää empimättä lähteä sille tiel-
le, jossa nämä sähköiset palvelut ja sähköinen asiointi mahdollistetaan koko maassa.

On tärkeää, että saadaan koottua kaikki yhteen lakiin — se, miten tämä alusta tälle pal-
velulle, sähköiselle asioinnille, rakennetaan — ettei sitten tule tätä edustaja Kasvin mainit-
semaa Korea-ilmiötä. Siellähän on viisaasti toimittu, kun lailla on kielletty kaikki muu
tämmöinen toiminta, että päästään rakentamaan yhteistä alustaa. Näinhän se tulee tehdä,
että meillä julkiset palvelut järjestetään tulevaisuudessa niin, että ne ovat yhden alustan alla
ja se saatavuus rakennetaan sille samalle järjestelmälle, mikä on viisautta. Samalla var-
maan tämä tietoturvakin pystytään takaamaan. Pitää muistaa, että pankeillahan on tämä ny-
kyinen suojajärjestelmä tunnuslukuineen ja muine tunnistuskeinoineen, mutta ilmeisesti
tämäkin on jo vanhanaikaista, niin että saamme vieläkin parempia, turvallisia systeemejä
tähän maahan rakennettua.

Tärkeää on kuitenkin se, että sähköinen palvelu järjestetään niin hyvin toimivaksi, että
me todella pystymme siitä hyötymään. Hallitusohjelmassahan yhtenä tärkeänä osana on
tämä digitalisointi, mikä on ilolla tervehdittävä asia. Mutta digitalisointikaan ei pelaa, jos
emme saa järjestelmiä aikaiseksi, viilattua sillä keinoin, että esimerkiksi verotukseen liit-
tyvät asiat ja monet muut asiat pystytään hoitamaan verkossa. Esimerkiksi nyt menossa
oleva sote-uudistus, sosiaali- ja terveyspalvelu-uudistus — kaikki tällaiset palveluthan tu-
levaisuudessa siirtyvät verkkoon. Se vanha hyvä esimerkki siitä on se, että kun ihminen
menee terveyskeskukseen ja hänestä otetaan vaikka se röntgenkuva, niin se hetkessä voi-
daan lähettää vaikka toiselle puolelle maapalloa, jos asia vaatii, erikoislääkärin tarkastetta-
vaksi, onko kuvassa mitään erikoista, ja sen jälkeen potilas saa nopean palvelun ja avun
sairauteensa.

Eli tässäkin mielessä tämä hallituksen esitys on erittäin hyvä ja kannatettava. Toivon
mukaan Suomessa riittää nyt viisautta ja järkeä siihen, että pystymme nämä rönsyilevät eri-
laiset palvelut kokoamaan todellakin yhteen ja saamaan yhden yhteisen ja toimivan järjes-
telmän, jolla suomalaisten palvelut saadaan kuntoon. Tähän kuuluu olennaisena osana
mielestäni myös se — vaikka tässä laissa sitä ei varmaan säädetäkään, mutta se on taas sit-
ten elinkeinopolitiikkaa, ja toivon, että siinä työ- ja elinkeinoministeriö myös Euroopan
unioniin päin saisi aikaan sellaiset päätökset ja määrärahavarauksen — että pystyttäisiin
nopeat laajakaistayhteydet rakentamaan koko Suomeen. Perustuslakimme mukaan kansa-
laisethan ovat tasa-arvoisia toisiinsa nähden, ja on pyrittävä järjestämään palvelut niin, että
ne toimivat tietenkin täällä Helsingissä mutta yhtä lailla Utsjoella taikka jossakin Nuorga-
13



Pöytäkirjan asiakohta PTK 40/2016 vp
missa taikka vaikka Pellossa ja Ilomantsissa, niin että ei tämä meidän verkko rajoita sitä
luotavien uusien, hienojen palvelujen käyttöä. 

Nythän meillä on todella Suomi jaettu kahteen osaan: osalla alueista palvelut pelaavat
erinomaisesti ja toisilla alueilla juuri eivät ollenkaan. Tässä asiassa olemme jääneet ikävä
kyllä taka-alalle, ja toivon hartaasti, että elinkeinoministeriö tässä asiassa on aktiivinen, ja
ennen kaikkea, että eduskunta ottaa tässä härkää sarvista ja varaa rahaa budjettiin ja seu-
raaviin lisäbudjetteihin ja seuraava hallituskin, joka tämän hallituksen jälkeen aikanaan
aloittaa sitten, ottaa tämän asian vakavasti. Jos emme saa nopeita laajakaistayhteyksiä toi-
mimaan tässä maassa, se tarkoittaa käytännössä sitä, että jäämme myös markkinoilta si-
vuun, ja se viennin lisäyksen tavoitekin, millä Suomi nostetaan tästä laman suosta ylös, jää
toteutumatta, jos me emme saa näitä tietoverkkojärjestelmiä tässä maassa kuntoon.

14.56 Kimmo Kivelä ps: Arvoisa rouva puhemies! Vaikka sanotaan, että tikulla silmään
sitä, joka menneitä muistelee, ja kun puhutaan tässä, että Suomi on it-teknologiassa nimen-
omaan julkishallinnossa jäänyt jälkeen, niin kyllä yksi merkittävä osa sitä on, että Valtion
tietokonekeskus ajettiin alas ja oma osaaminen hävisi ja sen jälkeen on oltu riippuvaisia
markkinavoimista. Siirryttiin konsulttidemokratiaan, joka on osannut rahastaa. Tämä on
nytkin haaste, että näin ei käy, kun puhutaan hallitusohjelmassakin voimakkaasti digitali-
saatiosta. Hyvä uutinen ei myöskään ole, mitä tänään on uutisoitu, että valtiovarainminis-
terin JulkICT-osaston työilmapiiri on tulehtunut ja selviä kriisiytymisen merkkejä siellä on
työtyytyväisyysbarometrissa mitattu. Tämä kaikki vaikeuttaa tavoitteellista työskentelyä.

Täällä on, rouva puhemies, monessa puheenvuorossa viitattu Viroon. Viro on hyvä esi-
merkki, mutta se ei välttämättä, niin kuin täällä on aivan oikein todettu, ole ehdoton malli.
Viro lähti rakentamaan järjestelmää tyhjästä vuonna nolla. Meillä on kuitenkin historiaa ja
kokemusta, mutta valitettavasti meillä on kielteisiä kokemuksia. Nyt pitää saada todella-
kin uusi ryhti. Toivon ministerille menestystä tässä työssä. Nyt tuntuu, että ote on oikea.

14.58 Ville Vähämäki ps: Arvoisa puhemies! Tästä kansallisesta palveluväylästä haluai-
sin nostaa esille muutaman nettisivun, jotka siihen läheisesti liittyvät. Siis itse tämä palve-
luväylähän on tiedonvälityskonsepti, joka toimii välitysalustana, kun halutaan suojattuja ja
vakioituja tietoja välittää, ja sitä voivat käyttää ne kaikki, jotka siihen ovat liittyneet, eli sil-
lä kansalainen ja julkinen digitaalinen palvelu yhdistetään toisiinsa. Pääteesit siinä ovat
löytyvät tietenkin digisuomi.fi-sivuilta, missä on yhdeksän pääteesiä, jotka on kysytty kan-
salaisilta. Ne on julkaistu viime syksynä. Näitä on muun muassa se, että palvelulla on
omistaja, käytetään avointa tietoa ja aukaistaan tietoa, käytetään nykyistä tietoa ja hyödyn-
netään nykyisin jo olemassa olevia palveluita, saadaan asiakkaalle nopeasti hyötyä. Palve-
lujen kuuluu olla helppokäyttöisiä ja asiakaslähtöisiä, sekä ensisijaisesti keskitytään säh-
köisiin palveluihin.

Sitten haluan nostaa esille muutamat muut nettisivut, missä tätä kansallista palveluväy-
lää oikein käsitellään: confluence.csc.fi — se on kehittämissivusto, siellä on kaikki doku-
mentointi — sitten tämä esuomi.fi-sivusto, se on tämän palveluväylän viestintäkanava, ja
itse tämä palveluväyläsivusto, beta-vaiheessa oleva, on beta.suomi.fi. Näiltä neljältä sivus-
tolta löytyvät ne pääteesit koko tähän kansalliseen palveluväylään, ja näitten avulla kansa-
lainen ja myöskin kansanedustaja saa kaiken mahdollisen tiedon siitä, mikä tämän asiain
tila oikein on ja missä ollaan menossa.
14



Pöytäkirjan asiakohta PTK 40/2016 vp
15.00 Eero Lehti kok: Arvoisa rouva puhemies! Oli ilo kuunnella edustaja Kasvin pu-
heenvuoroa. Siinä oli konkreettisesti kaikki ne ongelmat, jotka tähän tilanteeseen liittyvät,
käsitelty asiallisesti. Ehkä tässä nyt kuitenkin vähän helpottaa tämän tuhkan ripottaminen
päälle, kun arvioi yhdysvaltalaisia järjestelmiä, joissa sekki on tunnettu maksuväline ja
noin sata suihkulentokonetta siirtää ne clearing-keskukseen, jossa pankit vaihtavat toisten-
sa sekkejä keskenään — kuitenkin se on tietotekniikan johtava valtio noin kaiken kaik-
kiaan. 

Tästä Viron esimerkistä — edustaja Kivelä täällä sen totesi — kun nollasta lähdetään,
niin on helppo rakentaa. Ja vastaavasti Suomessa voi katsoa tätä potilastietojärjestelmää:
jokainen mahdollisesti mukaan tuleva organisaatio alkaa osaoptimoida, lähteekö milloin
mukaan vai alkaako vetkuttaa ja minkälaista viivyttelyä tekee. Kansallisesti voisi sanoa,
että viimeistään nyt piti lähteä mukaan, mutta myös voisi sanoa valtion ylimmälle johdol-
le, että laiminlyönti regulaatiossa ja koordinaatiossa on maksanut varmaan Suomelle ehkä
10—20 miljardia.

15.02 Tarja Filatov sd: Arvoisa puhemies! Valtion tarkastusvirasto arvioi ihan tässä vas-
ta nykyisiä sähköisiä palveluitamme, ja tuo raportti ei ollut mitenkään mairittelevaa luetta-
vaa. Se osoitti sen, että kalliiksi on tullut ja palvelut eivät ole olleet ihan sitä, mitä niiden
olisi pitänyt. Siksi on erittäin tervetullutta, että tämä laki on tullut nyt eduskuntaan.

Yksi kritiikin paikka siinä oli tämä siiloutuneisuus. Itse uskon, että tällä alustalla, mitä
nyt rakennetaan, on mahdollista päästä eteenpäin näistä siiloutuneista palveluista. Mietin
vaikkapa sitä, että meillä puhutaan paljon kannustinloukuista ja meillä verottajalta löytyy
se, että voit laittaa tietosi ja arvioida sen, paljonko sinun verosi tulee olemaan näillä ja näil-
lä luvuilla, ja meiltä löytyy laskureita, joilla voi arvioida vaikkapa sitä, millainen työttö-
myysturva tulee olemaan tietyillä palkkatuloilla, mutta sitten, kun pitäisi löytyä appsi, joka
kertoo, mitä tapahtuu asumistuelle, palkkatuloille ja työttömyysturvalle, sitäpä ei enää löy-
dykään. Mielestäni valtion intressissä pitäisi olla sen, että meillä löytyisi myös näitä ristiin
ajettavia järjestelmiä, jotka kertoisivat asiakkaalle sen, mitä tapahtuu, jos hän käyttäytyy
tietyllä tavalla. Nyt kun tiedän, että ministeri on ollut aktiivisesti tekemisissä myös tämän
perustulokokeilun kanssa, niin toivoisin, että sinne tulisi myös nimenomaan tätä kehitys-
työtä, koska vaikka me kuinka muutamme lakeja, niin jos ihmiset eivät pysty ennakoi-
maan omassa elämässänsä niiden taloudellisia seurauksia, niin me emme tavallaan pärjää
sillä lainsäädännön muutoksella, koska vanhat mielikuvat elävät.

Mutta sitten, jos ajatellaan tätä asiakaslähtöisyyttä, siitähän me saimme kiitosta siinä
mielessä, että meillä on tehty näitä käyttäjälähtöisiä testejä ja muita, mutta usein vasta liian
myöhäisessä vaiheessa. Oleellista olisikin se, että osaisimme miettiä paremmin, kenelle
tuo palvelu tehdään. Usein on lähdetty siitä, että digitalisaatio on ikään kuin sen viraston tai
hallinnon toimijan tai julkisen toimijan säästöä palvelujen tarjoamisvelvoitteessa. Silloin
lähtökohta on ollut enemmän hallintokeskeinen, kun sen pitäisi olla asiakaskeskeinen:
Mitä lisäarvoa tuo palvelu tuo asiakkaalle? (Puhemies koputtaa) Miten se voi palvella pa-
remmin? Silloin pitäisi myös miettiä, (Puhemies koputtaa) minkälainen tuo konsepti koko-
naisuudessansa on. (Puhuja siirtyi puhujakorokkeelle.)

Arvoisa puhemies! Anteeksi, ei mennyt ihan niin nopeasti kuin olin ajatellut. — Ylipää-
tään jos mietitään, miten nämä palveluketjut toimivat, jotenkin toivoisi, että meillä pääs-
täisiin irti siitä, että liian usein laitetaan se vanha paperikaavake sinne nettiin ja ajatellaan,
että se on digitaalista palvelua. Kuitenkin pitäisi miettiä kokonaan uudenlaista konseptia:
15



Pöytäkirjan asiakohta PTK 40/2016 vp
sitä, kenen tarpeisiin ja millä eväillä ja mitä muuta asiaa voidaan samalla tässä järjestel-
mässä palvella. Ylipäätään on hyvä, että tätä tämmöistä kokonaista konseptia kehitetään,
mutta jotenkin toivoisin, että tässä yhteydessä meillä olisi joku uudelleenajattelu: kun vaik-
kapa ne työvoimapalvelut usein saavat kritiikkiä siitä, että ne ovat netissä ja ihmiset eivät
saa enää tavata työvoimaneuvojia ja sieltä ei saa sitä palvelua, minkä haluaisi, niin miksi
sitten Tinder-treffit toimivat? Eikö voisi ajatella, että jos ihmisten kohtaamissysteemeitä
kehitetään, niin otettaisiinkin rohkeammin käyttöön niitä ajatuksia, joita täällä sosiaalisen
median tai kaupallisten palveluiden puolella on ollut, ja joskus hieman luistettaisiin siitä
ikään kuin viranomaislähtöisestä ajattelusta, joka sitten voisi toimia jossakin vähän jäy-
kemmässä muodossa, mutta olisi myös niitä menetelmiä, joilla kevyemmin voisi saada
kohtaamisia vaikkapa sitten siellä työnvälityksessä. Yksityisellä puolella näitä on jonkin
verran kehitetty, mutta koska siellä on niin vähän toimijoita, niin ne eivät palvele ikään
kuin laajoja työmarkkinoita.

Tämä vain yhtenä ajatuksena työhallinnon puolelta, jonka parhaiten tunnen. Toivon mi-
nisterille menestystä siinä, että myös tämän lain toimeenpanossa ja jatkovalmistelussa ol-
taisiin valmiita käyttämään luovuutta eikä ainoastaan sitä perinteistä viranomaistarkkuut-
ta, koska molempia tarvitaan.

Puhemies Maria Lohela:  Edustaja Kurvinen. — Anteeksi, edustaja Kurvinen, siinä oli
edustaja Elovaaran nimi pudonnut pois, mutta palautui nyt listalle. — Edustaja Elovaara.

15.06 Tiina Elovaara ps: Kiitos, puhemies, näin pääsi tosiaan käymään.
Arvoisa puhemies! Hallituksen tavoite viedä digitalisaatiota eteenpäin on tärkeä tavoi-

te. Se tuo mukanaan mahdollisuuksia, mutta myönteisestä kehityksestä voi myös syrjäy-
tyä. Yksi tällainen syrjäyttävä tekijä on vanhuuteen liittyvä muistisairaus. Myös työikäisil-
lä ihmisillä on yhä enenevässä määrin havaittu muistihäiriöitä. Nämä aiheuttavat kustan-
nuksia valtiolle, yrityksille ja asiakkaille.

Pankit, televiestintäyhtiöt ja energiayhtiöt hyödyntävät e-laskupalveluita, ja näille ta-
hoille e-laskupalvelut tuovat säästöjä. Kuluttajan kannalta taas erityisesti verkkopankit
ovat avainroolissa. Muistisairauksista kärsiville palveluiden käyttöönotto tai käyttö voi
osoittautua hankalaksi tai mahdottomaksi. Yhdenvertaisuusperiaate edellyttää sekä kansa-
laisten kohtelua samalla tavalla että samojen mahdollisuuksien tarjoamista. E-laskuista ei
yleisesti ottaen peritä erillistä maksua. Sen sijaan paperilaskujen kohdalla hinnat vaihtele-
vat. Halusin vain tuoda tämän keskustelun yhteydessä esiin tämän seikan, koska olen huo-
lissani siitä, että muistisairaat ja vanhukset, joilta peritään laskuista erillistä maksua, aset-
tuvat epätasa-arvoiseen asemaan. Toivon, että valtionhallinto ja hallitus ottavat myös täl-
laisen näkökulman huomioon.

15.07 Antti Kurvinen kesk: Arvoisa rouva puhemies! Se on hyvä, että täällä salissakin on
"naiset ensin", se on hyvä periaate.

Ihan joitakin ajatuksia tähän keskusteluun yhteiskunnan digitalisaatiosta ja sähköisistä
palveluista. Tätä keskustelua on vaihteeksi ollut ihan miellyttävää kuunnella ja seurata.
Täällä on aika lailla ollut sellainen yhteinen henki yli hallitus- ja oppositiorajojen ja ryh-
märajojen siitä, että meidän pitää tässä edetä ja meidän pitää saada säästöjä aikaan, luoda
parempia palveluita ihmisille ja ehkä luoda bisnesmahdollisuuksiakin yksityiselle sektoril-
le. Valitettavasti Suomi, joka oli vielä 1990-luvulla niitä maailman parhaimpia tietoyhteis-
16



Pöytäkirjan asiakohta PTK 40/2016 vp
kuntia, on jäänyt pahasti tässä informaatio- ja tietoyhteiskuntakehityksessä jälkeen. Jos
vaikka katsoo Viroon, meidän eteläiseen naapuriimme, heillä on ollut kunnianhimoa, unel-
mia ja haaveita ja he ovat toteuttaneet niitä paljon eteenpäin, olleet joustavia ja luovia. Toi-
vottavasti mekin saamme vähän sellaista henkeä.

Arvoisa puhemies! Tahdon kiinnittää huomiota sellaiseen asiaan, että meillähän olisi
tunnistautumiseen olemassa helppo väline, mikä suurimmalla osalla suomalaisista on,
mutta ei valitettavasti kaikilla, nimittäin pankkien verkkopankkitunnukset, joita paljon jo
nytkin hyödynnetään. Mutta tosiasiahan on se, että kaikki ihmiset eivät taloustilanteestaan
tai velka- ja maksuhistoriastaan johtuen verkkopankkitunnuksia saa. Tässä kohtaa tah-
toisinkin vedota ihan meidän finanssialaamme ja meidän pankkisektoriimmekin, että mie-
tittäisiin niitä pankkien käytäntöjä, kenelle annetaan verkkopankkitunnuksia. Uskon, että
se olisi myös rahoitusalan etu, jos meillä olisi entistä kätevämpi ja selkeämpi tapa päästä
eri sähköisiin palveluihin ja päästä erilaisille sähköisille kaistoille. Joudumme myös var-
masti miettimään täällä eduskunnassa, että jos pankit eivät vapaaehtoisesti niitä verkko-
pankkitunnuksia anna, onko tässä tarpeen tehdä lainsäädäntömuutoksia.

15.09 Hannu Hoskonen kesk: Arvoisa rouva puhemies! Nyt kun tämä sähköinen asiointi
toivon mukaan ottaa oikein kunnon kilpailukykyloikan tässä tämän hallituksen aikana ja
samaan aikaan tehdään sote-uudistusta, joka myös on äärimmäisen tärkeä uudistus, niin
kysyisin paikalla olevalta ministeriltä: Kun tämän sähköisen asioinnin uutta pohjaa luo-
daan nyt kokonaan, niin yksi sosiaali- ja terveydenhuollon suuri ongelmahan on se, että
meillä on erilaisia potilastietojärjestelmiä eri kunnissa. Ollaanko nyt luomassa Suomeen
sellaista yhtä järjestelmää, jonka avulla voidaan kehittää koko digitaalista terveydenhuol-
toa paljon tehokkaammin? Yhdysvalloissahan tästä on hyviä kokemuksia, muun muassa
veteraanien terveydenhuolto on järjestetty niin, että samalla kortilla saa palvelun, olipa se
sitten Havaijilla tai Alaskassa, sillä ei ole väliä. Pääsemmekö joskus tällaiseen järjestel-
mään?

15.10 Krista Kiuru sd: Arvoisa puhemies! Ensinnäkin on hyvä, että tätä kansallista pal-
veluarkkitehtuuriprojektia jatketaan, ja minusta on hyvä, että hallitus on ottanut tämän ko-
keilujen linjan, sehän sopii tähän kuvaan oikein hyvin. Näissä toteuttamisvaihtoehdoissa
haluan vielä peräänkuuluttaa sitä, että olisi todella tärkeää, että meidän hyvin repaleisella
kentällämme eivät hääräisi kaikki itse toteuttamalla digitaalisia palveluita. Nyt kadotin sen
kohdan tässä, mutta en tiedä, annetaanko tässä kuitenkin hiukan vielä periksi sille, että voi-
taisiin tuottaa omia palveluita siellä sun täällä, koska tämä ajatus, joka tässä esityksessä on,
minusta kuitenkin viittaisi siihen, että kaikki olisi yhteisissä käsissä näitä kahta muuta toi-
mintoa lukuun ottamatta. Jos Väestörekisterikeskus sitten tiukasti pitäisi huolta siitä, että
palvelutuotanto ei pääse repsahtamaan, niin se on erittäin olennainen juttu, koska meillä on
hyvin paljon repaleisia ict-projekteja, joissa tosiasiassa ei ole saatu oikeata tulosta aikaan.

Niin kuin ministerille jo peräsin tuossa debattikeskustelussa, niin tämän olennaisin osa
kansalaisille ei ole tämä lainsäädäntö vaan se, miten tämä lainsäädäntö toteutetaan käytän-
nössä, ja sitä varten me tarvitsemme sen palveluväylän. Minusta olisi tärkeätä, että se pal-
veluväylä rupeaisi jo lopulta tulemaan ulos — kun me itse toivoimme, että tehdään siitä uu-
den sukupolven palveluväylä, ja sen takia on tämä virolainen konsepti, jonka me aidosti
saimme lopulta ilmaiseksi viime kaudella kovan taistelun tuloksena, niin se palveluväylä
17



Pöytäkirjan asiakohta PTK 40/2016 vp
tulisi sitten ulos. Toivoisin, että ministeri ottaisi sen nyt ihan keskeiseksi asiaksi, koska se
varmistaisi kansalaisille, että meillä ovat kaikki nämä yksissä käsissä.

Sen sijaan kun edustaja Kurvinen puhui pankkitunnuksista, niin jo viime kaudella otet-
tiin huomioon se tosiasia, että tunnistautumisratkaisukaan ei voi olla yhden kortin varassa.
Enää ei edes mobiililla tunnisteta, vaan tulevaisuuden tunnistamisratkaisut ovat hyvin eri-
laisia.

15.12 Timo Harakka sd: Arvoisa puhemies! Sympatisoin kovasti ministeri Vehviläistä,
kun täällä salissa on koko ajan vedottu Viron erinomaisuuteen. Tosiasia tietenkin on se,
että väkiluku on neljännes Suomen väkiluvusta ja siellä on aika lailla puhtaalta pöydältä
saatu näitä ratkaisuja tehdä. Mutta joka vaiheessa teknologia vanhenee ja uudistuu, joten
haluan tässä ihan omasta kokemuksesta kertoa, että tämä Viron yhteisten palveluiden käyt-
töliittymä kuluttajalle, käyttäjälle, ei ole suinkaan mikään maailman paras tai edes helppo-
käyttöinen. Siihen edellytetään sirukortti, erillinen lukija, ladattava ja vaikeakäyttöinen oh-
jelma, ja en tiedä, oliko omissa korkeakouluopinnoissani joitain puutteita, mutta en ole tä-
hän päivään asti onnistunut näitä palveluita käyttämään.

Tässä tuleekin esiin juuri tämä teknologian haaste, johon edustaja Kiurukin tässä juuri
viittasi. Suomessahan yritettiin kuumeisesti ja pitkään saada aikaan juuri tällainen sirulli-
nen henkilökortti, tunnistautuminen. Siihen muistaakseni paloi 10 miljoonaa euroa, ja tätä
odotellessa, tätä eräänlaista digitaalista Olkiluoto 3:a odotellessa sitten mentiin siihen jär-
jestelmään, että sitten käytetään vain pankkitunnuksia. Sehän on toiminut kohtalaisen hy-
vin ottaen huomioon kuitenkin edustaja Kurvisen esittämät varaumat. Ei meillä ole mitään
syytä ottaa esimerkkiä jo nyt toteutetuista ratkaisuista, koska ne ovat jo nyt auttamatto-
masti vanhentuneita, ja se haaste, jossa tietenkin haluamme kaikki tukea ministeriä, on se,
että löydetään sellaiset ratkaisut, jotka eivät ole vanhentuneita jo tullessaan käyttöön.

15.14 Lea Mäkipää ps: Arvoisa puhemies! Matkan varrella tulee varmaan monia kysy-
myksiä. Mutta kun selailin tätä esitystä, niin tuo 18 § kertoo näistä häiriötilanteista, ja tie-
detään, että sähköisessä asioinnissa saattaa tulla aina katkoksia, ja puhuttiin tietoturvalouk-
kauksista ynnä muista, jotka estävät tietysti tämän tukipalvelun toimivuuden. No, palvelun
tuottaja tietysti ilmoittaa, mistä häiriöistä on kysymys, kuinka kauan kestää ja niin edel-
leen. Mutta kysyisin sitten, kun en päässyt oikein tietoisuuteen, kun saattaa olla joku tilan-
ne, että kestävät päiväkausia nämä katkokset: kuka silloin on vastuussa, kuka vastaa ja mil-
lä lailla? Se on tietysti eri asia, kun on tämmöinen poikkeusolo ja silloin tulee häiriötilan-
teita, mutta näin normaalisti saattaa olla päivän kaksikin pois niin, että nämä eivät pelitä
niin kuin pitäisi.

Puhemies Maria Lohela: Nyt ministeri Vehviläiselle 3 minuuttia.

15.15 Kunta- ja uudistusministeri Anu Vehviläinen:  Arvoisa puhemies! Kiitos tästä
keskustelusta. Täällä on tullut paljon hyviä näkökulmia, ja meidän tahtotilamme on kyllä
näemmä erittäin yhteinen tässä asiassa. Muutama kommentti yksittäisiin puheenvuoroihin.

Ensinnäkin edustaja Laukkanen sanoi näistä karttapalveluista. Ne karttapalvelut ovat
kyllä tulossa tämän myötä, mutta niitä ei tuota Väestörekisterikeskus vaan Maanmittaus-
laitos samalla tavalla kuin Väestörekisterikeskus ei tee verkkomaksamiseen liittyvien pal-
velujen tuottamista. Se on Valtiokonttori, joka tekee niitten osalta sen.
18



Pöytäkirjan asiakohta PTK 40/2016 vp
Sitten kun täällä tuli monessa puheenvuorossa, muun muassa edustaja Mäkisalo-Roppo-
selta, tästä esteettömyydestä ja myös siitä, miten ikäihmisillä on mahdollisuus, ja jonkun
muun puheenvuorossa tulivat nämä muistisairaat esille, niin haluan todeta, että me laitoim-
me pari viikkoa sitten tämmöisen nimenomaan ikäihmiselle suunnatun nettiaivoriihen sii-
tä, minkälaisia digitaalisia palveluita ikäihmiset haluaisivat. Juuri tätä käytettävyyttä, käyt-
täjälähtöisyyttä halutaan saada sitä kautta selville. Se on minusta äärimmäisen tärkeätä,
että me pystymme arkipäiväistämään digitalisaation, että se ei ole vain joku möhkäle ja
joku järjestelmä ja teknologia jossakin tuolla, vaan että ihmiset tulevat ikään ja omaan va-
rallisuuteensa nähden sinuiksi sen kanssa, että tavallista toimintaahan se on. Meidän tietys-
ti kansanedustajina pitää olla tässä tämmöisiä lipunkantajia, että me teemme myös itse, pu-
humme kentällä tilaisuuksissa riittävän yksinkertaisilla esimerkeillä, mistä tässä kaiken
kaikkiaan on kysymys.

Sitten edustaja Kasvin viisas puheenvuoro monella tavalla. Minä itse ajattelen ja olen
seurannut myös sitä Tanskaa tässä, miten siellä on tehty, ja minä ajattelen niin, että ennen
kuin meillä tämä alusta ja tämä väylä on kunnossa, niin me emme voi vaatia ihmisiltä. Mei-
dän pitää saada, että meillä on tämä alusta tarjolla, mutta itse omassa mielessäni juuri tänä
aamuna, kun tänne keskusteluun valmistauduin, pohdin sitä, olisiko meillä uskallusta lait-
taa tämmöisiä kansallisia ja strategisia tavoitteita siitä, mihinkä vuoteen mennessä minkä-
kin verran meidän aikuisikäisestä väestöstämme käyttäisi tunnistautumista ja tekisi tämän
kautta tai minkä verran käytetään vaikka toisen puolesta asiointia, ja että tehtäisiin tämmöi-
set strategisemmat tavoitteet näille asioille ja niitä sitten seurattaisiin ja tehtäisiin korjaus-
liikettä, jos ei niissä päästä sitten eteenpäin.

Edustaja Kurviselle, joka lähti juuri, totean vielä tässä nyt ihan lopuksi sen, että meillä
on tekeillä juuri hallituksen esitys, joka muuttaa sitä, että kaikilla pankeilla on velvollisuus
antaa jokaiselle asiakkaalle yleiskäyttöiset pankkitunnukset.

Edustaja Hoskoselle lyhyesti tästä sote-ratkaisusta ja maakuntien perustamisesta, että
niitten pitää tulla käyttämään tätä meidän alustaamme täysillä mukaan. Mutta sitten, niin
kuin tiedetään, eri hallinnonaloilla on myös tietojen luovuttamisesta toiselle erilaisia sään-
nöksiä, mikä tulee tarkoittamaan myös lisää lainsäädäntömuutoksia.

Asia lähetettiin hallintovaliokuntaan, jolle liikenne- ja viestintävaliokunnan on annettava
lausunto.
19


