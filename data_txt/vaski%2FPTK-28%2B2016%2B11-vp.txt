















































DEM266.tmp.xml


Pöytäkirjan asiakohta PTK 28/2016 vp
Pöytäkirjan asiakohta 

PTK 28/2016 vp

Täysistunto

Tiistai 29.3.2016 klo 13.59—15.52

11. Hallituksen esitys eduskunnalle laiksi ajokorttilain muuttamisesta
Hallituksen esitys HE 131/2015 vp
Valiokunnan mietintö LiVM 2/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 11. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

15.38 Kari Kulmala ps: Arvoisa puhemies! Tässä hallituksen esityksessä ehdotetaan ajo-
korttilakia muutettavaksi, ja mielestäni esitys on tarpeellinen ja tarkoituksenmukainen.

Monesti uutta ajokorttia joudutaan hakemaan esimerkiksi ajokortin varastamisen tai ni-
menmuutoksen vuoksi. Tämän esityksen mukaan kaksoiskappale, kuten muukin ajokortti,
annettaisiin vain 5 tai 15 vuoden määräajaksi ajokorttiluokasta riippuen, mikä pääsääntöi-
sesti on järkevää ja perusteltua. Erityisesti ammattikuljettajien kohdalla olisi mielestäni
voitu tehdä poikkeus. Ajo-oikeuden uusiminen 5 vuoden välein heille on tarpeetonta. Vaa-
dittavien ja riittävien kuljettajan terveydestä kertovien lääkärintodistusten pitäisi riittää.
Liikennelääketiede tulisi nostaa muutenkin siihen asemaan, mikä sille kuuluu.

Jos ajatellaan esimerkiksi kuolonkolareita ja Liikennevakuutuskeskuksen tilastoja, niin
jo vuonna 2014 olivat terveysriippuvaiset onnettomuudet nousseet huippuunsa: sairaus- ja
tajuttomuuskohtaukset 21, itsetuho 17, alkoholi 17 ja nukahtaminen 8 prosenttia, ajoneu-
vo- ja havainnointivirheet ynnä muut noin 10 prosenttia. Eli kuolonkolareissa kuljettajan
terveydentilalla näyttäisi olevan erittäin suuri merkitys. Näitä asioita ei esimerkiksi auto-
maattisella tai perinteisellä liikennevalvonnalla saada muutettua, ei edes tällä esityksen
mukaisella ajokorttilain muutoksella. Siten liikennelääketiede on todella ratkaisevassa ase-
massa katsottaessa tästä eteenpäin liikenneturvallisuustyön kehityslinjoja, ja sitä tulisi
edelleen kehittää.

Tänä vuonna esimerkiksi Pohjois-Karjalan maakunnassa on sattunut kuolonkolareita jo
neljä. Liian moni näistä onnettomuuksista vaikuttaa joka vuosi myös tahalliselta teolta. Pa-
hinta aikaa näyttäisi olevan kevät. Kun mahla alkaa valua koivusta ja valo lisääntyä, niin it-
setuhoisuus liikenteessä lisääntyy. Luulisi, että kevät on ihmisen parasta aikaa. Sitä se ei
kuitenkaan kaikille ole.

Liikenteessä tehtyjen itsemurhien vuosittainen määrä on pysynyt samana, vaikka itse-
murhat muuten ovatkin vähentyneet. Liikennevakuutuskeskuksen onnettomuustutkinta-
lautakuntien mukaan keskimäärin 10 prosenttia vuosittain kuolemaan johtaneista onnetto-
muuksista on tahallaan aiheutettu. Uskon, että näitä tapahtumia on paljon enemmän, mutta
 Tarkistettu
4.0



Pöytäkirjan asiakohta PTK 28/2016 vp
niitä ei haluta tilastoida itsemurhiksi ihan vain omaisten vuoksi. Itsemurhien vähentämi-
seksi liikenteessä ei ajokorttilain muutos tällaisenaan tuo paljon muutosta.

Arvoisa puhemies! Uusia määräaikoja sovelletaan tulevassa ajokorttilaissa myös siitä
riippumatta, miten kauan aikaisemmin myönnetty ajokortti olisi ollut voimassa. Ajokort-
teja joudutaan siten jatkossa uusimaan nykyistä useammin, ja tämä aiheuttaa ylimääräistä
vaivaa ja lisäkustannuksia näiden korttien haltijoille. Ajokortin saaminen maksoi aikai-
semmin 42 euroa ja tulevaisuudessa toivottavasti esityksen mukaisesti vain 20 euroa.
Tämä ei kuitenkaan ole hallituksen tavoittelemaa norminpurkutalkoota.

Liikenteen turvallisuusvirasto Trafi on esityksen mukaan kehittänyt toimivan ja haku-
menettelyä joustavoittavan sähköisen palvelun ajokorttien hakemista varten. Toivoa tie-
tenkin sopii, että tämä sähköinen palvelu pelaa paremmin kuin Maaseutuvirasto Mavin
sähköinen järjestelmä Hyrrä, jonka kehittämiseen on laitettu jo yli 5 miljoonaa euroa, eikä
se vieläkään toimi kuin hakemuksien vastaanottamisessa. Jos Trafin sähköinen järjestelmä
toimii, kuten kaikki toivomme, ei palvelua käytettäessä hakumenettelyn aikana ole lain-
kaan tarpeen käydä ajokortin myöntävän viranomaisen luona, ja tämä on erittäin myöntei-
nen asia. Uuden ajokortin tulisi myös kelvata virallisena henkilöllisyyden osoittavana asia-
kirjana, mitä se ei tällä hetkellä ole.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 131/2015 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


