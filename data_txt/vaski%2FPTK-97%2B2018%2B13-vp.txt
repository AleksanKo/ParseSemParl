















































DEMD0A8.tmp.xml


Pöytäkirjan asiakohta PTK 97/2018 vp
Pöytäkirjan asiakohta 

PTK 97/2018 vp

Täysistunto

Tiistai 9.10.2018 klo 14.00—17.39

13. Hallituksen esitys eduskunnalle laeiksi ympäristönsuojelulain ja eläimistä saatavista si-
vutuotteista annetun lain muuttamisesta

Hallituksen esitys HE 95/2018 vp
Valiokunnan mietintö YmVM 7/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 13. asia. Käsittelyn pohjana on ympäristövaliokunnan mietintö YmVM 7/2018
vp. Nyt päätetään lakiehdotusten sisällöstä.

Valiokunnan puheenjohtaja, edustaja Hassi, esittelypuheenvuoro, olkaa hyvä.

Keskustelu

16.35 Satu Hassi vihr (esittelypuheenvuoro): Arvoisa puhemies! Kysymys on hevosen-
lannan poltosta. Tämä asia sisältyy hallitusohjelmaan, peräti kärkihankkeeseen, ja lakiesi-
tys perustuu siis hallitusohjelmaan. Sen on tehnyt mahdolliseksi Euroopan unionin sivu-
tuoteasetuksen muutos, joka on helpottanut lannan polttoainekäyttöön liittyviä poikkeuk-
sia. 

Ympäristövaliokunta yksimielisessä lausunnossaan hyväksyy hallituksen esityksen,
mikä tarkoittaa sitä, että hevosten ja muiden tuotantoeläinten lantaa voidaan käyttää polt-
toaineena ilman jätteenpolttolainsäädännön yleisiä vaatimuksia silloin, kun poltto tapah-
tuu enintään 50 megawatin yksiköissä. Valiokunta kuitenkin toteaa, että silloin kun on kyse
maatilamittakaavan polttolaitoksista, niissä yleensä useimmiten ei voida toteuttaa teknis-
taloudellisista syistä sitä päävaatimusta, että palaminen kestää 2 sekuntia, eli siis poltetta-
va aine viipyy siinä palamisessa vähintään 2 sekuntia, ja että palamisen lämpötila on vä-
hintään 850 astetta haitallisten päästöjen minimoimiseksi. Tämän johdosta on todennä-
köistä, että lantaa, silloin kun se päätyy polttoon, tullaan kuitenkin kuljettamaan kauem-
mas isompiin polttolaitoksiin. Valiokunta myös toteaa, että polttamisessa on teknisiä on-
gelmia muun muassa siksi, että lanta sisältää ammoniakkia ja kosteutta eikä polttoaineiden
käsittelyjärjestelmissä ole mitenkään helpoin polttoaine. No, ympäristöministeriö yhdessä
MMM:n ja Eviran kanssa laatii tarkempia ohjeita. 

Ympäristövaliokunta kuitenkin haluaa painottaa, että lannan ensisijainen käyttö on lan-
noitteena ja maanparannusaineena. Tämä ensisijainen käyttö maanparannusaineena ja lan-
noitteena pelloilla vastaa myöskin niitä yleisiä kiertotaloustavoitteita, mitä hallitus ja edus-
kunta ovat asettaneet, ja myöskin niitä tavoitteita, että meidän ruuantuotantoon ja maatalo-
uteen liittyvät ravinteet kiertäisivät mahdollisimman järkevällä tavalla. 

Ympäristövaliokunta toteaa, että jos saamme, kuten toivottavaa on, lannan ravinteiden
kierrätystä tehostettua, sillä voidaan myös turvata kotimaisen ruuantuotannon tulevaisuut-
 Hyväksytty
3.0



Pöytäkirjan asiakohta PTK 97/2018 vp
ta senkin vuoksi, että lanta aina sisältää fosforia, joka on uusiutumaton luonnonvara ja jota
kaikki se, mitä kasvatamme ruuaksi, välttämättä tarvitsee. EU:ssa fosfori on nostettu kriit-
tisten materiaalien listalle, koska sitä saadaan pääasiassa EU:n ulkopuolella sijaitsevista
apatiittikaivoksista, joiden riittävyysarviot vaihtelevat 60—400 vuoden välillä. Mutta jos
nyt tosiaan todellisuus on se, että fosforia riittäisi vain 60 vuodeksi — no, se voi kuulostaa
pitkältä ja aika moni meistä voi ajatella, että itse ei enää elä 60 vuoden päästä, ainakin itse
voin näin melko realistisesti varmaan ajatella, mutta jos ajatellaan, milloin oli 60 vuoden
takainen aika, niin se oli vuonna 1958. Ei se niin hirveän kaukana menneisyydessä ole, ja
jos silloin ihmiset olisivat ajatelleet, että okei, me voimme maailman fosforin käyttää lop-
puun, muun muassa polttamalla hävittää sitä 60 vuodessa, niin tänä päivänä me olisimme
varmaan aika vihaisia näille ihmisille. Näin ollen tosiaan ihan monista syistä, siksi, että il-
mastonsuojelun vuoksi on tärkeää lisätä maaperän hiilipitoisuutta ja kaikki tällainen bio-
pohjainen maanparannusaine ja lanta on pelloilla siinäkin mielessä tärkeää, ja myöskin sik-
si, että tosiaan varsinkin fosfori ehkä kriittisimpänä on sellainen uusiutumaton luonnonva-
ra, jota pelloilla viljelyyn, ruuantuotantoon tarvitsemme, ympäristövaliokunta haluaa ko-
rostaa tätä lannan ensisijaista käyttöä pelloilla. 

Valiokunta myös toteaa, että HELMET-hankkeessa eli hevosenlanta hyötykäyttöön -
hankkeessa etsitään uusia toimintamalleja, jotta lannan toimittaminen talleilta pelloille su-
juisi helpommin ja mutkattomammin kuin nykyisin. Ympäristövaliokunta myöskin painot-
taa sitä, että tämän lakimuutoksen vaikutuksia pitää seurata.

16.41 Kari Kulmala sin: Arvoisa puhemies! Tässä hallituksen esityksessä ehdotetaan
muutettavaksi ympäristönsuojelulakia ja eläimistä saatavista sivutuotteista annettua lakia.
Jatkossa tuotantoeläinten lantaa voidaan käyttää polttoaineena ilman jätteenpolttolainsää-
dännön vaatimusten noudattamista. Samalla mahdollistetaan hallituksen hallitusohjelman
biotaloutta ja puhtaita ratkaisuja koskevaan kärkihankkeeseen liittyvä tavoite sallia hevo-
senlannan käyttö energiatuotannossa. 

Lannan polttamisen haasteiden katsotaan liittyvän lähinnä sen sisältämään ammoniak-
kiin, kosteuteen tai polttoaineiden käsittelyjärjestelmiin. Esityksen myötä lannan polttoai-
nekäyttö voi lisääntyä jopa 100 000 tonnilla vuodessa. Mielestäni se on merkittävä määrä.
Esityksen mukaan lannan polttoaineena hyödyntämisen arvioidaan kasvavan nykyisestä
noin 4 prosentista 20—30 prosenttiin. Tällaisia prosenttimäärien muutoksia harvoin näkee. 

On selvää, että lannan käyttö ravinteena ja maanparannusaineena sellaisenaan on ensi-
sijainen ja järkevin hyödyntämistapa. Tämä ei ole kuitenkaan aina mahdollista. Kotieläin-
tuotannon keskittymäalueilla lannan hyödyntämistä sellaisenaan rajoittaa vesiensuojeluun
tähtäävä ympäristönsuojelulainsäädäntö. Hevosenlannan peltokäyttöä toteutetaan rajoite-
tusti lannoitussuunnitelmalla, missä otetaan huomioon myös peltolohkon ravinnetila ja si-
jainti ja myös viljeltävä kasvi. On selvää, että tehokkaammalla lannan ravinteiden kierrä-
tyksellä voidaan turvata myös kotimaista ruuantuotantoa tulevaisuudessa, koska kilpailu
niukkenevista fosforivaroista kiristyy ja lannoitteiden hinnat nousevat edelleen. Fosfori on
jo nyt nostettu EU:ssa kriittisten materiaalien listalle. Sitä saadaan pääasiassa Euroopan ul-
kopuolella sijaitsevista apatiittivarannoista. Niiden riittävyysarviot vaihtelevat 60 ja 400
vuoden välillä. Joka tapauksessa ravinteet, lanta mukaan lukien, tulee nähdä tulevaisuudes-
sa enemmän resurssina kuin ongelmana. Hevosenlanta on nähty iät ajat hyväksi kukkapen-
keille, ja sitä se on jatkossakin. 
2



Pöytäkirjan asiakohta PTK 97/2018 vp
16.43 Hannu Hoskonen kesk: Arvoisa herra puhemies! Tämä ympäristönsuojelulain
muutos on todellakin järkeenkäypä esitys, ja todella tunnen suurta murhetta siitä, että ai-
koinaan ympäristöpolitiikalla lähdettiin tässäkin asiassa maaseudun ihmisiä hieman kiu-
saamaan, koska tämä hevosenlannan poltto on Ruotsissa ollut iät ajat mahdollista ja samaa
EU:ta eletään kuitenkin. Että esimerkki siitä, miten ruotsalainen osaa tämän homman hoi-
taa, ja meitä suomalaisia maaseudun eläjiä on kiusattu mitä mielikuvituksellisimmilla ym-
päristönsuojelulain ja luonnonsuojelulain säädöksillä.

No onneksi tämä byrokratianpurku on kuitenkin etenemässä pikkuhiljaa, ja aina kannat-
taa muistaa, kun tässä hevosenlannan poltosta puhutaan, että maanviljelijä tai tilanhoitaja
itse tietää, mikä on sen lannan paras käyttömuoto, onko se tulipesässä tai kattilassa poltta-
minen lämmöksi vai onko se sitten pellon ravinne vai pistääkö hän parhaimmassa tapauk-
sessa sen hevosenlannan pussiin ja myy torilla keväällä isolla voitolla tuonne puutarhaansa
hoitaville ihmisille hyvänä tuotteena, joka on muuten, niin kuin edustaja Kulmala totesi, ai-
van erinomainen lannoite siihen tarkoitukseen. 

Oli niin tai näin, toivon, että Suomessa vihdoin ja viimein ymmärretään, että oman jär-
jen käyttö on sallittua ja suorastaan toivottavaa, ja että näitä järjettömiä ympäristönsuoje-
lumääräyksiä karsitaan koko ajan pois ja tehostetaan ihmisten elämää ja helpotetaan byro-
kratiaa, koska se lienee pitkässä juoksussa ainoa tie.

16.45 Sofia Vikman kok: Arvoisa puhemies! Olen erittäin tyytyväinen ja iloinen siitä,
että hevosenlanta saadaan vihdoin energiakäyttöön. Lannanpolttoa helpottavat lakiesityk-
set ovat odotettuja, ja koko hevosala on työskennellyt asian puolesta pitkään ja määrätie-
toisesti.

Paitsi että hevosalalla on Suomessa merkittävä työllistävä vaikutus, sen lisäksi alalla on
myös tärkeä merkitys ihmisten ja kaupunkilaistenkin ihmisten harrastusmahdollisuuksien
luojana ja hevosala mahdollistaa monelle kaupunkilaiselle pääsyn hevosten lähelle. Siksi
hevosalan toimintaedellytykset kannattaa turvata. Sieltä saadaan Suomeen työpaikkoja ja
harrastusmahdollisuuksia.

Itsekin olen ratsastusta ja hevosia vuosikausia harrastaneena ja tallilla työskennelleenä
nähnyt sen järjettömän tilanteen, mikä meillä Suomessa on vuosikausia ollut voimassa sa-
maan aikaan kun muissa EU-maissa on onnistuttu soveltamaan EU-säännöksiä huomatta-
vasti järkevämmin. On erinomainen asia, että myös Suomessa asia on nyt saatu kuntoon.
Iloitsen siitä, että määrätietoinen työ yhdessä hevosalan kanssa tuotti lopulta tulosta. On-
neksi viime hallitusneuvotteluissa saimme asiasta vahvan, velvoittavan kirjauksen hallitus-
ohjelmaan ja normienpurun nimissä homma lähti etenemään. Kiitos siis hallitukselle esi-
tyksen viemisestä maaliin.

Lannanpolttoon ei enää tarvita jätteenpolttolupaa korkeinaan 50 megawatin energian-
tuotantoyksiköissä. Tähän asti lannanpoltto oli sallittua ainoastaan jätteenpolttolaitoksis-
sa. Nyt polttaminen pienissä ja keskisuurissa alle 50 megawatin yksiköissä katsotaan jät-
teenpolton sijaan energiantuotannoksi. Energiaa ei siis enää hukata, kuten tähän asti on ta-
pahtunut, vaan hevosenlanta saadaan hyötykäyttöön, esimerkiksi lämmitykseen, sen si-
jaan, että sitä on aiemmin kuskattu kumipyörillä esimerkiksi kaatopaikalle.

Kiitos hallitukselle siitä, että ympäristöministeriö ja maa- ja metsätalousministeriö teki-
vät tarvittavat muutokset ympäristönsuojelulakiin ja eläimistä saatavista sivutuotteista an-
nettuun lakiin. Nyt laki siis sallii hevosten, mutta myös muidenkin tuotantoeläinten, lan-
nan polttamisen energiaksi. Polttoon ei tarvita enää jätteenpolttolupaa.
3



Pöytäkirjan asiakohta PTK 97/2018 vp
Suomessa hevosia on noin 70 000, ja laskelma, joka on jo vanha mutta pitänee paikkan-
sa, on, että jo 4—5 hevosen tallin lannalla lämmittää omakotitalon helposti. Eli kuitenkin
merkittävästä asiasta puhutaan, ja tämän lain myötä pystytään hyödyntämään hevosenlan-
taa Suomen hevosalalla taloudellisesti huomattavasti järkevämmin ja myös ympäristön
kannalta järkevämmin.

Yleiskeskustelu päättyi.

Eduskunta hyväksyi hallituksen esitykseen HE 95/2018 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
4


