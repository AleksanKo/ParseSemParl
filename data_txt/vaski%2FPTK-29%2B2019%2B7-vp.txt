















































DEMF916.tmp.xml


Pöytäkirjan asiakohta PTK 29/2019 vp
Pöytäkirjan asiakohta 

PTK 29/2019 vp

Täysistunto

Keskiviikko 11.9.2019 klo 14.02—18.30

7. Lakialoite laiksi ehdokkaan vaalirahoituksesta annetun lain muuttamisesta 
Lakialoite LA 3/2019 vp Veronika Honkasalo vas ym.

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 7. asia. Puhemiesneuvosto ehdottaa, että asia lähetetään perustuslakivaliokuntaan. 

Asian käsittely keskeytettiin 6.9.2019 pidetyssä täysistunnossa, ja nyt keskustelu jatkuu.

Keskustelu

17.44 Inka Hopsu vihr: Arvoisa puhemies! Hyvät kollegat! Täytyy kunnioittaa myös
meidän edustajien tekemiä lakiesityksiä [Kimmo Kiljunen: Ei vain kansalaisten!] — ei
vain kansalaisaloitteita, vaikka niitä toki myös.

Viime kevään eduskunta- ja eurovaalit osoittivat jälleen, miksi edustaja Honkasalon la-
kialoite vaalirahoituksen suuruutta ohjaavien kattojen asettamisesta on tarpeen. On hälyt-
tävää ajatella, että esimerkiksi kansanedustajien ja varakansanedustajien valituksi tulemi-
nen maksoi tälläkin kertaa keskimäärin 35 000 euroa. Tämä ei ole demokratian toimivuu-
teen vahvasti liittyvän poliittisen osallisuuden kannalta kestävä tilanne. Kaikilla pitää olla
tasapuolinen mahdollisuus osallistua vaaleihin.

Kansanedustajien vaalibudjeteissa on myös isoja eroja. Osa ehdokkaista käyttää kam-
panjaan vaaleista toiseen jopa yli 100 000 euroa. Summat kertyvät enenevässä määrin yk-
sityishenkilöiden ja yritysten antamista lahjoituksista. Etenkin nuorten ja tuntemattomam-
pien, uusien ehdokkaiden on vaikeaa tai jopa mahdotonta saada kokoon vastaavia vaali-
budjetteja ja niiden tuomaa näkyvyyttä. Kuten Honkasalo lakialoitteessaan viittaa, yritys-
ten tai etujärjestöjen antamaa tukea saavat todennäköisemmin ne ehdokkaat, jotka edistä-
vät politiikassaan näitä teemoja tai ovat ennalta tuttuja. On siis tärkeää, että rahoittajatahot
ovat julkisia ja äänestäjien tiedossa jo ennen vaaleja. 

Vaalirahoituksen ennakkoilmoituksesta pitäisi siis tehdä pakollinen. Tällä hetkellä en-
nakkoilmoituksen jättäminen on vapaaehtoista. Hieman yli kolmannes edellisten eduskun-
tavaalien ehdokkaista teki vapaaehtoisen ennakkoilmoituksen vaalirahoituksestaan.
Omasta vaalipiiristäni Uudeltamaalta 45 kansanedustajasta tai varakansanedustajasta vain
25 oli tehnyt ennakkoilmoituksen. 

Myös ilmoitusraja yksittäisen lahjoitettavan summan osalta voisi laskea. Nyt lahjoituk-
sen ilmoitusraja eduskuntavaaleissa on 1 500 euroa. Vihreät velvoittavat tälläkin hetkellä
ehdokassopimuksissaan tekemään tämän vaalirahoituksen ennakkoilmoituksen, ja kaikki
ehdokkaamme sen myös jättivät. Myös yksittäisten lahjoittajien nimen julkaisemisen sum-
ma on meidän ehdokassopimuksessamme määritelty alemmaksi — eli 1 000 euroon —
kuin tämänhetkinen, tuo virallinen 1 500.
 Tarkistettu
4.0



Pöytäkirjan asiakohta PTK 29/2019 vp
Lakiesityksessä ehdotetut kampanjoiden kattosummat eri vaaleihin vaikuttavat realisti-
silta. Suurissa kaupungeissa kuntavaalien mainonnan kulut ja julkiset mainospinnat ovat
sen verran kalliita, että niihin esitettyä kattosummaa, 7 500:aa euroa, voi esitetystä hieman
nostaa. Aikaisemmassa keskustelussa mainittu alueellinen tarkastelu siis lienee paikallaan
ehkä muitakin vaaleja koskien. 

Joka tapauksessa oleellista on, että vaalirahoituksemme on mahdollisimman avointa ja
ajoissa ja rehellisesti raportoitua ja että säätelemme vaalirahoitusta siten, ettei rahoituksen
suuruus karsi ehdokkaita tai ohjaa vaalitulosta.

17.47 Mai Kivelä vas: Arvoisa puhemies! Minä ajattelen, että meidän kaikkien yhteinen
tehtävä ja myös meidän kaikkien yhteinen intressi on puolustaa demokratiaa ja meidän par-
lamentaarisen järjestelmän legitimiteettiä. Samaan aikaan se ei kuitenkaan riitä, että me
puolustamme olemassa olevia demokraattisia käytänteitä, vaan meidän pitää jatkuvasti
myös kehittää meidän järjestelmää paremmaksi, jotta demokratia myös lisääntyy ja jotta se
myös toteutuu käytännössä entistä paremmin. 

Minä ajattelen, että tämä edustaja Honkasalon aloite on tosi tärkeä, ja minä pitäisin itse
sitä nimenomaan demokratiaa edistävänä tekona, että meidän vaalirahoituslakiin säädettäi-
siin vaalikampanjoille tällainen budjettikatto. Se ei tule korjaamaan kaikkia ongelmia, joi-
ta vaalirahoitukseen liittyy ja joita täällä silloin aikaisemmassa keskustelussa nostettiin
esiin, mutta se vaikuttaa siihen ongelmaan, että yksittäiset kampanjat ovat yksinkertaisesti
liian suuria rahoitukseltaan, sillä nämä jättimäiset kampanjabudjetit ovat oikeasti aivan to-
dellinen ongelma. Ne heikentävät ihmisten yhdenvertaista mahdollisuutta osallistua, ja se
ei vain ole oikein, että satojentuhansien eurojen kampanjasummilla voi käytännössä vai-
kuttaa vaalien lopputulokseen. Joidenkin kohdalla nämä kampanjakulut jopa estävät sen
ehdolle lähtemisen. Meidän pitää tietenkin pyrkiä minimoimaan sitä, miten sosioekonomi-
nen tausta vaikuttaa ihmisten osallistumismahdollisuuksiin.

Jo meidän nykyisessä vaalirahoituslaissamme sanotaan, että tämän lain tarkoituksena on
”rajoittaa ehdokkaiden vaalikampanjoiden kulujen kasvua”. Eli käytännössä tämä koko-
naiskatto, mitä tässä lakiesityksessä nyt ehdotetaan, toteuttaisi tämän nykyisen lain tarkoi-
tusta. 

Loppujen lopuksi tässä on siis kyse siitä, että tällä aloitteella pyritään siihen, että ihmis-
ten yhdenvertaisuus ja ihmisten tasa-arvo edistyisi suhteessa poliittiseen osallistumiseen.
Tämä on tosi tärkeä asia, ja sen takia minä ainakin kannatan lämpimästi tätä edustaja Hon-
kasalon tekemää esitystä.

17.49 Sebastian Tynkkynen ps: Arvoisa herra puhemies! Voiko kansanedustajan paikan
ostaa rahalla? Minä väitän, että suurella todennäköisyydellä voi. Käsittelemme nyt vaali-
rahoitukseen liittyvää lakialoitetta, joka on historiallisen merkittävä, ja tällaisen uuden lain
kautta me voimme tervehdyttää koko suomalaisen demokratian. 

Täällä eduskunnassa istuu vain neljä uutta kansanedustajaa, joiden tulojen Ilta-Sanomat
uutisoi edellisen verotusvuoden tietojen perusteella jääneen alle pienituloisuuden rajan,
mikä on 14 750 euroa vuodessa. Tämä jo itsessään nostaa esiin sitä vääristymää, mikä
edustuksellisessa demokratiassamme Suomessa mättää. Jos esimerkiksi tämä 200 hengen
porukkamme edustaisi kansaa tasaisesti esimerkiksi tulotason mukaan, viime kevään edus-
kuntavaaleissa tähän saliin olisi noussut 24 pienituloista ihmistä, sillä Suomessa pienitu-
loisia oli viimeisimmän Tilastokeskuksen raportin mukaan 12,1 prosenttia ja pienituloi-
2



Pöytäkirjan asiakohta PTK 29/2019 vp
suus on kasvussa. Mutta pienituloisuudesta eduskuntaan ponnahtavia oli 24:n sijaan vain
neljä. 

Ilta-Sanomien jutun mukaan pienituloisuudesta eduskuntaan nousi lisäkseni esimerkik-
si vihreiden 27-vuotias Bella Forsgrén. Me molemmat kuulumme nuoreen sukupolveen,
joka on myös aliedustettuna täällä eduskunnassa pienituloisten lisäksi, eikä se ole ihme —
kaikista pienituloisista jo kolmannes on 18—34-vuotiaita. 

Tässä lakialoitteessa ei ole kyse puoluepolitiikasta, vaan meidän kaikkien tulisi yhdessä
korjata tämä epäkohta. Vuoden 2019 eduskuntavaaleissa ehdokkaat käyttivät keskimäärin
35 000 euroa vaalikampanjaansa. Suurimmillaan eduskuntaan on tultu sisään, seitsemän
edustajan osalta, yli 100 000 euron budjeteilla. En mainitse nimiä, koska se ei ole tässä
oleellista, vaan allekirjoitin lakialoitteen, koska haluan muutosta järjestelmään, joka sallii
tämän. 

Vaalirahoitus nykymuodossaan on ongelmallista laajemminkin. On harmillista, että ko-
koomus ja vasemmistopuolueet eivät ole valmiita puuttumaan kaikkiin epäkohtiin vaan ai-
noastaan niihin, jotka koskettavat toista osapuolta. Jos kaikki suomalaiset lapset saisivat
täsmälleen samat eväät elämään, olisi perustellumpaa sanoa, että kaatamalla urakalla omia
ansaittuja rahoja vaalien alla voisi saada merkittävän kilpailuedun toisiin. Todellisuus on
kuitenkin se, että osa meistä syntyy rikkaisiin perheisiin, toiset jopa suomenruotsalaisiin
rikkaisiin perheisiin, jolloin heillä on Suomen suurimmat säätiörahat kampanjoidensa tu-
kena, kunhan muistaa tukea pakkoruotsia. Toiset meistä puolestaan syntyvät köyhiin per-
heisiin, yksihuoltajaäideille, narkkareiden lapsiksi, kuulorajoitteisina ja niin edelleen. Sil-
loin lähtökohdat ovat erilaiset. Vasemmiston puolella tunnutaan puolestaan olevan sokeita
ammattiyhdistyspuolen antamalle rahalle, verkostoille ja tiloille. Viime kevään eduskunta-
vaaleissa ay-liikkeen 1,4 miljoonan jättituki Vapaiden valtakunta -kampanjan kautta taka-
si sen, että SDP nipin napin, vain 7 000 äänen erolla, nousi pääministeripuolueeksi ohi pe-
russuomalaisten. Näin perussuomalaisena on helppo katsoa molempiin suuntiin, vasem-
malle ja oikealle, ja kysyä: miksi ette suostu näkemään myös niitä ongelmia, joita teidän
vaalirahoitukseenne liittyy? Meillä perussuomalaisilla kansanedustajaehdokkailla oli kes-
kimäärin kaikista puolueista pienimmät vaalibudjetit. Itsekin pääsin tähän saliin vaalipiiri-
ni pienimmällä budjetilla. 

Joku täällä eduskunnassa silloin tällöin tulee aina muista puolueista sanomaan, että et
sinä tuon näköisissä vaatteissa voi kansaa edustaa. Heille tahtoisin oikein yhteisesti sanoa,
että kyllä voin. Puhun juurikin niiden kodittomien, moniongelmaisten ihmisten puolesta,
joita keskustan kaupunginvaltuutettu meillä Oulussa nimitti ”ihmisroskaksi”. Niin teen
valtuustossa, ja se on yksi niistä syistä, miksi nousin eduskuntaan. 

Käsittelyssä oleva lakialoite käytännössä mahdollistaisi, että myös yhä useammalla
työttömällä, opiskelijalla, nuorella ja eläkeläisellä olisi mahdollisuus nousta tänne edus-
kuntaan puhumaan niistä asioista, jotka eivät tarpeeksi nouse esille. 

17.55 Pauli Kiuru kok: Arvoisa herra puhemies! Aloite on tavoitteeltaan tärkeä. Se, mi-
ten suomalainen demokratia toimii, miten oikeusvaltioperiaate toimii, miten kansanvalta
toimii, siitä satavuotisen hallitusmuodon juhlaviikolla ei voisi olla eri mieltä — siis tavoit-
teesta.

En tyrmää enkä suoraan puolusta tätä aloitetta. Jätän sen nyt sitten valiokunnan mietit-
täväksi ja heitän mukaan joitakin ajatuksia, mitä valiokunnassa on ehkä syytä pohtia, kun
ryhtyvät asiaa käsittelemään.
3



Pöytäkirjan asiakohta PTK 29/2019 vp
Ensinnäkin otan täältä sananvapauskäsitteen, joka on meillä perustuslaissa. Sehän läh-
tee siitä, että jokaisella meistä on oikeus vastaanottaa, välittää ja lähettää viestejä kenen-
kään ennalta estämättä. Nyt jos me teemme kampanjakaton, niin vähintäänkin kohtuullista
olisi selvittää, onko tällä jotain yhtymäkohtia sananvapauteen. Nähdäkseni se pitää tark-
kaan katsoa myös siitä näkökulmasta. Jokaisella on myös oikeus käyttää euroja maksulli-
seen viestintään, ja jos sitä rajoitetaan, niin siinä ollaan varmasti sananvapauden kanssa te-
kemisissä. Demokratian toimivuuden kannalta ja läpimenon kannalta on selvää, niin kuin
aloitteessakin sanotaan ja näissä puheissa on sanottu, että mitä isompi budjetti, sitä suurem-
pi todennäköisyys on päästä lävitse.

Toinen näkökulma tähän läpimenoon liittyy sitten siihen asiaan, kenellä on suurin mah-
dollisuus saada omaa agendaansa mediassa näkyville. Uskon niin ja itse asiassa olen aika
varma siitä, että istuvilla kansanedustajilla on suuremmat edellytykset saada tiedotteitaan,
näkemyksiään, mielipiteitään esille tiedotusvälineissä kuin sellaisilla ehdokkailla, jotka ei-
vät ole kansanedustajia. Ja nyt jos me asetamme kampanjakaton, niin samalla myös beto-
noimme ainakin osittain istuvien kansanedustajien mahdollisuutta jatkaa tässä tehtävässä,
eli sitä taustaa vasten tavoite demokratian toteutumisesta ja laajentamisesta ei välttämättä
toimi sillä tavalla kuin aloitteentekijä on ajatellut. Tavoitteena ei varmaankaan ollut beto-
noida istuvien kansanedustajien asemaa eduskunnassa. Vaihtuvuus on hyväksi.

Sitten näkyvyyttä tulee erilaisissa somekanavissa, verkkosivuilla, joita pyörittävät eri-
laiset lobbaritahot, erilaiset säätiöt, yhdistykset, vaikuttajaryhmät, jotka voivat tarjota sit-
ten näkyvyyttä maksutta. Jos sitä tarjotaan maksutta, niin tietysti se vaikuttaa siihen, min-
kälaisen näkyvyyden ja minkälaisen kannatuksen ehdokas mahdollisesti saa. Miten se sit-
ten arvotetaan? Onko sitten niin, että jos on hyvät kanavat, hyvät lobbariryhmät, niin se on
ihan hyväksyttävää, että enemmän tulee ilmaista julkisuutta. Jos sellaista taustaa ei ole,
niin sitten ei tule. Tämä on myös mietittävä asia.

Toimituksilla on valta päättää siitä, kenen mielipiteitä he julkaisevat, kenen mielipiteitä
jättävät julkaisematta, kenen sitaatteja käyttävät, kenen jättävät käyttämättä, kenen mieli-
piteet pääsevät mediassa esille. Väitän, että iso maakunnallinen lehti pystyy tipauttamaan
kansanedustajan ja hyvin suurella todennäköisyydellä suunnitellulla työllä pystyy myös te-
kemään kansanedustajan. Näin on tapahtunut, ja näin tulee varmasti tapahtumaan jatkossa.
Jos asetetaan kampanjakatto, niin myös tähän pitäisi vaikuttaa, ja en kyllä avaisi sitä port-
tia, että lähdemme täältä ohjeistamaan, miten toimitukset saavat käsitellä juttuja. Puuttui-
simme toimitukselliseen vapauteen, puuttuisimme tiedotusvälineiden sananvapauteen, kir-
joitusvapauteen ja oikeuteen tehdä sitä arvokasta työtä, mitä he tekevät.

Vaalilaista vielä: Siinä on kuolleita kohtia, esimerkiksi se, että ilmoituksen maksajan pi-
tää olla näkyvillä. Monissa ilmoituksissa ei ole mitään, tai sitten siellä on joku aivan eri-
koinen ry takana, joku Edustajan tukiryhmä ry, joka tukee tätä kampanjaa. Sen informaa-
tioarvo lähentelee monessa tapauksessa nollaa. Se on kyllä semmoinen asia, että jos tästä
halutaan pitää kiinni, niin jotain tarkennuksia siihen pitää tulla. Ei se kerro äänestäjille yh-
tään mitään, jos siellä lukee, että joku Suomen puolesta ry tai Oikean aatteen puolesta ry tu-
kee tätä kampanjaa tai on maksanut tämän ilmoituksen. Ei kerro yhtään mitään. [Kimmo
Kiljusen välihuuto]

Jos nyt vielä omasta taustastani, kun tietysti joku voi sanoa, että onko sitten oikein, että
eduskuntaan pääsee missejä ja urheilijoita ja muita julkkiksia: No, itselläni on urheilija-
tausta. On toki muutakin taustaa. Vedän nyt tämmöisen yhtymäkohdan siihen, että jos ur-
heilijalle sanottaisiin, että ennen olympiakisoja tai arvokisoja jokainen urheilija saa harjoi-
4



Pöytäkirjan asiakohta PTK 29/2019 vp
tella tietyn tuntimäärän kuukaudessa tai tietyn kilometrimäärän kuukaudessa, niin olisiko
se sitten oikein. Jokainen voi laittaa itsensä täysillä likoon. Täytyy kyllä omasta taustastani
sanoa, että kohtuuttoman suuria ovat olleet ne vaalibudjetit, mitä olen itsekin joutunut lait-
tamaan omaa rahaa, mutta valinta on tietysti omani. Kaikilla sitä mahdollisuutta ei ole.

Näillä saatesanoilla valiokuntaan toivon asian käsittelyyn asiallista jatkoa. — Kiitos.

18.02 Kimmo Kiljunen sd: Arvoisa rouva puhemies! Ensinnäkin tämä edustaja Honkasa-
lon tekemä lakialoite on ehdottoman kiintoisa, hyödyllisen keskustelun saanut aikaiseksi
täällä ja kannatettavakin perusperiaatteiltaan. Me selkeästi olemme tämmöisten ryöstäyty-
vien vaalibudjettien maa. Vaaleista toiseen henkilökohtaiset vaalibudjetit kasvavat. 

En ole ihan varma siitä yhdestä detaljista, joka liittyy ennakkoilmoitusvelvoitteen teke-
miseen lakisääteiseksi ja pakolliseksi, onko se sitten taas byrokratian yliampumista tässä
kohdassa vai ei. Olennaista joka tapauksessa on, että tämä on läpinäkyvä järjestelmä pi-
demmässä juoksussa ja nähdään kokonaisbudjetin taso, ja siinä suhteessa tämä ajatus siitä,
että on vaalikatto, on vakavasti harkittava.

Edustaja Tynkkynen teki tässä mielenkiintoisen analyysin, vertaili eduskunnan tulota-
soja suhteessa pienituloisuuteen ja suurituloisuuteen ja varmaan aivan oikein analysoi sen,
että täällä eivät tulotasoiltaan edusta nämä 200 kansanedustajaa Suomen kansakuntaa yksi
yhteen. Meillä täällä pienituloisimman väestön osaa ei ole siinä määrin kuin pienituloisia
ihmisiä on Suomessa. Tynkkynen viittasi omassa puheenvuorossaan nuoriin ihmisiin. Näin
aivan varmasti on. Me tiedämme nuorten taloudelliset vaikeudet tällä hetkellä. Mutta toi-
nen porukka, joka yhtä lailla on keskimääräiseltä tulotasoltaan omassa porukassaan hei-
koilla, on eläkeläiset, ja heidänkään osuutensa tässä salissa ei ole sitä väestöosuutta, mikä
iäkkäämmillä ihmisillä suomalaisessa yhteiskunnassa on, [Sebastian Tynkkynen: Mainit-
sin heidätkin!] ja sen takia tuon myöskin tämän puolen tässä esille. 

Kiintoisampi pohdiskelu Tynkkysen puheenvuorossa ylipäätään oli se, että varakkaam-
milla ihmisillä on henkilökohtaisesti enemmän varaa panostaa vaalikampanjaan kuin pie-
nituloisilla ihmisillä, ja tuo on aivan varmasti totta. Ehkä vielä vakavampi viesti — ja sii-
hen tämä Honkasalon aloite puuttuukin, kun se puhuu budjetista kokonaisuudessaan — on
se, että varakkaammilla ihmisillä on keskimäärin myöskin enemmän kontakteja niihin ta-
hoihin, joilla Suomessa on varallisuutta ja rahaa, eli lähinnä kai puhumme kuitenkin yri-
tyselämästä, talouselämästä, taloudellisista vallankäyttäjistä. Tätä kautta, kun vaalibudje-
tit ovat tässä kohteessa nyt lähes rajattomia ja ne voivat olla kuinka suuria tahansa, tänne
tulee selkeästi enemmän sellaisia ihmisiä, jotka puhuvat niiden puolesta, joilla on sitä va-
rallisuutta ja rahaa, koska nämä ovat rahoittajia siellä takana. Tämähän on tässä se iso on-
gelma. Tämä on se varsinainen iso ongelma. 

Sehän näkyy tässä salissakin aika lailla selkeästi siinä, että kun katsoo täältä vasemmal-
ta laidalta sinne oikealle laidalle — jos nyt ihan sen oikeimman äärilaidan jättää tässä koh-
dassa pois — niin vasemmistoliitosta kun kuljetaan kokoomukseen, keskimääräiset vaali-
budjetit suurenevat per kansanedustaja, jolloin se kertoo selkeästi myöskin siitä, kenen ää-
nellä keskimäärin puhutaan tässä salissa, minkälaiset intressit ovat vahvimpia. 

Täällä on paljon nostettu esille sitä seikkaa ja kokoomuslaiset ovat hyvin aktiivisia ol-
leet siinä keskustelussa, että vasemmiston pitäisi katsoa malkaa myöskin omassa silmässä.
Taisi täällä tänäkin päivänä joku tätä puheenvuorossaan käyttää, että ay-liikkeen rahoitus
tulee vasemmistopuolueille ja siellä on sitten sitä sun tätä, mitä käydään läpi. Kyllä, siellä
on sitä sun tätä tukea, joka tulee ammattiliitoilta suhteessa enemmän vasemmistolaisille
5



Pöytäkirjan asiakohta PTK 29/2019 vp
kansanedustajaehdokkaille kuin oikeistolaisille. Jos tämä vaalikattolakialoite menisi läpi,
niin sehän koskee yhtä lailla mistä tahansa tulevaa rahoitusta. Tulee se yrityksiltä, ammat-
tiliitoilta, säätiöiltä, mistä tahansa se tulee, vaikka omasta pussista, niin siinä on katto. Ei
tässä ole mitään malkaa tai rikkaa kenenkään silmässä. Tämähän on yleisperiaate, joka sil-
loin koskee kaikkea vaalirahoitusta, mitä ylipäätään on olemassa, ja minusta tämä on syytä
avoimesti käydä tästä kulmasta lävitse silloin, kun tätä aloitetta kritisoidaan tai ollaan kri-
tisoimatta.

Haluaisin tästä kuitenkin ottaa yhden näkökulman, joka on detalji, joka hieman liittyy
vaalirahoitukseen, plussiin ja miinuksiin. Siellä on kyllä vaalirahoitusjärjestelmään tullut
uusi elementti, jota ei ole ollut historiallisesti aikaisemmin ollenkaan, ja se on ainakin joi-
denkin puolueiden käyttämä puoluevero vaaleihin liittyen. Minä esittäisin erittäin suuren
kysymysmerkin siihen, kuinka on mahdollista, että kun me asettaudumme ehdolle vaaleis-
sa ja sitoudumme jonkun puolueen yleislinjauksiin ja olemme sen puolueen kautta vaikut-
tamassa yhteiskunnallisiin asioihin, annamme itsemme ikään kuin alttiiksi tähän yhteisen
vaikuttamisen prosessiin, testaamme vaaleissa sitä, onko henkilökohtaisesti sitä kannatus-
ta ja onko kannatusta suhteessa niihin puolueen linjauksiin, niin me joudumme maksa-
maan siitä, että me asetamme itsemme alttiiksi. Tässähän tulee sellainen taustakytkentä
mukaan monissa maissa, joissa näitä tämäntapaisia kytkentöjä on enemmän, että sinä ikään
kuin ostat itsellesi sen paikan sinne parlamenttiin. Sinä olet niin kuin myymässä tuotetta, ja
silloin kun siihen tulee tämä kytkentä, niin sinä et enää ajakaan niitä asioita vaan se on
ikään kuin ”bisnes” sinulle. Sijoitat sen tietyn rahan siihen, ja jos se tuottaa hedelmää, niin
sitten sinulla on oikeus, ja niin edelleen ja niin edelleen, ja monissa maissa — en puhu Suo-
mesta — on sitten jopa korruptiivisia elementtejä mukana. Tämä käytänne, joka on synty-
nyt tähän, on hyvin kummallinen, ja minä esittäisin erittäin suuren kysymysmerkin tähän-
kin kohtaan asioihin. Tämmöinen puolueveroajattelutapa vaaleihin asettuvilta ehdokkailta
on kummallinen käytänne sen lisäksi, että se tietysti taloudellisestikin tulee aika merkittä-
väksi summaksi. Omasta vaalikampanjasta se puoluevero vei melkein kymmenesosan, ja
silloin on tietysti tekemisissä sen kanssa, miten tämäntyyppinen elementti rahoitetaan siel-
lä.

Edustaja Pauli Kiuru nosti täällä esille tärkeän asian, minusta tärkeimmän asian itse
asiassa, kun puhumme vaalikampanjoinnista, ja se on median rooli. Kyllä läntisen demo-
kratian, edustuksellisen demokratian, ehkä keskeisimpiä haastavia tekijöitä on tänä päivä-
nä se agenda, jonka media luo. Media on keskeinen valtiomahti, ei ainoastaan neljäs val-
tiomahti vaan se on tullut yhä merkittävämmäksi valtiomahdiksi nimenomaan edustuksel-
lisessa demokratiassa: se on ohjaamassa osittain sitä agendaakin, mistä keskustellaan, mut-
ta erittäin pitkälle se vaikuttaa siihen, mikä on tämän salin kokoonpano. Jos tehtäisiin ob-
jektiivinen analyysi siitä, niin tästä voi hyvin nopeasti käydä läpi sen, että yksi keskeisim-
piä tekijöitä, jotka vaikuttavat tähän kasvogalleriaan tässä salissa, on se julkisuus, mikä on
saatu, ja julkisuuden saamisessa ratkaisevassa roolissa on media. Ja nyt tullaan sitten sii-
hen taustaan, mitkä ovat ne taustatekijät siellä median vaikuttamisessa. Se ei ole vain [Pu-
hemies: Aika!] uutislähetyksen kautta näkyvä asia, vaan se on myöskin se, mikä näkyy
viihdeteollisuuden kautta ja niin edelleen.

Puhemies! Minulla on ongelma nyt tietää se, onko tässä keskusteluajassa rajoitus.

Ensimmäinen varapuhemies Tuula Haatainen:  On yhteisesti sovittu 7 minuuttia, ja se
näkyy siellä edustajan puhujapöntössä.
6



Pöytäkirjan asiakohta PTK 29/2019 vp
Tämä minuuttimäärä täällä näkyy. Minä en ole tietoinen siitä, että 7 minuuttia on pu-
heenvuorojen rajoitettu aika.

Ensimmäinen varapuhemies Tuula Haatainen:  Semmoinen yleissääntö. Sitten meillä
on välillä rajoitettu 5 minuuttiin.

Hyvä. Onko se suositus vai onko se on ehdotus? 

Ensimmäinen varapuhemies Tuula Haatainen: Suositus.

Se on suositus, ja tämä on vain merkki suosituksesta. Mutta joka tapauksessa kysyin tä-
män asian, koska on aikaisemmin ollut toisenlainen käytäntö. Tämä on nyt uusi käytäntö
tässä. — Kiitos.

Ensimmäinen varapuhemies Tuula Haatainen:  Meillä on yhdessä sovittu, puhemies-
neuvosto määrittelee, kertoo aina nämä, ja nämä on yhdessä sovittu. On varmasti hyvä in-
formoida uudelleen vielä edustajia. Täällä on edustajia, jotka ovat aloittaneet nyt keväällä,
joten on hyvä tehdä nämä jälleen kerran paperilla edustajille selväksi. Mutta ei hätää, men-
nään eteenpäin.

18.10 Sebastian Tynkkynen ps: Arvoisa rouva puhemies! Kommentoin tässä muuta-
mien edustajien esille tuomia argumentteja liittyen tähän vaalirahoitukseen ja kampanja-
kattoon.

Ensinnäkin, edustaja Kiuru, nostitte esille sen, että sananvapaus voisi vaarantua, jos
otettaisiin kampanjakatto käyttöön. Mutta nyt kun puhutaan siis rahankäytöstä, niin se on
eri asia kuin mielipiteitten ilmaisu. Eli teilläkin on mahdollisuus omassa vaalipiirissänne
vaikka joka päivä esimerkiksi omalla vapaa-ajallanne olla toreilla, lähiöissä, muualla ker-
tomassa sitä kokoomuslaista sanomaa tai kirjoittaa sosiaaliseen mediaan niin paljon kuin
haluatte, tai kirjoittaa lehtiin. Eli se sananvapaus ei vaarannu, jos sitten laitetaankin tietty
kampanjabudjetti, niin että ei nyt mene ihan överiksi se, että tulee se kilpailuetu toiselle sitä
kautta.

No, sitten kun mainitsitte myöskin, puhuitte siitä, keillä on oikeasti mahdollisuus saada
sitä agendaa läpi, niin kyllä minun täytyy sanoa, että nyt kun me elämme kuitenkin vuotta
2019, niin meidän pitää pohtia myöskin lainsäädäntöä tästä päivästä käsin. Kun meillä on
sosiaalinen media, niin voi sanoa näin, että enää me emme ole sillä tavalla niin kuin rajoit-
tuneita, vaan kuka tahansa voi alkaa vaikuttajaksi ja sitä kautta saada näitä omia näkemyk-
siään liikkeelle.

Kun puhuitte myöskin siitä näkökulmasta, että toimituksilla olisi valta tiputtaa kansan-
edustaja, niin minä kyllä itse uskon sillä tavalla, että toimitukset eivät kyllä ketään pudota
tai varsinaisesti nosta. Jos ajatellaan vaikka omaa puoluettani ja sitä, mitä on tehty yleisiä
tutkimuksia siitä, minkälainen arvomaailma medialla lähtökohtaisesti on, niin olemme ha-
vainneet, että media on arvoiltaan liberaaliin suuntaan kallellaan sekä punavihreisiin arvoi-
hin kallellaan, ja olemme kokeneet, että se uutisointi perussuomalaisista on ollut ehkä hie-
man kriittisempää tässä viimeisen kymmenen vuoden aikana kuin mitä se on ollut esimer-
kiksi punavihreitten osalta, ja siitä huolimatta vaaleista toiseen olemme tehneet sen niin sa-
notun jytkyn. Ja siitä huolimatta, että johonkin tiettyyn puolueeseen suhtaudutaan kriitti-
7



Pöytäkirjan asiakohta PTK 29/2019 vp
sesti, kuitenkin näkisin näin, että journalistit eivät kuitenkaan lähtökohtaisesti itse lähde
toimituksessa valitsemaan, keitä nyt nostetaan ja keitä ei. En tiedä, onko näin ollut van-
haan aikaan, ovatko joskus aikanaan jotkut isot jampat kokeneet, että nyt meidän täytyy
käyttää valtaa tällä tavalla, että kun me näin voimme tehdä, me teemme, mutta en kyllä us-
ko, että tänä päivänä journalistit tällä tavalla toimivat.

Edustaja Kiljunen nosti esille tämän ay-liikkeen roolin. Puhuitte siitä, että jos tämä kam-
panjakatto tulee, niin se tulee samalla tavalla myöskin ay-liikkeelle elikkä se ei pysty sitten
rahoittamaan. Mutta nyt täytyy muistaa se, että on olemassa tosiaan sitä suoraa rahoitusta,
mikä tulee tukiyhdistykselle siihen kampanjakassaan, mutta se, mistä me taas puhumme,
kun me kritisoimme tätä vasemmiston sokeaa kulmaa, on se, että ay-liike järjestää erilaisia
tapahtumia, joihin sitten ehdokkaat voivat mennä. Kun varataan vaikka toripaikkoja, mak-
setaan niistä, ostetaan teltat ja niitä huolletaan, ostetaan evästä sinne, järjestetään tilaisuuk-
sia ja muuta, niin sitä ei varsinaisesti voi merkata kenellekään yksittäiselle ehdokkaalle sii-
hen vaalirahoitusilmoitukseen, ja näin ollen se on ikään kuin tämmöistä tukea, joka ei näy.
Ja tästä itse asiassa VTV on just kommentoinut, että tämä on tämmöistä epäläpinäkyvää
vaalitukea ja tähän pitäisi puuttua.

No, sitten edellisessä istunnossa, kun tätä asiaa käsiteltiin, edustaja Heinonen nosti esil-
le, että jos ei saa käyttää tarpeeksi rahaa, niin sitten Tanssii tähtien kanssa -ohjelmat sun
muut nostavat tänne eduskuntaan ihmisiä. Täytyy kyllä tähänkin kommentoida, että en kyl-
lä näe mitään järkeä näissä argumenteissa, että kuka tahansa pystyy tänne nousemaan.
[Kimmo Kiljusen välihuuto] Omalta kohdaltani voin sanoa esimerkiksi sen, että olin vuon-
na 2011 televisiossa ohjelmassa nimeltä Big Brother. Olin siellä kolme kuukautta, ja tuona
syksynä se ohjelma tavoitti 75 prosenttia suomalaisista. Sen jälkeen olin ehdolla 2015 vaa-
leissa enkä todellakaan päässyt läpi — sain ääniä noin 1 400—1 500. Nyt näissä vaaleissa
sitten sain yli 9 000 ääntä, mutta siinä erona oli se, että näissä vaaleissa puhuttiin vähän
enemmän politiikkaa. Voin sanoa näin, että nimenomaan se politiikan tekeminen ja aktii-
visuus ratkaisee eikä se, että on ollut joissain viihdeohjelmissa mukana.

Joo, tulikohan tässä nyt sitten kaikki pointit tyhjennettyä? Aika lailla. — Kiitoksia.

18.15 Kimmo Kiljunen sd: Puhemies! Ehkä nyt sitten voin jatkaa, kun ohje tuli näinpäin,
että käyttää mieluummin sitten jatkopuheenvuoron. Todellakin olisi erinomaista, jos me
saisimme ihan tarkat ohjeistukset, koska ne ovat muuttuneet tässä matkojen varrella, ja sil-
loin on hyvä edustajan tietää ihan nämä pelisäännöt, niin ettei turhaan tule rikottua niitä tai
osaa ainakin rakentaa puheenvuoronsa oikein.

Median roolia sen verran tuli vielä pohdittua eteenkinpäin, että voiko media nostaa eh-
dokkaita, laskea ehdokkaita, vaieta joistakin ehdokkaista tai poliittisista toimijoista täysin
tai nostaa sellaisia teemoja vahvasti esille, jotka ovat jollekin liikkeelle niitä ykkösteemoja
ja jotka näkyvät vahvasti, ja ei puhua joistakin toisista teemoista lainkaan. Ja media voi tätä
tehdä. Valtamedia voi tätä tehdä ja valtamedia tekee tätä. 

En halua lähteä nyt yksityiskohtiin, koska niihin jää helposti kiinni, mutta jos tehdään
objektiivinen analyysi suomalaisesta mediailmastosta ja siitä, miten se toimii suhteessa yk-
sittäisiin ihmisiin, poliittisiin toimijoihin tässä valtakunnassa, niin täällä on aivan selkeä
hierarkia siinä. Kysymys ei ole vain siitä, että pääministeri näkyy säännöllisesti tai minis-
terit näkyvät säännöllisesti ja riviedustajat näkyvät huonommin, vaan se näkyy monessa
muussa toiminnassa. Jos tehdään se analyysi tarkasti, tässä salissa näkyy selvästi, että tääl-
lä on paljon sellaisia ihmisiä, jotka ovat saaneet julkisuutta tiettyjen mediatalojen vallan-
8



Pöytäkirjan asiakohta PTK 29/2019 vp
käyttäjien kautta näissä asioissa ja sellaisten teemojen kautta, jotka ovat niin sanotusti
”seksikkäitä”, ja jotka sitä kautta ovat tässä talossa. 

Eli media johtaa sitä todellisuuskuvan luontia Suomessa, mikä ihmisille näyttäytyy to-
dellisuutena, ja edustuksellisessa demokratiassa ihmiset joutuvat äänestämään tämän to-
dellisuuskuvan kautta. Jätän näin abstraktiksi tämän muotoilun, mutta tarkka analyysi olisi
aivan ehdoton tässä asiassa. Tämä ei ole vain Suomea koskeva ilmiö ollenkaan, vaan tämä
on valtava haaste koko länsimaiselle demokratialle. Minun ei tarvitse ruveta keskustele-
maan täällä vaikka brexitistä ja siitä, minkä prosessin tulosta se on, minkätyyppisen kes-
kustelun tulosta 10—15 vuoden ajalta se on. Kun se käydään läpi, silloin me oivallamme,
miten se vallankäyttö tässä suhteessa tapahtuu. Tämä on pyhä tabu, johon kansanedustajat
yleensä eivät uskalla koskettaa, ja se on vain pakko uskaltaa joidenkin sanoa, kun se on to-
siasia ja se vaikuttaa ratkaisevasti.

Tämä oli kiintoisaa, minkä edustaja Tynkkynen täällä toi esille: tämän epäsuora tuki,
jonka vasemmistoedustajat ovat saaneet esimerkiksi ammattiliittojen järjestämissä tilai-
suuksissa, jonne vasemmistolaisen taustan, sosiaalidemokraattisen taustan omaava edusta-
ja voi helpommin mennä kuin jonkun muun taustan omaava edustaja. Mutta niin meillä on
muitakin etujärjestöjä, niin meillä on muitakin kansalaisjärjestöjä ja niin meillä on muita-
kin toimijoita yhteiskunnassa, ja heidänkin tilaisuuksiinsa ihmiset menevät niiden omien
sidosryhmiensä mukaan ja saavat sitä kautta sitä tukea, jonka se sidosryhmä antaa järjes-
tämällä tilaisuuden, joka voi olla poliittinen tai vähemmän poliittinen luonteeltaan. [Puhe-
mies koputtaa] Tämä on yhtä lailla silloin rekisteröitävä, eikä voi vain syyllistää esimer-
kiksi ammattiyhdistysliikettä tästä asiasta.

18.19 Pauli Kiuru kok: Arvoisa rouva puhemies! Hyviä puheenvuoroja, edustaja Tynk-
kynen ja Kiljunen. Mukava käydä tätä keskustelua. Tämä on periaatteellisesti erittäin tär-
keä juttu: Missä se valta on, kuka saa äänensä kuuluviin, kuka tänne taloon pääsee, kuka
loppujen lopuksi päättää siitä, mitä tulee hallitusohjelmaan, miten hallitusohjelman muo-
toilut kirjataan, tulevatko ne jonkun lobbariporukan kirjauksista suoraan, mitä asioita nos-
tetaan mediassa esiin ja näin poispäin. Me olemme tosi tärkeiden asioiden äärellä. 

Edustaja Tynkkynen toi esille somekanavien merkityksen kasvun. Sitä ei voi millään ta-
valla kiistää, näinhän se on. Somekanavat ovat merkittävä keino saada äänensä kuuluville.
Myös mediat käyttävät niitä lähteinään ja lähtevät sitä kautta sitten katsomaan, mikä aihe
vetää, mistä kannattaa kirjoittaa, mikä kansalaisia kiinnostaa, mitkä hashtagit ovat tänään
hottia ja mitkä eivät ole hottia. Mutta samassa yhteydessä täytyy myös muistaa, että näillä
somekanavilla ei tavoita kaikkia suomalaisia. Meillä on edelleen noin 500 000 suomalais-
ta, jotka ovat digilukutaidottomia omasta halustaan tai muusta syystä heillä ei ole mahdol-
lisuutta tai halua käyttää digikanavia. Heille merkittävä ja merkittävin keino hankkia tietoa
on lehdistä, tv:stä ja radiosta. He seuraavat sitä, ja he elävät siinä maailmassa. Siinä ei ole
mitään vikaa, mutta ehdokkaan näkökulmasta se on tärkeä huomio, että nämä digilukutai-
dottomat tai digi- ja somekanavia käyttämättömät ovat yleensä varttuneempaa väkeä.
[Kimmo Kiljusen välihuuto] — Kyllä, juuri näin, ja jos ajatellaan vaikka edustaja Tynkky-
sen profiilia tai edustaja Kiljusen profiilia, niin voisin kuvitella — en ole varma, mutta voi-
sin kuvitella — että Kiljunen tavoittelee varttuneempaa väkeä ja edustaja Tynkkynen hie-
man nuorempaa väkeä, ja teillä on erilaiset markkinointiratkaisut ja mediaratkaisut.
9



Pöytäkirjan asiakohta PTK 29/2019 vp
18.21 Sebastian Tynkkynen ps: Arvoisa rouva puhemies! Ensinnäkin edustaja Kiljusel-
le: Kyse ei siis ole pelkästään mistään tapahtumista, joihin nyt sitten jokainen voisi tulla,
vaan kyllä kun tuossa kierteli vaalipiiriä, niin muistan, kun radio oli aika monta tuntia pääl-
lä viime vaaleissa, että mikään radiomainos ei soinut yhtä monta kertaa kuin Vapaiden val-
takunnan radiomainos, jossa sitten vielä todettiin, että äänestä heidän ehdokastaan, joka lis-
taa sitten kaikki nämä vasemmalle kallellaan olevat ehdokkaat. Näin ollen tämmöisiä ra-
hoja ei löydy miltään perusjärjestöiltä, jotka pystyisivät tekemään näin massiivisia kam-
panjoita, niin että mielestäni tässä on kyllä aivan selkeä ero. 

Sitten edustaja Kiurulle toteaisin, kun puhuitte näistä äänestäjäsegmenteistä, että kyllä
se on sillä tavalla — minä olen ainakin itse huomannut — että esimerkiksi vanhempia ih-
misiä, sen sijaan että vaikkapa on torilla tai muualla, tavoittaa paljon paremmin somessa,
koska pitää muistaa se, että moni vanha ihminen on aika heikossa kunnossa, ja sitten se
idea, että lähtisi ja pääsisi yleensäkin lähtemään esimerkiksi torille tapaamaan poliitikoita,
juttelemaan, ei aina ole mahdollista, mutta sosiaalisen median kautta pystyy tavoittamaan.
Kun lueskelin tuossa omaa inboxiani, niin täytyy sanoa [Puhuja yskii] — vaikka ääni mei-
naa loppua — että kyllä suurin osa niistä viesteistä itse asiassa on tullut yli 40-vuotiailta ih-
misiltä Facebookissa, joten en aliarvioisi ollenkaan sitä, kuinka paljon vanhukset käyttävät
somea. [Puhuja yskii] Mutta nyt loppuu ääni, niin ettei pysty jatkamaan. — Kiitoksia. 

18.23 Kimmo Kiljunen sd: Puhemies ei keskeyttänyt edustaja Tynkkystä. Ääni muuten
loppui. Ihan oikein puhemies toimi tietysti, ihan oikeiden pelisääntöjen mukaan, ei tämä
ollut moite.

Niin, Vapaiden valtakunta — minun täytyy sanoa, että en ole ollut vapaiden valtakun-
tien kanssa missään tekemisissä enkä tunne sitä prosessia, mistä edustaja Tynkkynen pu-
huu. Se saattaa perustua empiiriseen kokemukseen, ja minun täytyy kuunnella herkällä
korvalla, mitä te sanotte. Mutta minä jonkin verran seurasin tätä televisiomainontaa, ja kyl-
lä minä hyvin selkeästi näin, että jos te katsotte huolella sen lävitse televisiomainonnan
osalta, minkä puolueiden ehdokkaat siellä vahvimmin kykenivät tekemään tv-mainontaa,
niin toivoisin, että teette sen johtopäätöksen, jonka minäkin jouduin tekemään: väkisin liik-
kuu sieltä oikealta tänne vasemmalle päin se kvantitatiivinen määrä, mikä televisiomainok-
sissa oli — jotka ovat kaikkein kalleimpia osia vaalimainontaa.

18.24 Sebastian Tynkkynen ps: Arvoisa rouva puhemies! Jos ääni riittää, niin jatkan vie-
lä. Mehän olemme tästä, edustaja Kiljunen, täysin samaa mieltä. Meidän kritiikkimme
tuossa kohtaa, kun puhutaan jättimäisen kalliista televisiokampanjoista, osuu juuri samaan
kohteeseen: rikkaat käyttävät paljon rahaa ja varsinkin kokoomuksen suunnalla. Toistan
vielä sen, että perussuomalaisilla oli kaikista pienimmät vaalibudjetit keskimäärin — vielä
pienemmät kuin vasemmistolla. Meillä ei ole mitään ay-puolta tai mitään elinkeinoelämän
lobbareita tai muita, jotka suoltaisivat meille rahaa. Me haluaisimme, että se järjestelmä oi-
keasti ja aidosti muutettaisiin. 

Sitten oli vielä toinen pointti, joka ei nyt taida tulla mieleen, voi että — koska tämä kes-
kustelu loppuu siihen, ja sitä en pääse sanomaan. No, ei mahda mitään. [Naurua] — Kii-
toksia, arvoisa puhemies. 

18.25 Hussein al-Taee sd: Rouva puhemies! Haluaisin vain Vapaiden valtakunnasta sa-
noa, kun kerran siitä on tässä mainittu monta kertaa, että vaikka en itse ollut listoilla enkä
10



Pöytäkirjan asiakohta PTK 29/2019 vp
jäsen, niin tarkistin juuri netistä ja huomasin, että siellä oli 18 perussuomalaista listattuna
Vapaiden valtakunta -mainoksissa ehdokkaina, muun muassa Laura Huhtasaari. Siellä on
myös vihreistä, vasemmistoliitosta, demareista ja taitaa olla myöskin RKP:stä. Katsoin
myöskin heidän ohjelmaansa ja huomasin, että itse asiassa he haastoivat avoimesti kaikkia
ehdokkaita erilaisilla kysymyksillä ja että sellaisia ehdokkaita mainostettaisiin, jotka pys-
tyivät sitoutumaan siihen, että työmarkkinoilla esimerkiksi vallitsisivat reilut säännöt. Hei-
hin kuului tosiaan 18 perussuomalaista. [Kimmo Kiljunen: Yllätys!]

18.26 Sebastian Tynkkynen ps: Arvoisa rouva puhemies! Nyt täytyy kuitenkin muistaa,
että meidän täytyy aina katsoa näitä volyymeja eli sitä, kenen pussiin sataa. Totta on, että
esimerkiksi vaikkapa vasemmistolla on myöskin esimerkiksi yrityksiä, jotka tukevat va-
semmiston ehdokkaita, ja siksi tämä argumentti ei ole validi. Nyt me puhumme isosta vo-
lyymista, minne se raha suuntautuu ja mitä kautta. Siihen nähden on täysin selvää, että se
tuki pääasiassa valuu vasemmistopuolueille.

Keskustelu päättyi.

Asia lähetettiin perustuslakivaliokuntaan.
11


	7
	17.44
	17.47
	17.49
	17.55
	18.02
	18.10
	18.15
	18.19
	18.21
	18.23
	18.24
	18.25
	18.26


