















































DEMC4C.tmp.xml


Pöytäkirjan asiakohta PTK 23/2018 vp
Pöytäkirjan asiakohta 

PTK 23/2018 vp

Täysistunto

Torstai 15.3.2018 klo 15.59—18.58

3.3. Suullinen kysymys ympäristöhallinnon uudelleenorganisoinnista (Hanna Halmeenpää 
vihr)

Suullinen kysymys SKT 31/2018 vp

Suullinen kyselytunti

Puhemies Paula Risikko: Seuraava kysymys, vihreä eduskuntaryhmä, edustaja Halmeen-
pää.

Keskustelu

16.29 Hanna Halmeenpää vihr: Arvoisa rouva puhemies! Hallituksen maakuntalakipa-
ketti sisältää sote-keskustelun varjoon jääneet ehdotukset ympäristöhallinnon uudelleenor-
ganisoinnista osin maakuntiin, osin uuteen Valtion lupa- ja valvontavirasto Luovaan. Täs-
sä ei olisi ongelmaa, jos ei vaarannettaisi viranomaisten päätöksenteon riippumattomuutta.
Ehdotuksissa on monia laajasti hyväksyttyjä asioita, mutta valitettavasti ne veisivät ympä-
ristöviranomaisilta oikeuden valittaa esimerkiksi ympäristölakien vastaisista kaivosten
ympäristöluvista, turpeennostoluvista tai vaelluskalojen kulkureittien pilaamisesta. Siksi
kysyn ministeri Tiilikaiselta: miksi hallitus haluaa tehdä raskaan sarjan heikennyksen ylei-
sen edun ja laillisuuden valvontaan ympäristöasioissa? Ympäristöhallinnon keskeinen teh-
tävä, yleisen edun valvonta, toteuttaa perustuslain velvoitetta siitä, että julkinen valta huo-
lehtii suomalaisten terveellisestä ympäristöstä ja luonnosta.

16.30 Asunto-, energia- ja ympäristöministeri  Kimmo  Tiilikainen (vastauspuheen-
vuoro): Arvoisa puhemies! Tuo maakuntauudistuksen yhteydessä perustettava valtion lu-
pa- ja valvontaviranomainen tulee huolehtimaan riippumattomana viranomaisena ympäris-
tönsuojelulakien noudattamisesta tehdessään luvitusta ja valvontaa. Kysymyksessä esittä-
männe väitteet ovat virheellisiä ja vailla pohjaa. Myös tämä yleinen etu, jonka nostitte ky-
symyksessä esille, tulee olemaan osa jokaisen Luovan työntekijän, joka lupaharkinnassa
työskentelee, lakisääteistä työtehtävää. 

Emme ole luomassa järjestelmää, jossa viranomainen valittaa itse tekemistään päätök-
sistä, työkaveri valittaa toisen työkaverin päätöksistä, vaan koko uusi lupa- ja valvontavi-
rasto toimii riippumattomana luvittajana ja [Puhemies koputtaa] jokaisen siellä työtä teke-
vän tehtävä on vaalia yleistä etua.

Puhemies Paula Risikko: Pyydän niitä edustajia, jotka haluavat esittää lisäkysymyksiä,
ilmoittautumaan painamalla V-painiketta ja nousemalla seisomaan.
 Tarkistettu
4.1



Pöytäkirjan asiakohta PTK 23/2018 vp
16.31 Hanna Halmeenpää vihr (vastauspuheenvuoro): Arvoisa puhemies! Arvoisa mi-
nisteri, tilannehan nyt muuttuu. Kun eri virastoissa olevat ympäristöviranomaiset kootaan
saman katon alle, ne ovat jatkossa saman viranomaisen palveluksessa. Mukun muassa kor-
kein hallinto-oikeus, joka pitää välttämättömänä yleisen edun valvontayksikön perustamis-
ta uuteen Luova-virastoon ja sen päätöksiin kohdistuvaa viranomaisen valitusoikeutta, on
kritisoinut tätä lakiesitystä. Viranomaisvalituksia on tehty harvoin ja harkiten. Ympäristö-
viranomaiset ovat valittaneet vain noin 3 prosentista avien lupapäätöksistä, ja näistä vali-
tuksista kaksi kolmasosaa on mennyt tuomioistuimissa läpi. Viranomaisten tekemät vali-
tukset ovat siis olleet aiheellisia ja perusteltuja, eivät yrityksiä jarruttaa hankkeita. 

Laillisuusvalvontaa ei voi sysätä pelkästään kansalaisille ja kansalaisjärjestöille, joilla
on kyllä oikeus mutta ei velvollisuutta eikä usein riittäviä tietoja ja resursseja hakea muu-
tosta lainvastaisiin päätöksiin. Ei voi olla niin, [Puhemies: Kysymys?] että esimerkiksi
maakuntauudistuksen jälkeen mikään viranomainen [Puhemies: Kysymys?] ei valvo kun-
tien ja maakuntien kaavojen laillisuutta, vai mitä, ministeri Tiilikainen?

16.32 Asunto-, energia- ja ympäristöministeri  Kimmo  Tiilikainen (vastauspuheen-
vuoro): Arvoisa puhemies! Ainakin minä luotan siihen, että jokainen suomalainen viran-
omainen omassa lakisääteisessä tehtävässään noudattaa Suomen lakia ja toimii sen mu-
kaan parhaan harkintansa ja ymmärryksensä mukaan. [Vasemmalta: Koskaan ei tee virhet-
tä!] Siitä väitteestä, että ei valitusmahdollisuuksia olisi: Vaikka Luovan työntekijä ei voi
toisen työkaverinsa tekemästä päätöksestä valittaa, mikä on mielestäni järkevää, muilla vi-
ranomaisilla on toki mahdollisuus valittaa myös Luovassa tehdyistä päätöksistä. Maakun-
nat voivat valittaa, kunnat voivat valittaa, ja kaikki muut viranomaiset, joiden omaan toi-
menkuvaan tuo käsiteltävä asia liittyy. Näin ollen yleinen etu tulee valvottua ilman tätä
omalaatuista veli veljeään valvoo -valitusoikeutta, mitä te olette nyt peräämässä.

16.33 Satu Hassi vihr (vastauspuheenvuoro): Arvoisa puhemies! Kyllä oikeusvaltion pe-
riaatteisiin kuuluu ja suomalaisen yhteiskunnan periaatteisiin on kuulunut, että myös am-
mattimaisesti valvotaan viranomaisten päätösten lainmukaisuutta. Tällä hetkellä aluehal-
lintovirastot tekevät lupapäätöksiä ja ely-keskusten ympäristöviranomaiset voivat yleisen
edun valvojina niistä valittaa. Korkein hallinto-oikeus on pitänyt lausunnossaan vastaavan
järjestelyn toteuttamista myöskin siinä Luova-virastossa edelleen tarpeellisena.

Kerron muutaman esimerkin. Turpeennostolupa kumottiin Isojoella, koska sen myöntä-
jä ei ollut ottanut huomioon uhanalaista puro- eikä meritaimenta. Turpeennostoluvista ja
kaivosluvista löytyy muitakin esimerkkejä. Millä ihmeen taikatempulla te nyt aiotte taata
sen, että tulevaisuudessa tällaisia virheitä ei lupapäätöksissä tehdä, jos ammattimaiset [Pu-
hemies koputtaa] lain asiantuntijat, viranomaiset eivät enää voi päätöksiä valvoa ja niistä
valittaa?

16.34 Asunto-, energia- ja ympäristöministeri  Kimmo  Tiilikainen (vastauspuheen-
vuoro): Arvoisa puheenjohtaja! Edelleenkään en pidä tarkoituksenmukaisena sitä, että
meillä olisi viranomainen, jonka yksi tehtävä on valittaa omista päätöksistään. Sitä en ym-
märrä.

Se, mitä puhuitte korkeimman hallinto-oikeuden lausunnosta: Tuo lausunto on kaikkien
muitten lausuntojen mukana otettu huomioon lainvalmistelussa. Oma vallan kolmijako-
oppini lähtee siitä, että meillä on lainsäädäntövalta, hallituksen esityksestä eduskunta päät-
2



Pöytäkirjan asiakohta PTK 23/2018 vp
tää lait, viranomaisilla on toimeenpanovalta ja oikeuslaitos puolestaan valvoo, ovatko vi-
ranomaiset tehneet oikeita päätöksiä. En lähde julkisuudessa kommentoimaan oikeuslai-
toksen päätöksiä enkä lausuntoja, mutta tuo lausunto on normaalissa lainvalmistelussa
otettu muitten lausuntojen ohella huomioon.

16.35 Riitta Myller sd (vastauspuheenvuoro): Arvoisa puhemies! Ei tässä ole kysymys
ymmärtääkseni siitä, että valittaa omista päätöksistään, vaan siitä, että valittaa virheellisis-
tä päätöksistä. Tämähän on aivan selvää, kun me näemme sen, että nykyisin ely-keskusten
tekemät valitukset ovat todella menestyneet. Pääosa niistä valituksista, joita ely-keskukset
ovat tehneet, on todettu aiheellisiksi. Nyt tämä mahdollisuus poistuu Suomesta ja on todel-
lakin niin, että ympäristön ja yleisen edun valvominen jätetään kansalaisille ja kansalais-
järjestöille. Voiko tämä olla oikeusvaltioperiaatteen mukaista, arvoisa ministeri?

16.36 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Kysyjän esittämä väite, että valvonta jäisi kansalaisjärjestöjen
vastuulle, ei pidä paikkaansa. [Satu Hassi: Niin sanotaan hallituksen papereissa!] Kuten
kuvasin äsken, meillä on lukuisia viranomaisia, joilla on edelleen valitusoikeus, mutta nyt
tuossa teidän kuvaamassanne tilanteessa, jossa elyissä meillä kiistatta on erittäin hyvää
osaamista, tuo osaaminen siirtyy osaksi Luovan toimintaa. [Riitta Myller: Eihän siirry!]
Aiemmin ely on valittanut avin päätöksistä. Nämä kaksi viranomaista sulautetaan nyt yh-
teen, ja heidän koko osaamisensa on käytettävissä luvitusprosesseissa, [Riitta Myller: Hä-
märrytetty päätös!] jotta pystytään etukäteen ottamaan asiat huomioon. Tuo valitusoikeus
säilyy siis muilla viranomaisilla, mutta itse ei omista päätöksistään pääse valittamaan, eikä
se liene edes tarkoituksenmukaista.

Kysymyksen käsittely päättyi.
3


	3.3
	16.29
	16.30
	16.31
	16.32
	16.33
	16.34
	16.35
	16.36


