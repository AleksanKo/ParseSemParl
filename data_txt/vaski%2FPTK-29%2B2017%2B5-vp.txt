















































DEM476B.tmpSave.xml


Pöytäkirjan asiakohta PTK 29/2017 vp
Pöytäkirjan asiakohta 

PTK 29/2017 vp

Täysistunto

Perjantai 24.3.2017 klo 12.59—13.32

5. Hallituksen esitys eduskunnalle laiksi kestävän metsätalouden määräaikaisen rahoitus-
lain muuttamisesta

Hallituksen esitys HE 6/2017 vp
Valiokunnan mietintö MmVM 3/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 5. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

13.19 Eero Heinäluoma sd: Arvoisa puhemies! Metsät ovat olleet meidän hyvinvoinnin
keskeinen lähde jo enemmän kuin sata vuotta ennen itsenäisyyttä, ja sitä ne ovat tänäkin
päivänä. Samalla metsänhoitoa monin tavoin tuetaan. On myös kohtuullinen neuvontajär-
jestelmä, miten metsienhoitoa toivotaan tehtäväksi. Merkitystä on sillä, että meillä on var-
muus siitä, että olemassa olevia metsiä, yksityisten metsiä, hoidetaan hyvin ja määräajassa
tehdään myös oikeat metsänhoitotoimenpiteet, jotta sitten myös hakkuut voidaan asialli-
sesti tehdä. Joustavuuttakin tähän järjestelmään tarvitaan. Nämä ovat sinällänsä hyviä
asioita.

Mutta sitten tulen tähän metsien käytön isoon asiaan: miten saisimme tästä meille tär-
keästä raaka-ainevarasta, uusiutuvasta sellaisesta, mahdollisimman suuren hyödyn ja että
se metsien käyttö ohjautuisi sillä tavalla, että tästä rahasta voisi Suomeen jäädä mahdolli-
simman suuri osa. Tämä antaa aiheen pohtia sitä, että tämä trendi, joka nyt tässä on menos-
sa hyvää vauhtia — metsien käyttö, puun käyttö energiapuolelle — ei ole sinällänsä se pa-
ras mahdollinen katetta tuova vaihtoehto, joten rohkenen toivoa, että kun kestävästä met-
sätaloudesta puhutaan, niin osattaisiin miettiä sitä kokonaisuuden kannalta niin, että tuloa
tähän maahan metsien käytöstä jäisi mahdollisimman paljon ja sitä koko ketjun osaamista
voitaisiin käyttää hyväksi. Silloin on tärkeätä, että me katsomme, että tukitoimet ja erityi-
sesti tämä tuki, jota suunnataan niin metsienhoitoon kuin korjuuseenkin, eivät johda tilan-
teeseen, jossa metsiä ja puuta käytetään hyvin alhaisen tuottavuuden kohteisiin. Siihen ha-
luaisin tämän asian käsittelyn yhteydessä kiinnittää huomiota.

13.21 Jari Leppä kesk: Rouva puhemies! Tällä kestävän metsätalouden rahoituslain
muutoksella — jälleen kerran yksi muutos, mutta erityisen perusteltu — lyhennetään nyt
sen hankkeen toteutusaika yhteen vuoteen, jolloinka se ei sido meillä määrärahoja ja me
emme tule siihen tilanteeseen, että meillä on myöntövaltuudet loppu ja niitä kannusteita,
mitkä ovat välttämättömiä ja olemassa olevia ja laajasti hyväksyttyjä, ei saataisi käyttöön.
 Tarkistettu
4.0



Pöytäkirjan asiakohta PTK 29/2017 vp
Tämä on siinä mielessä hyvä lakiuudistus. Yksimielisesti maa- ja metsätalousvaliokunta
tämän hyväksyi ja esittää sitä nyt sitten täysistunnon hyväksyttäväksi.

Samoin tässä kirkastetaan myöskin sitä, kenelle tämä tulee. Elikkä tässä ne rahastot ja tä-
mäntyyppiset toimijat jäävät nyt tuen ulkopuolelle, ja tätä entistä enemmän suunnataan nyt
sinne yksityismetsätalouteen, joka yhä enemmän laajentuu: tulee uusia metsänomistajia,
kaupunkilaismetsänomistajia ja etämetsänomistajia ja näin. Tällä halutaan myöskin kiin-
nittää huomiota siihen, että metsät hoidetaan ajallaan ja niissä tehdään ne toimenpiteet, jot-
ta sitten sitä arvokasta runkopuuta saadaan aikaan. Se on erittäin tärkeä asia.

Se pitää muistaa, että esimerkiksi Kemeran myötä tuleva energiapuuhan on sivutuotetta
— se on täysin sivutuotetta. Kun metsiä hoidetaan, siinä syntyy tuotetta, joka ei mihinkään
muuhun kelpaa, ja on erittäin perusteltua, että se ohjataan energiakäyttöön.

Samoiten myöskin — mikä nyt ei tähän juuri liity — metsäteollisuuden sivutuotteissa
tulee erittäin paljon sellaisia komponentteja, jotka on viisasta käyttää loppukäyttönä ener-
giaan. Toki aina on tärkeää se, että me haemme sen tuotemuodon, jolla me kaikkein suu-
rimman lisäarvon saamme, jolla me luomme työtä tähän maahan ja jolla me luomme toi-
meentuloa ja kauppatasetta, vaihtotasetta kohennamme. Korkea jalostusaste on aina tavoit-
teena.

13.23 Lauri Ihalainen sd: Arvoisa puhemies! Edustaja Heinäluoma kiinnitti minusta tär-
keään asiaan huomiota. Talousvaliokunnassa on nyt alettu valmistelemaan mietintöä ni-
menomaan energia- ja ilmastostrategiaan liittyen. Tässä keskustelussa on kannettu huolta
siitä, että meidän pitää metsävarantoja käyttää mahdollisimman paljon korkean jalostusas-
teen tuotteiden tuontiin ja vientiin, ja tässä mielessä kuitupuun ja tukkipuun täytyy olla tä-
hän tarkoitukseen käytettyä.

Tämä keskustelu liittyy myös siihen, että biotalouden puolella totta kai pitää edetä, mut-
ta nämä sekoitevelvoitteet voivat olla aika kovia. Tässä suhteessa on pidettävä huolta siitä,
että meillä riittää metsäpuuta nimenomaan korkean jalostusasteen tuotantoon. Ja taas met-
sien huollosta pitää kantaa huolta sen takia, että tämä hiilinielu säilyy meillä täällä Suomes-
sa.

Kiinnittäisin yhteen sektoriin erityistä huomiota: se on sahojen ahdinko ja heidän puru-
jensa käyttö. Purut seisovat sahoilla, ja pitäisi tehdä jotakin, että heidänkin kannaltaan kuo-
ret tulisivat jatkokäyttöön paremmin. Tähän kohtaan kannattaa kiinnittää huomiota.

Heinäluoman puheenvuoro oli tässä tosi tärkeä, että pannaan asiat järjestykseen. Kor-
kean jalostusasteen vientiä pitää edistää, ja metsävarat ensisijaisesti siihen.

13.24 Pia Viitanen sd: Arvoisa puhemies! Olen ihan edustajien Heinäluoma ja Ihalainen
linjoilla tässä asiassa, kun puhutaan puun energiakäytöstä.

Toivon, että puhemies sallii: Minulle tuli mieleen tästä myös toinen ajatus, joka liittyy
puun jalostamiseen, joka tällä hetkellä on mielestäni erittäin tärkeä myös kansallisesti ot-
taa huomioon, ja se on tietenkin puurakentaminen. Meillä on Suomessa paljon vahvuuksia
ja osaamista tässä. Olen huomannut ilolla sen, että viime vuosien aikana olemme enem-
män ja enemmän huomanneet käyttää näitä vahvuuksiamme ja lähteneet edistämään puu-
rakentamista. Halusinpa nyt tässä yhteydessä myös tämän puheenvuoron käyttää ja muis-
tuttaa siitä, että kaikki ne esteet ja muut seikat, mitkä saattavat olla siinä tiellä, tulee katsoa
ja sitä kautta varmistaa se, että myös tätä kautta osaamme käyttää hyödyksi omia varanto-
jamme ja osaamistamme.
2



Pöytäkirjan asiakohta PTK 29/2017 vp
13.25 Eero Heinäluoma sd: Arvoisa puhemies! Tämä kestävä metsätalous -oivallus on
todella tärkeä, ja oikeastaan pitäisi ehkä lähteä siitä, että se jo määritelmällisesti ajateltai-
siin niin, että kestävään metsätalouteen kuuluu metsän, puun käytön ohjaaminen mahdol-
lisimman korkean jalostusasteen tuotteisiin. Jos näin tehdään, niin silloin me voimme saa-
da aikaan tilanteen, jossa se raha, joka vaikkapa metsänhoidon tukitoimien kautta käyte-
tään, voisi jäädä moninkertaisena tähän maahan. Mutta jos joudutaan tilanteeseen, jossa
puuta poltetaan tai se käytetään polttoaineen muodossa, niin on selvää, että kun poltetaan ja
kaasutetaan, niin eihän siitä kauhean suurta hyötyä tule.

Tämä kestävä metsätalous -ajattelu kyllä vaatii meiltä muutoinkin lisää aherrusta ja ja-
lostusta. Olemme aikaisemmin täällä puhuneet siitä, että meillä on suuria vaikeuksia Eu-
roopan unionissa saada Euroopan unionin maita ymmärtämään hyvin metsää hoitaneen
Suomen ajattelutapaa. Uskon, että myös tälle Euroopan unionin ymmärrykselle se, että
puuta jalostetaan mahdollisimman pitkälle, käytetään hyväksi, olisi yksi tapa myös tämän
laajemman ymmärryksen aikaansaantiin.

Voi myös kysyä sen perään, eikö meidän pitäisi — mihin täällä edustaja Viitanen viit-
tasi — käyttää myös puun jatkojalostukseen enemmän huomiota. Nythän me teemme sitä-
kin, että me viemme puuta Tanskaan raaka-aineena ja sitten saamme sen takaisin sieltä
Tanskasta huonekaluiksi jalostettuna. Ehkä tässä koko ketjun hyödyntämisessä olisi vielä
paljon työtä, joka voitaisiin tehdä.

13.27 Antti Lindtman sd: Arvoisa rouva puhemies! Edustaja Heinäluoma nosti erittäin
tärkeän asian esiin. Nyt kun meillä on vielä nämä ilmastotavoitteet ja paljon kohdistuu vaa-
timuksia siltä puolelta ja sitten samaan aikaan me näemme, että meillä lähti, oikeastaan voi
sanoa, Äänekosken laukauksesta uudelleen — ja aikaisemminkin jo — investoinnit käyn-
tiin, niin metsien käyttöön kohdistuu paljon odotuksia. Ja juuri tässä tilanteessa on tärkeää
kaksi asiaa.

Ensimmäinen on se, juuri näin kuin tässä edellä edustajat totesivat, että meidän pitää pa-
nostaa kaikkein korkeimman jalostusarvon tuotteisiin. Sen periaatteen, kun tukijärjestel-
miäkin rakennetaan, pitää olla se, että ei tukkeja kattilaan, arvoisa puhemies. "Ei tukkeja
kattilaan" pitää olla se periaate, ja pitää nähdä niin, että Suomi elää vain korkeimman ja-
lostusasteen tuotteista.

No, sitten toinen tärkeä asia on se, että kestävään metsätalouteen kuuluu — ja Suomi on
onnistunut tässä — se, että meillä on Suomessa ollut pitkään metsärauha. On tärkeää, että
tämä säilyy, jotta teollisuudella ja tällä alalla on näkymää. Ja tässähän suhteessa viime vuo-
den lopulla nähtiin aika poikkeuksellinen tilanne, jossa jopa Metsäteollisuus vetosi halli-
tukseen, että tämän metsärauhan nimissä hallituksen pitäisi lisätä näitä Metso-metsänsuo-
jelumäärärahoja. On tärkeää, että me Suomessa hoidamme metsiä kestävästi, niitä käyte-
tään vastuullisesti ja kestävästi, ja samaan aikaan on tärkeää, että me pystymme suojele-
maan arvokkaita metsiä. Ja kun, voi sanoa, koko ala Metsäteollisuudesta MTK:hon on ve-
donnut siihen, että hallitus pohtisi uudelleen näitä Metso-ohjelman leikkauksia, niin tässä,
arvoisa puhemies, olisi kyllä vinkkiä sinne hallituspuolueen edustaja Lepälle, että tässä oli-
si kyllä, voisi sanoa, paikka arvioida tätä uudelleen. Ei välttämättä koko päätöstä tarvitse
perua mutta ainakin osa siitä.

13.30 Jari Leppä kesk: Arvoisa puhemies! Meillä on megaluokan kysymys edessä, ja se
on se, mitä täällä nyt jo tuli hyvissä puheenvuoroissa esille, eli se, ymmärretäänkö Euroo-
3



Pöytäkirjan asiakohta PTK 29/2017 vp
pan unionissa se Suomen metsien käyttö, se kestävyys, jota me olemme rakentaneet tois-
tasataa vuotta. Se on todistetusti ja tutkitusti sitä, ja meillä on yhdessä kova työ sen asian
todistamisessa siellä. Mutta uskon, että tutkittu tieto, nimenomaan oikeasti tutkittu tieto,
objektiivinen tieto, luonnontiede otetaan siellä pohjaksi ja sen mukaan mennään, ja silloin
me olemme vahvoilla. Se meidän pitää ilman muuta saavuttaa.

Toinen asia: On aivan päivänselvää, että metsäteollisuuden jalostusasteen pitää nousta.
Se ei saa jämähtää paikalleen, puhumattakaan, että se laskisi, vaan sen pitää kaiken aikaa
nousta. Siksi me joudumme satsaamaan myöskin tutkimukseen, tuotekehitykseen, koulu-
tukseen sen myötä, että uusia tuotteita, menestystuotteita ja menestystarinoita saadaan ai-
kaan meidän erinomaisesta raaka-aineesta.

Puhemies! Kolmas, viimeinen havainto tästä vapaaehtoisesta suojelujärjestelmästä Met-
sosta. Olen samaa mieltä: Metso on äärimmäisen hyvä tapa sekä pitää metsärauhaa että
varjella niitä arvokkaita metsälajiympäristöjä, joita meillä on. Tähän on tartuttu metsän-
omistajapiireissä laajasti. On totta, että tämä on kyllä hyvä arvioida uudelleen. Tämä ikävä
leikkaus, joka siihen on tehty, on tietysti seurausta siitä, että meidän taloudellinen kanto-
kykymme on mikä on. Mutta onneksi sieltä eivät rahat kuitenkaan loppuneet, vaan nyt on
paikka niitä lisätä. Olen nyt ihan samaa mieltä siinä, että tämä tulee arvioida uudelleen.

Puhemies Maria Lohela:  Nyt kello on jo siihen malliin, että... [Pia Viitanen: Olisin kiit-
tänyt!] — No, en ota kantaa, minkä mittainen puheenvuoro, mutta enintään 2 minuuttia
paikaltaan.

13.31 Pia Viitanen sd: Arvoisa puhemies! Lämmin kiitos joustavuudesta. — Minun oli
pakko vielä yrittää tätä puheenvuoroa siksi, että olisin halunnut kiittää edustaja Leppää sii-
tä, että te sanoitte, että on vielä mahdollisuus arvioida uudestaan näitä Metson leikkauksia.
Minä toivotan tähän työhön teille voimia, sillä varmasti meidän tavoitteemme on tässä yh-
teinen, ja myös sosiaalidemokraattien vaihtoehtobudjettikin on nämä huomioinut. Hienoa,
että otitte tästä kopin, ja kiitän teitä puheenvuorostanne.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 6/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
4


