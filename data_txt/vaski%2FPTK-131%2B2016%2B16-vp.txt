















































DEMBDAC.tmpSave.xml


Pöytäkirjan asiakohta PTK 131/2016 vp

 Tarkistettu
4.0

Pöytäkirjan asiakohta 

PTK 131/2016 vp

Täysistunto

Maanantai 12.12.2016 klo 23.46—4.27

16. Hallituksen esitys eduskunnalle laeiksi yleisistä kirjastoista ja opetus- ja kulttuuritoi-
men rahoituksesta annetun lain 2 §:n muuttamisesta

Hallituksen esitys HE 238/2016 vp
Valiokunnan mietintö SiVM 21/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 16. asia. Käsittelyn pohjana on sivistysvaliokunnan mietintö SiVM
21/2016 vp. Nyt päätetään lakiehdotusten sisällöstä.

Keskustelu

4.16 Jukka Gustafsson sd:  Arvoisa puhemies! Tämä erinomaisen hyvin valmisteltu ja
hyvä hallituksen esitys olisi ansainnut laajemman ja perusteellisemman keskustelun lain
ykköskäsittelyssä, enkä rupea sitä nyt tässä ikään kuin korvaamaan.

Kaksi asiaa kuitenkin haluan nostaa tästä esille:
Tämän lain tavoite ja yleisen kirjaston tehtävät on modernisoitu tähän päivään ja isän-

maamme tulevaisuutta ajatellen. Lain tavoite on edistää väestön yhdenvertaisia mahdolli-
suuksia sivistykseen ja kulttuuriin, lukemiskulttuuria ja monipuolista lukutaitoa, yleisten
kirjastojen tehtävien yhteydessä tarjota tiloja oppimiseen, harrastamiseen, työskentelyyn ja
kansalaistoimintaan sekä edistää yhteiskunnallista ja kulttuurista vuoropuhelua.

Sitten sivistysvaliokunta teki viisaudessaan yhden merkittävän lisäyksen tähän hallituk-
sen sinällään hyvään esitykseen: Sinne lisättiin ihan pykälätasolle se, että koulukirjastojen
roolia niin kouluissa, päiväkodeissa kuin muissakin pitää lisätä ja vahvistaa, ja pidimme
sitä erittäin tärkeänä. Valiokunta korostaa päiväkotien, koulujen ja oppilaitosten yhteistyö-
tä kirjastojen kanssa, ja sitten ehdotamme tähän liittyvää pykälämuutosta, joka varmaan
sitten ohjaa kuntatasolla koulujen toimintaa nykyistäkin aktiivisemmin kirjastopalvelujen
käyttämiseen. — Että näin.

Yleiskeskustelu päättyi.

Eduskunta hyväksyi hallituksen esitykseen HE 238/2016 vp sisältyvien 1.—2. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.


