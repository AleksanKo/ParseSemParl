















































DEMBB2F.tmp.xml


Pöytäkirjan asiakohta PTK 172/2018 vp
Pöytäkirjan asiakohta 

PTK 172/2018 vp

Täysistunto

Torstai 7.3.2019 klo 16.02—20.58

2.5. Suullinen kysymys naisten oikeuksista ja tasa-arvosta (Heli Järvinen vihr)
Suullinen kysymys SKT 286/2018 vp

Suullinen kyselytunti

Puhemies Paula Risikko: Vihreä eduskuntaryhmä, edustaja Järvinen. Kysymys, olkaa
hyvä.

Keskustelu

16.38 Heli Järvinen vihr: Arvoisa rouva puhemies! Viime viikolla yli 30 naisjohtajaa eri
maista julkaisi avoimen kirjeen tasa-arvon puolesta. He ovat huolissaan naisten oikeuksien
rapautumisesta ympäri maailmaa. Suomea on aina pidetty tasa-arvon mallimaana, mutta
valitettavasti samaa rapautumista tapahtuu myös meillä.

Ensimmäistä kertaa elämässäni olen tilanteessa, jossa hallituskaudella naisten oikeudet
ja tasa-arvo ovat heikentyneet, eivät parantuneet. Tästä kertoo myös hallituksen oma sel-
vitys, jonka mukaan hallituksen toimet ovat hyödyttäneet miehiä enemmän kuin naisia.
Kysynkin siksi teiltä, pääministerin sijainen, ministeri Orpo: miten tässä oikein näin kävi?

16.39 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Viittaatte puheenvuorossanne ehkä hallituksen tasa-arvo-ohjelman loppura-
portointiin tai sitten aiempaan kyselyyn tai hankkeeseen, jossa tutkijat selvittivät budje-
toinnin vaikutuksia tai budjettimme vaikutuksia miehiin ja naisiin. On selvää, että yksittäi-
siä kysymyksiä arvioitaessa edustaja voi päätyä tuohon lopputulokseen, mutta minä en kui-
tenkaan pitäisi ihan kohtuullisena sanoa, että Suomi olisi ottanut tasa-arvossa takapakkia.
Sinänsä näin naistenpäivän aattona kyllä mielelläni muistutan meitä kaikkia, miehiä ja nai-
sia, ihan jokaista suomalaista, siitä, että tasa-arvo on teko ja sitä ei voi pitää itsestäänsel-
vyytenä. Maassa, johon on saanut syntyä, jossa moni asia naisten kannalta on niin hyvin,
ottaa jotkut asiat liian itsestäänselvyyksinä. Mutta jos ajatellaan esimerkiksi niitä toimia,
joita tämä hallitus on tehnyt liittyen vaikka Istanbulin sopimukseen sitoutumiseen, vaikka-
pa lähisuhdeväkivaltaa vastaan, joka pääsääntöisesti kohdistuu naisiin, niin en kyllä pää-
tyisi samankaltaiseen arvioon, minkä edustaja puheenvuorossaan teki.

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan.

16.40 Heli Järvinen vihr (vastauspuheenvuoro): Arvoisa rouva puhemies! Kun laske-
taan yhteen kaikki hallituksen toimet, on selvää, että tasa-arvo on ollut kriisissä. Kansan-
eläkeindeksin leikkaukset ja jäädytykset ovat vaikuttaneet pieneläkeläisnaisiin, mutta te ti-
 Tarkistettu
4.0



Pöytäkirjan asiakohta PTK 172/2018 vp
esitte, että lomarahojen leikkaus tulee heikentämään naisten asemaa työelämässä. [Ben
Zyskowicz: Tehän olitte kikyn kannalla!] Silti leikkasitte niitä. Te tiesitte, että varhaiskas-
vatuksen heikennykset heikentävät naisen asemaa ja työssäkäyntiä. Silti te rajasitte oikeut-
ta päivähoitoon ja kasvatitte ryhmäkokoja. Te tiesitte, että perhevapaauudistus olisi helpot-
tanut naisten työssä käymistä, mutta valitettavasti sitä ette saaneet tähän saliin tuotua.

Sukupuolivaikutuksia hallitus on arvioinut vain joka viidennessä lakiesityksessä, ja sil-
loinkin, kun arviointeja on tehty, niiden vaikutukset ovat olleet kohtuullisen heiveröisiä.
Pääministeri Sipilä on sanonut jo nyt julkisuudessa, että hän on valmis jatkamaan epäoi-
keudenmukaista kiky-sopimusta. Kysynkin siksi, ministeri Saarikko, teiltä näin naistenpäi-
vän aattona: aiotteko todella jatkaa tätä epäoikeudenmukaista [Puhemies koputtaa] tasa-ar-
vopolitiikkaa myös ensi kaudella?

16.41 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kilpailukykysopimus, jonka tekivät ja johon sitoutuivat suomalaiset työnan-
tajat sekä palkansaajat, oli paljon enemmän kuin vain kysymys lomarahoista. Yksittäisenä
päätöksenä sen esiin nostaminen — sen voidaan ilman muuta ja oikeutetusti todeta erityi-
sesti valtaosan julkisella sektorilla työskentelevien naisten asemaa heikentäneen. Toisaal-
ta olen aika varma, että niiden 140 000 uuden työllistyneen suomalaisen joukossa on jota-
kuinkin puolet naisia ja puolet miehiä.

Mitä tulee tähän kokonaisarvioon, mitä nostatte esiin näistä ongelmakohdista, en minä-
kään voi täältä sanoa ministerivastuulla, että kaikki olisi tasa-arvon suhteen täydellistä tai
että asioita ei joissain suhteissa olisi myös otettu pakkasen puolelle ja takapakkia. Mutta sa-
malla kuitenkin minä rohkenen sanoa, että esimerkiksi varhaiskasvatuksen osalta teidän ar-
vionne on erittäin puutteellinen. Sillä on erittäin iso vaikutus, että varhaiskasvatusmaksuja
alennettiin siten, että liki 7 000 perhettä pääsi maksuttoman varhaiskasvatuksen piiriin, 5-
vuotiaiden osalta kokeillaan maksuttomuutta useissa kunnissa, ja esimerkiksi sisaralennus
puolittui paremmaksi [Puhemies koputtaa] sellaisten perheiden osalta, joissa on useampia
lapsia. [Puhemies: Aika!] Näillä on ollut merkittävä vaikutus myös naisten aseman ja työs-
säkäynnin kannalta.

16.42 Krista Mikkonen vihr (vastauspuheenvuoro): Arvoisa puhemies! Niin Maailman
talousfoorumin tasa-arvoindeksin kuin Euroopan tasa-arvoinstituutin indeksin mukaan
Suomen tasa-arvo on heikentynyt tämän hallituskauden aikana. [Ben Zyskowicz: Te kan-
natitte kikyä!] Me tiedämme, että tasa-arvo vaatii jatkuvasti tekoja ja se vaatii poliittisia
päätöksiä. Se ei etene, jollei ole tahtoa näihin, ja näyttää siltä, että tällä hallituksella sitä
tahtoa ei ole ollut.

Palkkatasa-arvo on kaukana Suomessa. Naisten euro on edelleen 84 senttiä. Yksi syy on
siihen se, että meillä on hyvin sukupuolittuneet työmarkkinat. Meillä on naisten alat ja
miesten alat. Tänään me puhuimme hoitajista ja hoitajien työstä. Hoitajat tekevät raskasta
ja vastuullista työtä, mutta palkassa se ei näy. Se on tyypillinen naisten ala, joka on paljon
heikommin palkattu, vaikka vastuu on suurta. Yksi syy on myös meidän koulutusjärjestel-
mässä, jossa ei kannusteta riittävästi tyttöjä ja poikia valitsemaan [Puhemies: Kysymys?]
tulevaisuuden ala sukupuolesta riippumatta. Kysynkin: mitä te aiotte tehdä näiden asioi-
den eteen?
2



Pöytäkirjan asiakohta PTK 172/2018 vp
16.43 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tässä keskustelussa tasa-arvosta, naistenpäivän alla, on hyvä muistaa, että
yksi tasa-arvon tae on myös vanhemmuuden tasainen jakautuminen, ja siksi esimerkiksi
viime vuosina, vaikkapa myös edellisen hallituksen aikana, tehdyt satsaukset isien perhe-
vapaiden määrän lisäämiseen ovat hyviä tasa-arvotekoja, eivät vain miehille vaan myös
naisille. Samoiten aivan liian pienelle huomiolle on jäänyt hallituksen tekemä päätös kah-
den ja puolen tuhannen euron kertakorvauksesta naisten työnantajille juuri niihin kustan-
nuksiin, joita työnantajat voivat, ainakin rivien välistä katsottuna, pitää syinä, miksi nuoret
naiset jäävät palkkaamatta työelämässä nuorten miesten sijaan.

Mitä tulee alajakautumiseen, tästä olen edustajan kanssa samaa mieltä. Meillä on valta-
va matka siihen, että jo pienet lapset voisivat ajatella niin, että kaikki on kaikille mahdol-
lista. Tältä osin useammat projektit yhteistyössä ison korkean tason samapalkkaisuusryh-
män kanssa opetus- ja kulttuuriministeriön johdolla ovat erittäin tärkeää työtä, [Puhemies
koputtaa] ja siinä palkkatasa-arvossa emme onnistu ilman palkka-avoimuutta, josta kolmi-
kantainen työryhmä on parhaillaan työtään päättämässä.

16.45 Paavo Arhinmäki vas (vastauspuheenvuoro): Arvoisa rouva puhemies! Täällä
mainittu kilpailukykysopimus, jonka osana leikattiin julkisen puolen lomarahoja, oli todel-
la karhunpalvelus palkkatasa-arvolle. Noin 80 prosenttia julkisen puolen työntekijöistä on
naisia, suurin osa pienipalkkaisia naisia. Se oli sopimus, joka erityisesti leikkasi pienipalk-
kaisilta naisilta, jotka tekevät tärkeätä työtä hoitoalalla ja huolehtivat vanhuksista ja lapsis-
ta, poliiseilta, palomiehiltä, meidän turvallisuudesta huolehtivilta ihmisiltä. Vasemmisto-
liitto siksi vastusti ainoana puolueena kilpailukykysopimusta täällä eduskunnassa. [Ben
Zyskowicz: Kuulitteko, vihreät ja demarit? Ainoana puolueena!]

Arvoisa rouva puhemies! Perhevapaita, niin kuin ministeri Saarikko sanoi, viime kau-
della parannettiin ja erityisesti niin, että miesten osuutta kasvatettiin. Tällä kaudella halli-
tus ei ole onnistunut siinä. Kun perhevapaiden jakaminen tasaisemmin molempien van-
hempien kesken on tasa-arvoteko sekä miehille että naisille — se vaikuttaa naisten palkka-
kehitykseen, urakehitykseen ja lopulta eläkkeisiin — niin mikä teidän näkemyksenne on,
olisiko pitänyt saada perhevapaauudistus tehtyä ja oletteko valmiita lisäämään kiintiöitä?

16.46 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! No, totta kai olisi ollut hienoa, jos olisi ollut mahdollisuus saada valmiiksi
myös perhevapaauudistus näiden monien muiden uudistusten keskellä ja vielä saattaa
eduskunnan käsittelystä asti ulos tuokin merkittävä uudistus.

Mutta siihen arvioonne en yhdy — vaikka mielelläni kehun ja kiitän teitä, edustaja Ar-
hinmäki, juuri siitä työstä, jota tehtiin isien vapaiden lisäämiseksi Kataisen hallituskaudel-
la — vaan totean, että myös tällä hallituskaudella perhevapaita kaikesta tästä huolimatta on
parannettu ja olemme saaneet ymmärrettävästi paljon myönteisiä viestejä vaikkapa adop-
tioperheiltä, monikkoperheiltä tai yhden vanhemman perheiltä, joiden asema on ollut itse
asiassa vuosikymmeniä epätasa-arvoinen ja jotka lainsäädäntömme on määritellyt ikään
kuin jollain tavalla toiseudeksi, erilaiseksi, vääränlaisiksi perheiksi, joille eivät kuulu sa-
mat etuudet. Tämä muutos on ollut minusta perheiden yhdenvertaisuuden ja lasten yhden-
vertaisuuden näkökulmasta erittäin merkittävä lakimuutos, joka nyt tänä vuonna astuu voi-
maan.
3



Pöytäkirjan asiakohta PTK 172/2018 vp
16.47 Matti Vanhanen kesk (vastauspuheenvuoro): Arvoisa puhemies! Naiseuro on täl-
lä hetkellä 84 senttiä. Pääministerikaudellani se oli vielä 80. Suunta on oikea, mutta vauhti
on liian hidas. Ennen muuta työntekijöiden ja työnantajien vastuulla on sopimuksissa huo-
lehtia siitä, että palkkatasa-arvo paranee.

Kysyn ministeri Lindströmiltä: Tällä viimeisellä kiky-sopimuksella on ollut erittäin
myönteinen vaikutus työllisyyden parantumiseen. Eikö ole niin, että pitkäaikaistyöttö-
myys on puolittunut ja luultavasti sieltä erittäin paljon nimenomaan miehiä on poistunut?
Ei kai se ole hallituksen vika, jos miesten suhteellinen asema on parantunut työllisyyden
parantuessa?

16.48 Työministeri Jari Lindström (vastauspuheenvuoro): Arvoisa puhemies! Edustaja
Vanhanen on tulkinnut asiaa ihan oikein. On tosi tärkeää tämä palkka-avoimuus. Kun tääl-
lä keskustellaan palkoista, pitää tietenkin aina muistaa se, missä niistä päätetään ja missä
niistä neuvotellaan. Niistä ei päätetä täällä. On tosi tärkeää muistaa se, mutta työtä pitää jat-
kaa.

On ihan totta, että pitkäaikaistyöttömyys on tämän hallituskauden aikana puolittunut.
Kun lähdimme liikkeelle, me olimme luvussa, joka oli noin 130 000, ja nyt me olemme alle
70 000:n. Eli on valtavasti tehty töitä, ja pitää muistaa, että myös piilotyöttömyydestä on
tullut ihmisiä takaisin työmarkkinoille, ja se pitkän aikaa näkyi niin, että tilastot eivät pa-
rantuneet. Ihmiset alkoivat uskoa tähän, ja se oli kikyn iso ansio, että meihin alettiin Suo-
mena uskomaan. Ja vaikka tiedän, että vasemmistoliitto oli siitä eri mieltä, niin kiitos kai-
kille muille, että te olitte sen takana.

16.49 Sofia Vikman kok (vastauspuheenvuoro): Arvoisa puhemies! Huomenna naisten-
päivänä naiset ansaitsevat kukkansa, mutta ennen kaikkea naiset kuitenkin ansaitsevat ta-
savertaiset mahdollisuudet pärjätä omalla ahkeruudellaan ja kyvyillään työelämässä.

Työelämämahdollisuuksien tasa-arvon tiellä kaikkein pahin epäkohta on se, että kaik-
kien naisten työnantajat kokevat äitiriskiä eli joutuvat maksamaan enemmän vanhemmuu-
den kustannuksia kuin isien työnantajat. Tähän tämä hallitus on puuttunut aivan erinomai-
sesti kertakorvauksella, 2 500 euron äitien työnantajille maksettavalla korvauksella. Tämä
on suunta, jolla kannattaa jatkaa tasa-arvon edistämiseksi.

Toinen tasa-arvoasia: On erinomaista, että ministeri Häkkänen on lähtenyt seksuaali- ja
väkivaltarikoksissa kiristämään tuomioita. Tällä kaudella tehdyt uudistukset ovat olleet
tarpeen ja hyviä, ja se, että suostumuksen roolia on nyt lähdetty vahvistamaan [Puhemies:
Aika! Kysymys?] raiskauslainsäädännössä, on toivottua. Kysyisin oikeusministeriltä: mitä
tehdään seuraavaksi tällä saralla? 

Puhemies Paula Risikko: Ministeri Häkkänen, lyhyesti.

16.50 Oikeusministeri Antti Häkkänen (vastauspuheenvuoro): Arvoisa puhemies! Kyl-
lä naisiin kohdistuvan väkivallan torjunta on yksi keskeisimpiä hankkeita, joita Suomessa
pitää vahvistaa. Lähisuhdeväkivalta ja naisiin kohdistuva väkivalta ovat Suomen häpeätah-
roja edelleen.

Tällä vaalikaudella on nyt päästy eteenpäin rangaistusten kiristämisessä, ja nyt ensi vaa-
likautta ajatellen yksi suurimpia hankkeita on seksuaalirikoslainsäädännön kokonaisuudis-
tus, jossa ensinnäkin on tavoitteena vahvistaa suostumuksen puutteen merkitystä raiskaus-
4



Pöytäkirjan asiakohta PTK 172/2018 vp
tunnusmerkistössä eli korostaa seksuaalisen itsemääräämisoikeuden merkitystä. Toisaalta
siinä tarkastellaan myös kaikkien näiden rangaistusten ankaruutta uusiksi ja sitten myö-
hemmin tehdään sen osalta linjaukset. Kokonaisuudistuksen tarkoitus on se, että seksuaa-
lirikossääntelyt pelaavat paremmin yhteen ja rikosvastuu toteutuu tehokkaammin kuin ny-
kyään.

Kysymyksen käsittely päättyi.
5


