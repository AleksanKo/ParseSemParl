















































DEM5A4D.tmp.xml


Pöytäkirjan asiakohta PTK 123/2017 vp
Pöytäkirjan asiakohta 

PTK 123/2017 vp

Täysistunto

Torstai 23.11.2017 klo 16.00—19.30

2.5. Suullinen kysymys seutukaupunkien palveluista (Matti Semi vas)
Suullinen kysymys SKT 165/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Semi.

Keskustelu

16.49 Matti Semi vas: Arvoisa puhemies! Hallitus pelaa nyt tiukkaa ja vaarallista peliä.
Sote-uudistus ja maakuntauudistus ovat aivan sekaisin. Eilen täällä eduskunnassa runnot-
tiin hallituspuolueiden ryhmäkurin avulla läpi käräjäoikeusverkoston raju karsiminen. Kä-
räjäoikeus poistuu monista seudullisesti tärkeistä kaupungeista, kuten esimerkiksi Kemis-
tä, Kokkolasta, Iisalmesta, Varkaudesta ja Raahesta. [Eduskunnasta: Kotkasta!] — Samoi-
ten Kotkasta. — Hallitus heikentää koko ajan palveluita alueilla, ja ihmiset ovat huolis-
saan ja hädissään. Iisalmessa tänä aamuna jopa laskettiin liput puolitankoon, kun iisalme-
laiset kokevat, että eduskunta on hylännyt heidät. Haluaisin kysyä kunta- ja uudistusminis-
teri Anu Vehviläiseltä: miten hallitus aikoo pitää kiinni kansalaisten yhtenäisyydestä,
etteivät seutukaupunkien ja harvaan asuttujen alueiden ihmiset koe jäävänsä yksin?

16.50 Kunta- ja uudistusministeri  Anu Vehviläinen (vastauspuheenvuoro):  Arvoisa
puhemies! Tämä on tosi tärkeä kysymys, ja tähän velvoitti myös eduskunnan tarkastusva-
liokunnan mietintö tässä jokunen aika sitten, ja tämän myötä myös seutukaupunkien osalta
kaupunkineuvos Antti Rantakokko teki muutama aika sitten tänä syksynä laajan selvityk-
sen, jossa hän nosti esille näitten seutukaupunkien asiaa ja asemaa ja samalla arvioi sitä,
miten paljon meillä on lähtenyt valtion työpaikkoja pois kyllä jo edellisenkin ja sitäkin
edellisen ja aika monen hallituksen aikana. Nyt tietysti meidän pitää hallituksen piirissä
miettiä se, että kun näitä julkisen puolen työpaikkoja on lähtenyt näin paljon pois, millä ta-
valla me pystymme auttamaan ja edistämään erityisesti näiden maakuntien kakkoskaupun-
kien, jotka eivät ole niitä maakuntakeskuksia, tilannetta, ja tätä pohditaan parhaillaan hal-
lituksen piirissä. Minulla itselläni on tarkoitus tavata tätä laajaa verkostoa tässä lähiviik-
koina, voi olla, että menee ensi vuoden alkupuolelle. Pidän tärkeänä, että Suomessa on [Pu-
hemies koputtaa] monimuotoista kaupunkipolitiikkaa, ja seutukaupungit ovat tässä tärkeä
osa.

Kysymyksen käsittely päättyi. [Välihuutoja]

Ensimmäinen varapuhemies Mauri Pekkarinen: Arvoisat edustajat! Tässä kyselytun-
nilla oli yksi sellainen iso kysymys, joka yhdisti koko salia, jossa oli tarpeen antaa kaikille
 Tarkistettu
4.4



Pöytäkirjan asiakohta PTK 123/2017 vp
ryhmille puheenvuoroja. Sen jälkeen jäi nyt vähän vähemmän aikaa muille kysymyksille.
Näille muille, jokaiselle, annetaan tässä tilaa sijaa.
2


