















































DEMB766.tmp.xml


Pöytäkirjan asiakohta PTK 142/2018 vp
Pöytäkirjan asiakohta 

PTK 142/2018 vp

Täysistunto

Keskiviikko 16.1.2019 klo 14.00—16.24

7. Lakialoite laiksi lastensuojelulain 75 §:n muuttamisesta
Lakialoite LA 86/2018 vp Outi Alanko-Kahiluoto vihr ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

15.45 Outi Alanko-Kahiluoto vihr (esittelypuheenvuoro): Arvoisa puhemies! Kansan-
edustajana olen vuosien varrella päässyt osallistumaan lukuisiin vierailuihin ympäri Suo-
mea erilaisissa suomalaisten arjen ympäristöissä. Yksi mieleenpainuvimmista vierailuista-
ni on ollut vierailu lastenkotiin, jonka nuoret kävivät koulua lastenkodin yhteyteen perus-
tetussa peruskoulussa. Rehtori kertoi, että suurimmalla osalla nuorista on taustallaan vaka-
via lapsuusajan traumoja sekä kaltoinkohtelua. Osalla näistä nuorista oli jo omiakin lapsia.
Koulukodissa he saivat vihdoin sitä apua ja tukea, jota olisivat tarvinneet jo paljon aikai-
semmin. Muistan aina, miten ajattelin tuolloin, että me olemme velkaa näille nuorille. Yh-
teiskunnan arvo mitataan siinä, miten se kohtelee kaikkein heikoimmassa ja haavoittuvim-
massa asemassa olevia. Tämän koulun rehtori kertoi surevansa sitä, että lastensuojelun pii-
rissä olevien nuorten jälkihuolto loppuu nykyisin liian varhain, jo 21-vuotiaana, juuri kun
nuori on muuttamassa omaan kotiinsa ja tarvitsisi vielä yhteiskunnan apua ja tukea. Itse-
murhariski on näillä nuorilla korkea. Moni nuorista kokee jälkihuollon loppumisen hylkää-
misenä. Mitä järkeä tässä on, muistan pohtineeni tuolloin. Jos emme jättäisi nuorta yksin,
voisimme auttaa häntä pääsemään kiinni opintoihin ja työelämään. Nyt viestimme nuorel-
le, että biologisen 21 vuoden iän saavuttaminen merkitsee velvollisuutta pärjätä tästä läh-
tien yksin. Se on tyly viesti nuorelle, joka on otettu huostaan juuri siksi, ettei lähipiirissä ole
ollut riittävästi tukea ja apua.

Arvoisa puhemies! Lakialoitteessani esitän lastensuojelulain muuttamista siten, että las-
tensuojelun jälkihuollon ikärajaa korotettaisiin 25 vuoteen. Nykyisin jälkihuollon päätty-
misen ikäraja on 21 vuotta. Nykyinen ikäraja on liian matala, sillä moni nuori on syrjäyty-
misvaarassa silloin, kun lastensuojelun jälkihuolto päättyy. Nuorten syrjäytyminen on va-
kava ongelma. Me-säätiön arvion mukaan Suomessa on tällä hetkellä lähes 66 000 syrjäy-
tynyttä nuorta. Jos lapsi päätyy lastensuojeluun varhaisessa lapsuudessa tai 12—16 ikä-
vuoden ikäisenä, voi syrjäytymisriski nuorena aikuisena kasvaa jopa viisinkertaiseksi. Las-
ten ja nuorten hätään puuttumiseen tarvitaan nyt konkreettisia keinoja. Aloitteeni antaisi
lastensuojelun ammattilaisille enemmän työkaluja toimia nuorten parhaaksi. Sillä on myös
keskeisten lastensuojelun asiantuntijajärjestöjen vahva tuki, ja ne ovat sitä ajaneet, mistä
kiitos.
 Tarkistettu
4.0



Pöytäkirjan asiakohta PTK 142/2018 vp
Arvoisa puhemies! Olenkin erittäin ilahtunut siitä, että kansanedustajien enemmistö on
tämän lakialoitteen myötä osoittanut vahvan viestin. Yhteensä 115 kansanedustajaa kaikis-
ta eduskuntapuolueista on allekirjoittanut lakialoitteen. Tällä viestillä kerromme, että toi-
miva lastensuojelu on koko yhteiskunnan etu. Kansanedustajien vahva tuki on merkityk-
sellinen lastensuojelun painoarvon edistämisessä nyt ja jatkossa. Lastensuojelu ja sen jäl-
kihuolto tulee nähdä sosiaalisena panostuksena nuoren elämään. 

On myös selvää, että tämä lakimuutos ei yksin riitä. Lasten ja nuorten ja perheiden tu-
kemiseen tarvitaan resursseja. Myös lastensuojelun työntekijöiden asiakasmäärää pitäisi
rajata lailla, sillä asiakasmäärät ovat kohtuuttomia suuressa osassa maata.

Arvoisa puhemies! Tämä lakimuutos antaisi lastensuojelun ammattilaisille yhden konk-
reettisen keinon lisää puuttua nuorten syrjäytymiseen. Sen avulla voitaisiin antaa tukea,
apua ja valoisampia tulevaisuudennäkymiä niille nuorille, jotka jo elämänsä alussa ovat
joutuneet kokemaan raskaita kokemuksia. Me olemme sen velkaa näille nuorille. — Kiitos. 

15.49 Jani Toivola vihr: Arvoisa rouva puhemies! Tähän lakialoitteeseen on äärimmäi-
sen helppo yhtyä. Pidän sitä todella kannatettavana, ja haluan myöskin kiittää edustaja
Alanko-Kahiluotoa aloitteen tekemisestä ja siitä, että on saanut niin ison joukon kansan-
edustajia aloitteen taakse.

Tämä on tärkeä osa nuorten syrjäytymisen ehkäisyä, ja on tärkeää muistaa, että niillä
nuorilla, joilla on lastensuojelutaustaa, on usein elämässään paljon enemmän haasteita, joi-
den kanssa kamppaillaan ja jotka kulkevat pitkälle elämässä mukana. Usein saattaa myös
olla, että ne tietyt vaiheet nuoruudessa saattavat alkaa myöhemmin, kuten vaikka opinto-
jen aloittaminen toisella asteella — se ei välttämättä alakaan ihan siinä ikävaiheessa kuin
suurimmalla osalla nuoria, vaan vähän myöhemmin — ja myös tämä tukee sitä tuen tarvet-
ta pidemmälle. Ihan käytännön tasolla on myös paljon mahdollisesti opeteltavia asioita,
mikä myöskin on tärkeää huomioida tuen tarpeessa ja nimenomaan sen tarpeessa pidem-
mälle elämässä.

Itse esimerkiksi kohtasin nuoren, jolla oli lastensuojelutausta, ja minusta oli kiinnosta-
vaa, että hän oli itse omatoimisesti alkanut viettää aikaa ystävien kanssa, joilla oli jo omia
lapsia. Hän teki tämän sen takia, että hän oli tajunnut, että hänellä itsellään ei ole kokemus-
ta, minkälaista on elää ikään kuin perinteisemmässä perheessä, jossa on vanhemmat ja kak-
si tai kolme lasta, ja hänen piti aikuisena, 20-vuotiaana, alkaa tunnustella, opetella sitä
asiaa. Eli nämä ovat myös mahdollisesti niitä taustoja, joiden kanssa ollaan tekemisissä.

Samalla on tietenkin tärkeää muistaa, että emme myöskään antaisi lastensuojelutaustan
leimata nuorta ja hänen tulevaisuuttaan vaan että se olisi täysin selvää, että kaikki polut ja
ovet ovat yhtä lailla auki, ja on myös paljon sellaisia nuoria, jotka sitä tukea eivät välttä-
mättä niin paljon tarvitse. Tapasin itse myös sellaisen lastensuojelutaustaisen nuoren, joka
tällä hetkellä suorittaa yliopisto-opintoja, ja hän itse sanoi, että yliopistoon hakeutuessaan
hänen suurin esteensä olivat koulun opinto-ohjaajat ja heidän ikään kuin epäilyksensä sii-
tä, että hänellä olisi mahdollisuus edetä korkeakouluopintoihin. Myöskin tämä on tärkeää
muistaa.

Todella kannatettava aloite. — Kiitos.

15.52 Pilvi Torsti sd: Arvoisa puhemies! Ensin tosiaan kiitokset edustaja Outi Alanko-
Kahiluodolle siitä, että tämä lakialoite tuli tehdyksi ja on täällä käsittelyssä. Allekirjoitta-
jien lukumäärä varmaan kuvaa sitä, että aihepiiri on ehkä tullut vastaan eri reittejä ja on sen
2



Pöytäkirjan asiakohta PTK 142/2018 vp
kaltainen, että tämä on monella tavalla ikään kuin kiistatonta ja perusteltua lainsäädännön
muutosta.

Kaksi näkökulmaa, jotka tähän keskusteluun halusin nostaa:
Ensinnä, kun edustaja Alanko-Kahiluoto nosti esiin, mitkä ovat semmoisia koskettavia

hetkiä, niin ehkä itselleni sellainen unohtumaton asia, joka on sen jälkeen johtanut kaikkea
työtä, mikä on liittynyt nuoriin ja tähän koko syrjäytymiskeskusteluun, liittyi Vamoksen
ehkä viisi vuotta sitten esittelemään yhteen kuvaan, jonka otsikko oli, sanotaan nyt vaikka,
”25-vuotias Onni”. Sitten siinä oli lueteltu kaikki mahdolliset viranomaiskontaktit, joita 25
vuoden aikana oli, ja niitä oli tietysti toistasataa, ja oli todettu, että kuitenkin kaikesta tästä
huolimatta 25-vuotiaana hän on asunnoton, hampaaton, työtön ja niin edelleen. Eli jokin
tässä meidän järjestelmätasolla ei vain ole toiminut. Tästähän on sitten seurannut paljon
tutkimusta, jossa on selvitelty, mitkä toisaalta ovat niitä avainkokemuksia tai -tilanteita,
jotka yllättäen johtavat tilanteeseen, jolloin 25-vuotiaan realiteetti ei olekaan näin synkkä,
ja yleensä aina yksi johdonmukainen syy on joku yksi aikuinen tai oikea-aikainen puuttu-
minen varhemmin tai myöhemmin. Nythän tässä lakialoitteessa tavallaan mahdollistetaan
se hyvän alun jatkuminen tietyllä tavalla, koska usein se tapahtuu siinä aikuisuuden kyn-
nyksellä, jos ei ole aiemmin päästy problematiikkaan kiinni.

Toinen oikeastaan sivuaa vähän sitä, mitä edustaja Toivolakin toi esiin. Viimeksi tänään
keskustelimme maksuttomasta toisesta asteesta sivistysvaliokunnassa, ja siinä taas kerran
tuli esiin nimenomaan Pelastakaa Lapset ry:n toimesta se, että etenkin lastensuojelun asia-
kaslapsilla toisen asteen aloittaminen saattaa usein viivästyä eivätkä tavallaan päde sen
tyyppiset lainalaisuudet, mitä muuten koulutuspolkuun ajatellaan, ja senkin huomioimi-
nen tässä kokonaisuudessa tulee nyt sitten mahdolliseksi.

Eli toivotaan tälle lakialoitteelle nopeaa käsittelyä, koska se mahdollistaa nimenomaan
alalla työskenteleville semmoisia välineitä, mitä siellä tällä hetkellä ei ole. — Kiitos.

15.54 Eeva-Maria Maijala kesk: Arvoisa puhemies! Sijaishuollossa olleet lapset ja nuo-
ret tarvitsevat usein tukitoimia pitkään aikuistumisen jälkeenkin. Tämä niin sanottu jälki-
huolto on yksi tukimuoto. Nyt se ikäraja on 21 vuotta, ja aloitteessa esitetään sitä nostetta-
vaksi 25 vuoteen. Nykytiedon valossa se on ihan tarpeellistakin ja perusteltua, mutta on
muistettava, että nämä ihmiset voivat tarvita erilaisia esimerkiksi terapia- tai muita palve-
luita vielä pitkään tämän jälkeenkin. Kiitoksia edustaja Alanko-Kahiluodolle tästä aloit-
teesta. Se on todella tarpeellinen esitys.

Sitten vielä syrjäytymisestä. Syrjäytyminen usein periytyy. Se voi tulla maksamaan yh-
teiskunnalle todella paljonkin. Jos jo sillä, että muutama vuosi eteenpäin voidaan auttaa
nuorta näissä asioissa, saadaan aikaiseksi syrjäytymisen periytymisen estämistä tai monia
muita asioita, niin kuinka iso taloudellinen merkitys tällä onkaan meidän yhteiskunnallem-
me.

Itse olen kiitollinen omalle perheelleni ja suvulleni, että olen saanut kasvaa eheässä yh-
teisössä. Mutta nyt sitten itse neljän nuoren äitinä olen päässyt hyvin läheltä seuraamaan,
mitä se voisi olla, jos ei kaikki olisikaan kunnossa. Vaikka nämä nuoret, mitä minulla on,
ovat nytten päässeet opiskeluhommiin mukaan ja kaikkea muuta ja aika lailla vähän niin
kuin omillensa, niin he voivat kuitenkin aina silloin tällöin tulla äidiltä ja isältä ja suvulta
kysymään, että no mikä tämä asia on. Elikkä heillä on tuki ja turva olemassa. Kuinka tär-
keää on, että tämä suvunkin turva on olemassa lapsille ja nuorille. Mutta jos ei nuorella ole
ketään, jolta oikeasti voi kysyä, niin kuinka iso asia se onkaan.
3



Pöytäkirjan asiakohta PTK 142/2018 vp
Olisi todella ikävää, jos tätä esitystä ei hyväksytä ja viedä eteenpäin. Toivon, että tämä
otetaan vakavasti. Vaikka vaalikausi onkin jo näin lopussa, niin tämä pystyttäisiin käsitte-
lemään. Jos ei tätä asiaa tällä vaalikaudella saada käsiteltyä, niin toivottavasti tämä muis-
tetaan, kun seuraavaa hallitusohjelmaa aletaan tekemään, eli huomioidaan tämä nuorten
asema, miten me välitämme meidän nuoristamme jatkossa.

15.56 Krista Mikkonen vihr: Arvoisa puhemies! Niin kuin tässä on tullut jo esille, tämä
aloite on todella tärkeä ja kannatettava. Me usein tässä salissa puhumme nuorten syrjäyty-
misestä ja siitä, kuinka siihen pitäisi konkreettisesti pystyä puuttumaan, ja tämä aloite,
minkä edustaja Alanko-Kahiluoto on tehnyt, on yksi konkreettinen keino siihen. Jos me
nostamme tätä jälkihuollon ikärajaa 21 vuodesta 25 vuoteen, sillä on todella iso merkitys
näille nuorille, että he saavat apua vielä sen 21 vuoden jälkeen — apua ja tukea arjesta sel-
viytymiseen, elämiseen, asumiseen ja opintoihinkin.

Olen todella iloinen, että edustaja Alanko-Kahiluoto on tehnyt tämän aloitteen ja se on
saanut laajaa tukea täällä eduskunnassa. Sen on allekirjoittanut 113 edustajaa, ja se on vah-
va viesti siitä, että tähän tarvitaan muutos. Loppujen lopuksi aika pienellä muutoksella me
pystymme vaikuttamaan todella monen nuoren elämään. Etenkin tässä tilanteessa, kun me
tiedämme, että lasten sijoitukset ovat vain lisääntyneet, eli tämä ongelma ei ole millään ta-
valla edes vähenemässä vaan se on kasvamassa, on tärkeää, että yhteiskunta pystyy tuke-
maan nuoria mahdollisimman pitkään, että jokainen pystyisi löytämään paikkansa tässä
yhteiskunnassa, saisi siihen apua ja tukea eikä joutuisi olemaan yksin, kuten nyt, kun se
kriittinen 21 vuotta täyttyy ja ei välttämättä ole ketään aikuista, ketään tukihenkilöä. Tällä
lakimuutoksella pystyisimme auttamaan ainakin muutaman vuoden vielä eteenpäin.

Todella, vaikka — niin kuin sanottiin — vaalikausi on todella pitkällä, toivoisin, että tä-
hän löytyisi yhteinen ymmärrys ja tämä muutos saataisiin vielä tehtyä, kun me tiedämme,
miten tärkeä se on. Myös erilaiset lastensuojelujärjestöt ovat vahvasti olleet tukemassa tätä
aloitetta. 

15.58 Outi Alanko-Kahiluoto vihr: Arvoisa rouva puhemies! Kiitän lämpimästi paikal-
la olleita kansanedustajia tästä keskustelusta. Vaikka meitä on harmillisen vähän tässä sa-
likeskustelussa, niin kuitenkin olen hyvin iloinen siitä, että itse tämän lakialoitteen on al-
lekirjoittanut kansanedustajien enemmistö, todellakin, ja jos ajattelee ja huomioi, että alle-
kirjoittajia oli 115 ja että yleensä ministerit eivät allekirjoita aloitteita eivätkä eduskunta-
ryhmien puheenjohtajat, niin tällä aloitteella todellakin on hyvin vankka tuki yli puoluera-
jojen. Sen tosiaan kuulin keskustellessani kansanedustajien kanssa.

Hyvin monet toivat esille sen, että todellakin tämä 21 vuoden ikä on keinotekoinen. Se
on juridinen ikä, eikä se vastaa siihen tarpeeseen ja hätään, joka nuorella saattaa olla. To-
dellakin tämä viesti, että kun täytät 21 vuotta, niin tästä eteenpäin sinun pitää pärjätä yksin,
on aika epäempaattinen viesti meidän yhteiskunnaltamme tälle nuorelle. Todella sydämes-
täni toivon, että me saamme tähän asiaan korjauksen.

Itse asiassa juuri tällä hetkellä on sosiaali- ja terveysvaliokunnan käsittelyssä lastensuo-
jelulaki, joka sisältää muun muassa pykälän tämmöisestä asiakassuunnitelmasta, jolla
ikään kuin sovitaan siitä, minkälaista tukea lastensuojelussa oleva nuori tarvitsee. Itse ajat-
telen, että esimerkiksi juuri tämä tuki toisen asteen koulutuksen läpäisemiseksi samoin
kuin tämä jälkihuollon ikärajan nostaminen tarpeenmukaiseksi olisivat asioita, joista täs-
säkin laissa voitaisiin lausua, mutta sinänsä tämä minun lakiesitykseni koskee nimen-
4



Pöytäkirjan asiakohta PTK 142/2018 vp
omaan erillistä lakia, joka koskee tätä jälkihuollon ikärajaa. Siinä laissa muuttuisi ainoas-
taan tämä yksi numero toiseksi, 21 muuttuisi 25:ksi. Ajatuksena tosiaan on se, että nuori
saisi tarvitsemansa tuen. Tällä olisi iso inhimillinen merkitys ja sitten myöskin taloudelli-
nen merkitys.

Palaan tässä lopussa tähän rehtoriin, jonka tapasin ja josta kerroin tuossa puheessani.
Hän tosiaan sanoi ihmettelevänsä itse sitä, että kun näistä kaltoin kohdelluista, jo nuorena
huostaanotetuista lapsista ja nuorista huolehtiminen on myöskin yhteiskunnalle aika kal-
lista, niin hän ei ymmärrä sitä, että sen jälkeen, kun heidät on saatu kuljetettua läpi perus-
opetuksen ja ehkä jopa toisen asteen, he jäävät ilman tarvitsemaansa apua ja tukea. Hän sa-
noi, että hän ei voi ymmärtää sitä, että me heitämme nämä inhimilliset ja taloudelliset re-
surssit hukkaan. Tämä on myös asia, jonka jakoivat kaikki ne kansanedustajat, jotka pisti-
vät tähän aloitteeseen nimensä alle.

Kiitän tästä keskustelusta ja toivon menestystä tälle aloitteelle. — Kiitos.

Keskustelu päättyi.

Asia lähetettiin sosiaali- ja terveysvaliokuntaan.
5


