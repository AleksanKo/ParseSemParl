















































DEMDB70.tmp.xml


Pöytäkirjan asiakohta PTK 145/2018 vp
Pöytäkirjan asiakohta 

PTK 145/2018 vp

Täysistunto

Tiistai 22.1.2019 klo 14.00—16.29

12. Hallituksen esitys eduskunnalle laiksi tupakkalain muuttamisesta
Hallituksen esitys HE 301/2018 vp
Valiokunnan mietintö StVM 29/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 12. asia. Käsittelyn pohjana on sosiaali- ja terveysvaliokunnan mietintö StVM
29/2018 vp. Nyt päätetään lakiehdotuksen sisällöstä.

Keskustelu

16.13 Pekka Puska kesk: Arvoisa puhemies! Keskustelussa on tänään on ollut monta isoa
ja monitahoista asiaa, ja siihen verrattuna tämä tuntuu ehkä pieneltä asialta. Tämä onkin
hyvin selvä asia, mutta tausta on yllättävän iso ja monitahoinen.

Se, että tämä on iso asia, liittyy siihen, että kun tässä salissa monta kertaa puhutaan suo-
malaisten terveydestä ja hyvinvoinnista, niin tämä yksittäinen asia, tupakka, tappaa noin
3 000—4 000 suomalaista vuodessa, noin 700 000 EU:ssa ja noin 4 miljoonaa maailman-
laajuisesti.

Se, että asia on monitahoinen, liittyy salakuljetusproblematiikkaan, koska yllättävän
suuri osa maailmassa poltetuista savukkeista on salakuljetettu. EU:n alueellakin tätä ku-
vastaa se, että vuonna 2015 yksin EU:n viranomaiset takavarikoivat noin 600 miljoonaa sa-
vuketta. Ja mikä on mielenkiintoista, tupakkateollisuus ei suinkaan ole viaton tähän sala-
kuljetukseen, vaan se on monella tavalla ollut mukana. Sitä kuvaa se, että EU-komissio
haastoi tupakkayhtiöitä joitakin vuosia sitten, ja sen perusteella jättiyhtiö Philip Morris
suostui maksamaan EU:lle noin miljardi euroa seuraavan 12 vuoden aikana, mikä osoittaa
sen, että ei tässä ihan syyttömiä olla. Tähän salakuljetukseen liittyvät tosiaan toisaalta
nämä asenteet, joita kuvaa hyvin se, että Pohjois-Euroopassa on aika hyvä kulttuuri, suh-
teellisen vähän salakuljetusta, vaikka hinta on aika korkea. Etelä-Euroopassa on matala
hinta, mutta siellä on paljon salakuljetusta.

Tämän salakuljetuksen torjuntaan liittyy juuri tämä seurantainstrumentti, jota nyt maa-
ilman tupakkakonvention yhteydessä on pohdittu — konventio, jonka Suomi on ratifioinut
— ja sen perusteella komissio on nyt tehnyt tämän esityksen, joka on tässä laissa, elikkä
tämä niin sanottu track and trace. Ongelma on se, että teollisuus ei ole malttanut pitää näp-
pejään erossa näistä systeemeistä, ja tästä EU:n parlamentti nimenomaan äänesti muutama
vuosi sitten ja torjui komission sopimuksen Philip Morrisin kanssa. Tässä on olennainen
kysymys se, onko tämä instrumentti, jonka me olemme nyt hyväksymässä, tosiaan riippu-
maton tupakkateollisuudesta. Se on teknisesti aika vaikea kysymys, mutta ilmeisesti se on.
Ja kun valiokunnassa tästä keskusteltiin, niin päädyttiin tähän olennaiseen lauseeseen mie-
 Tarkistettu
4.0



Pöytäkirjan asiakohta PTK 145/2018 vp
tinnössä, elikkä valiokunta edellyttää, että kun hallitus tekee asetuksen, niin vähittäis-
myyntipakkauksissa on yksilöllinen tunniste, joka on Suomen STM:n antama, ja aitouste-
kijä on kolmannen osapuolen, teollisuudesta riippumattoman tahon, tarjoama.

Eli mietintö on hyvä ja laki on hyvä.

16.16 Hannu Hoskonen kesk: Arvoisa rouva puhemies! Hallituksen esitys ja tämä sosi-
aali- ja terveysvaliokunnan mietintö ovat erinomaisia. Tupakoinnin haittavaikutukset ovat
meidän kaikkien tiedossa, kuten edustaja Puska omassa puheenvuorossaan hyvin kuvasi.
Maailmassa tällä hetkellä erilaisia aineita salakuljetetaan maasta toiseen, pyritään saa-
maan taloudellista voittoa, ja tässä tapauksessa tämän laittoman toiminnan estäminen täl-
laisella hyvällä keksinnöllä on todella hyvä asia. Todellakin pitää nämä pakkaukset laittaa
sillä keinoin kuntoon, että harmaalle taloudelle ei anneta mahdollisuuksia.

Tupakka sinänsä, totta kai, on haitallinen nautintoaine. Jokainen sen tiedämme. Mutta se
on sitten joka tapauksessa vielä haitallisempaa yhteiskuntamme kannalta, että salakuljete-
tulla tuotteella savutellaan ja valtiovalta ja yhteiskunta eivät saa siitä kyseisestä tapahtu-
masta mitään muuta kuin terveyshaitat, joita sitten potilaat mukanaan kantavat terveyskes-
kuksiin ja sairaaloihin.

Aivan erinomainen lakiesitys. Toivon hartaasti, että tällä pystytään pikkuisen harmaata
taloutta ja tällaista laitonta toimintaa estämään ja nimenomaan niin, että ison päämäärän
tässä pitää olla tietenkin se, että pyritään ihmisten terveyttä parantamaan koko ajan ja pää-
semään tupakasta mahdollisimman tehokkaasti irti, esimerkiksi Suomessa nyt vaikka en-
sin.

16.17 Eeva-Maria Maijala kesk: Arvoisa puhemies! Kun minä 22-vuotiaana vuonna 89
menin Savukosken kuntaan töihin, oli aivan järkyttävää se, että joka toisessa työhuoneessa
tupakoitiin. Ne olivat aivan täynnä savua, kunnanviraston melkein jokainen huone, ja mi-
nunkin työhuoneeseeni sitä savua tuli todella paljon. Siitä on nytten mennyt aikaa kohta
kolmattakymmentä vuotta. Kuinka ihanaa on se, että nykyään ei enää työpaikoilla saa polt-
taa ja monessa muussakin paikassa me pystymme hengittämään kunnolla.

Kiitoksia, arvostamani edustaja Puska, kun toitte näitä tupakka-asioita jälleen esille.
Olette vuosien mittaan tehnyt todella paljon töitä sen eteen, että myöskin tässä asiassa Suo-
messa on saatu ihmisten terveyttä pelastettua ja autettua eteenpäin. Jokainen toimenpide,
joka on auttanut siinä, että ihmiset tupakoivat yhä vähemmän, on aina eteenpäin — kiitok-
sia. Tämäkin esitys nyt on loppujen lopuksi pieni asia, mutta pienillä palasilla mennään
eteenpäin.

Toinen asia, minkä minä haluan tuoda tässä yhteydessä esille, on se, että Suomeen sala-
kuljetetaan tällä hetkellä todella paljon nuuskaa. Sitähän ei Suomessa saa myydä — onnek-
si sitä ei saa myydä. Ja siitä on käyty myöskin keskustelua, pitäisikö se virallistaa Suomes-
sa, niin että myöskin verotulot tulisivat Suomeen, koska ne verotulot ovat aika huikeat,
mitä siitä menee nyt sitten Suomesta Ruotsin puolelle. Mutta kiitos siitä, että nuuska on
Suomessa laiton, sillä ei se suotta ole laiton. Terveyshän meille on kaikkein tärkein asia
tässäkin nuuska-asiassa, elikkä ihmisille ei pidä antaa turhaan mahdollisuutta alkaa käyt-
tää semmoista, mikä on terveydelle vaarallista.

Yleiskeskustelu päättyi.
2



Pöytäkirjan asiakohta PTK 145/2018 vp
Eduskunta hyväksyi hallituksen esitykseen HE 301/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


