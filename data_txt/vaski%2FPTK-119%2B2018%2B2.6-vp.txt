















































DEM676.tmp.xml


Pöytäkirjan asiakohta PTK 119/2018 vp
Pöytäkirjan asiakohta 

PTK 119/2018 vp

Täysistunto

Torstai 22.11.2018 klo 16.00—19.08

2.6. Suullinen kysymys sotaveteraanien palveluiden rahoituksesta (Antero Laukkanen kd)
Suullinen kysymys SKT 192/2018 vp

Suullinen kyselytunti

Toinen varapuhemies Tuula Haatainen: Seuraava kysymys, kristillisdemokraattinen
eduskuntaryhmä, edustaja Laukkanen.

Keskustelu

16.59 Antero Laukkanen kd: Arvoisa rouva puhemies! Kahden viikon päästä juhlimme
jälleen itsenäisyyttämme. Samalla juhlimme myös niitä veteraaneja, jotka ovat itsenäisyy-
den meille hankkineet. Tästä huolimatta voimme jälleen lehdestä lukea, että ne määrära-
hat, joilla veteraanejamme hoidetaan, ovat loppuneet. He odottavat 19 miljoonan lisära-
haa, jotta saisivat välttämättömän hoidon itselleen. Nämä määrärahat on alibudjetoitu tänä
vuonna, ja ne budjetoitiin ali viime vuonna, jolloin juhlimme 100-vuotista itsenäisyyttäm-
me. Minusta tämä on väärin ja kohtuutonta heitä kohtaan.

Arvoisa ministeri Orpo, oikeastaan kysyisin teiltä kirstunvartijana: voisitteko nyt tässä
luvata meidän sotaveteraaneille, että 2019 me emme alibudjetoisi heidän tarvitsemiaan ra-
hoja, ettei joka vuosi heidän tarvitse itse maksaa hoitojansa, kun he odottavat ansaitse-
maansa hoitoa?

Toinen varapuhemies Tuula Haatainen:  Tämä kysymys kuuluu ministeri Saarikon vas-
tuualueeseen.

17.00 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Veteraanien asioiden hoidossa Suomessa on muodostunut hieno käytäntö
kaikkien puolueiden yhteisymmärryksestä ja siitä tavasta, jolla näitä kysymyksiä on hoi-
dettu. Yksi osa tätä oli Suomi 100 -hengessä tehty juhlapäätös, jolla hallitus päätti osoittaa
merkittävästi lisää määrärahoja kunnille sitä kautta, että Valtiokonttori, kun sinne lähetet-
täisiin laskut kunnista, kuittaisi mahdollisimman ison osan niistä veteraanien tarpeista,
mitkä liittyvät heidän kotipalveluihinsa. Oli iloinen asia huomata, että tuon juhlapäätöksen
myötä kunnat alkoivat selvästi enemmän kohdistaa näitä palveluita veteraaneille ja anoi-
vat sitten Valtiokonttorilta vastineeksi rahaa niihin. Mutta koska oikeus ei ole ollut lakisää-
teinen vaan määrärahoihin sidottu, hallitus yhteistyössä kaikkien eduskuntapuolueiden
kanssa teki ratkaisun siitä, että ensi vuonna tämä oikeus on lakisääteinen jokaiselle vielä
keskuudessamme elävälle veteraanille aivan samoin kuin tähän asti se oikeus on kuulunut
invalideille.
 Tarkistettu
4.0



Pöytäkirjan asiakohta PTK 119/2018 vp
Mitä tulee tämän vuoden osalta rahoitukseen, ymmärtääkseni eduskunta juuri huomen-
na äänestää rahoituksesta, joka varmistaa, että kaikki loppuvuoden kotipalvelut veteraa-
neille voidaan varmasti [Puhemies koputtaa] hienosti ja hallitusti kuntakentällä hoitaa.

Kysymyksen käsittely päättyi.

Kyselytunti päättyi.
2


