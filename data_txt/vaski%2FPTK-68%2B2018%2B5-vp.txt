















































DEM77FF.tmp.xml


Pöytäkirjan asiakohta PTK 68/2018 vp
Pöytäkirjan asiakohta 

PTK 68/2018 vp

Täysistunto

Maanantai 18.6.2018 klo 13.59—15.30

5. Hallituksen esitys eduskunnalle laiksi Euroopan unionin yhteisen kalastuspolitiikan kan-
sallisesta täytäntöönpanosta annetun lain muuttamisesta

Hallituksen esitys HE 85/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään maa- ja metsätalousvaliokuntaan, jolle
ympäristövaliokunnan on annettava lausunto.

Keskustelu

14.44 Eeva-Maria Maijala kesk: Arvoisa puhemies! Olen tästä esityksestä erittäin tyyty-
väinen. Meillä Kalatalouden Keskusliitossa, jonka puheenjohtajana toimin, tästä asiasta,
mitä tässä nyt on esittelyssä, on keskusteltu todella paljon, ja nyt näyttää siltä, että asioissa
ollaan menossa eteenpäin.

Ensimmäinen asia on se, että Euroopan unionin yhteisen kalastuspolitiikan kansallises-
ta täytäntöönpanosta annetaan laki, ja siinä toimijakohtaista kalastuskiintiöjärjestelmää eh-
dotetaan tarkennettavaksi siten, että toimijakohtaisten kalastuskiintiöiden jakamisen me-
nettelyä selvennetään. Tässä asiassa on tärkeää se, että me saisimme kehitettyä kokonai-
suudessaan meidän Itämeren ja erityisesti rannikoiden kalastamista.

Suomen osalta kaupallisen kalastuksen määrä varsinkin merissä on romahtanut täydel-
lisesti. Meillä rannikon kalastajien määrä on vähentynyt koko ajan todella paljon ja saman-
aikaisesti myytäväksi saatava kala, kotimainen kala, on vähentynyt paljon. Mihin tämä
kala on sitten joutunut sieltä rannikolta? Hylkeitten määrä on lisääntynyt meillä merissä to-
della paljon. Eli harmaahylkeiden ja itämerennorppien määrä on lisääntynyt aivan valta-
vasti, ja ne alkavat olemaan niissä määrissä, että niillä on jo todella iso vaikutus meidän ka-
lakantoihimme varsinkin rannikolla.

Nyt sitten se, mitä meidän pitäisi saada EU:n tasolla vielä näissä hyljeasioissa vietyä
eteenpäin, on se, miten me voisimme kaupallisesti hyödyntää hylkeitä. Suomi on saanut
poikkeusluvan siitä, että me pystymme metsästämään sekä harmaahyljettä että itämeren-
norppaa jonkin verran, mutta niitä ei saa kaupallisesti hyödyntää. Mihin ne hylkeet sitten
joutuvat sieltä — sitäpä minä vain kysyn ja moni muukin kysyy, miettii. Ja mitä järkeä on
edes yrittää alkaa pyytämään, sillä niiden pyytäminen on todella vaikeaa ja hankalaa? No,
aikoinaan sillä oli iso taloudellinen merkitys suomalaisille kalastajille, että hylkeitä pystyt-
tiin hyödyntämään. Tällä hetkellä se ei ole mahdollista, ja nyt meillä on vain toiveena se,
että jossakin vaiheessa EU:ssa ymmärretään se asia, että kun kerran meille on annettu lupa
niitä jonkun verran pyytää, niin niitä pystyisi myöskin kaupallisesti hyödyntämään.
 Tarkistettu
4.1



Pöytäkirjan asiakohta PTK 68/2018 vp
Toinen ongelma meillä rannikkokalastamiselle on merimetsojen määrä. Merimetsojen
määrä on myöskin lyhyessä ajassa, kymmenessä vuodessa, eksponentiaalisesti kasvanut
todella huikean korkeaksi. Merimetsot aiheuttavat erittäin pahaa jälkeä verkkoiltaessa. Itse
olen sisämaasta, ja meillä yhden kerran järvellä kävi merimetso. Se oli kyllä ohikulkumat-
kalla tuolta pohjoisesta tänne etelään päin, mutta mitä yksi merimetso sai jo aikaiseksi sii-
nä meillä verkoilla: Meillä oli siianpyynti menossa siinä, ja kun meillä on pintaverkot siinä
siian pyynnissä, niin se sai todella pahaa jälkeä aikaiseksi. Yksi merimetso sai hävitettyä
ison määrän siikoja pilalle, verkkoihin tuli isot määrät reikiä. Mitä sitten tapahtuu, kun siel-
lä meren rannikolla yritetään pyytää kalaa ja siellä on tuhat merimetsoa ja ne ovat koko ke-
sän siinä? Minulla muutamassa päivässä yksi merimetso sai jo niin paljon aikaiseksi. Kä-
vin viime viikolla tuossa läheisellä rannikolla katsomassa kaupallista kalastamistoimintaa,
ja kyllä kalastajat olivat aivan pulassa. He sanoivat, että he eivät pysty käytännössä ver-
koilla pyytämään enää ollenkaan ja rysien käyttökin on mennyt todella vähäksi, koska ei
enää pysty kalastamaan juuri ollenkaan eikä siellä enää ole kalaa, mitä saada. Eli meidän
pitää saada merimetsosta kunnolliset kannanhoitosuunnitelmat ja senmukaisia tuloksia
myöskin aikaiseksi.

Arvoisa puhemies! Toinen asia, mikä tässä kyseisessä tämän päivän esityksessä on mu-
kana, on sitten tämä, että lisäksi esityksen mukaan jokialueelta kaupallisessa kalastuksessa
pyydettyjen, Itämerestä peräisin olevien lohien ensimyynti olisi sallittu vain niille kaupal-
lisille kalastajille, jotka ovat ilmoittaneet elinkeino-, liikenne- ja ympäristökeskukselle ai-
kovansa kyseisenä vuonna harjoittaa lohen kaupallista kalastusta jokialueella. Tämä esitys
on todella tärkeä. Se on sen takia tärkeä, että nytkin meillä on kaupan valtavat määrät loh-
ta, josta kukaan ei tiedä, mistä ne oikeasti ovat, ovatko ne joelta, merestä, Ruotsin puolelta,
mistä ne ovat, että kuka tässä ei ole toiminut välttämättä rehellisesti. Joesta niitä on saanut
pyytää ja kaupallisesti hyödyntää, mutta nyt se kaikkein olennaisin asia on se, että Tornion-
Muonionjoki on Itämeren alueen tärkein poikastuotantoalue. Sillä alueella olisi erittäin tär-
keää, että lohet pystyisivät kunnolla nousemaan ylös. Toissa kesänä sinne nousi 100 000
lohta, mikä oli huippuennätys pitkiin aikoihin. Viime kesänä niitä nousi vain semmoinen
50 000 kappaletta. Jostakin syystä määrä oli huomattavasti vähäisempi. 

Nyt olisi tärkeää, että me voisimme varmistaa, että jatkossakin lohien määrä sinne jo-
keen on todella korkea ja me tiedämme, mihin lohet sieltä väliltä katoavat tai jäävät. En-
simmäinen tärkeä asia on se, että Tornion-Muonionjoen suussa olevien hylkeitten ja sitten
näitten norppien määrää saadaan vähennettyä niin, että yleensä ottaen lohet pääsevät sieltä
nousemaan ylöspäin. Tärkeintä tässä Tornion-Muonionjoki-asiassa on se, että kun lohen
arvo joesta tai merestä pyydettynä tai muuten suoraan kaupasta ostettuna on vain muuta-
man euron kilo, niin kun se menee matkailutuotteeksi, niin se on jopa tuhat euroa kilo, elik-
kä silloin puhutaan niin merkittävästä matkailullisesta ja elinkeinollisesta tuotteesta ja toi-
minnasta, että on ehdottomasti aina parempi, että kala nousee jokeen mahdollisimman kor-
kealle ja me saamme sieltä sitten matkailullisia tuloja aikaiseksi.

Kiitoksia siis tästä esityksestä. Tämän mukaan sitten eteenpäin mennään, niin että me
saisimme toivottavasti meidän koko kalastustoimintaamme kehitettyä eteenpäin, saisim-
me ihmisille työpaikkoja ja me saisimme pöytäämme suomalaista kalaa.

14.51 Hanna Halmeenpää vihr: Arvoisa rouva puhemies! Vuoden 2017 alusta voimaan
tulleen täytäntöönpanolain keskeisenä tavoitteena on ollut kaupallisen kalastuksen kannat-
tavuuden ja toimintaedellytysten parantaminen. Siirrettäviä käyttöoikeuksia ja toimijakoh-
2



Pöytäkirjan asiakohta PTK 68/2018 vp
taisia kalastuskiintiöitä koskevan järjestelmän avulla pyritään parantamaan mahdollisuut-
ta suunnitella ja toteuttaa kalastusta mahdollisimman kustannustehokkaasti ja markkinoi-
den kannalta optimaalisesti, jotta myös ammattikalastuksen kannattavuus ja kyky kehittää
toimintaa paranisivat.

Päävastuu kalastuskiintiöiden käytöstä on nyt siis siirtynyt kalastusalan yrityksille ja
ammatinharjoittajille, kun se ennen oli valtiolla. Nyt käsittelyssä olevan esityksen tavoit-
teena on vahvistaa tuon täytäntöönpanolain alkuperäisten hyvien tavoitteiden saavuttamis-
ta. On siis hyvä asia, että kalastuskiintiöiden jakamisen menettelyjä edelleen selvennetään.

Esitys sisältää myös tärkeän lisäyksen siitä, että todellakin jokialueilta saadut itämeren-
lohet velvoitettaisiin merkitsemään samalla tavoin kuin merestä saadut lohet. Tässä on tar-
koituksena siis tehostaa lohenkalastuksen valvontaa, mikä on erittäin kannatettavaa.

Tämä ehdotettu uusi laki vähentää hieman ely-keskuksen, tai erityisesti Varsinais-Suo-
men ely-keskuksen, kalataloushallinnon tehtäviä — tuo Varsinais-Suomen elyhän vastaa
koko maassa merialueen kalataloustehtävistä. Toimijakohtaisia kalastuskiintiöitä koske-
vat päätökset tehtäisiin troolikalastusta lukuun ottamatta jatkossa pääsääntöisesti vain ker-
ran vuodessa. Näin sääntö-Suomi selkiytyy.

Vaikka jokialueelta kaupallisessa kalastuksessa saatujen lohien merkintävelvoite hie-
man lisää viranomaisten ja kaupallisten kalastajienkin tehtäviä, tämä järjestely selvästi pa-
rantaa viranomaisten ja kalakaupan mahdollisuuksia valvoa sitä, että myyntiin otetaan vain
laillisesti pyydettyjä lohia.

Olennaisia vaikutuksia julkiseen talouteen tällä lakiesityksellä ei ole.
Arvoisa puhemies! On huomionarvoista, että merkitsemisvelvoitteen ulottaminen myös

jokialueella tapahtuvaan lohenkalastukseen parantaa ja selkiyttää kalakaupan ja myös ku-
luttajien tietoisuutta lohisaaliin alkuperästä ja laillisuudesta ja parantaa samalla jokialueel-
la harjoitettavan lohenkalastuksen valvontaa, seurantaa, ja sitten siellä matkailukalastuk-
sen puolella todellakin lohen arvo nousee.

Erityisesti rakennettujen jokien niin sanottujen terminaalialueiden lohenkalastuksessa
saaliiksi tulisi valikoida vain istutettuja, rasvaeväleikattuja lohia, ei esimerkiksi Ii- ja Ke-
mijokien suualueilla Simo- tai Tornionjoen luonnonlohikantaa. Nämä terminaalialueet jo-
kisuilla on alun perin perustettu nimenomaan velvoiteistutettujen lohien tehokkaan pyyn-
nin mahdollistamiseksi. Tästä syystä näillä jokisuilla, terminaalialueilla, kalastusjärjeste-
lyt poikkeavat monilta osin muusta lohenkalastuksesta.

On erittäin hyvä, että täytäntöönpanolain 6 a §:ään on tässä lakiesityksessä nyt sisälly-
tetty mahdollisuus määrätä jokialueiden lohisaaliin enimmäismääristä ja jokialueelta saa-
dun lohisaaliin koostumusta koskevista rajoituksista tarkemmin. Tätä mahdollisuutta tulee
käyttää siihen, että rakennettujen jokien jokisuilla lohenkalastus kohdistuu tulevaisuudes-
sa todellakin vain istutettuihin lohikantoihin. Tämä menettely tukee myös kansallisen ka-
latiestrategian sekä lohi- ja meritaimenstrategian tavoitteita, sillä kaupallisen lohenkalas-
tuksen kannalta tärkeimmät jokialueet ovat myös tuon kansallisen kalatiestrategian kärki-
kohteita.

14.55 Ville Skinnari sd: Arvoisa puhemies! Todellakin, tässä täytäntöönpanossa on pal-
jon hyvää, ja me oppositiossa ja SDP:ssäkin tervehdimme tätä ilolla. Tämä on hyvä asia.
Toki pitää muistaa se, että tämä kiintiöjärjestelmäasia on aika uusi kokonaisuus, se on niin
tuore, että sen toimivuudesta on vielä mahdotonta tehdä johtopäätöksiä. Kuitenkin, kuten
edustajat tässä hyvin nostivat esille, tässä on se hyvä puoli, että kun meillä on ollut se on-
3



Pöytäkirjan asiakohta PTK 68/2018 vp
gelma, että kaupassa lohet merkitsemättöminä aiheuttavat epätietoisuutta kuluttajille ja
alan toimijoille ja sitä kautta ovat vaikeuttaneet valvontaa, niin kyllä tämä muutos selkeyt-
tää tilannetta. 

Mutta tietysti kaiken kaikkiaan jotain tähän meidän kalastuselinkeinoomme pitääkin
keksiä. Meillä on niin sisävesillä kuin merillä se ongelma, että kannattavuus on haasteel-
lista, ja meilläkin Sisä-Suomessa erityisesti on haastavaa elättää itsensä kalastuksella. Mut-
ta toki, kun katsoo tänään ulos ikkunasta ja näkee, millainen ilma on, niin voi todeta, että
moni on siellä nytkin kalastamassa. Ja jos voisi hallitukselta vielä jotain toivoa näin loppu-
kaudelle, niin tietysti sellaista lainsäädäntöä, mikä varmistaisi sen kalan saannin. Se on ai-
nakin näin henkilökohtaisesti myös meille Vapaa-ajankalastajien puheenjohtajille se iäni-
kuinen jokakesäinen haaste.

14.57 Hannu Hoskonen kesk: Arvoisa rouva puhemies! Näin aluksi tuosta edustaja Skin-
narin esittämästä toiveesta saaliiden paranemisesta: se lienee niitä kalamiesten ja -naisten
asioita, se on henkilökohtaisista taidoista kiinni, ja toivon onnea ja menestystä edustajakol-
legalle ja -kollegoille.

Mutta mitä tulee tähän lakiesitykseen ja kalansaaliiden lisäämiseen tässä maassa, niin
olisi erittäin toivottavaa, että vihdoin ja viimein päästäisiin lainsäädäntöä parantamalla —
niin kuin tässä ollaan parhaillaan tekemässä — kotimaisen kalan käytön lisäämiseen. Nyt-
hän meillä on Suomessa onneton tilanne, että yhä valtavia määriä vuosittain tuodaan kalaa
ulkomailta Suomeen, vaikka asumme maailmassa eniten järviä ja myös merialuetta sisäl-
tävän maan rajojen sisällä. Täällä olisi mahdollisuuksia kotimaisten kalojen lisäkäyttöön
vaikka kuinka paljon.

Ja mitä nyt on paljon keskusteltu kalastuksesta Suomen järvillä ja on esimerkiksi tämä
kalastuslain pykälä, jossa on hieman ongelmallisia kohtia, jossa muun muassa virtaavista
vesistä onkiminen on kiellettyä, niin toivoisin hartaasti, että silläkin alueella päästäisiin jär-
kevään ratkaisuun. Sehän on semmoinen asia, että kun käytte jollakin isolla järvellä, niin
näette sen tilanteen todella, tai ihan vaikka merialueellakin: viime kesänä olin Pielisellä
käymässä kaverini veneellä, sieltä veneiltiin yhtenä päivänä, ja hämmästyttävää on se, mi-
ten vähän siellä on kalastajia, todella aivan yksittäin venekuntia siellä täällä — ei mitään
merkitystä suomalaiselle kansantaloudelle.

Tällä asialla on myös terveydellistä merkitystä. Jos saamme kotimaisen kalan käyttöä li-
sättyä, se on erittäin positiivinen asia ihmisten terveyden kannalta. Kala on terveellinen ra-
vintoaine, ja ennen kaikkea se parantaa kaikkia näitä ihmisen elämälle tärkeitä asioita,
muun muassa veriarvoihin sillä on positiivinen vaikutus.

Mutta mitä edustaja Maijala puheenvuorossaan mainitsi tästä harmaahylkeen ja itäme-
rennorpan tilanteesta, niin siihen pitäisi todella yhteisellä kalastuspolitiikalla pystyä vai-
kuttamaan, että saisimme todella tätä harmaahylje- ja itämerennorppaongelmaa vähän jon-
kunasteiseen kuriin, samoin tämän merimetsoasian. Onhan täysin käsittämätön tilanne,
että meillä on — ammattikalastajat ovat siitä puhuneet sen kymmenentuhatta kertaa, että
näitä hylje- ja norppakantoja pitäisi pystyä leikkaamaan ja ennen kaikkea hyötykäyttä-
mään. Eihän ole mitään järkeä poistaa se eläin sieltä luonnosta ja sen jälkeen jättää käyttä-
mättä se saatu hyöty. Se on kyllä sitä hölmöläisen taloudenpitoa, sellainen taloudenpito.
Olkoonkin, että Euroopan unionista on tullut tällaisia säädöksiä, niin olen ihan satavarma
siitä, että jos maa- ja metsätalousministeriössä ja yleensäkin Suomen poliittisessa päätök-
senteossa pikkuisen ruvettaisiin ajattelemaan myös suomalaisten ihmisten etua, niin voi-
4



Pöytäkirjan asiakohta PTK 68/2018 vp
taisiin todella tehdä näistä luonnonvaroistamme meille mahdollisuus — eikä niin, että se
on vain pakkopullaa — niin että kun joku eläin on, vaikka nyt se harmaahylje, poistettu,
niin käytettäisiin siitä saatavissa oleva hyöty, ja sillä sipuli. 

Ja edustaja Skinnarille näin lopuksi toivotan kireitä siimoja.

15.00 Markku Eestilä kok: Arvoisa puhemies! Tämä hallituksen esitys on hyvä. Tässä
täytäntöönpannaan Euroopan unionin yhteistä kalastuspolitiikkaa. Suomihan otti uuden
suunnan Itämeren lohenkalastuksessa vuonna 2012, ja maa- ja metsätalousvaliokunta oli
silloin tässä asiassa aloitteellinen ja aktiivinen, ja oli hienoa, että myös maan hallitus kuun-
teli maa- ja metsätalousvaliokunnan näkemyksiä, sillä se on osasyy siihen, että tänä päivä-
nä lohta nousee esimerkiksi Tornionjokeen, ja siitä juuri vapaa-ajankalastajat kiittävät, ja
aluetaloudellinen merkitys on toista luokkaa kuin verkoilla kalastettuna.

Toki näitä asioita ei pidä liiaksi panna vastakkain, mutta kun tällä hetkellä ollaan par-
haassa kalastuskaudessa, tuon esille sen, että jos Euroopan unionissa on yhteinen kalastus-
politiikka, kiintiöt ja merkitsemisvelvollisuus jokialueilla, mitä tässäkin hallituksen esityk-
sessä on, niin valvonnalla pitää pitää huoli, että näitä yhdessä sovittuja pelisääntöjä nouda-
tetaan. Lienee julkinen salaisuus, ja se löytyy myös asiakirjoista, että Puola ei tällä hetkellä
noudata Euroopan yhteisen kalastuspolitiikan sääntöjä. Se ylikalastaa, ja se vaikuttaa sit-
ten negatiivisesti kaikkien muiden kalansaaliiseen, ja me joudumme arvioimaan sitten,
mikä mahtaa olla se sopiva kiintiömäärä Itämeren lohelle. Jotenkin terveisiä pitää Suomen
eduskunnasta lähettää komissiolle, että se tiivistää ja ryhtyy painostamaan tehokkaammin
Puolaa, että siellä tämä ylikalastus, salakalastus ja muu raportointi, joka mahdollistaa lo-
hen ylikalastuksen, saadaan kuriin, koska se on koko tämän järjestelmän uskottavuuden
kannalta kaikkein merkittävin seikka.

Kun täällä on kalastuksesta kiinnostuneita kansanedustajia, niin olisi hyvä kuulla hei-
dänkin mielipiteensä, mutta nyt kun meillä on hyviä lohijokia ja tällä hetkellä Tenojoella-
kin kalastus on alkanut — kala ei taida kovin paljon tällä hetkellä vielä nousta — ainakin
minun mielestäni sielläkin pitää ottaa kiintiöt ja valvonta käyttöön, että kalat merkitään,
koska se on silloin se tae, että me tiedämme, kuinka suuria nämä saaliit todellisuudessa
ovat.

15.02 Eeva-Maria Maijala kesk: Arvoisa puhemies! Hyvä jatkaa edustaja Eestilän pu-
heenvuorosta. 

Elikkä ensinnäkin Tenosta: Olen aivan samaa mieltä näistä asioista kuin edustaja Eesti-
lä. Tenollakin olisi minusta hyvä, että otettaisiin käyttöön sama asia kuin tuolla Tornion-
Muonionjoella elikkä saa ottaa yhden lohen päivässä tai korkeintaan kaksi lohta päivässä ja
saataisiin tietää, minkä verran niitä tulee. Tosin Tenollakin on nyt tullut käyttöön sitten
tämä ilmoitusvelvollisuus, jonka jälkeen tiedetään, paljonko lohia nousee, eli saman tien il-
moitetaan asiasta. Tenolla on kyllä todella hieno asia myöskin se, että siellä on saatu vih-
doin ja viimein nämä kalalaskurit käyttöön, ja nyt tiedämme, paljonko sinne jokeen lohia
nousee. Tornion-Muonionjoessa on kalalaskurit jo käytössä, ja sinnehän on nytten taas
ihan hyvin lähtenyt lohia nousemaan.

Mutta nyt sitten Puolasta: Oli järkyttävää kuulla, että sieltä on ilmeisesti salakalastettu
30 000 lohta, mikä on kymmenen kertaa enemmän kuin kyseisen maan kiintiö on olemas-
sa. [Jari Myllykoski: Viisi kertaa!] — Tai 5—10 kertaa, kuitenkin huomattavasti enemmän
kuin heidän kiintiönsä on olemassa. — He ovat kuulemma pyytäneet meritaimenta siellä,
5



Pöytäkirjan asiakohta PTK 68/2018 vp
mutta eihän sillä alueella meritaimenta juuri edes olekaan, mistä he ovat näitä kaloja pyy-
täneet. Ensin meidän pitää varmaan opettaa heidät tuntemaan kalalajit.

Mutta sitten näistä muista kotimaisista kala-asioista: Niin kuin tässä tuli jo esille, niin
Suomessa syödystä kalasta vain viidesosa on kotimaista kalaa. Siinä on mukana myöskin
nämä ihmisten itsensä pyytämät kotitarve- ja vapaa-ajankalat. Elikkä tässä meillä olisi to-
della töitä paljon edessä. Miten me saamme tämän asian kannustettavasti hoidettua eteen-
päin?

Nyt mennään sisävesille, joita tosin tämä alkuperäinen esitys ei koske, mutta kuitenkin
kala-asioissa kalavesien hoitaminen on vesioikeuden omistajien rooli ja tehtävä ennen
kaikkea, millä varalla se tehdään, miten tämä kalavesien hoitaminen tehdään. Sielläkin vä-
estö vähenee ja vanhenee koko ajan, joitten tehtävä ja työ tämä olisi. Meidän pitäisi nyt al-
kaa miettimään ihan uudella näkökulmalla, miten tätä työtä alettaisiin tekemään, miten me
saisimme sinne myös uutta ja nuorempaa porukkaa matkaan, myöskin vapaa-ajankalasta-
jia ja muita kiinnostuneita siihen kuvioon mukaan.

Ja tämä toisarvoinen kala — ennen puhuttiin roskakalasta, nyt puhutaan toisarvoisesta
kalasta — miten sitä voidaan alkaa hyödyntämään? Meillä on kaikki kalapihvit ja -puikot
tällä hetkellä muualta tuodusta kalasta. Me voisimme alkaa tekemään niitä vaikka särjestä.

Minulla on työn alla lakialoite särjen arvonlisäverovapautuksesta. Elikkä kun tällä het-
kellä meillä voi poimia marjoja jokamiehenoikeudella ilman arvonlisäveroa, niin voisim-
meko me jatkossa pyytää muun muassa särkiäkin ilman arvonlisäveroa ja myydä niitä sit-
ten eteenpäin kuten jokamiehenoikeudella?

15.05 Ville Skinnari sd: Arvoisa puhemies! Täällä on tänään puhuttu paljon lohesta, ja
hyvä niin, mutta kuten todettu, niin kalastuksessa on paljon muutakin. Mutta minun mie-
lestäni avainasia on kuitenkin se, millaisen jalostusarvon me pystymme luomaan kalalle,
millaisen arvoketjun, ja etenkin katsoa vientiä, koska maailmalla tai jo pelkästään Euroo-
passa villistä kalasta on huutava pula. Siksi suomalainen hauki ja muut kalat, jopa se särki,
ovat ehdottomia laatutuotteita, kun ne oikein valmistetaan. Itsekin sain ottaa oppia silloin
Pohjois-Suomessa ja Kuusamossa, eli terveisiä vain sinnekin. Mutta meillä on mahtavan
iso potentiaali myös meidän sisävesissämme, kun katsotaan kalaliiketoimintaa kaiken
kaikkiaan. Siinäkin mielessä toivon — ministeri Leppä ei ole paikalla — vieläkin uusia ja
tehokkaampia toimenpiteitä siihen, että meidän kalamme saadaan jalostettua siten, että
tuottajallekin jää siitä tarpeeksi katetta ja että se on kannattavaa elinkeinotoimintaa. Mei-
dän pitää oppia brändäämään meidän suomalaisia kalatuotteitamme, tekemään niistä kan-
sainvälisiä vientiartikkeleita, ja se on ihan selvä asia. 

Mutta sitten vielä Tenon kiintiöistä. Olen aivan samaa mieltä kuin edustajakollegat edel-
lä, että me voisimme hyvin katsoa tätä kiintiöasiaa, koska meidän pitää kuitenkin välttää se
viime kesän katastrofaalinen tilanne, että lupia ei saa. Olin itsekin siellä lasten kanssa, ja ti-
lanne oli todella vaikea, ja kansainväliset matkailijatkin joutuivat kääntymään takaisin. He
eivät saaneet Suomen puolelta lupia, joko he menivät Norjan puolelta hakemaan tai sitten
heidän piti palata kotimaahansa. Siinäkin mielessä jonkinlainen kiintiösysteemi olisi hyvä,
ja sen me voisimme nopeasti tehdä, jotta se ehtisi sitten vaikka ensi kesäksi.

15.07 Jari Myllykoski vas: Arvoisa rouva puhemies! Kalalta maistuvia puheita. 
Toivotaan, että se on mahdollista myös rannikkokalastajille, että me saamme lohikannat

sellaiselle tasolle, että me tuolla Satakunnassakin voimme saada ruokapöytiin lohta — ihan
6



Pöytäkirjan asiakohta PTK 68/2018 vp
sitä kotimaista, ettei tarvitse tyytyä Norjan pussiloheen. Mutta se edellyttää juuri sitä, mi-
ten maa- ja metsätalousvaliokunta, kuten edustaja Eestilä tuossa hyvin kuvasi, on johdon-
mukaisesti lähtenyt ottamaan härkää sarvista kiinni ja lähtenyt tukemaan tieteellisen arvi-
on pohjalta olevia kalastusmääriä.

Meillä on paljon vielä tehtävänä töitä, ja yksi on juuri se, että merkitsemisen pitää ruveta
tapahtumaan, mutta se pitää tuoda myös kotitarvekalastukseen ja vapaa-ajankalastukseen.
Me olemme rämpineet Suomessa tämän saman asian kanssa niin, että me emme voi tietää,
paljonko vapaa-ajankalastuksesta nousee lohta veneisiin — on arvioitu nyt valiokunnan
kuulemisissa, kun puhuttiin kiintiöistä, että erittäin merkittävä osa siitä, mitä varsinkin
Tanskan edustalla nousee, mutta se on vain arvioihin perustuvaa, paljonko sitä nousee.

Kalakuolleisuutta emme pysty tietämään. Meillä on todella isoja ongelmia nimenomaan
Puolan väärin raportoidun kalastuksen osalta. Meidän pitää EU:ssa enemmänkin yhdistää:
minä en halua EU:ta meidän metsäsektorillemme luomaan yhteistä metsäpolitiikkaa, mut-
ta ehkä tässä kalastuspolitiikassa pitää olla jotakin yhtenäisyyttä. Ja sen pitäisi vielä enem-
män keskittyä niin, että se on enemmän Itämeren rannikolla olevien ja kutujokia sisältävi-
en maiden päätöksenteossa kuin että se olisi lähtökohtaisesti aivan yhtenäistä Eurooppa- ja
EU-sääntelyä. Meidän pitää huomioida se, että kutujokiperiaatteessa on kansainvälisen ka-
lastuksen säätelyn lähtökohtana, että on nautinto-oikeus niissä maissa, joissa lohijokia on,
ja heillä on myös niin sanotusti etuotto-oikeus. No, mitä se tarkoittaisi lainsäädännön puit-
teissa, olisimmeko häviämässä Suomessa vai emme? Meillä on kunnostettu lohijokia, mut-
ta... — Anteeksi, rouva puhemies. [Puhuja siirtyy puhujakorokkeelle]

Arvoisa rouva puhemies! Koetin olla siihen 3 minuuttiin, mutta jostain syystä lohi kiih-
dyttää satakuntalaisen kansanedustajan äärimmilleen. — Eli kyllä meillä on paljon tehtä-
vää, mutta sanoisin noin eduskunnan kannalta, että maa- ja metsätalousvaliokunta on pys-
tynyt näissä asioissa hyvässä yhteisymmärryksessä viemään eteenpäin asioita niin, että
suurta valiokuntaa on pyritty lausunnoilla ohjeistamaan, mitä pitää tehdä ja kuinka tulisi
toimia, niin että oltaisiin tasapainoisessa tilanteessa. Mutta toivoisin, että me tämän oman
pesämme putsaisimme vapaa-ajan-, kotitarvekalastuksen osalta — ei sen takia, että vapaa-
ajankalastajaa pitää rankaista, vaan sen takia, että tämä on yhteinen asia, että lohikannat
voivat entistä paremmin ja me tiedämme sen todellisen kalakuolleisuuden, sen, mitä mei-
dän merialueella ja jokisuun varressa saalistetaan.

Se on lähtökohta, että meillä pitää olla faktatietoa siitä, kuinka tulee tapahtua. EU:n si-
sällä Suomen pitää antaa vahva viesti siihen, että jos me käytämme EU:n varoja kalastuk-
sen valvontaan, niin raporttien, joita tuotetaan kalastuksen valvonnassa nyt vaikkapa Puo-
lan osalta, pitää olla avoimia, niiden pitää olla EU:n saatavissa, jotta voidaan arvioida,
ovatko kalakannat oikeat vai onko tosiaankin niin, että jos kiintiö on vähän reipas 6 000,
niin sieltä nostetaan huomattavia määriä enemmän väärin raportoitua lohta, nimenomaan
juuri meritaimenena. 

Mutta vielä vähän sitten tätä kotimaan asiaa: Tervetuloa Satakuntaan katsomaan, kuin-
ka järvikalaa pyydetään, kuinka siitä tehdään pihviä. 7 kilometrin hiilijalanjäljellä tulee
nuottausta Pyhäjärvestä. Se käsitellään saman järven rannalla ja saman järven rannalla se
lähestulkoon myös jalostetaan. Eli meillä on mahdollisuuksia. 

Ja kiitänkin edustaja Maijalaa hyvästä avauksesta, tästä alvi-asiasta. Tällä hetkellä toi-
minta vielä saa tukea tavallaan niin, että se on vesistönhoitoon liittyvää kalastuksen tuke-
mista, mitä nämä nuottakunnat saavat tiettyjen kilojen osalta. Mutta se rupeaa jo olemaan
taloudellisesti, ja onkin, omilla jaloillaan seisovaa. Toivoisin, että semmoista toimintaa le-
7



Pöytäkirjan asiakohta PTK 68/2018 vp
vitetään ympäri Suomea, ja se on etenemässä hyvässä määrin. Edustaja Maijalan järjestöl-
le onnea ponnisteluissa!

15.13 Ritva Elomaa ps: Arvoisa puhemies! Edustajat Eestilä, Maijala ja Myllykoski otti-
vat esille nämä kalastuksen kiintiösäädökset EU:n eri maissa, ja tosiaan esimerkiksi Puola
niitä rikkoo. Mielestäni pitäisi rohkeammin tuoda nämä asiat esille ja avata suunsa tästä
asiasta. Jos me täällä sitä vain ihmettelemme, niin asiat eivät parane, vaan jos tällaisia sää-
döksiä ei noudateta, täytyy silloin ottaa kovempi kanta ja antaa kovemmat sanktiot.

Me syömme tosiaan vain 20 prosenttia kalastamme kotimaista kalaa. Se on todella vä-
hän. Mutta jos ajatellaan viljelijää, jos ajatellaan ammattikalastajaa tänä päivänä, niin ei-
hän sitä ammattia voi harrastaa eikä harjoittaa mitenkään, jos se ei kannata ollenkaan. Ka-
lastajat ovat näistä ongelmistaan puhuneet jo vuosikaudet, mutta nyt on tosi kysymykses-
sä. Olin sellaisessa tilaisuudessa, missä oli meidän Varsinais-Suomen rannikkokalasta-
jiamme. Siellä oli Kustavista, Taivassalosta, Uudestakaupungista, Houtskäristä edustajia,
jotka tekevät kalastusta ammatikseen, ja he sanoivat, että pian täytyy laittaa pillit kyllä pus-
siin. Tuli tämä ongelma kanssa, että hyljekannat ovat suurentuneet, merimetsoja on hyvin
paljon, varsinkin siellä Uudenkaupungin suunnalla valtavat määrät. Niin paljon kuin minä-
kin eläimistä tykkään, pitää tietysti olla järki kädessä ja katsoa, ettei kanta tule liian suu-
reksi niin, että se haittaa esimerkiksi ammattikalastusta, ja on todella tärkeää, että Suomi
saa kotimaista kalaa pöytiinsä.

On se ruoka sitten viljaa tai sianlihaa tai kalaa, niin alkuperäismerkinnät, se, mistä alku-
perä on, pitää saada ehdottomasti nyt kokonaan käytäntöön, että ihmiset ja tietysti kulutta-
jat tietävät, minkämaalaista ruokaa sitä syödään.

Mutta kuitenkin nyt on korkea aika tehdä ammattikalastajien kohdalla se, että meidän on
pakko puuttua näihin ongelmiin niin, että he voivat tätä ammattia harrastaa ja harjoittaa tu-
levaisuudessakin.

15.15 Hannu Hoskonen kesk: Arvoisa rouva puhemies! On todellakin niin, että suoma-
laisen kalan käyttöä pitäisi radikaalisti lisätä. Ymmärrän tämän lohiongelman, että se on ja-
lokala ja se on uhanalainen selvästi, ja esimerkiksi järvitaimenen osaltahan Pohjois-Karja-
lassa ensi kesänä alkaa merkittävä Kuurnan voimalaitoksen rakenteen muuttaminen niin,
että luonnollinen virtaus jokeen palautetaan ja lohi pääsee nousemaan. Täällä tehdään ai-
dosti töitä kotimaisen alkuperäisen järvitaimenen puolesta. Mutta miten esimerkiksi poh-
joisen jokiin lohet nousevat kutemaan, niin se on selvä asia, että sitä tarkkaillaan ja sitä val-
votaan tarkasti. Näin tulee ollakin, että pääsevät lohikannat vahvistumaan.

Tuollaiset Puolan tekemät, sanotaanko, väärinkäytökset, että Puolassa on jätetty rapor-
toimatta ja on kalastettu paljon, paljon enemmän, joka tapauksessa pitää pystyä karsimaan
pois.

Mutta se, mikä tästä maasta puuttuu ja minun mielestäni on erittäin iso ongelma ja sem-
moinen jopa tavallaan murhe, on se, kun meillä valtava määrä sisävesiä on tässä maassa
mutta kalastustaso tällä hetkellä on aivan onneton. Kerron esimerkkinä: Kiteen kaupungin
alueella tehdään parhaillaan Puruveden valuma-alueella toimenpiteitä EU-varoin, jotta
saadaan Puruveden tietyt lahdet puhdistettua. Siinä tehtiin koenuottaus, puhdistusnuotta-
us, kun oli muutamia reheviä lahtia, ja viidellä nuottakerralla kalaa nousi 32 tonnia, ja kaik-
ki tämä kalamäärä meni käytännössä minkki- ja kettutarhoille ruuaksi, minkkien ja ket-
tujen ruoaksi. No hyvä, että se meni edes sinne ruuaksi, koska muutenhan se olisi joutunut
8



Pöytäkirjan asiakohta PTK 68/2018 vp
maakuoppaan koko sato. Mutta tämä kuvaa sen, miten valtavasti tässä maassa on kalaa ja
me siitä huolimatta tuomme suurimman osan kalasta Suomeen maan rajojen ulkopuolelta.
Kyllä meidän pitäisi tässä maassa pystyä parempaan.

Ymmärrän nämä Euroopan unionin politiikan ja byrokratian kiemurat, ja tässä on yksi
laki, jossa yhteistä kalastuspolitiikkaa viedään eteenpäin, mutta kyllä meidän pitäisi olla
pikkuisen itsekkäämpiä näissä asioissa, että hoitaisimme näitä muun muassa harmaahyl-
keen ja itämerennorpan kantoja pienemmiksi ja merimetsoasiassa toimisimme niin kuin
muutkin toimivat, että yli-isot kannat leikataan pois ja palautetaan luontoon se oikea tasa-
paino, mikä sinne kuuluu.

15.18 Eeva-Maria Maijala kesk: Arvoisa puhemies! Kehutaan nyt tässä kilpaa toisiam-
me. Edustaja Myllykoskelle kiitoksia siitä, että olette antanut minulle mahdollisuuden tu-
tustua Satakunnan toimintaan. 

Oli muuten erittäin mukavaa, hyvää ja hyödyllistä käydä tutustumassa siihen, miten Py-
häjärvellä näitä asioita on viety eteenpäin. Siellä on tämä NAM-kalahanke, jolla on saatu
todella paljon tuloksia aikaan. Elikkä on saatu hyödynnettyä toisarvoista kalaa ihan kun-
nollisiksi tuotteiksi, ja sitten Apetit on saanut markkinoille hyviä kalapihvejä oikealla lail-
la määrän, että on saatu ihan massamittakaavaista tuotantotoimintaa aikaiseksi. Osa tästä
oli sisävesien kalaa, osa oli mereltä tulevaa toisarvoista kalaa, mutta kuitenkin on saatu hy-
vin asioita eteenpäin.

Näitä kalojen jalostuspaikkoja on Suomessa aivan liian vähän. No, vähänhän niitä on,
koska meillä ei enää kalastajiakaan juuri ole, elikkä meidän täytyy saada tämä todellakin jo
organisoitua uudella tavalla, että me saisimme sen kannattamaan. Tosin maataloudessa ja
monessa muussakin asiassa meillä on sama ongelma, että ihmiset eivät enää kovin helpolla
lähde tuonne säitten armoille ja luonnon armoille töihin.

Pedot kuuluvat luontoon. Meidän roolimme ja tehtävämme on kuitenkin se, kun ihmisi-
nä vaikutamme niin paljon luonnon kiertokulkuun ja kokonaisuuteen, että meidän pitää
elää tasapainossa luonnon kanssa, eikä niitten petojen määräkään saa lisääntyä ihan mah-
dottomasti. 

Poronhoitoalueen ihmisenä olen paljon ollut tekemisissä karhun, ahman, ilveksen, su-
den, maakotkien kanta-asioitten kanssa, ja näissä asioissa on päästy sitten semmoiseen jär-
kevään tasapainoon, niin että pedot saavat elää luonnossa mutta ihan sellaisella järkevällä
määrällä, niin että kaikkea muutakin elämää pystytään siellä harjoittamaan.

Nyt sitten merellä olen päässyt tutustumaan hylje- ja merimetsotilanteeseen, ja tilanne
on todella paha. Siellä eivät todellakaan ole asiat tällä hetkellä kunnossa. Ne ovat petoja.
Näiden petojen vähentämisessäkin pitää tehdä oikealla lailla toimenpiteitä. Minä olen
luonnonystävä, mutta rajansa silti tässä kaikessa.

Sitten vielä virtavesien kunnostamisesta. On mahtavaa, että meillä on talousarviossa va-
rattu näihin rahaa. Toivottavasti jatkossakin saadaan ja saisimme näitä lohiasioitakin vie-
tyä eteenpäin. Yksityistielakiasiassa keskustelimme siitä, miten meidän pitää varmistaa se,
että kalat pystyvät kulkemaan ja pääsevät kutemaan myöskin pienemmissä vesistöissä. 

Sitten viimeisenä otan esille hauen. Meillä on mahtava kala nimeltänsä hauki. Siitä tu-
ristit olisivat todella kiinnostuneita. Se on oikein hyvä kala, arvokas. Miksi me emme sitä
osaa kunnolla hyödyntää?
9



Pöytäkirjan asiakohta PTK 68/2018 vp
15.21 Jari Myllykoski vas: Arvoisa rouva puhemies! Ettei tämä toinen puheenvuoroni
mene aivan asian sivuun niin kuin tuo ensimmäinen, niin haluan tässä nyt korostaa, että
hallituksen esitys on sinällään hyvä. Tässä on nimenomaan kysymys siitä, että kaupallisen
kalastuksen osalta voidaan parantaa kaupallista kalastustoimintaa harjoittavien elinkeinon-
harjoittajien mahdollisuuksia siirtää kiintiöitä toiselle, mikä mahdollisuus tuli tämän vuo-
den alusta voimaan, ja nyt tällä uudistuksella pyritään vielä entisestään mahdollistamaan
sitä järkevää toimintaa niin, että tämä ammattikalastajien kannattavuuskysymys olisi etu-
nenässä: Ehdotetaan 10 prosentin kalastajakohtaisen kiintiön ylittämisoikeutta kansallisel-
la lainsäädännöllä, mikä on erityisen hyvä. Ja sitten on se, että meillä tuolla jokisuualueilla
ne, jotka ilmoittavat harjoittavansa kaupallista kalastusta, saavat saalistusaikoihin tiettyjä
joustoja ja pääsevät sitä kautta toimimaan. Meillä tuolla naapurissa on jo useamman vuo-
den ajan ollut käytäntö, että he voivat pyytää lohta aiemmin. Meille tuli vain, oliko se nyt,
yhden rysän osalta mahdollisuus, vai oliko se jollakin matkalla — nyt en valitettavasti
muista kyllä ulkoa, mitkä nämä määrät olivat. Mutta hanke on hyvä, koska meidän tarvit-
see turvata myös ammattikalastajien mahdollisuudet hyödyntää meidän lohikantaamme,
mikä toivottavasti edelleen runsastuu.

15.22 Joakim Strand r: Arvoisa puhemies, värderade talman! Här har varit många goda
talturer. — Hyviä puheita kalastuksesta, niin Skinnari, Elomaa, Hoskonen, Maijala kuin
Myllykoskikin. Skinnari puhui hyvin myös tästä jalostusarvosta ja viennin merkityksestä. 

Men framför allt är jag glad över att så många här har lyft upp såväl sälar som skarvar. Det
är någonting som myndigheterna faktiskt måste ta betydligt hårdare i. Också yrkesfiskarna
måste ha möjlighet att utöva sitt yrke. Oerhört viktigt för Finland ur många olika synvink-
lar som vi här har pratat om.

Elikkä olen äärimmäisen iloinen siitä, että moni on nostanut sekä merimetson että hylkeet
esille tässä. Se on valtava ongelma myös tuolla Pohjanmaan vientirannikolla. Ja siinä vi-
ranomaisten täytyy myös olla tarkkana ja myöntää niitä lupia, että siihen asiaan voidaan
puuttua, koska myös ammattikalastajien tulee pystyä harjoittamaan ammattiaan.

Så jag är glad att det är många andra från olika delar av Finland som också känner igen det
här problemet, och hoppas vi får en lösning till stånd.

Keskustelu päättyi.

Asia lähetettiin maa- ja metsätalousvaliokuntaan, jolle ympäristövaliokunnan on annetta-
va lausunto.
10


