















































DEM5C49.tmpSave.xml


Pöytäkirjan asiakohta PTK 65/2016 vp
Pöytäkirjan asiakohta 

PTK 65/2016 vp

Täysistunto

Tiistai 7.6.2016 klo 14.02—16.54

14. Hallituksen esitys eduskunnalle laeiksi ammatillisesta aikuiskoulutuksesta annetun lain 
sekä ammatillisesta peruskoulutuksesta annetun lain 9 §:n väliaikaisesta muuttamisesta

Hallituksen esitys HE 35/2016 vp
Valiokunnan mietintö SiVM 5/2016 vp

Toinen käsittely

Toinen varapuhemies Paula Risikko: Toiseen käsittelyyn esitellään päiväjärjestyksen
14. asia. Nyt voidaan hyväksyä tai hylätä lakiehdotukset, joiden sisällöstä päätettiin ensim-
mäisessä käsittelyssä.

Keskustelu

16.46 Jukka Gustafsson sd: Arvoisa puhemies! Hyvät kollegat! Tässä nyt käsittelyssä
olevassa asiassa on kyseessä osa isosta kokonaisuudesta eli niin sanotusta ammatillisen
koulutuksen reformista, joka on yksi hallituksen kärkihanke. Tässä yhteydessä tämä osa
ammatillista reformia tarkoittaa verrattain pientä mutta kuitenkin tärkeää osaa siitä. Siinä
ollaan muuttamassa järjestämislupien enimmäismäärää, ja siinä yhteydessä sitten arvioi-
daan ammatillisen koulutuksen ja järjestäjien tilaa ja tilannetta.

Käytännössä on siis kysymys siitä, että niillä ammatillisen koulutuksen järjestäjillä, joil-
la oppilasmäärän alitus on toistuvasti ollut pienempi kuin järjestämisluvassa määritelty
määrä, sitä käydään nyt sitten lävitse. Hallituksen tavoitteena ja ajatuksena on, että tässä
yhteydessä sitten voidaan näitä opiskelijamääriä supistaa, vähentää niiltä järjestäjiltä, joil-
ta on jäänyt näitä aloituspaikkoja täyttämättä syystä tai toisesta.

No, valiokunta oli tietysti luonnollisesti yksimielinen siitä, että jos näihin käydään kiin-
ni, niin ne pitää tapauskohtaisesti voida harkita, ja totesimme sen, että jo hallintolakikin
sitä edellyttää, koska joillakin järjestäjillä — voisin ajatella, että esimerkiksi kansanopis-
toilla — voi olla joitain ihan todellisiakin syitä valita vuodeksi, kahdeksi vähemmän opis-
kelijoita ja jonakin toisena vuonna sitten enemmänkin. Tämä nyt on ehkä kömpelö esi-
merkki, mutta ymmärrettävä ja sopii kyllä tähän yhteyteen.

Asiaa käsiteltäessä sivistysvaliokunnassa kävi ilmi se, että kun tämä koskettaa hyvin
laajalti ammatillisen koulutuksen järjestäjiä, niin heidän joukossaan on myöskin sellaisia,
joilla on ammatillisen koulutuksen tehtävä hyvin kapeissakin koulutusrakenteissa ja tut-
kinnoissa. Monet aidosti tunsivat huolta siitä, että tässä on nyt tarkasti otettava huomioon
tällainen alueellinen saatavuus ja tavoitettavuus ja se, että myöskin sellaisten ammattialo-
jen, joissa opiskelijamäärät ovat suhteellisen pieniä, edut ja tarve huomioidaan. Tähän liit-
tyen sitten päädyimme äänestämään valiokunnassa, ja niukalti tämä hetken päästä esitettä-
vä lausumaesitys hävisi valiokunnassa, mutta pidämme tätä alueellista saatavuutta ja tavoi-
 Tarkistettu
4.0



Pöytäkirjan asiakohta PTK 65/2016 vp
tettavuutta ja näitä erityisaloja periaatteellisesti niin tärkeänä, että haluamme siitä tämän
lausuman jättää.

Kuitenkin vielä totean meidän valiokunnan mietinnöstä erittäin tärkeän asian, joka liit-
tyy tähän ammatilliseen reformiin. Valiokunta yksimielisesti toteaa seuraavaa: "Valiokun-
ta pitää edelleen erittäin huolestuttavana sitä, että määrärahojen leikkaukset toteutuvat
vuonna 2017 mutta koulutuksen järjestäjille tarjotaan vasta vuoden 2018 alusta lukien uu-
det välineet toteuttaa leikkaukset." Eli selkokielellä sanottuna ensi vuonna viedään rahat ja
sitten vasta seuraavana vuonna tulee lainsäädäntö. Tämä on herättänyt erittäin suurta pa-
hennusta ammatillisen koulutuksen kentässä, ja siitä kyllä erilaisia vaurioita varmastikin
tulee.

Ja sitten, arvoisa puhemies, tämä lausuma: "Eduskunta edellyttää, että hallituksen esi-
tyksessä tarkoitetun järjestämislupien tarkistuksen yhteydessä otetaan riittävästi huo-
mioon koulutusmahdollisuuksien alueellinen ja toimialakohtainen hyvä saavutettavuus ja
alueiden todellinen työvoimatarve. Uudistus ei saa uhata toiminnan jatkuvuuden vaatimia
opiskelijamääriä pienillä toimialoilla eikä myöskään heikentää elinkeinoelämän perustoi-
mialojen toimintoja."

16.52 Eeva-Johanna Eloranta sd: Arvoisa puhemies! Ammatillisen koulutuksen refor-
milainsäädäntö on tulossa, ja näin ollen myös tämän hallituksen esityksen sisällön olisi
voinut tuohon reformipakettiin sisällyttää — no, ei toki haittaa, että asioita tuodaan tällä ta-
valla pieniä kokonaisuuksia kerrallaan, mutta olisi voinut olla parempi tuoda sitten yhtenä
kokonaisuutena. Joka tapauksessa on erittäin tärkeää, että järjestämislukujen tarkastelun
yhteydessä, mikä tähän hallituksen esitykseen liittyy, otetaan huomioon koulutusmahdol-
lisuuksien alueellinen ja alakohtainen saavutettavuus ja tarve sillä tavoin, että uudistus ei
uhkaa toiminnan jatkuvuutta pienilläkään toimialoilla eikä toisaalta heikennä työelämän
tarpeita.

Näin ollen kannatankin edustaja Gustafssonin esittämää lausumaa.

Keskustelu päättyi ja asian käsittely keskeytettiin.
2


