















































DEM9D27.tmp.xml


Pöytäkirjan asiakohta PTK 138/2017 vp

 Tarkistettu
4.1

Pöytäkirjan asiakohta 

PTK 138/2017 vp

Täysistunto

Torstai 14.12.2017 klo 10.00—17.04

3.5. Suullinen kysymys EU:n tulevaisuudesta (Matti Vanhanen kesk)
Suullinen kysymys SKT 205/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Vanha-
nen.

Keskustelu

16.56 Matti Vanhanen kesk: Arvoisa puhemies! Kysymys eurooppaministeri Terholle:
EU käy parhaillaan tulevaisuuskeskustelua, ja Saksan SPD:n puheenjohtaja Schulz häm-
mensi tätä erikoisella liittovaltioesityksellä, jonka valmistelisivat valtioiden ulkopuoliset
tahot ja jonka sitten jäsenvaltiot joko hyväksyisivät tai eroaisivat unionista. Aikaisemmilla
perussopimuskierroksilla, kun niitä on käyty, jäsenvaltioiden ylivoimainen valtaenemmis-
tö on ollut liittovaltiorakenteita vastaan tai sellaista toimivallan siirtämistä vastaan. Kysy-
mykseni on, kun seuraatte tarkkaan ja osallistutte tulevaisuuskeskusteluun: onko tässä nyt
jäsenvaltioiden keskuudessa tapahtunut joku suunnanmuutos, joka veisi tähän Schulzin
suuntaan, vai onko minulta jäänyt jotain huomaamatta?

16.56 Eurooppa-, kulttuuri- ja urheiluministeri  Sampo Terho (vastauspuheenvuo-
ro): Arvoisa puhemies! Todella EU:n tulevaisuudesta käydään nyt aktiivista keskustelua
ympäri Eurooppaa, ja sen tulevaisuuteen voisin kommentoida lyhyesti, että EU tarvitsee
realismia, ei federalismia. Tämä aika federalistina tunnettu herra Schulz, jonka mainitsitte,
jonka siis itsekin tiedän jo europarlamentin ajoilta, jolloin hän oli siellä puhemies, on esit-
tänyt tällaisia eriasteisia visioita aiemminkin, mutta tämä ylitti kaikki aiemmin kuullut ni-
menomaan siinä, että vuoteen 25 mennessä pitäisi olla Euroopan yhdysvallat ja kaikki ha-
luttomat maat siirrettäisiin siitä ulos. Tämä on aivan ennenkuulumatonta eikä istu lainkaan
Suomen linjaan, joka on liittovaltiotorjuva ja kannattaa tällaista hyvin kauppaan ja kas-
vuun ja työllisyyteen keskittyvää pragmaattista unionia, jossa me kaikki ilolla osallistum-
me hyvinvoinnin rakentamiseen. Euroopassa ei ole tällaista käännettä tapahtumassa, eikä
ole näköpiirissä, että tällaiselle löytyisi riittävää tukea Euroopassa. Suomi tulisi aktiivises-
ti vastustamaan, jos tällaisia esityksiä todella vietäisiin konkreettisesti eteenpäin.

Kysymyksen käsittely päättyi.


