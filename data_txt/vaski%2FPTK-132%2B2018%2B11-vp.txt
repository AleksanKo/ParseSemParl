















































DEME1A7.tmp.xml


Pöytäkirjan asiakohta PTK 132/2018 vp
Pöytäkirjan asiakohta 

PTK 132/2018 vp

Täysistunto

Maanantai 17.12.2018 klo 13.00—2.20

11. Hallituksen esitys eduskunnalle laiksi autoverolain liitteen muuttamisesta
Hallituksen esitys HE 276/2018 vp
Valiokunnan mietintö VaVM 25/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 11. asia. Nyt voidaan hyväksyä tai hylätä lakiehdotus, jonka sisällöstä päätettiin ensim-
mäisessä käsittelyssä.

Keskustelu

1.29 Timo Harakka sd: Arvoisa puhemies! Ottaen huomioon sen, minkälaisella kiireellä
tätä autoverolain liiteasiaa piti käsitellä valtiovarainvaliokunnan verojaostossa ja valiokun-
nassa, osallistuminen tähän toiseen käsittelyyn on aika vaatimatonta.

Siinä kuitenkin oli kyse lähinnä teknisestä muutoksesta, jossa muutettiin niitä päästöra-
joja, joiden mukaan vero määräytyy. Kuitenkin syyskuussa esitetyn autoveron muutoksen
versus nyt joulukuun alussa esitettyjen uusien päästölukemien väliin tulee erittäin tärkeä,
ehkä jopa käänteentekevä seikka, joka on se, että kansainvälinen ilmastopaneeli esitti huo-
lestuttavat lukunsa ilmaston lämpiämisestä. Silloin lähes kaikki eduskuntapuolueet sitou-
tuivat 1,5 asteen lämpötilan nousun maksimitavoitteeseen. Silloin on aivan välttämätöntä,
vaikka kyseessä onkin täysin teknisluonteinen korjaus autoveron päästötaulukoihin, huo-
mioida tässä yhteydessä myöskin ne tulevat tarpeet, joita ilmastohaaste liikenteen verotuk-
selle ja ylipäätään liikkumiselle Suomessa tulee asettamaan. 

Sen tähden sosiaalidemokraatit, vihreät, vasemmistoliitto, ruotsalainen kansanpuolue ja
kristillisdemokraatit ovat yhdessä hyväksyneet lausumaehdotuksen, joka kuuluu näin:
”Eduskunta edellyttää, että hallitus ryhtyy välittömiin toimiin auto- ja ajoneuvoveron oh-
jausvaikutuksen vahvistamiseksi niin, että se voimakkaammin kannustaa päästöttömien ja
vähäpäästöisten autojen hankintaan, sekä arvioi koko liikenneverotuksen kokonaisuutta il-
mastonmuutoksen torjumiseksi.”

1.32 Krista Mikkonen vihr: Arvoisa rouva puhemies! Kannatan tätä edustaja Harakan
tekemää ehdotusta.

Me tiedämme, että liikenne on yksi päästöjä aiheuttava toimi, ja me tiedämme, että on
paljon keinoja, millä liikenteen päästöjä voidaan saada vähemmäksi. Siksi on aivan selvää,
että meidän täytyy ottaa siinä käyttöön myös ne taloudelliset ohjauskeinot, joilla me oh-
jaamme ihmisiä valitsemaan vähäpäästöisempiä tai päästöttömiä autoja, ja verotus on täs-
sä ehdottomasti semmoinen keino, jota kannattaa käyttää. 
 Tarkistettu
4.0



Pöytäkirjan asiakohta PTK 132/2018 vp
Aikaisemmin päivällä täällä puhuttiin siitä, tulisiko ottaa käyttöön tämmöinen ilmasto-
vaikutusten arviointi kaikkeen päätöksentekoon, mitä me täällä teemme — ”iva”, niin kuin
meillä on yva tai suvaus tai muut — ja kyllä nyt ennen kuin tämä ilmastovaikutusten arvi-
ointi on varsinaisesti käytössä, näitä kaikkia päätöksiä pitäisi suhteuttaa siihen, mitkä ovat
vaikutukset ilmastoon. Tässä on nyt hyvä esimerkki semmoisesta päätöksestä, missä tämä
olisi pitänyt ymmärtää heti huomioida.

Keskustelu päättyi ja asian käsittely keskeytettiin.
2


