















































DEM843F.tmp.xml


Pöytäkirjan asiakohta PTK 170/2018 vp
Pöytäkirjan asiakohta 

PTK 170/2018 vp

Täysistunto

Tiistai 5.3.2019 klo 14.11—18.22

10. Hallituksen esitys eduskunnalle laeiksi puolustusvoimista annetun lain 37 §:n, Maan-
puolustuskorkeakoulusta annetun lain 16 §:n ja rajavartiolaitoksen hallinnosta annetun 
lain 10 ja 26 §:n muuttamisesta

Hallituksen esitys HE 252/2018 vp
Valiokunnan mietintö PuVM 7/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 10. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

18.13 Jani Mäkelä ps: Arvoisa puhemies! Kuten aiemmin tästä asiasta keskusteltaessa,
annan kiitoksen, kohtuullisen kiitoksen, hallitukselle tästä esityksestä ja valiokunnalle sen
käsittelystä ajallaan. Toki tämä tulee hieman myöhään, kuten nämä muutkin tämän saman
sarjan luvatut lakiesitykset, ja ehkä hieman loivana ja keskittyneenä vain välittömään soti-
laalliseen ja rajaturvallisuuteen, mutta tulee kuitenkin. 

Mielestäni on oikein vaatia suomelle lojaalisuutta. Noin laajemmaltikin kaksoiskansa-
laisuuden merkitystä ja käsitettä pitäisi tarkastella. Mielestäni sen ei pitäisi olla saatavissa
noin vain ilman perusteita. Ulkomaalaiselle Suomen kansalaisuus ei ole oikeus vaan etu-
oikeus. 

18.14 Lea Mäkipää sin: Arvoisa puhemies! Esityksessä ehdotetaan muutettavaksi Puo-
lustusvoimista annettua lakia siten, että Puolustusvoimain sotilasvirkaan voitaisiin nimit-
tää vain henkilö, jolla ei ole sellaista toisen valtion kansalaisuutta tai muuta turvallisuus-
selvityslaissa tarkoitettua ulkomaansidonnaisuutta, joka voi vaarantaa valtion turvallisuut-
ta, yleistä turvallisuutta, maanpuolustusta tai Suomen kansainvälisiä suhteita taikka palve-
lusturvallisuutta Puolustusvoimissa. Kaksoiskansalaisuuden merkitys voi vaihdella sen
mukaan, minkä valtion kansalaisuudesta on kysymys. Vastaavia muutoksia esitetään myös
Maanpuolustuskorkeakoulusta annettuun lakiin sekä Rajavartiolaitoksen hallinnosta an-
nettuun lakiin Rajavartiolaitoksen sotilasviran ja rajavartijan peruskurssille valittavien
opiskelijoiden osalta.

Suomen sotilaalliseen puolustamiseen kuuluvista tehtävistä johtuu, että Puolustusvoi-
mien sotilasvirkaan nimitettävän henkilön on oltava ehdottomasti lojaali Suomen valtiota
kohtaan. Nimitettävälle onkin asetettava erityisen korkeat vaatimukset, sillä Puolustusvoi-
mien ja Rajavartiolaitoksen sotilasvirkaan nimitettävillä henkilöillä on tehtävissään mah-
dollisuus päästä kansallisen turvallisuuden kannalta kriittisiin tietoihin.
 Tarkistettu
4.0



Pöytäkirjan asiakohta PTK 170/2018 vp
 Turvallisuusselvityslain mukaan ulkomaansidonnaisuuksilla tarkoitetaan henkilön ny-
kyisiä ja aikaisempia kansalaisuuksia, toimimista toisen valtion palveluksessa, osallistu-
mista elinkeinotoimintaan toisessa valtiossa, varallisuutta, läheisiä, jotka ovat toisen val-
tion kansalaisia, tai muita sidonnaisuuksia. Eli kyse on varsin laajasta kokonaisuudesta,
mutta laaja on asiakin.

Kaksoiskansalaisuuden vaikutus voi vaihdella siis sen mukaan, minkä valtion kansalai-
suudesta turvallisuussäännöissä on kysymys. Samoin perusteluissa mainitaan, että Euroo-
pan unionin turvallisuussäännöissä edellytetyn ulkomaansidonnaisuuksien selvittämisen
ulkopuolelle jätetään EU-kansalaisuus eli tilanteet, joissa henkilöllä on toisen jäsenmaan
kansalaisuus. Tämä lähtökohta tulisi pääsääntöisesti ottaa huomioon myös harkittaessa
kelpoisuutta sotilasvirkaan.

Perustuslakivaliokunta huomauttaa lausunnossaan, että sääntelyn täsmällisyyden kan-
nalta jää jossain määrin epäselväksi, millaiset ulkomaansidonnaisuudet voivat vaarantaa
yleistä turvallisuutta, Suomen kansainvälisiä suhteita tai palvelusturvallisuutta. Mietinnös-
sä on todettu, ettei etukäteen ole mahdollista tyhjentävästi määritellä, millaiset ulkomaan-
sidonnaisuudet vaarantavat suojeltavia etuja. Merkitystä voi olla sillä, tunnustaako toinen
valtio kaksoiskansalaisuuden vai ei ja minkälaisia velvoitteita toisen valtion kansalaisuu-
desta aiheutuu. Ne voivat olla ristiriidassa henkilön tehtävien kanssa Suomessa. Kyse voi
olla myös henkilön omasta turvallisuudesta niin, ettei joudu tietämättään painostuksen
kohteeksi. Ja lopuksi, arvoisa puhemies, täällä valiokunnan näkemyksen mukaan kyse on
lopulta valtioiden välisestä eturistiriidasta eikä yksittäisen henkilön luotettavuuteen liitty-
västä asiasta tai sen kyseenalaistamisesta.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 252/2018 vp sisältyvät 1.—3. lakiehdotuksen. Lakiehdotusten toinen käsittely
päättyi. Asian käsittely päättyi.
2


