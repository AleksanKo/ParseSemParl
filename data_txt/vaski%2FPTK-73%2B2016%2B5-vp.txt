















































DEMCA9C.tmpSave.xml


Pöytäkirjan asiakohta PTK 73/2016 vp
Pöytäkirjan asiakohta 

PTK 73/2016 vp

Täysistunto

Tiistai 21.6.2016 klo 14.00—0.59

5. Hallituksen esitys eduskunnalle laiksi ulkomaalaislain muuttamisesta
Hallituksen esitys HE 43/2016 vp
Valiokunnan mietintö HaVM 11/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 5. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

21.54 Emma Kari vihr: Arvoisa rouva puhemies! Me kävimme tästä esityksestä todella
pitkän, monituntisen keskustelun viime viikolla, ja sen keskustelun pohjalta on kyllä täy-
sin selvää, että oppositiopuolueitten ja hallituspuolueitten näkemykset ihmisoikeuksista ja
ihmisten välisestä yhdenvertaisuudesta ja ihmisten oikeudesta omaan perheeseen eroavat
toisistaan todella fundamentaalilla tavalla.

Tämä esitys on täysin epäinhimillinen, tämä esitys on julma, ja sitä ovat vastustaneet
kaikki Suomen uskontokunnat, sitä ovat vastustaneet kaikki ihmisoikeusjärjestöt, kaikki
lastenoikeusjärjestöt, Amnesty, Suomen Pakolaisapu, Unicef, Plan, Kirkon Ulkomaanapu,
Lastensuojelun Keskusliitto, Pelastakaa Lapset, Mannerheimin Lastensuojeluliitto, Väes-
töliitto, Marttaliitto ja niin edelleen ja niin edelleen ja niin edelleen. Kaikki nämä lasten-
suojelun ja ihmisoikeuksien asiantuntijat ovat yhtä mieltä siitä, että tämä hallituksen esitys
heikentää juuri niitten lasten asemaa, jotka ovat jo valmiiksi kaikista heikoimmassa ase-
massa. Ja vaikka tätä kritiikkiä on toistuvasti tuotu esille ja näitä ongelmakohtia on toistu-
vasti tuotu esille, niin hallitus ei ole silti suostunut perääntymään yhdessäkään yksityiskoh-
dassa tässä epäinhimillisessä lakiesityksessä.

Sen takia, arvoisa puhemies, minulla ei ole tässä kohtaa mitään muuta vaihtoehtoa kuin
esittää hallituksen esityksen hylkäämistä.

21.56 Timo Harakka sd: Arvoisa puhemies! Mielelläni kannatan edustaja Karin esitystä.
Tämä on, kuten hän tuossa totesi, epäinhimillinen laki, joka käytännössä lopettaa alaikäis-
ten turvapaikanhakijoiden perheenyhdistämiset.

SDP:n valiokuntaryhmä esitti kolme erittäin painavaa ja perusteltua muutosesitystä,
joilla tämän lain kaikkein julmimmat vaikutukset olisivat edes hiukan tasaantuneet, mutta
edes terve järki ei tässä saanut vallata alaa, inhimillisyydestä nyt puhumattakaan.

Tulorajoista on käyty paljon keskustelua, virheellistäkin keskustelua. Kaikki suomalai-
set kahden lapsen perheet eivät tukien jälkeenkään yllä 2 600 euron nettotuloihin. Tulora-
joja ei ole määritelty lakiin, vaan ne ovat viranomaisten ohjeellista käytäntöä. Kun uudes-
 Tarkistettu
4.0



Pöytäkirjan asiakohta PTK 73/2016 vp
sakaan laissa ei edes määritellä, millä perusteilla tulorajaohjeet määritellään, mahdollisuus
mielivaltaan on suuri — eikä alaikäisille pidä määritellä mitään tulorajoja, jollei tarkoitus
ole täysin estää lapsia saamasta perhettään Suomeen, kuten taitaa olla.

Perheiden rikkominen — siis niidenkin perheiden, jotka olivat olemassa ennen pakolais-
matkalle lähtöä — johtaa varmuudella tulijan katkeroitumiseen, syrjäyttämiseen, mahdol-
lisesti radikalisoitumiseen. Kun kävimme äskettäin Kajaanissa, vastaanottokeskuksen joh-
taja kertoi, että tavallisin syy kotoutumiskoulutuksen keskeytykseen on maahanmuuttajan
huoli ja stressi perheestään.

Hallitus työntää ehdoin tahdoin maahanmuuttajat suomalaisen yhteiskunnan ulkopuo-
lelle. Haluaisin sanoa, että kantakoon myös vastuun seurauksista, mutta sitä hallitus ei voi
tehdä. Koemme pahimmat seuraukset vasta vuosia sen jälkeen, kun tämä hallitus on pantu
viralta.

21.58 Johanna Karimäki vihr: Arvoisa rouva puhemies! Hallituksen esitys perheenyh-
distämisen ehtojen kiristämisestä tekee perheenyhdistämisen käytännössä lähes mahdotto-
maksi. Esitys asettaa kansainvälistä suojelua saavien perheenyhdistämisen ehdoksi riittä-
vän toimeentulon. Kaksilapsisen perheen osalta se tarkoittaa 2 600 euron nettokuukausitu-
loja. Pakolaisaseman saaneelle ehdotettu kolmen kuukauden poikkeus toimeentulon edel-
lytyksestä on epärealistinen ja riittämätön. Perheenyhdistämistä hakeva voi joutua matkus-
tamaan pitkiä matkoja vaarallisia reittejä lähimpään Suomen suurlähetystöön jättämään
hakemuksen. Ruuhkat suurlähetystön käsittelyssä voivat myös estää käsittelyn määräajas-
sa. Hallintovaliokunta painottikin mahdollisuutta poiketa tulorajoista poikkeuksellisen
painavasta syystä tai lapsen edun niin vaatiessa. Hallituksen esityksessä poikkeamisesta
annetut soveltamisesimerkit — lapsen vakava sairaus tai vamma — osoittavat, että kyse on
erittäin poikkeuksellisesta menettelystä. Lapsen etu ei toteudu tässä esityksessä. Lapsiasia-
valtuutettu vetosikin meihin kaikkiin: "Suomi — ole kokoasi suurempi, käännä katseesi tu-
levaisuuteen, kasvuun, ihmeeseen, lapseen."

Hallitus väittää muutosten olevan välttämättömiä, jotta Suomi ei näyttäytyisi poikkeuk-
sellisen houkuttelevana maana turvapaikanhakijoille. Pakolaisten perheenyhdistäminen
Suomeen on kuitenkin tehty erittäin vaikeaksi jo nyt. Perheenyhdistämishakemuksen voi
tehdä vain ulkomailta käsin, mikä on edustustoverkoston leikkaamisen, viisumikäytäntö-
jen, raskaan byrokratian ja välimatkojen takia käytännössä hyvin vaikeaa.

Perheenyhdistämisen vaikeuttaminen lyö poskille myös kotouttamisen tavoitteiden
kanssa. Perheestä erossa eläminen lisää inhimillistä kärsimystä ja haittaa suuresti kotoutu-
misen onnistumista. Kaukana olevat perheenjäsenet kärsivät tilanteesta kohtuuttomasti.
Kiristämällä perheenyhdistämistä ajetaan heikoimmassa asemassa olevat, naiset ja lapset,
vaarallisille reiteille turvapaikanhakijoiksi.

Vastaanottokeskuksissamme on paljon nuoria miehiä, joiden läheiset ja rakkaat ovat
jossain kaukana. Ystäväni auttaa vapaaehtoisena näitä pakolaisia vastaanottokeskuksessa
ja opettaa heille suomen kieltä. Tunnelma vastaanottokeskuksessa on muuttunut epätietoi-
seksi, hallituksen suunnitelmat huolettavat. Tänne tullessaan he haluavat nopeasti päästä
tekemään työtä ja päästä nopeasti uuteen alkuun. He kantavat vaimonsa ja lastensa kuvia
taskussaan ja kysyvät, koska saan perheeni tänne. Eräs nuori pakolainen kertoi, että hänen
sisarensa mies sai surmansa taistelussa ja pian tämän jälkeen sisar menehtyi pommitukses-
sa. Kaksi pientä lasta jäivät orvoiksi Syyriaan. Eikö eno voi saada lapsia luokseen turvaan?
2



Pöytäkirjan asiakohta PTK 73/2016 vp
Nämä ihmiset ovat tulleet hakemaan Suomesta turvapaikkaa. Pakolaiset eivät ole ava-
ruudesta tulleita muukalaisia, vaan he ovat ihmisiä, jotka ovat menettäneet paljon. He ovat
hengenvaarassa, ja heillä on hätä läheistensä puolesta. Nyt tarvitaan sydäntä näiden ihmis-
ten tilanteelle ja lasten hädälle. Se on myös viisas ratkaisu, sillä hallituksen ajama esitys
johtaisi kotoutumisen epäonnistumiseen ja sosiaalisiin ongelmiin.

Euroopan rajoilla ihmisiä pidetään kuraisilla leireillä piikkilanka-aitojen takana. Ovet
Eurooppaan on suljettu. Euroopan idea on siinä, että yhdessä olemme vahvempia ja olem-
me rauhan puolesta. Euroopan on kohdattava yhdessä suuri humanitäärinen pakolaiskriisi,
kannettava maittain solidaarisesti vastuuta. Ihmisillä on oikeus paeta sotaa ja vainoa, oi-
keus saada turvapaikka. Oikeus perheeseen on perustavaa laatua oleva ihmisoikeus.

Arvoisa puhemies! Kannatan edustaja Karin esittämää hallituksen esityksen hylkäystä.

22.03 Joona Räsänen sd: Arvoisa puhemies! Edelleen palaan siihen samaan keskuste-
luun, mikä tässä salissa viikko sitten käytiin, ja kun tätä maahanmuuttopolitiikkaa nyt ajat-
telee, niin ainakin itselleni tulee mieleen kolme sanaa, joita sen pitäisi noudattaa.

Ensimmäinen on totta kai se, että me hoidamme omaa politiikkaamme vastuullisesti.
Toinen on se, että me hyväksymme sen tosiasian, mikä on yhteiskunnan kantokyky. Mutta
kolmantena ja tärkeimpänä sanana on inhimillisyys. Ja sitten kun tätä esitystä katsotaan ni-
menomaan inhimillisyyden näkökulmasta, niin on myönnettävä, että tässä on perustavan-
laatuisia valuvikoja.

Jos nyt ajatellaan vaikkapa lasten asemaa tässä hallituksen esityksessä ja mikäli tämä to-
teutuu, niin tosiasiassa moni yksin Suomeen tulleista turvapaikanhakijoista, joka on täältä
oleskeluluvan saanut, ei ikinä tule saamaan perhettään Suomeen. Ja nyt olisi syytä myös
hallituspuolueiden tämä tosiasia myöntää. Tämä jos mikä kyllä lyö korville lasten oikeuk-
sia ja varmasti ainakin osittain aiheuttaa sitä, että tietyiltä osin esimerkiksi radikalisoitumi-
seen me tarjoamme lisää siemeniä, kun emme hoida kotouttamista niin kuin se pitäisi hoi-
taa.

Toinen liittyy näihin tulorajoihin. Jos kantasuomalaisistakaan 80 prosenttia ei näillä tu-
lorajoilla saisi perhettään tuotua Suomeen, niin kyllä se kertoo jotain niistä vaatimuksista,
joita me asetamme maahanmuuttajille. Ja nyt kun tämä esitys on menossa läpi, niin toivoi-
sin kyllä, että hallitus ihan rehellisesti toteaisi sen, että tällä linjalla hallituksen toive (Pu-
hemies koputtaa) on se, että yhtäkään perhettä yksikään pakolainen ei Suomeen saa.

22.05 Outi Alanko-Kahiluoto vihr:  Arvoisa rouva puhemies! Kiitän edellistä puhujaa
hyvin koskettavasta ja hyvästä puheenvuorosta.

Hallitus on kiristämässä perheenyhdistämisen ehtoja tilanteessa, jossa tuhannet Suo-
meen saapuvat elävät erossa läheisistään. Meillä on käsittelyssä lakiesitys, joka kaventaa
perheenyhdistämisen mahdollisuudet lähes olemattomiin. Perheenyhdistämisen ehtona
olevat tulorajat laajennettaisiin vaatimukseksi kaikille kansainvälistä suojelua Suomesta
saaneille. Aikuisen, joka haluaa Suomeen luokseen puolison ja kaksi lasta, pitäisi tienata
kuukaudessa 2 600 euroa nettona. Tämä on suuri summa keskivertosuomalaiselle, joka on
saanut täällä koulutuksen ja jolla on ollut koko elämä aikaa rakentaa verkostoa, suhteita,
ihmissuhteita Suomessa, saati sitten ihmiselle, joka on tullut tänne vaikeista olosuhteista,
kenties traumaattisista olosuhteista, ja jonka henkiset, fyysiset ja taloudelliset voimavarat
ovat vähissä.
3



Pöytäkirjan asiakohta PTK 73/2016 vp
Hallituksen ministeri Orpo on toistuvasti perustellut lakiesitystä sillä, että riittävän yh-
tenäisen EU-lainsäädännön puuttuessa Suomikin on menossa kohti EU:n minimitasoa.
Mutta EU-direktiivissä kuitenkin sanotaan ihan suoraan, että sen tarkoitus ei ole laskea
maiden suojelun tasoa minimiin. Päinvastoin, sen tarkoitus on turvata kaikkein haavoittu-
vimpien ihmisten asema. Eikä hallitus voi mennä EU:n selän taakse, EU ei sanele Suomen
hallituksen politiikkaa.

On myös huomattava, että kaikki panostukset kotoutumiseen, josta tänäkin iltana on pu-
huttu, ovat hukkaan heitettyjä, jos Suomeen tulleen ihmisen puoliso ja lapset ovat sodan
keskellä tai vaarassa joutua sinne takaisin.

Jo aiempien kiristysten seurauksena perheenyhdistäminen on Suomessa jo nyt todella
vaikeaa. Vihreät ovat johdonmukaisesti vastustaneet perheenyhdistämisen kiristyksiä niin
hallituksessa ollessaan kuin oppositiossa. Me emme hyväksy maahanmuuttajavastaisen
politiikan lähtökohtaa, jossa jatkuvasti kyseenalaistetaan hädänalaisten ihmisten motiiveja
ja viitataan kintaalla ihmisyydelle.

Olemme huolissamme myös siitä, että Suomi ei kunnioita lasten oikeuksia. Lapsiasia-
valtuutetun mukaan Suomi ei ota perheenyhdistämispäätöksissä riittävästi huomioon lap-
sen etua. Lapsen oikeuksien sopimus edellyttäisi, että lasta ei eroteta vanhemmistaan kuin
aivan poikkeustapauksissa, perustelluissa tapauksissa. Nyt Maahanmuuttoviraston tiukan
tulkinnan seurauksena vain ani harvalla lapsella katsotaan olevan oikeus omiin vanhem-
piinsa, ja hallituksen ajamat kiristykset heikentäisivät lapsen asemaa entisestään. Suomen
hallitus on tekemässä lähes mahdottomaksi sen, että lapset saisivat perheensä luokseen ja
turvaan, kun pääsäännön pitäisi olla se, että Suomessa jo olevaa perhettä ei hajoteta ja Suo-
mesta jo turvaa saaneen lapsen pitäisi voida saada perhe luokseen. Tämä olisi paitsi inhi-
millistä myös kotoutumista tukevaa, kuten on moneen kertaan todettu.

Arvoisa rouva puhemies! Niin sanottuihin vetovoimatekijöihin vedoten hallitus on kui-
tenkin heikentämässä tietoisesti lapsen etua. Hallituksen omassa esityksessä todetaan, että
toimeentulokriteerin ulottaminen lapsiin tekee perheenyhdistämisestä näissä tapauksissa
käytännössä mahdotonta. Tätä ei voi pitää moraalisesti perusteltavana, inhimillisenä poli-
tiikkana.

Arvoisa rouva puhemies! Oikeus perheeseen ei saa olla vain varakkaan oikeus. Oikeus
perheeseen on ihmisoikeus, kuten edellinen puhuja hyvin totesi. Näillä perustein kannatan
edustaja Karin hylkäysesitystä.

22.10 Ville Niinistö vihr: Arvoisa puhemies! Olen syvästi huolissani siitä yhteiskunnalli-
sesta kehityksestä, mikä Suomessa on maahanmuuttajien ja pakolaisten oikeuksiin liitty-
vissä kysymyksissä tapahtumassa. Meillä on hallituksessa puolue, jonka kansanedustajat
täällä viime viikollakin keskustelussa avoimesti iloitsivat, jopa unelmoivat, siitä, että ih-
misoikeuksien rajoittaminen ja pakolaisten oikeuksien rajoittaminen on tavoiteltava poliit-
tinen päämäärä. Sitten meillä on hallituksessa kaksi muuta puoluetta, jotka ovat mukana to-
teuttamassa tätä politiikkaa mutta eivät halua siitä ihan hirveän paljon puhua tai osoittaa
kantavansa siitä vastuuta. Edustaja Zyskowicz kyllä paikalla on, mutta hänenkin perus-
teensa ovat yhtä lailla sellaisia, että ei voi sanoa, että ihmisarvon puolustaminen ja lasten
oikeuksien puolustaminen olisivat siinä ajattelussa ytimessä.

Olen huolissani siitä, että vaikka koko suomalainen kansalaisyhteiskunta — pakolais-
asioita tuntevat järjestöt, kansalaisjärjestöt, hyvinvointiasioita ja lasten oikeuksia käsittele-
vät järjestöt ja muut toimijat — on vedonnut hallitukseen, että se vetäisi tämän lakiesityk-
4



Pöytäkirjan asiakohta PTK 73/2016 vp
sen pois, myös uskontokunnat kaikki yhdessä ovat vedonneet hallitukseen, että se vetäisi
tämän esityksen pois, niin näin ei ole tehty. Minä ymmärrän sen, että perussuomalainen
puolue tavoittelee tällaista yhteiskuntaa, jossa ihmisten oikeuksia rajoitetaan, mutta sitä
minä ihmettelen, miksi sisäministeri Petteri Orpo haluaa jäädä historiaan ministerinä, jon-
ka sisäministeritoimikauden aikana Suomi valmisteli lakiesityksen, joka on nuivempikin
kuin perussuomalaisten Halla-ahon Nuiva manifesti.

Tässä perheenyhdistämisen rajoitukset ulotetaan koskemaan Suomesta myös turvapai-
kan saaneita ja alaikäisiä lapsia tavalla, joka tekee käytännössä perheenyhdistämisen mah-
dottomaksi, niin kuin nämä asiantuntijat ovat tässä arvioineet. Minkälainen on maan halli-
tus, joka antaa sellaisen viestin ihmisille, että ne, jotka ovat Suomesta turvaa jo saaneet,
joista on todettu, että heillä on hätä, eivät voi saada perhettään tai lapsiaan Suomeen? Se on
vakavan, vakavan itsetutkiskelun paikka, että meillä on hallitus, joka tällaisen esityksen
nyt vie eduskunnassa läpi, osa sitä aktiivisesti puolustaen ja tavoitellen ja osa vähän hiljaa
häpeillen. Mutta jos hävettää, kannattaa vetää lakiesitys pois. Siksi minä vetoan vielä sii-
hen, että hallituspuolueet ja erityisesti ministeri Orpo harkitsisivat vielä, että huomenna
hallituspuolueet voisivat äänestyksessä tämän lakiesityksen torjua ja että lakiesitys hylä-
tään. Näin ollen itse kannatan myös edustaja Karin tekemää hylkäysehdotusta.

Haluan myös sanoa yhden konkreettisen asian, joka viime viikon keskustelujen jälkeen
ilmeni. Kysymys oli Ranskan ja Ison-Britannian Unicefin teettämästä selvityksestä, joka
koskee niitä lapsia — 60:tä lasta oli tutkittu — jotka ovat Ranskassa olevissa leireissä ja
joiden perheistä useimmat ovat jo Isossa-Britanniassa, ja sitä, miten näitä yksin olevia lap-
sia kohdellaan näillä leireillä. Suosittelen jokaista kansanedustajaa tutustumaan tämän sel-
vityksen tuloksiin. Se ei ole tietystikään täysin verrannollinen Suomen tilanteeseen, mutta
vastaavan tyyppisiä tilanteita on myös Turkissa ja muualla Lähi-idässä olevissa pakolais-
leireissä raportoitu, ja nämä havainnot olivat todella kovia. Yksin olevat lapset — joiden
perhe siis odottaa, että he voisivat perheenyhdistämisen kautta tai muuta kautta saada lap-
sensa luokseen ja että he ovat jo Länsi-Euroopassa, sivistysvaltioiksi itseään kutsuvissa
maissa — joutuvat seksuaalisen hyväksikäytön, kiristyksen, väkivallan ja kaikenlaisen
muun manipuloinnin uhreiksi näillä leireillä, ja heillä on vanhemmat, jotka odottavat hei-
dän saamistaan luokseen. Ajatelkaa, miltä näistä vanhemmista tuntuu, kun he tietävät, että
heidän lapsensa odottavat, että he voivat päästä heidän luokseen, ja he ovat siellä leireillä.
Meillä on varmasti Suomessakin vanhempia, ja itse olen tavannut useita, jotka ovat huolis-
saan heidän lastensa ja puolisojensa tilanteesta omissa kotimaissaan, mutta myös useissa
tapauksissa huolissaan perheistään, jotka ovat jo kotimaasta pakoon lähteneet mutta odot-
tavat siellä lähialueen leireillä, niin kuin esimerkiksi Turkissa, Jordaniassa tai Libanonissa. 

Jos Suomi haluaisi osoittaa vastuuta tästä tilanteesta ja tunnistaa sen, että me emme ha-
lua, että lapset ja naiset yhä kasvavassa määrin tulevat vaarallisia reittejä yli Välimeren, nyt
yhä enemmän tämän EU—Turkki-sopimuksen myötä, joka on sekin täysin epäinhimilli-
nen, sen myötä yhä enemmän vielä vaarallisempaa reittiä Libyan kautta pyrkivät Euroop-
paan, niin silloinhan meidän pitäisi juuri mahdollistaa laillisia reittejä tulla Eurooppaan
niille, joilla täällä jo omaisia on, jotta perheet voivat olla yhdessä. Meidän pitäisi vahvistaa
kehitysyhteistyötä, rauhanrakentamista ja laillisia reittejä tulla Eurooppaan, jotta se huoli,
joka ajaa ihmisiä, se hätä ja vaino, joka ajaa ihmisiä hakeutumaan sitten näitä vaikeita reit-
tejä, jopa salakuljettajien armoilla, kohti Eurooppaa, voisi tyrehtyä.

Jos hallitus nyt sulkee näitä laillisia reittejä, niin silloin se antaa vain sitä viestiä, että me
emme halua auttaa ihmisiä, edes niitä, joita me olemme jo tänne vastaanottaneet, ja se an-
5



Pöytäkirjan asiakohta PTK 73/2016 vp
taa sen viestin, että me toivomme, että muutkaan eivät täältä tulisi apua hakemaan. Sellai-
nen maa Suomi ei ole mielestäni ollut. Se ei ole se ihmiskuva, mikä meillä on lähimmäi-
sistä, että me käännämme selkämme, kun ihminen on avun tarpeessa. Meidän yhteiskun-
tamme on rakennettu sen varaan, sen rawlsilaisen oikeudenmukaisuusperiaatteen varaan,
että yhteiskunnan pitäisi olla sellainen, että se on oikeudenmukainen kaikille niin, että riip-
pumatta siitä, mikä sinun oma asemasi yhteiskunnassa on tai että sinä et tiedä omaa ase-
maasi yhteiskunnassa, me miettisimme, että rakentaisimme yhteiskunnan sellaiseksi, että
meillä kaikilla olisi siinä hyvä olla, ennen kuin me tiedämme oman paikkamme siinä.

Tämän ajattelun juuri siitä, että kaikille luodaan mahdollisuuksia pärjätä ja kaikkia tue-
taan, pitäisi olla pohjoismaisen hyvinvointivaltion perusperiaate. Valitettavasti nyt yhä
useampi maa Euroopassa on lähtenyt heikentämään eniten hädänalaisten ihmisten oikeuk-
sia eli heidän, jotka hakevat perheineen turvaa Euroopasta, ja se on häpeällistä. Minusta on
erityisen häpeällistä, että Suomen hallitus tässä asiassa on menossa aivan etujoukoissa
kohti heikompaa ihmisoikeuksien suojaa ja heikompia oikeuksia lapsille tavalla, joka ei
ole missään nimessä kunniallista kenellekään tässä maassa. Minun on vaikea ymmärtää,
miksi hallitus ei ole valinnut sitä tietä, että se etsii Euroopassa ja EU:ssa yhteisiä solidaa-
risia ratkaisuja, vaan niiden puuttuessa se on itse lähtenyt sille tielle, jossa oikeuksia mah-
dollisimman nopeasti kavennetaan. Se on väärä suunta, ja sillä ei luoda rauhaa ja turvaa
myöskään suomalaisille, koska meidänkin oma sijaintimme tässä maailmassa on osoitta-
nut, että suomalaistenkin etu on se, että tässä maailmassa pienistä pidetään huolta: pienistä
ihmisistä, pienistä kansoista ja lapsista.

22.19 Matti Semi vas:  Arvoisa rouva puhemies! Edustaja Niinistö puhui äsken tuossa
koskettavasti, ja jäin miettimään, että milläs tässä laittaa paremmaksi, mutta riittää varmas-
ti, kun vain puhutaan asioista niin kuin ne tuntuvat olevan meillä ja siitä, mitenkä me ajat-
telemme näistä asioista.

Kun itse ajattelen tätä tilannetta, mikä meillä on nyt menossa tämän pakolaiskriisin osal-
ta Euroopassa, niin sehän on meillä sillä tavalla, että tämä on toisen maailmansodan jäl-
keen kaikkein pahin kriisi pakolaisten osalta, mitä tässä on tapahtunut. Nyt tämä ehdotettu
lakiuudistus on minusta kyseenalainen reaktio. Kun tämmöistä humanitääristä kriisiä koh-
taan yritetään antaa apua, niin sitä vastoin toimitaan koko ajan, että humanitääristä apua
pyrittäisiin antamaan ollenkaan. Se toimii myös vastoin meidän kansainvälisiä periaattei-
ta, mitä me olemme sopineet tässä vuosien varrella ja mitenkä olemme pyrkineet hoita-
maan ihmisten hätää ja apua.

Jos miettii tätä EU:n perheenyhdistämisdirektiiviä, niin siinä lausutaan, että pakolaisten
perheiden yhdistämisessä olisi säädettävä tavanomaista suotuisammista edellytyksistä hei-
dän haavoittuvan asemansa vuoksi. Kyllä he ovat haavoittuvassa asemassa, he ovat lähte-
neet pakoon sitä julmaa tilannetta, mikä heillä on siellä lähtömaassaan ollut. Nyt tämä hal-
lituksen esitys esimerkiksi tulorajojen osalta ei vastaa yhtään tätä perheenyhdistämisdirek-
tiiviä. Tämä tuloraja on huomattavasti korkeampi kuin monella kantasuomalaisella per-
heellä on työssä ansaittunakin tulona ollut. Ja sitten pitää muistaa se, että kun näitä päätök-
siä mietitään ja tätä hallituksen päätöstä, niin yksi tärkeimpiä asioita kotouttamisessa on
myös se, että perheet ovat läsnä, saadaan perhe kokoon ja pystytään yhdessä lähtemään te-
kemään sitä työtä oman hyvinvoinnin eteen ja parantamaan sitä yhteistä asemaa. Kun me
hyväksymme ne ihmiset tänne, niin hehän kotoutuvat ja ovat osa meidän yhteiskuntaam-
me. Ja kun itse mietin tätä lakia vielä, niin kyllä se vaikuttaa siltä, että täällä kaikin tavoin
6



Pöytäkirjan asiakohta PTK 73/2016 vp
pyritään estämään tätä kotouttamisen onnistumista sekä estämään lapselta se oman per-
heen saanti, löytäminen ja yhdessä eläminen.

Arvoisa puheenjohtaja! Kannatan edustaja Karin tekemää esitystä. — Kiitos.

22.22 Leena Meri ps: Arvoisa rouva puhemies ja kaikki paikalla olijat! Kun palataan hal-
lituksen esityksen tavoitteisiin, niin hallitus on tuonut esille, niin kuin kaikki olemme var-
maan moneen kertaan nämä lukeneet, että haluamme hallita maahanmuuttoa, vähentää
maahanmuuton kustannuksia ja edistää suojelua sekä edistää sitä, että perheenkokoaja ky-
kenisi vastaamaan perheen toimeentulosta.

Täällä on käytetty puheenvuoroja, kuten julkisuudessakin monesti ihmiset kysyvät,
miksi toimeentuloedellytyksiä nyt kiristetään. Silloin on syntynyt monille semmoinen mie-
likuva, että olemme muuttaneet jotenkin näitä toimeentulorajan edellytyksiä. On nyt ihan
hyvä alkuun sanoa, että ne ovat kuitenkin säilyneet vanhoina, niitä ei ole nostettu ja ne on
sidottu sitten toimeentuloedellytyksiin ja siellä on harkintaa. Perustuslakivaliokunta koros-
ti, että lapsen etua ja perheen etua tulee asiassa huomioida. Siellä on tiettyjä kulueriä, ku-
ten lapsilisä, jotka huomioidaan siinä tulonmuodostuksessa, niin että se ei ole pelkkää an-
siotuloa. Sitten kun puhutaan näistä ja tuodaan näitä asioita esille, niin puhutaan ihan tark-
kaan niistä juuri sen takia, että ihmisille ei synny vääriä käsityksiä.

Edustaja Niinistö totesi, että täällä on joku puolue — ilmeisesti perussuomalaiset —
joka unelmoi ihmisten oikeuksien rajoittamisesta, ja tämä hallituksen esitys on pahempi
kuin Halla-ahon Nuiva manifesti. En tiedä, mitä tarkoitit tällä. Perussuomalaiset ovat kes-
kustelleet maahanmuutosta pitkään, tuoneet esille niitä asioita, mitä ongelmia siitä on tul-
lut kotoutumisen kannalta, kuluja. En minä tiedä, unelmoimmeko me yhtään mistään sen
enempää. Me tuomme asioita pöydälle ja keskusteluun. On aina niin helppo tietyllä lailla
olla se hyvä ja avoin silloin, kun on tiukka taloudellinen tilanne. On paljon ikävämpi seistä
täällä puolustamassa silloin näitä hallituksen esityksiä ja tuoda myös sitä suomalaisten nä-
kökulmaa.

Täällä on myös ihmisiä, jotka ajattelevat niin, että me olemme joutuneet tinkimään mo-
nista asioista, on leikattu, on kiristetty, meidän talous on tiukka, miksi meidän pitäisi sil-
loin olla kaikessa niin avomielisiä. Meidän täytyy myös ymmärtää sitä, että kaikki kansa-
laiset eivät ajattele näin. Kuitenkin muistuttaisin, että perussuomalaisia on äänestänyt yli
500 000 ihmistä. He kokevat loukkaavana sen, että he ovat meidän kanssamme samanmie-
lisiä. Minä en ole nähnyt tässä salissa yhtäkään ihmistä, joka täällä olisi liputtanut ihmisten
oikeuksien rajoitusten puolesta. (Ville Niinistö: Viime torstaina!) — No, minä en ole ollut
täällä paikalla, ja minä en koskaan ole sillä lailla käyttäytynyt. Ja miten kukakin tilanteen
tulkitsee, se täytyy muistaa.

Tämä on vakava paikka Euroopalle. Meillä on täällä satojatuhansia, miljooniakin ihmi-
siä liikkeellä. Varmasti on näin, täällä joku edustaja puhui siitä, muistaakseni Niinistö, että
lapsilla on siellä paha olla ja on aikuisillakin. Olen katsonut itsekin niitä dokumentteja.
Tämä on ihan katastrofaalinen tilanne, mikä nyt on päällä, ja sitten on vielä se, että meillä
on odotettavissa vielä ympäristöpakolaisuus ilmastonmuutoksen vuoksi.

Minun henkilökohtainen mielipiteeni on se, että ei tämä ratkea sillä, että me lähdemme
siirtämään puoli maailmaa toiselle puolelle maapalloa, vaan kyllä meidän täytyisi myös
lähteä ratkomaan niitä ongelmia siellä. Missään tapauksessa ei ole hyväksyttävää millään
tavoin pahoinpidellä, raiskata, kohdella ihmisiä ihmisarvoa alentavasti. Se on ehdottomas-
ti kaikkien mielestä tuomittavaa. En usko yhdenkään perussuomalaisen ajattelevan, että
7



Pöytäkirjan asiakohta PTK 73/2016 vp
tässä on jotenkin niin kuin juhlimisen arvoinen asia. Minusta ihan oikeasti se tuntuu hen-
kilökohtaisesti ihan pahalta istua tuolla. Varsinkin kun istumme, edustaja Niinistö, perus-
tuslakivaliokunnassa, niin en ole koskaan puhunut kenestäkään ihmisestä epäkunnioitta-
vasti ainakaan omasta mielestäni.

Sitten haluaisin muistuttaa vielä siitä, että Euroopassa on maita, jotka ovat nyt kiristä-
neet tätä maahanmuuttopolitiikkaa ja yhdenmukaistaneet sitä. Ajatuksena on ollut myös
se, että nämä maahanmuuton edellytykset olisivat suurin piirtein samanlaiset. Saksassa esi-
merkiksi on paljon tiukempaa. Siellä vaaditaan lisäksi kotoutumista ja asuntoa, jota meillä
ei nyt vaadita. Meillä on se kolmen kuukauden aika, kun pakolainen voi hakea sitä per-
heenyhdistämistä. Hallintovaliokuntahan oli sitä selvittänyt, että jos johtuu viranomaisesta
se syy, että sitä hakemusta ei ole voinut sinne jättää tai käsitellä, niin sen voi jättää myö-
hemmin.

Tuossa kun katsoin uutisia, niin Ruotsi on juuri hyväksynyt erittäin tiukan perheenyh-
distämistä koskevan lainsäädännön, elikkä siellä on pääsääntönä se, että aina tulee määrä-
aikainen oleskelulupa eikä lyhyihin oleskelulupiin saa lainkaan perheenyhdistämistä ja pi-
demmänkin osalta saa vain, jos pystyy elättämään. En nyt halua sanoa, että tämä on joten-
kin hieno asia, että meillä on maailmassa näin suuri hätätilanne, mutta me olemme erittäin
suurten kysymysten edessä.

Me käytimme tuossa muutaman tunnin keskustellessamme Suomen taloudesta, että mis-
tä voidaan leikata, lapsilisistä ja kaikesta. Valitettavasti me voimme ottaa vain sen määrän
ihmisiä kuin me pystymme järkevästi ottamaan ottaen huomion meidän oman tilanteen,
oman turvallisuustilanteen, oman taloustilanteen ja sen, mitä me pystymme kotouttamaan
ihmisiä. Mutta toivon, että puhutaan näistä jatkossakin, ja se on hyvä asia, että puhutaan ja
saadaan olla eri mieltä.

Sitten vielä haluaisin lasten osalta sanoa sen, että itse ainakaan en halunnut — ja niin
kuin perustuslakivaliokunta totesi lausunnossaan myöskin, emme halunneet — poistaa ko-
konaan yksin tulevilta lapsilta sitä toimeentuloedellytystä sen vuoksi, ettei lapsia käytettäi-
si hyväksi, että heidät lähetetään yksin tuonne maailmalle ja sitten he voivat toimia per-
heenkokoajina. Tämmöinen maailman katastrofi, kun ihmisillä on hätä, ei ole kenellekään
ilonaihe. Toivon, että tämmöisiä puheenvuoroja ei enää tule, kukaan ei siitä iloitse.

22.29 Ville Niinistö vihr (vastauspuheenvuoro):  Arvoisa puhemies! Hyvä, että edustaja
Meri piti puheenvuoronsa. En ollut siitä samaa mieltä, mutta se oli kunnioittavaan sävyyn
esitetty, ja hän voisi perehtyä edustaja Elon, edustaja Eerolan ja edustaja Mäkelän viime
viikon torstain keskustelussa käyttämiin puheenvuoroihin, joihin itse viittasin siinä, että he
selkeästi olivat hyvin iloisia tästä kehityksestä, mitä tällä lakiesityksellä tehdään tavalla,
jota omassa puheenvuorossani kuvailin.

Toiseksi pitää korostaa sitä, että kaikki muut kysymykset, mitä edustaja Meri toi esille
siitä, miten ylipäätään voidaan varmistaa suurten ihmisjoukkojen joutuessa lähtemään ko-
tiseuduiltaan inhimillinen kohtelu eri tavoin ja varmistaa, että ihmiset voivat pysyä lähellä
kotiseutujaan, ovat ihan eri kysymyksiä kuin se, onko heillä, jotka ovat jo Suomessa, oi-
keus ja mahdollisuus saada tänne rakkaimpiaan: viemmekö me ihmisiltä, jotka tulevat jää-
mään tänne ja joiden me haluamme kotoutuvan ja työllistyvän, oikeuden — käytännössä
teemme sen lähes mahdottomaksi — että he voivat saada lapsensa ja puolisonsa tänne? Se
on erityisen julmaa, ja se on myös taloudellisesti haitallista.
8



Pöytäkirjan asiakohta PTK 73/2016 vp
22.30 Eva Biaudet r: Arvoisa puhemies! Oli hyvä, että edustaja Niinistö vastasi edustaja
Merelle. Olisi todella ollut erittäin hyvä, että olisitte ollut täällä viime viikolla, koska en
tiedä, kehtaanko edes kertoa siitä kenellekään, joka ei kuullut niitä puheenvuoroja, jotka
täällä esitettiin ja jotka nimenomaan olivat ilkkuvia ja iloisia siitä, että voidaan estää ihmis-
ten oikeuksia toteutumasta. Ja ei ollut väliä, puhuttiinko lapsista vai haavoittuvassa ase-
massa olevista ihmisistä.

Perustuslakivaliokuntahan on nimenomaan sanonut lausunnossaan, että on erittäin ky-
seenalainen lähtökohta lainsäädännölle, että pyritään tekemään Suomi vähemmän houkut-
televaksi turvapaikanhakijoille. Ja voi ehkä kysyä, kun tänään on keskusteltu turvallisuus-
politiikasta ja on keskusteltu talouspolitiikasta, miten voi olla Suomen edun mukaista teh-
dä Suomi vähemmän houkuttelevan tuntuiseksi kenestäkään — maaksi, jossa lasten oi-
keuksista ei välitetä, lapsia ei haluta suojella, perheiden yhteen saattamista ei haluta turva-
ta, vieraiden ihmisten hädästä ei haluta välittää.

Olen vuosikausia taistellut edustaja Zyskowiczin kanssa näistä turvapaikka-asioista,
joissa me olemme olleet aina eri puolilla, mutta uutta on tämä, kun kuitenkin silloin sekä
kokoomuksessa että keskustassa on kuitenkin ollut aika selviä voimia, jotka ovat kuitenkin
myöskin puolustaneet ihmisarvoista turvapaikkapolitiikkaa. Tällä hetkellä tuntuu siltä, että
sellaisia ihmisiä ei ole, ainakaan heitä ei täällä näy hallituspuolueissa, mikä on tietenkin
tosi surullista. Keskustelin Elisabeth Rehnin kanssa, joka puhui siitä minun kanssani, että
ennen tämä olisi ollut selvä omantunnon kysymys jokaiselle, joka äänestää huomenna, hei-
kennetäänkö nyt sitten lasten oikeuksia vai ei. (Puhemies koputtaa) Toivon, että se voisi
olla sitä kaikille. Jokainen kuitenkin joutuu kantamaan tästä vastuuta.

22.32 Sanna Marin sd: Arvoisa puhemies! Perheenyhdistämisen ehdot ovat jo nyt aika
kireät, ja perheenyhdistäminen on hankalaa, ja näiden ehtojen kiristäminen entisestään on
sydämetöntä ja julmaa politiikkaa. Itsekin olin tuossa keskustelussa viime viikolla, kun sitä
tässä salissa käytiin, ja valitettavasti se keskustelu ei ollut kauhean inhimillistä, aika ajoin
ei edes kauhean asiallista, vaan tuli hyvin surullinen kuva siitä tilanteesta, johon perintei-
sesti ihmisoikeuksia kunnioittava ja niillä ylpeillyt maa, Suomi, on ajautunut tällä hallitus-
kaudella.

Erityisen surullinen ja pahoillani olen siitä, että tässä salissa ei viime viikon keskuste-
lussa ollut, mutta ei myöskään nyt ole, kokoomuksen edustajia juurikaan, edustaja Zysko-
wiczia lukuun ottamatta, ei keskustan edustajia, sillä tiedän, että näiden puolueiden sisällä
varmasti on kansanedustajaihmisiä, jotka näkevät, että nämä käsittelyssä olevat esitykset
ovat hyvin ongelmallisia lasten näkökulmasta, perheiden näkökulmasta, ihmisoikeuksien
näkökulmasta ja kaikista heikoimmassa asemassa maailmassa olevien ihmisten näkökul-
masta. Sen takia toivoisin, että nämä edustajat, jotka sitten salissa äänestävät näistä surul-
lisista esityksistä, olisivat täällä salissa, kuuntelisivat tätä keskustelua, osallistuisivat sii-
hen ja perustelisivat sen, minkä takia he ovat tämän hallituksen esityksen takana, joka on
julma, joka on epäinhimillinen, joka on todella surullinen kuva nyky-Suomen tilanteesta,
siitä, mihin me olemme ajautuneet.

Itse kannatan edustaja Karin tekemää hylkäysesitystä ja todella toivon, että ihmisyys
(Puhemies koputtaa) voittaa tässä salissa, kun tästä äänestetään: emme anna näiden kama-
lien esitysten mennä läpi, ajattelemme lapsia, pidämme ihmisoikeuksista vastakin kiinni.
9



Pöytäkirjan asiakohta PTK 73/2016 vp
22.34 Ben Zyskowicz kok: Arvoisa rouva puhemies! Arvoisat kansanedustajat! Kun tääl-
lä aikaisemmin keskustelin ja olin eri mieltä vihreiden kanssa talouspolitiikasta, olin ja
olen sitä mieltä, että he bluffaavat väittäessään, että heillä on vaihtoehdot hallituksen sääs-
töille. Tämän asian osalta olen sitä mieltä, että vihreät eivät bluffaa. He ovat aidosti sillä
kannalla ja vilpittömästi sillä linjalla, mitä näissä maahanmuuttoasioissa ovat aikaisemmin
olleet ja nytkin ovat. Sen sijaan olen sitä mieltä, että he sulkevat silmänsä tietyiltä epämu-
kavilta tosiasioilta, jotka liittyvät akuuttiin pakolaiskriisiin Euroopassa, ja toisaalta olen
sitä mieltä, että näissä konkreettisissa lakiesityksissä, kuten tässä, he tarkastelevat asiaa nii-
den turvapaikanhakijoiden kannalta, jotka ovat jo Suomessa, mutta eivät halua ottaa huo-
mioon tässä yhteydessä tehtävien ratkaisujen laajempia vaikutuksia Suomeen saapuvien
turvapaikanhakijoiden määriin.

Haluan tässä puheenvuorossa ja osin myös vastauksena esitettyihin kysymyksiin ja nä-
kemyksiin todeta muutaman perusasian.

Minkä vuoksi tällaista perheenyhdistämistä vaikeuttavaa lakia ollaan nyt säätämässä?
Euroopassa yleisesti ja Pohjoismaissa kaikissa maissa — tai sanotaan täsmällisesti, että lä-
hes kaikissa maissa — ollaan kiristämässä perheenyhdistämisen ehtoja. Tämän toiminnan
tavoitteena ja tarkoituksena on pyrkiä vaikuttamaan siihen, minkälaiset määrät turvapai-
kanhakijoita Euroopassa vallitsevassa pakolaiskriisissä kuhunkin maahan hakeutuu. Jos
Suomi ei toimisi samoin kuin muut Euroopan maat ja samoin kuin muut Pohjoismaat, vaan
esimerkiksi meidän perheenyhdistämissääntömme olisivat selvästi suotuisampia kuin mui-
den Pohjoismaiden ja muiden Euroopan maiden, niin on aivan selvää minun mielestäni —
ja tämä ei ole mikään kielteinen ihmiskäsitys — että silloin Suomeen hakeutuu turvapai-
kanhakijoita enemmän kuin mitä me pystymme kohtuullisesti arvioiden onnistuneesti ko-
touttamaan. Meillä on Euroopassa viime vuonna ollut toista miljoonaa turvapaikanhaki-
jaa, tänä vuonna on jo satojatuhansia. Tulevista määristä emme tiedä, ennen kuin tämä
akuutti kriisi saadaan toivottavasti hallintaan.

Täällä on kannettu paljon huolta siitä, että jos perheenyhdistäminen ei ole mahdollista,
se vaikeuttaa kotoutumista. Tämä on totta. Mutta eikö yhtä totta ole se, että kaikki pyrki-
mykset kotoutumisen onnistumiseksi valuvat hiekkaan, jos ne määrät, joita suomalainen
yhteiskunta yrittää kotouttaa, ylittävät selvästi sen määrän kuin missä meillä on minkään-
laiset realistiset edellytykset onnistua? Viime vuonna Suomeen tuli yli 32 000 turvapaikan-
hakijaa. Me selviämme käsitykseni mukaan tästä yhdestä piikistä. Meillä on suuria vai-
keuksia: lisäbudjetissa satoja miljoonia lisää, kuntapaikoista huutava pula, tulkeista pula,
puhuttelijoista pula, Helsingin hallinto-oikeus tukkeutumassa, korkein hallinto-oikeus tuk-
keutumassa ja niin edelleen. Mutta me selviämme tästä. Mutta mikäli turvapaikanhakijoi-
den määrä tänä vuonna, ensi vuonna, seuraavana vuonna, johtuen siitä, että meillä on suo-
tuisammat perheenyhdistämismahdollisuudet kuin muissa maissa, nousee uudelleen kym-
meniintuhansiin, meillä ei ole mitään realistisia edellytyksiä onnistua kotouttamisessa. Tä-
män viime vuoden tulijamääränkin, tai niiden määrä, jotka saavat jäädä Suomeen, haasteet
ovat kotoutumisen osalta vasta edessä, ja ne haasteet ovat suuria, kuten kaikki tiedämme.
Jos joka vuosi puhuttaisiin lähivuosina tällaisista määristä, me emme onnistu — emme tä-
män turvapaikkaprosessin hallitsemisessa, emme kotouttamisessa kaikkine niine seurauk-
sineen, joista täällä kerrotaan, kun puhutaan perheenyhdistämisen vaikeutumisesta, syrjäy-
tymisestä, radikalisoitumisesta, yhteiskunnan ulkopuolelle jäämisestä, ulkopuolisuuden
tunteesta kaikkine seurauksineen, mitä siitä seuraa. Sen vuoksi tämä laki säädetään.
10



Pöytäkirjan asiakohta PTK 73/2016 vp
Kun edustaja Biaudet sanoi ensimmäisessä käsittelyssä, että ei vetovoimatekijöillä ole
merkitystä, kun siitä ei ole mitään akateemisia tutkimuksia, niin edustaja Biaudet on tässä
asiassa täysin väärässä. Vetovoimatekijöillä on huomattava merkitys. (Eva Biaudet: Ei tut-
kimusten mukaan!) Minkä takia tuhannet irakilaiset viime syksynä tulivat halki Balkanin,
halki Itävallan, halki Saksan, halki Tanskan, halki Ruotsin Suomeen, tänne Euroopan pe-
rälle, hakemaan juuri täältä turvapaikkaa? Mikseivät he hakeneet muualta, Virosta esimer-
kiksi? (Ville Niinistö: Ruotsista!) — Ruotsista, Tanskasta, Saksasta, Itävallasta? Nämä
kymmenettuhannet eivät hakeneet Ruotsista, he tulivat tänne. — Minun mielestäni on ai-
van selvää, ja tässä on tuhansia todistajia, että vetovoimatekijöillä on merkitystä. Sen lisäk-
si jokainen meistä on voinut lukea mediasta ihan näiden asianomaisten omia lausuntoja sii-
tä, että he hakeutuivat Suomeen, koska heillä on se käsitys, että Suomesta saa oleskelulu-
van helpommin ja tänne saa perheensä helpommin.

Jos ei vetovoimatekijöillä ole merkitystä, niin minkä takia Ruotsin hallitus on tänään
valtiopäivillä äänestänyt läpi sellaisen perheenyhdistämisuudistuksen, joka on tiukempi
kuin Suomen? Minkä takia Ruotsin vihreät, edustaja Niinistö, joka tunnette heidät hyvin,
ovat esittäneet tällaista teidän kuvailunne mukaan julmaa, epäinhimillistä, outoa ihmiskä-
sitystä edustavaa esitystä Ruotsin valtiopäivillä? (Ville Niinistö: Hyvä kysymys!) Minkä
takia Ruotsin demarit, edustaja Räsänen, edustaja Marin, ovat ehdottaneet tällaista Ruot-
sin valtiopäivillä, jos ei vetovoimatekijöillä ole merkitystä ja jos nämä perheenyhdistämis-
asiat eivät ole vetovoimatekijöitä? Minkä takia? Edustaja Kari, luuletteko, että teidän puo-
luesisarenne ja -veljenne Ruotsissa ovat ilkeyttään, pahaa pahuuttaan — vihreät Ruotsissa,
missä on lukemattomia maahanmuuttajataustaisia ihmisiä mukana puolueessa — lähte-
neet kiristämään perheenyhdistämisen ehtoja? Vai onko kyse siitä, että he kokevat välttä-
mättömäksi vaikuttaa näihin vetovoimatekijöihin, joista tämä perheenyhdistämisasia on
yksi?

Luen, mitä Ruotsin valtiopäivillä sanoi eräs edustaja tämänpäiväisessä keskustelussa
Helsingin Sanomien mukaan: "Ruotsista yhdessä Kreikan, Romanian, Kyproksen ja Mal-
tan ohella tulee yksi niistä maista, joka antaa heikoimman suojan pakeneville perheille. Se,
että estämme hyvin vaikeassa tilanteessa olevia perheitä elämästä yhdessä, on yksinkertai-
sesti epäinhimillistä." Kuulostaako tutulta, Suomen vihreät? Tätä ei sanonut Ruotsin val-
tiopäivillä vihreät, jotka esittävät perheenyhdistämisen tiukentamista, eikä edustaja Rein-
feldt, vaan tämän sanoi porvarioppositioon, keskustapuolueeseen kuuluva edustaja Johan-
na Jönsson valtiopäiväkeskustelussa. (Eva Biaudet: Hyvin sanottu!)

Eli miksi vihreät Ruotsissa tekevät tällaisia ehdotuksia? Antakaa sille hyvä selitys, jos ei
ole kyse vetovoimatekijöistä, jos ei ole kyse siitä, että perheenyhdistämisen ehdot ovat yksi
vetovoimatekijä. Ruotsin vihreät esittää tiukempia perheenyhdistämisuudistuksia kuin
Suomen hallitus. Kun saat toissijaisen suojelun perusteella oleskeluluvan Ruotsissa, sinul-
la ei käytännössä ole lainkaan mahdollisuutta saada perhettäsi perässä. (Ville Niinistö: Ei
tässäkään!) — Ei millään tuloilla, edustaja Niinistö. Ei millään tuloilla. — Näin toimii vih-
reät Ruotsissa, missä on vihreät ja demarit vastuussa. Mutta Suomessa, missä ei ole vas-
tuussa, voi sulkea silmänsä tosiasioilta ja väittää niitä olemattomiksi.

Toinen kysymys on lapset. Miksi vaikeutetaan lasten mahdollisuuksia saada omat van-
hempansa luokseen Suomeen? Kaikki olemme sitä mieltä, eikö totta, että jokainen lapsi ha-
luaa elää vanhempiensa kanssa, jos mahdollista, ja olemme sitä mieltä, että lähtökohtaises-
ti vanhemmat haluavat elää lastensa kanssa.
11



Pöytäkirjan asiakohta PTK 73/2016 vp
Miksi me tiukennamme tätä puolta? Siksi, että Suomen järjestelmä ei olisi kannustava ja
houkuttava sille, että Suomeen halki Afrikan, halki Lähi-idän, halki Euroopan lähetettäi-
siin alaikäisiä lapsia hengenvaarallisille matkoille ihmissalakuljettajien armoille määrän-
päänä Suomi. Ja edustaja Kari sanoi ensimmäisessä käsittelyssä, että ei tänne lähetetä lap-
sia. Edustaja Kari, yksinkertaisesti olette väärässä. Viime vuonna Suomeen tuli yli 3 000
yksin saapuvaa alaikäistä lasta: Afganistanista lähes 2 000, Irakista yli 600, Somaliasta yli
250. Luuletteko, edustaja Kari, todella, että nämä sadat lapset ovat paenneet vanhempiensa
ja sukujensa luota ja etsiytyneet oma-aloitteisesti ja omasta tahdostaan, omaehtoisesta tah-
dostaan, tänne Euroopan ja maailman toiseen ääreen? Uskotteko todella sitä? Vai eikö to-
siasia, jota te ette halua myöntää, ole se, että siellä vaikeuksissa olevat perheet ja vaarojen
keskellä elävät perheet ja erittäin tukalissa oloissa elävät perheet — sitä ei pidä kenenkään
kiistää — ovat yhdessä perheen piirissä tai suvun piirissä päättäneet tämän lapsen matkas-
ta (Eva Biaudet: Jotkut ovat, jotkut eivät!) ja myös yhdessä keränneet varat ja rahoittaneet
tämän lapsen matkan? Olen kysynyt tätä asiaa myös niin sanotulta kokemusasiantuntijalta,
yhdeltä henkilöltä, joka on itse tullut pakolaisena Afganistanista Suomeen, ja saanut hänel-
tä, joka tänä päivänä toimii tulkkina ja tapaa näitä ihmisiä päivittäin, hyvin selvän arvion
siitä, että ajatus siitä, että nämä lapset karkaavat perheiltään ja sitten hakeutuvat Suomeen,
on täysin väärä. Nämä lapset lähetetään, edustaja Kari. Toisin kuin te sanotte, nämä lapset
lähetetään tänne. (Emma Karin välihuuto — Ville Niinistö: Toistuvia väärinymmärryk-
siä!) Tämä on fakta.

Kysymys on nyt siitä, haluammeko Suomen järjestelmän olevan sellainen, joka kannus-
taa rikkomaan perheet, joka kannustaa erottamaan lapset vanhemmistaan ja vanhemmat
lapsistaan, joka kannustaa lähettämään heidät tänne Suomeen. Tästä on kyse. Minun mie-
lestäni Suomen järjestelmän ei pidä olla tällainen, ja teidänkään, jotka puolustatte perhei-
den oikeutta elää yhdessä, ei pitäisi tukea sellaisia järjestelmiä, jotka kannustavat perheitä
tällaiseen menettelyyn. Viime vuonna puhuttiin siis yli 3 000:sta yksin Suomeen saapu-
neesta alaikäisestä lapsesta.

Arvoisa puhemies! Lopuksi totean, että tämä tilanne Euroopassahan johtuu tästä pako-
laiskriisistä. Uskon, että me kaikki olemme yhtä mieltä siitä, tai toivon, että olemme yhtä
mieltä siitä, että yhteisin eurooppalaisin ratkaisuin — joita, edustaja Niinistö, Suomen hal-
litus ajaa, toisin kuin annoitte ymmärtää — saataisiin tämä tilanne hallintaan ja ottaisimme
niitä kaikkein suurimmissa vaikeuksissa olevia ihmisiä suoraan pakolaisleireiltä Euroopan
maihin, myös Suomeen, jolloin suomalaisten kiintiöpakolaisten määrä nousisi tietysti huo-
mattavasti suuremmaksi kuin mitä se nyt vuosittain on. Kun on puhuttu siitä, että Ruotsin
laki on sentään määräaikainen — se on ollut täällä eräiden Ruotsin lakia jollain tavoin ym-
märtävien argumentti — niin haluan sanoa, että mikäli suunta Euroopassa kääntyy ja täl-
laiset kiristykset loppuvat ja mennään toiseen suuntaan, silloin on mielestäni sekä mahdol-
lista että perusteltua, että myös Suomessa näitä asioita arvioidaan uudelleen. Ja toivon, että
pakolaiskriisi saadaan sillä tavoin hallintaan, että tämä uudelleenarviointi voidaan tehdä jo
seuraavalla vaalikaudella.

22.49 Ville Niinistö vihr (vastauspuheenvuoro): Arvoisa puhemies! Sanon edustaja Zys-
kowiczille suoraan, että pidän häpeällisenä tämäntyyppistä lainsäädäntöä, oli maa mikä ta-
hansa ja olivat vastuussa olevat puolueet mitä tahansa. Sama arvomaailma pätee Suomessa
ja Ruotsissa, ja Ruotsin vihreät ovat kyllä tästä käytännössä heikosta hallituspolitiikasta ja
kyvyttömyydestä ajaa omat tavoitteensa läpi hallituksessa saaneet maksaa kovan hinnan:
12



Pöytäkirjan asiakohta PTK 73/2016 vp
puolueen toinen puheenjohtaja erosi, ja puolueen kannatus on laskenut. Ruotsin vihreiden
kannattajat eivät halua tällaista politiikkaa, minä en olisi siihen suostunut — he olivat heik-
koja hallituksessa, kun lähtivät edes tähän määräaikaiseen lakiin mukaan. Ja olen todella
iloinen, että sielläkin löytyy kansanedustajia, niin kuin keskustapuolueen kansanedustaja,
jotka puolustivat ihmisarvoa siellä käsittelyssä. Mutta Suomen tilanne on vielä paljon pal-
jon helpompi kuin Ruotsin siinä mielessä, että Ruotsi on vastaanottanut moninkertaisen
määrän turvapaikanhakijoita lyhyessä ajassa verrattuna siihen, mikä meillä on, ja meillä
tämä tilanne ei ole sellainen, että Suomen hallituksen pitäisi itse lähteä aktiivisesti heiken-
tämään ihmisarvoa ja ihmisoikeuksia rajoittamalla (Puhemies koputtaa) perheenyhdistä-
mistä ennen kuin me saamme EU:ssa solidaariset käytännöt kuntoon, jolloin tälle tielle ei
tarvitsisi lähteä ollenkaan.

22.50 Joona Räsänen sd (vastauspuheenvuoro):  Arvoisa puhemies! Edustaja Zysko-
wiczille voi todeta, että on ihan totta, että muissakin Pohjoismaissa lainsäädäntöä on tiu-
kennettu, ja tältä osin totta kai ymmärtää sen, että Suomessakin varmaan joitakin vaateita
tämän tiukentamisen suhteen on.

Mutta sitten pitää myös muistaa ne realiteetit. Otetaan nyt esimerkiksi vaikka tämä
Ruotsi. Siellä tämä toimeentulovaatimus on kohtuullisempi kuin Suomessa, Suomessa
vaadimme kovempaa toimeentuloa näiltä ihmisiltä kuin Ruotsissa. Ja senpä takia on aika
kummallista, että nyt kun vetoatte Ruotsiin, niin kun viime viikolla tässä salissa esitimme,
että tämä toimeentulovaatimus tehtäisiin Ruotsin mallin mukaisesti, niin se ei tässä suh-
teessa kelvannut. Tiukennukset kyllä kelpaavat mutta näköjään lievennykset eivät. Ja sit-
ten myös tämä mittakaava: kun mietitään tätä, että Ruotsi on kantanut kyllä taakkansa,
200 000 ihmistä viime vuonna — 200 000 — ja meillä 30 000, niin eikö ole kuitenkin oi-
kein sanoa, että kyllä Ruotsi tässä oman taakkansa on monin verroin kantanut verrattuna
Suomeen?

22.51 Eva Biaudet r (vastauspuheenvuoro):  Arvoisa puhemies! Lainatakseni edustaja
Zyskowiczin bluffijuttua: En tiedä, onko teidän näkemyksenne bluffia vai onko kokoo-
muksen näkemys bluffia. Olette aina ajaneet turvapaikkamääräysten kiristämistä, aivan
riippumatta siitä, onko meillä ollut 1 500 vai 2 000 turvapaikanhakijaa. Tämä on aivan
bluffia, että kysymys liittyisi mitenkään tähän uuteen tilanteeseen. En ole koskaan ollut
keskustelussa, jossa olisitte puolustaneet turvapaikkasääntöjä, sellaisia liberaalimpia sään-
töjä tai lastensuojelusääntöjä. Teidän näkemyksenne eivät ole yhdenmukaisia minkään
kansainvälisen asiantuntijajärjestön kanssa, ja ehkä teillä on kokemusasiantuntijoita, mut-
ta yleensä on ehkä hyvä myöskin tutustua vähän laajemmin niiden järjestöjen ja kansain-
välisten järjestöjen työhön, jotka ovat nimenomaan käsitelleet siirtolaisuutta, turvapaikan-
hakijoita, pakolaisuutta, ihmiskauppaa. Kaikki ovat sitä mieltä, (Puhemies koputtaa) että
tällaiset kiristykset yleensä tekevät vaarallisemmaksi kaikki reitit (Puhemies koputtaa) lap-
sille ja naisille, avuttomassa asemassa oleville. Ei... [Puhemies keskeytti puheenvuoron pu-
heajan ylityttyä.]

22.52 Ben Zyskowicz kok (vastauspuheenvuoro): Arvoisa rouva puhemies! Edustaja Rä-
sänen, kun vihreät kuulemma Ruotsissa ovat vastustaneet hallituksessa näitä kiristyksiä
mutta jääneet alakynteen, niin ilmeisesti Ruotsissa sitten toinen hallituspuolue eli SDP on
ainoana aidosti näiden Ruotsin kiristyksen takana. En sano, etteikö Ruotsi olisi ollut hyvin
13



Pöytäkirjan asiakohta PTK 73/2016 vp
suopea pakolaispolitiikassaan, mutta pitää muistaa, että viime vuonna Suomeen saapui nel-
jänneksi eniten turvapaikanhakijoita Euroopassa suhteessa väkilukuun.

Mitä sitten tulee näihin tulorajoihin, edustaja Räsänen, voi olla, että meillä on, tai aina-
kin minulla on, vähän hatarat tiedot Ruotsin lainsäädännöstä, mutta mitä äskenkin luin Hel-
singin Sanomista, niin Ruotsissa toissijaisen suojelun perusteella oleskeluluvan saaneen
turvapaikanhakijan kohdalla mitkään tulot, siis mitkään tulot, eivät riitä siihen, että saisi
perheensä yhdistettyä — se on 13 kuukautta, eikä siinä perhettä yhdistetä.

Edustaja Biaudet, teille sanon, että en kyllä tiedä kenenkään tutkijan väittäneen, että
nämä sadat tai tuhannet lapset karkaavat kotoa (Puhemies koputtaa) päästäkseen Euroop-
paan. Kyllä perhe heidät lähettää. (Eva Biaudet’n välihuuto)

22.53 Joona Räsänen sd (vastauspuheenvuoro):  Arvoisa rouva puhemies! On varmaan
selvää, että jokainen maa tekee lainsäädäntöä ensisijaisesti omasta lähtökohdastaan, ja en
lähde täällä neuvomaan sosialidemokraatteja Ruotsissa, miten heidän pitää omaa lainsää-
däntöään kehittää, mutta näihin muutamaan kohtaan nyt edelleen puutun.

On totta, niin kuin edustaja Zyskowicz totesi, että toissijaisen suojelun saaneiden osalta
tämä tulorajavaatimus Ruotsissa on se, että siellä mitkään tulot eivät riitä, mutta sitten kun
tullaan näihin pakolaisstatuksen saaneiden tulorajoihin, niin siinä Suomessa vaadimme ko-
vempia tulorajoja kuin Ruotsissa. (Ben Zyskowicz: Ei ole tulorajoja ollenkaan!) — On-
han, kolmen kuukauden jälkeen. Jos et kolmen kuukauden jälkeen saa perhettä yhdistet-
tyä, niin tulorajat astuvat voimaan, ja silloin ne ovat kovemmat kuin Ruotsissa. — Viime
viikolla, kun esitettiin, että eikö näitä voitaisi kohtuullistaa, kun ajattelen kuitenkin niin,
että edustaja Zyskowiczkin haluaa täällä nimenomaan kaikista heikoimpia tässä auttaa,
niin se kyllä auttaisi kaikista heikoimpia, jos me kohtuullistaisimme näitä tulorajoja tai pi-
dentäisimme tämän kolmen kuukauden määräaikaa. Ja muuten Ruotsista täytyy myös
muistaa se, että siellä esimerkiksi (Puhemies koputtaa) heidän lähetystöverkkonsa on pik-
kuisen suuremmin resursoitu kuin meillä Suomessa.

22.55 Sanna Marin sd (vastauspuheenvuoro):  Arvoisa puhemies! Kyllä tämä edustaja
Zyskowiczin puheenvuoro, jonka hän tuosta pöntöstä äsken käytti, kertoo selvästi jotain
hänen omista näkemyksistänsä ja arvoistansa liittyen tähän käsittelyssä olevaan kysymyk-
seen. Hän myös tässä puheenvuorossaan äsken viittasi siihen, että hänellä voi olla heikot
tiedot Ruotsin tilanteesta. Toivon, että teillä ei kuitenkaan ole niin heikot tiedot tästä itse
asiasta ja että ette niihin pohjaa näitä näkemyksiänne, mitä äsken tuolla esititte. Muun
muassa Pakolaisneuvonta on koostanut tämmöisen aika hyvän "10 väitettä ja faktaa turva-
paikanhakijoista ja pakolaisista" -koosteen nimenomaan tähän perheenyhdistämiskysy-
mykseen liittyen, ja täällä on muun muassa kohta näistä niin kutsutuista ankkurilapsista,
jotka itsekin tuossa puheenvuorossanne nostitte esiin. Toivon, että perehdytte siihen huo-
lella, se löytyy muun muassa Pakolaisneuvonnan sivuilta. Jos pikaisesti sieltä luette, niin
saatte näihin väitteisiinne ehkä sitten oikeaakin tietoa taustaksi.

22.56 Ville Niinistö vihr (vastauspuheenvuoro): Arvoisa puhemies! Edustaja Zyskowicz
toistuvasti sotkee asioita ja vääristelee toisten argumentteja. Siksi tämä keskustelu on ohi-
puhumista. Ne, jotka täällä salissa sanovat, että tänne ei lähetetä lapsia, puhuvat tästä ilmi-
östä, mitä moni teistä salin toiselta puolelta on suoraan kutsunut ankkurilapsiksi, ja tutkijat
ja asiantuntijat sanovat, että sellaista ilmiötä ei ole, että lapsi lähetettäisiin tänne tarkoituk-
14



Pöytäkirjan asiakohta PTK 73/2016 vp
sena jotenkin väärinkäyttää järjestelmää. (Ben Zyskowiczin välihuuto) On totta, että var-
masti monissa perheissä autetaan vaikka sitä 16-vuotiasta poikaa, jota odottaa pakkovär-
väys armeijaan tai puolisotilaallisiin joukkoihin tai jonka Isis uhkaa tappaa, jos hän ei suos-
tu tulemaan heidän joukkoihinsa. Kyllä heitä autetaan lähtemään siitä maasta pois, kukaan
ei ole kiistänyt sitä, mutta heillä on oikeus hakea turvaa, heillä on perusteet saada turva-
paikka, he ovat vainottuja. Ja sellaista ilmiötä, jossa järjestelmää hyväksikäytettäisiin niin,
että lähetettäisiin lapsia tänne vain sen takia, että he ovat lapsia, vaikka heillä ei ole oikeata
hätää, ei tutkijoiden mukaan ole. Näin ollen tässä puhutaan koko ajan kahdesta eri asiasta.

22.57 Leena Meri ps (vastauspuheenvuoro): Arvoisa puhemies! Olen hieman hämmenty-
nyt siitä, että silloin kun tämä hallituksen maahanmuuttopoliittinen ohjelma ja turvapaik-
kaohjelma syksyllä tai joskus marraskuussa julkaistiin, niin SDP:n puheenjohtaja Antti
Rinne vuolaasti kehui näitä meidän toimenpiteitämme. En tiedä sitten, eikö hän ymmärtä-
nyt, mitä perheenyhdistämisellä tullaan tarkoittamaan, vai eikö hän tiennyt sitä, että toi-
meentuloedellytyksethän ovat nyt jo samat. Tässä ei olla euromääriä muuttamassa.

Sitten olisin vielä muutaman sanan sanonut tuosta lasten lähettämisestä. Me emme pe-
rustuslakivaliokunnan lausunnossa siihen nyt vahvasti ottaneet kantaa, mutta me hyväk-
syimme kuitenkin yksimielisesti tämän hallituksen esityksen näkemyksen siitä, että tämä
voi altistaa lapsia hyväksikäytettäviksi. Ja korjatkaa, edustaja Niinistö, jos muistan väärin,
että Maahanmuuttoviraston kuulemisessa tuli esille, että tämmöisiä viitteitä on. Muistaisin
näin, nyt en ehtinyt tässä kahlata niitä lausuntoja, mutta tämä ei ole ihan tuulesta temmattu
väite.

22.58 Ben Zyskowicz kok (vastauspuheenvuoro): Arvoisa puhemies! Edustaja Marinille
totean, että luulen, että tunnen nämä asiat aika hyvin. Niin kuin edustaja Biaudet kertoi,
olemme vuosikymmeniä näistä olleet eri mieltä. (Eva Biaudet: Taistelleet! — Välihuutoja)

Edustaja Ville Niinistö, en puhunut turvapaikkajärjestelmän väärinkäytöstä, vaan pu-
huin niistä faktoista, että perheet ja suvut lähettävät lapsiaan Eurooppaan, ja motiiveina voi
olla, ja monissa tapauksissa varmaan onkin, se, mitä kerroitte, että siellä on värväysriskejä
ja muita, mutta motiivina on myös se, että ajatellaan perheen pääsevän perässä. Motiivina
on myös jopa se, että Eurooppaan päässyt ja siellä toivottavasti kotoutunut pystyy talou-
dellisesti tukemaan sinne vaikeisiin olosuhteisiin jäävää perhettä. Jos epäilette tässä sano-
maani, niin olen valmis järjestämään, edustaja Ville Niinistö, edustaja Marin ja muut ha-
lukkaat, esimerkiksi tapaamisen sellaisen afganistanilaisen, pakolaisena Suomeen tulleen
naisen kanssa, joka toimii tänä päivänä tulkkina ja voi kertoa (Puhemies koputtaa) näistä
kokemuksista, mitkä hänellä on juuri tänä päivänä olevasta tilanteesta.

22.59 Joona Räsänen sd (vastauspuheenvuoro):  Arvoisa puhemies! Kun edustaja Meri
tuossa viittasi siihen, mitä sosialidemokraatit tästä aiheesta ovat aikaisemmin sanoneet tai
eivät ole sanoneet, niin kun nyt mietitään vaikka sitä, että hallitus on ilmoittanut, että se ot-
taa käyttöön niitä keinoja, joita perheenyhdistämisdirektiivi antaa myöden, niin ei esimer-
kiksi näissä direktiivin sanomissa keinoissa, kun puhutaan tästä turvatusta toimeentulosta,
säädellä sitä, miten Suomi määrittää turvatun toimeentulon. Suomi määrittää sen turvatun
toimeentulon aivan niin kuin itse haluaa kansallisessa lainsäädännössä, ja senpä takia esi-
timme, että tätä esitystä, jonka te olette tehneet, voitaisiin kohtuullistaa sillä, että noudat-
taisimme samaa periaatetta tässä turvatun toimeentulon määrittämisessä kuin Ruotsi nou-
15



Pöytäkirjan asiakohta PTK 73/2016 vp
dattaa. Tällä tavalla tekisimme sitä yhteistä pohjoismaista politiikkaa, jota tässä salissa
(Puhemies koputtaa) on muuten pitkään peräänkuulutettu ja jota myös te olette peräänkuu-
luttaneet. Nyt edelleen herää kysymys, minkä ihmeen takia teille ei käy se, että ottaisimme
tässä turvatussa toimeentulossa mallia Ruotsista.

Ensimmäinen varapuhemies Mauri Pekkarinen: Vielä myönnän vastauspuheenvuorot
edustajille Niinistö, Meri ja Zyskowicz, ja sen jälkeen menemme puhujalistaan.

23.01 Ville Niinistö vihr (vastauspuheenvuoro):  Arvoisa puhemies! Edustaja Zysko-
wicz, on varmasti niin, että perheissä on hätä siitä, mitä heidän alaikäisille lapsilleen käy
heidän kotimaassaan olosuhteissa, joissa on vainoa, sotaa, sekasortoa, nälänhätää, erilaisia
ääriliikkeitä, jotka uhkaavat heidän lastensa tulevaisuutta. Siinä, että näistä oloista perheet
lähettävät tai auttavat lastaan lähtemään sieltä pois tai perhe hajoaa sodan jaloissa ja lapset
ajautuvat erilleen omasta perheestään, ei ole mitään sellaista, missä pitäisi epäillä heidän
motiiviaan niin, että täällä sivistysvaltiossa lainsäädännöllä pitäisi pyrkiä estämään tällais-
ten ihmisten oikeus hakea turvaa tästä maasta ylipäätään. Nyt tässä on kysymys kuitenkin
pohjimmiltaan ihmiskuvasta. Kun te, edustaja Zyskowicz, yritätte kieltää, että tässä ei olisi
kysymys ihmiskuvasta, niin te haluatte vähän samaa kuin mitä te ajatte myös sosiaalitur-
vassa, että sen takia te koette, että kun on joitain väärinkäyttöilmiöitä, niin tavallisten ih-
misten ihmisoikeuksia kavennetaan, ja se on aivan väärä suunta. (Puhemies koputtaa) Oi-
keusvaltion pääsäännön pitää olla se, että varmistetaan ihmisten oikeudet ja sitten arvioi-
daan aina erityistapaukset erikseen.

23.02 Leena Meri ps (vastauspuheenvuoro):  Arvoisa puhemies! Edustaja Räsäselle nyt
vielä kuitenkin kommentoisin sitä, että minä puhuin siitä, mitä edustaja Rinne, teidän pu-
heenjohtajanne, sanoi viime syksynä, ja te sanoitte sitten, että juu, että hyväksyimme sen
ajatuksen, että perheenyhdistämisdirektiivi otettaisiin käyttöön, jos ymmärsin oikein. Siis
mehän emme ota sitä edes täysimääräisesti käyttöön. Siellähän on asuntoedellytys ja varal-
lisuusedellytyksiä, ja nyt te puhutte siitä, mitä viime viikon torstaina on keskusteltu. Minä
puhuin siitä, mitä teidän puheenjohtajanne on viime marraskuussa puhunut. En minä pu-
hunut mitään siitä, mitä te olette viime torstaina pyytäneet lain peruuttamisesta. Olisi hyvä
kuunnella huolellisesti, mistä puhutaan, niin sitten ei tarvitsisi tuoda sellaisia asioita siihen
keskusteluun — meillä on ilta muutenkin pitkä — jotka eivät siihen liity.

23.03 Ben Zyskowicz kok (vastauspuheenvuoro): Arvoisa herra puhemies! Edustaja Vil-
le Niinistölle totean vain sen, että kun kannetaan huolta perheistä, lasten oikeudesta elää
vanhempiensa kanssa, vanhempien oikeudesta pitää lapset luonaan ja saada lapset luok-
seen, niin kyllä luulisin, että meidän yhteinen huolemme on se, että Suomen lainsäädäntö ei
olisi sellainen, että se on omiaan kannustamaan sellaiseen menettelyyn, jossa alaikäiset
lapset erotetaan perheestään, jossa alaikäiset lapset lähetetään ihmissalakuljettajien mat-
kaan hengenvaaralliselle matkalle toiselle puolelle maailmaa. Tästä tässä tältä osin on ky-
se. Toistan sen, että ellette halua minua uskoa, niin voidaan järjestää vaikka Pikkuparla-
mentin kuppilaan tapaaminen henkilön kanssa, joka ainakin näiden afganistanilaisten ala-
ikäisten — joita Suomeen on tullut siis parisentuhatta viime vuonna — tilanteen hyvin tun-
tee.
16



Pöytäkirjan asiakohta PTK 73/2016 vp
Ensimmäinen varapuhemies Mauri Pekkarinen: Ja siirrymme puhujalistaan. Totean,
että täällä nyt vastauspuheenvuoroja pyytäneet ovat seuraavana varsinaisten puheenvuoro-
jen listalla ja nyt mennään eteenpäin tällä tavalla. — Edustaja Aalto, olkaa hyvä.

23.04 Touko Aalto vihr: Arvoisa herra puhemies! Eilen vietettiin maailman pakolaispäi-
vää. Maailman pakolaisongelmaan on kuitenkin kiinnitettävä huomiota vuoden jokaisena
päivänä. Voisi kuvitella, että sodan kauhut kokeneessa Suomessa, joka varautui kymme-
nistä satoihin miljooniin pakolaisiin Neuvostoliiton hajotessa, olisi erityisen hyvää ym-
märrystä maailman pakolaistilanteeseen, mutta ei, maamme hallitus on tehnyt kantansa
selväksi. Sen sijaan, että se tekisi kaikkensa maailman heikoimpien auttamiseksi, se leik-
kaa ensinnäkin kehitysyhteistyöstä ennätyksellisen paljon ja tekee perheenyhdistämisestä
käytännössä mahdotonta.

Oikeusvaltiossa nimeltä Suomi oikeus perheeseen mitataan joidenkin osalta rahassa. Jos
olet saanut myönteisen turvapaikkapäätöksen, sinun täytyy tienata enemmän kuin suoma-
lainen keskimäärin tienaa, jotta voit yhdistää perheesi. Tähän yleensä vastataan, että onhan
myönteisen turvapaikkapäätöksen saaneella oikeus perheenyhdistämiseen kolmen kuu-
kauden ajan ilman tulorajoja. Mutta koska perheenyhdistämishakemusta ei voi tehdä en-
sinnäkään Suomessa oleva henkilö eikä sitä voi tehdä myöskään sähköisesti, on usein il-
man rahaa ja henkilöpapereita vailla olevan perheen käytännössä mahdotonta matkustaa
lähimpään Suomen suurlähetystöön jättämään hakemus — etenkin, jos joutuu matkusta-
maan konfliktialueen läpi tai asuu siellä.

Toinen asia, johon tässä yhteydessä viitataan etenkin lasten suhteen, on ulkomaalaislain
39 §:ään jäävä mahdollisuus poiketa tulorajoista poikkeuksellisen painavasta syystä tai
lapsen edun niin vaatiessa. Hallituksen esityksessä poikkeamisesta annetut soveltamisesi-
merkit, lapsen vakava sairaus tai vamma, kuitenkin osoittavat, että kyse on erittäin poik-
keuksellisesta menettelystä, jossa lapsen etu ei toteudu riittävällä tavalla.

Arvoisa herra puhemies! Hallituksen tarkoituksena on pyrkiä mahdollisimman hyvään
kotouttamiseen. Omilla ehdotuksillaan hallitus kuitenkin vie sen kaikkein tärkeimmän ko-
touttamista edistävän asian eli perheen. Jokainen meistä voi miettiä omalta kohdaltaan, mi-
ten hyvin arki sujuisi, jos joutuisimme olemaan joka hetki peloissamme oman perheemme
puolesta ja miettimään, oliko edellinen yhteydenotto se viimeinen kerta, kun kuulee rak-
kaistaan. Näin on tapahtunut monien niiden ihmisten kohdalla, joita olen lukuisissa vas-
taanottokeskuksissa Suomessa kasvotusten silmistä silmiin kohdannut. Lisäksi laillisten
turvapaikanhakureittien ja mahdollisuuksien tukkiminen johtaa siihen, että muut perheen-
jäsenet joko ajetaan ihmissalakuljettajien armoille tai pakotetaan jäämään sodan keskelle.
Jokainen hukkunut turvapaikanhakija, jokainen konfliktissa kuollut siviili on myös mei-
dän vastuullamme. Me voimme tehdä enemmän, meidän pitää tehdä enemmän, ja meidän
pitää vaatia hallitustamme tekemään enemmän.

Arvoisa herra puhemies! Siksi kannatan edustaja Karin tekemää hylkäysesitystä.

23.08 Krista Mikkonen vihr: Arvoisa puhemies! Viime viikolla ja tänä iltana tästä laista
keskustelussa on varmasti jo sanottu kaikki ne asiat, miksi tämä laki on epäinhimillinen.
Lakia ovat täällä vastustaneet oppositiopuolueiden edustajat, ja perussuomalaiset ovat pu-
huneet sen puolesta. Joidenkin heidän edustajiensa mukaan on perussuomalaisen ideolo-
gian mukaista estää maahantulijoita tulemasta tänne.
17



Pöytäkirjan asiakohta PTK 73/2016 vp
Kokoomus on täällä urheasti Ben Zyskowiczin suulla koettanut tätä lakia puolustaa.
Muita täällä ei heidän puoleltaan olekaan käyttänyt puheenvuoroja kuin yksi edustaja vii-
me viikolla. Keskustalaiset eivät ole käyttäneet yhtään puheenvuoroa. Tämä keskustelu on
mielestäni ollut hyvin surullista kuultavaa ja osoittanut todella julmaa ja kylmää ihmisku-
vaa hallitukselta.

Tänään, kun ulko- ja turvallisuuspoliittisia linjoja tässä salissa Suomelle yhdessä vedet-
tiin, puhuttiin siitä, miten entistä keskinäisriippuvaisemmassa maailmassa Suomi edistää
kansainvälistä vakautta, ihmisoikeuksia, oikeusvaltioperiaatteita ja tasa-arvoa. No, tämä
maailmojen entistä suurempi keskinäisriippuvaisuus näkyy esimerkiksi tässä pakolaisky-
symyksessä, ja sen takia olisi tärkeää, että Suomi kantaisi tässä oman vastuunsa. Sen lisäk-
si, että me emme vaikeuta tänne tulleiden ja täältä kansainvälistä suojaa saaneiden ihmis-
ten oikeutta perheeseen, meidän pitää toki myös puuttua entistä voimakkaammin sinne läh-
tömaihin ja niihin syihin, miksi joudutaan lähtemään. Mutta valitettavasti näitäkään esityk-
siä hallitus ei ole tuonut.

23.10 Ville Niinistö vihr: Arvoisa puhemies! Eivät hallituspuolueiden edustajat voi paeta
siitä mihinkään, että tämän esityksen tosiasiallinen käytännön vaikutus ja jopa monien
edustajien julki lausuma tavoite on se, että Suomi ottaisi mahdollisimman vähän pakolai-
sia vastaan, heille olisi mahdollisimman hankalaa tulla tänne ja heille olisi mahdollisim-
man hankalaa saada turvaa perheilleen, jotta he eivät sitten tänne tulisi. Tämä on hallitus-
puolueiden tavoite. Ajatus on se, että maailman kriisit ja hätä poistuvat sillä, että kun ne
ovat poissa silmistä, ne ovat poissa mielistä.

Suomi voi olla kylmä ja kova, laittaa rajat kiinni ja sen jälkeen ajatella, että asiat olisivat
sitten täällä maassa paremmin. No, minä en usko, että sellainen valtio ja sellainen hallitus,
joka rajoittaa täältä turvaa hakevien ihmisoikeuksia, pitää myöskään suomalaisista köyhis-
tä kiinni. Ja näyttö osoittaa, että tämä hallitus ei välitäkään suomalaisista köyhistä, koska se
on myös leikannut hyvin kovalla kädellä pienituloisilta Suomessa — opiskelijoilta, eläke-
läisiltä, sairailta — maksukorotuksia nostamalla. Ja ne puolueet — tässä ei ole nyt paikalla
enää perussuomalaisten edustajia — jotka perustelevat sitä, että emme voi auttaa muualta
tänne tulevia, sillä, että avun tarve Suomessakin on suuri: miksi he sitten leikkaavat ylipää-
tään hädänalaisilta ihmisiltä ja oikeudenmukaisuudesta tässä maassa? (Touko Aalto: Hyvä
kysymys!) Juuri tämä politiikka on se, joka johtaa sille kaltevalle pinnalle, missä ihmisoi-
keuksia aletaan myydä sen nimissä, että "nyt on vähän vaikeeta", vaikka samaan aikaan —
enkä tykkää yleensä tällaisesta vasemmistopopulismista, mutta kun se on totta — pörssi-
yhtiöt tekevät hyviä tuloksia ja maksavat korkeita osinkoja. Tämä hallitus ajattelee, että
heikompiosaisilta leikkaamalla Suomi nousee. Onhan päivänselvää, että se heikentää yh-
teiskunnan eheyttä. Ja se, että tällaisessa arvovalinnan paikassa Suomi sivistysvaltiona, oi-
keusvaltiona ja Pohjoismaana hylkää kaikkein hädänalaisimpien ihmisten oikeudet, on
vain perin pohjin väärin. Ja, edustaja Zyskowicz, te ette pysty pakenemaan sitä yhtään mi-
hinkään sillä, että te väittäisitte, että tässä on hyvä tarkoitusperä.

Jos Suomen hallitus haluaisi tavoitella oikeudenmukaista järjestelmää Euroopassa, jolla
vältettäisiin se, että ihmiset joutuvat salakuljettajien armoille ja tulevat tänne turvapaikan-
hakijoiksi vaikeiden reittien kautta, tai jos koetaan, että tämä tilanne ei ole hallinnassa, niin
silloin Suomen pitäisi ajaa ihan toisenlaista politiikkaa EU-tasolla. Tämähän, että kansal-
lisilla rajoituksilla rajoitetaan turvapaikanhakijoiden ja pakolaisten oikeuksia ja kavenne-
taan laillisia reittejä tulla Eurooppaan, ennen kuin on saatu mitään yhteistä eurooppalaista
18



Pöytäkirjan asiakohta PTK 73/2016 vp
solidaarista järjestelmää kasaan, juuri vain ajaa ihmisiä yhä hädänalaisempaan asemaan ja
yhä vaikeampiin reitteihin Välimeren yli. Viikoittain satoja ihmisiä kuolee nyt sen takia,
että EU—Turkki-sopimus on vaikeuttanut niitten helpompien reittien käyttöä, jolloin ih-
miset tulevat sieltä yhä epätoivoisemmissa olosuhteissa, ja nyt perheenyhdistämisen rajoi-
tusten kautta monissa EU-maissa lailliset reitit entisestään kapenevat. Eli kyllä tässä hä-
dänalaisia heitetään kumiveneisiin, ja me tiedämme, miten niille kumiveneille Välimerellä
käy.

Arvoisa puhemies! Se, mitä pitäisi tehdä, olisi siis se, että jos nyt EU etenee siihen suun-
taan, että ensisijaisesti se maa, johon ensimmäisenä EU-alueella tullaan, ottaisi turvapai-
kanhakijan käsittelyprosessiin — mikä on EU:n tavoite, sinänsä hyväksyttävä tavoite, ja
silloin olisi selkeätä, että ihmisiä autetaan heti heidän tultuaan EU:n sisälle — niin silloin
EU:n pitää varmistaa, että näillä mailla on resurssit ja kyky ottaa näitä ihmisiä vastaan, ja
silloin pitää olla pysyvä, solidaarinen tapa jakaa kiintiöissä näitä ihmisiä kaikkiin EU-mai-
hin. Suomi on myös EU-rajavaltio, joten meille olisi etua myös siitä, että olisi pysyvä so-
lidaarinen järjestely, jossa pysyvillä kiintiöillä voitaisiin jakaa turvapaikanhakijoita kaik-
kiin EU-maihin. Mutta Suomen hallitus ei ole ajanut tällaista linjaa EU:ssa. On ajettu täl-
laista linjaa, että on tämmöiset hätätilanteisiin perustuvat mahdolliset poikkeuskiintiöt,
joilla ei rakenneta pysyvää järjestelmää ehkäisemään poikkeuksellisen hädän aiheuttamaa
kaaostilannetta — siis se kaaos on silloin meidän maidemme sisällä, kun me emme pysty
auttamaan kunnolla ihmisiä, jotka tulevat hädänalaisina meidän rajoillemme — vaan sil-
loin kaaostilanteessa sitten taas ruvetaan miettimään, jaetaanko ihmisiä joillain kiintiöillä.
Ja me tiedämme, kuinka heikosti EU kykenee niissä tilanteissa ihmisarvoa kunnioittaviin
päätöksiin. Eli nyt pitäisi luoda EU:ssa semmoinen järjestelmä, jossa turvataan turvapai-
kanhakijan oikeudet: hänet otetaan vastaan siellä ensimmäisessä maassa kunnolla, ja on
pysyvä järjestely, jossa ihmisiä siirretään EU:n sisällä niin, että kaikki osallistuvat, kaikki
maksavat ja kaikki pyrkivät kotouttamaan ihmiset mahdollisimman hyvin. Silloin myös
tällaiset kysymykset, mistä edustaja Zyskowicz puhuu, eli vetovoimatekijät, poistuvat. Ei-
vät ihmiset silloin hakeudu eri EU-maihin sen perusteella, missä on perheenyhdistämises-
sä löysempi tai tiukempi tulkinta. Kun tällaiseen tavoitteeseen päästään, niin silloin ylipää-
tään tällaisesta ajattelutavasta, että lähdetään rajoittamaan tässä maassa jo olevien ihmis-
ten oikeuksia saada perheensä tänne, päästään eroon. Mutta ei tämä hallitus halua siitä ties-
tä eroon tai kysy, miten voidaan päästä sellaiseen maailmaan, oikeudenmukaiseen yhteis-
kuntaan, jossa ei tarvitse edes miettiä sitä, että eri EU-maissa heikennetään perheenyhdis-
tämisen suojaa. Ei tämä hallitus tavoittele semmoista politiikkaa, vaan tämä hallitus on itse
kiireessä, ensimmäisten joukossa, viemässä jopa turvapaikan saaneilta ihmisiltä, kaikkein
hädänalaisimmilta ihmisiltä, oikeuden perheenyhdistämiseen.

Kun perustuslakivaliokunnassa käsittelimme tätä asiaa, niin me saimme kyllä kuulla,
mitä ovat nämä poikkeusten poikkeusten poikkeukset, mitä meidän laeissa on. Sitten sano-
taan, että voidaan miettiä poikkeuksia, mutta tosiasiassa silloin asia yhä enemmän tulee sen
hakijan, hädänalaisen, vastuulle. Hänen pitää osata valittaa, hänen pitää tietää oikeutensa.
Samanaikaisesti kavennetaan oikeusapua, joten tavallaan vastuu siitä, että ihmisiä, jotka
ovat hädässä, autetaan, käännetäänkin sille hädänalaiselle ihmiselle, ja sitten hallitus sa-
noo, että voihan aina poiketa ja aina voi miettiä lasten etua. No, miten se lapsi voi varmis-
taa etunsa, jos tämä hallitus oli viemässä häneltä jopa oikeusavun turvapaikkapuhuttelus-
sa? Onneksi perustuslakivaliokunta sentään sanoi, että lapsella pitää olla myös turvapaik-
kapuhuttelussa oikeusapu läsnä. (Ben Zyskowicz: Kuten hallituksen esityksessä!)
19



Pöytäkirjan asiakohta PTK 73/2016 vp
Arvoisa puhemies! Sisäministeri Orpo on sanonut eduskunnassa ja julkisuudessa, että
voidaan miettiä, voiko tätä lakia parantaa lasten oikeuksien kannalta, voidaan miettiä sitä,
pitäisikö näitä tulorajoja höllentää, voidaan miettiä sitä, pitäisikö alaikäisten lasten olla tä-
män lain piirissä. Hän puhuu mielellään lämpimiä ja pehmeitä ja humaaneja julkisuudessa,
mutta yhtään mitään näistä linjauksista ei näy tämän lain käsittelyssä eduskunnassa. Tämä
on julma, kova ja häpeällinen laki, ja sisäministeri Orpo ajaa tätä politiikkaa tässä maassa,
ja minä ihmettelen, miksi hän ei ole ollut tässä salissa tällä viikolla eikä viime viikolla puo-
lustamassa sitä, miksi hän haluaa jäädä historiaan sisäministerinä, joka ajaa käytännössä
kaikkein hädänalaisimpien ihmisten, pakolaisten, perheenyhdistämisen mahdottomaksi oi-
keusvaltiossa ja sivistysvaltiossa nimeltä Suomi. Se on häpeällinen historia hänelle, se on
häpeällinen historia kokoomukselle, koko tälle hallitukselle. Me tiedämme, että yksi puo-
lue tätä tavoitteli, mutta miksi, edustaja Zyskowicz, kokoomus ja keskusta ovat menneet
tähän mukaan, ja miksi te olette ainoa edustaja tässä salissa, joka tätä esitystä siltä puolelta
salia puolustaa? Se kertoo siitä, että ei tästä pidetä, mutta silti tehdään, koska "jotkut halu-
si, ja me nyt mentiin mukaan, koska me ei vaan niin kauheesti välitetä hädänalaisten ihmis-
ten ihmisoikeuksista". Ja se on perin pohjin väärin.

23.18 Eva Biaudet r: Arvoisa puhemies! Yli puolet maailman pakolaisista on itse asiassa
lapsia, ja tänä vuonna on Välimeren yli tullut yli 213 500 henkilöä Eurooppaan hakemaan
turvapaikkaa. Kuolleita on tänä vuonna, jo tämän vuoden aikana, 2 859. Se on tuhat enem-
män kuin viime vuonna tähän aikaan, tuhat enemmän kuin viime vuonna. Syy siihen, että
enemmän naisia ja lapsia hukkuu tällä hetkellä, on se, että maat, kuten Suomi, viestittävät,
että nyt nämä pakolaiset, jotka ovat tänne tulleet, eivät turvallisesti voi saada perheenyh-
distämisen kautta perheitään. Miten kukaan kehtaa sanoa, että puolustaa lasten oikeuksia,
suojelee, että lapset eivät joudu pulaan, kun mieluummin katsotaan sitä, että Välimereen
hukkuu lisää ihmisiä?

Suomi on luvannut sisäisten siirtojen kautta hakea Kreikasta kunnioitettavan määrän
turvapaikanhakijoita. Kuitenkaan Suomi ei ole tehnyt mitään toteuttaakseen koko tämän
kiintiön. Se on hakenut aivan joitakin satoja ihmisiä ja on tästä ylpeä. Minkä takia me jä-
tämme nämä ihmiset sinne ala-arvoisiin, epäinhimillisiin leireihin Kreikkaan? Koska aiot-
te tehdä jotain, että täytämme meidän lupauksemme, jotka nyt jo hallitus on tehnyt?

23.19 Joona Räsänen sd: Arvoisa puhemies! Ajattelin nyt ihan vielä viimeistä kertaa tä-
hän korokkeellekin tulla. Kun tässä salissa yleensä puhutaan näissä maahanmuuttoasiois-
sa, että pitäisi auttaa tietyssä kohtaa — yleensä näitä kiristyksiä meillä tai muualla perus-
tellaan sillä, että pitäisi sitten auttaa ehkä siellä lähtömaissa tai reitin varrella vastaanotto-
keskuksissa tai pakolaisleireillä tai sitten jossain muussa maassa ja ei välttämättä sitten
täällä — niin on ehkä hyvä tarkastella tätä syvempää trendiä, mikä tässä nyt hallituksella
on ollut.

Kaikki hallituspuolueet, perussuomalaiset mukaan lukien, ovat todenneet monta kertaa,
että ei ole hyväksi se, että ihminen hakee turvaa meiltä täältä Pohjolasta, vaan pitäisi auttaa
paikan päällä. No, sitten jos me tarkastelemme, mitkä ovat ne toimenpiteet, millä hallitus
tätä politiikkaa tekee, niin käsittääkseni — hallituspuolueiden edustajat voivat korjata, jos
olen väärässä — kuitenkin kehitystyöstä ollaan leikkaamassa merkittävästi resursseja, joil-
la ollaan juuri pyritty auttamaan paikan päällä. Jos ajatellaan koko tätä pakolaiskriisiä, nii-
tä tekijöitä, mitkä siellä taustalla ovat, niin hyvin yksinkertaisesti tullaan siihen johtopää-
20



Pöytäkirjan asiakohta PTK 73/2016 vp
tökseen, että esimerkiksi se, että kansainvälisiltä järjestöiltä, esimerkiksi YK:n pakolaisjär-
jestöltä, vedettiin resursseja pois, jolloin pakolaisleireillä olosuhteet heikkenivät, ajoi ih-
misiä liikkeelle. Eli tältä osin, kun hallituspuolueet sanovat, että pitää auttaa paikan päällä,
silloin luulisi, että politiikka esimerkiksi kehitysyhteistyön osalta olisi hieman toisenlaista
kuin hallituksella nyt on.

Toinen kommentti yleensä liittyy siihen, että näitä asioita pitää todella ratkaista Euroo-
pan laajuisesti. No, tässä asiassa hallituksella on ehkä pikkuisen parempi rekordi, mutta sil-
ti täytyy kyllä muistuttaa, että se kysymys, mikä Eurooppaa on koko ajan hiertänyt, on se,
jaetaanko se taakka tasaisesti, kantaako jokainen maa sen vastuun, joka sille kuuluu. Ja täs-
sä oikeastaan virstanpylvääksi muodostui syksyllä se huippukokous, missä päätettiin näis-
tä sisäisistä siirroista. Kuitenkin on hyvä muistuttaa tässäkin salissa, että silloin Suomen
kanta oli äänestää tyhjää. Silloin, kun päätettiin siitä, jaetaanko tämä vastuu kaikkien Eu-
roopan maiden kesken, jaetaanko se oikeudenmukaisesti, jaetaanko se kantokyvyn mu-
kaan ja jaetaanko se niin, että se jokaista maata velvoittaa, Suomi äänesti tyhjää. Eli tältä-
kin osin se hallituksen puhe siitä, että Euroopassa pitäisi jotain tehdä, on ihan kyllä oikein,
mutta se vaatii silloin niitä tekoja. Se vaatii silloin myös sitä, että samalla, kun me uudis-
tamme niitä eurooppalaisia käytäntöjä, jotka liittyvät esimerkiksi maahanmuuton hallin-
taan, Suomi sitoutuu siihen, että Suomi muiden maiden mukana kantaa oman vastuunsa ja
sitoutuu esimerkiksi näihin sisäisiin siirtoihin, jolloin me pystymme todella hoitamaan,
niin kuin edustaja Niinistö täällä sanoi, että taakka jakautuu oikeudenmukaisemmin, ja jol-
loin se paine yhtä maata kohden ei kohdistu niin valtavaksi kuin se tällä hetkellä on.

No, sitten vielä siirrytään tähän kolmanteen: Kun sanotaan, että hädänalaisimpia nyt ai-
nakin pitäisi auttaa ihan täällä koti-Suomessa, niin sitten täytyy katsoa, mitä hallitus tekee
tässäkin yhteydessä. Ja tässäkin yhteydessä hallitus toteaa, että hädänalaisia autetaan siten,
että tiukennamme lainsäädäntöämme jatkuvasti.

Eli kaikilla näillä rintamilla heikennetään. Lähtömaissa me heikennämme pakolaisten
asemaa sillä, että me leikkaamme kehitysyhteistyöstä. Euroopassa me heikennämme pako-
laisten asemaa sillä, että me emme ole edelleenkään saaneet sitä eurooppalaista yhteistä
ratkaisua, ja tässä yhteydessä se, että Suomen hallitus todella päätti äänestää tyhjää viime
syksyn huippukokouksessa, ei aikakaan mairittele Suomen hallituksen politiikkaa. Ja sit-
ten vielä kolmanneksi tämä, miten ihmisiä kohdellaan Suomessa — täällä me olemme
koko ajan kiristämässä lainsäädäntöämme.

Ja nyt, kun edustaja Zyskowicz siellä kirjoittaa muistiinpanoja ja on varmasti tänne
pönttöön vielä nousemassa, haluan todeta hyvin selkeästi sen, että ymmärrän hyvin, että
tietyiltä osin esimerkiksi Suomessa ulkomaalaislakia ollaan tiukennettu ja tullaan edelleen
tiukentamaan. Hyväksyn sen, ei siinä mitään. Mutta joku järki ja inhimillisyys näissä kiris-
tyksissä pitää pitää mukana. Kun nyt mietitään tätä kyseessä olevaa lakiesitystä esimerkik-
si lasten osalta, niin jokainen osaa sen todeta, että lasten osalta tämä esitys on epäinhimil-
linen. Ja kun täällä viitataan siihen, lähetetäänkö lapset sitten aina hakemaan sitä turvaa,
niin olivat meillä perheenyhdistämisen kriteerit mitkä tahansa, jos perheet päättävät lähtö-
maissa lähettää lapsensa, niin he tämän lähettävät — riippumatta siitä, mikä perheenyhdis-
tämisen lainsäädäntö on — koska joka tapauksessa niihin maihin, missä perheenyhdistä-
misen lainsäädäntö on vielä tiukempaa kuin Suomessa, silti tulee alaikäisiä turvapaikanha-
kijoita. Eivät he ole minnekään kadonneet.

Turvapaikanhakijoita tulee joka tapauksessa riippumatta siitä, kuinka tiukka ulkomaa-
laislainsäädäntö jossain maassa on. Jos tämän perusteella vedettäisiin johtopäätöksiä, että
21



Pöytäkirjan asiakohta PTK 73/2016 vp
mitä tiukempi lainsäädäntö, sitä vähemmän tulisi turvapaikanhakijoita, niin nyt voi mennä
kysymään Saksasta, miten tämä on heillä toteutunut. Tai Itävallasta. Tai Italiasta. Kyllä tur-
vapaikanhakijoita riittää. Kysymys on nyt enemmän siitä, haluammeko todella auttaa hei-
tä, jotka Suomesta turvaa hakevat ja jotka käyvät läpi pitkän prosessin, jonka aikana tode-
taan, että he sitä turvaa todella tarvitsevat. Sen jälkeen, kun he ovat oleskeluluvan saaneet,
heillä on laillinen peruste oleskella Suomessa, he tarvitsevat silloin kansainvälistä suoje-
lua — haluammeko me tehdä heidän arkensa pikkuisen helpommaksi? Siitähän tässä on
loppujen lopuksi kysymys. Ja kaikki ne huojennusesitykset tähän lainsäädäntöön, mistä
viime torstaina tässä salissa keskusteltiin, olisivat juuri pikkuisen helpottaneet niitä ihmi-
siä, joille tätä kansainvälistä suojelua joka tapauksessa annetaan.

Sitten erilaisilla toimenpiteillä puututaan siihen, mihin edustaja Zyskowiczkin on täällä
viitannut, kuinka paljon turvapaikanhakijoita on potentiaalisesti edelleen tulossa. Ja tässä
yhteydessä on ehkä syytä todeta, että on totta, että riippuen siitä, onko ihminen saanut kan-
sainvälistä suojelua, onko hän saanut pakolaisstatuksen vai onko hän saanut toissijaista
suojelua, varmasti on sillä merkitystä, mihin maihin esimerkiksi tietyistä kansallisuuksista
turvaa haetaan. Ja kun me tiedämme, että nämä viestit kulkevat kyllä ihmisten välillä ver-
kossa ja niihin liittyy myös paljon tämmöistä disinformaatiota ja vääriä tietoja siitä, miten
ehkä sitten tietyissä maissa käytänteet toimivat, niin on tärkeätä, että Suomi myös oikaisee
sitä väärää informaatiota, mitä esimerkiksi Irakissa on levitetty. Ja näinhän esimerkiksi vii-
me syksynä Suomi on tehnyt, ja hyvä niin, koska aina meidän täytyy kuitenkin huolehtia
siitä, että ne käytänteet, mitkä meillä ovat Suomessa käytössä, myös tiedetään ympäri Eu-
rooppaa.

Mutta tähän loppuun totean edelleen, että nyt toivoisin viimeistään tässä vaiheessa, kun
on käynyt ilmi, että hallitus ei niinkään halua auttaa pakolaisia paikan päällä, lähtömaissa,
se ei halua auttaa pakolaisia Euroopassa matkan varrella eikä se halua auttaa heitä Suomes-
sa, että sitten kerrottaisiin se rehellisesti, että tämä nyt on tämän hallituksen linja ja sillä
mennään. Ainoastaan sitä enää tässä vaiheessa pyydän.

23.29 Sanna Marin sd: Arvoisa puhemies! Tässä laissa, lakiehdotuksessa, jota me nyt kä-
sittelemme, on pohjimmiltaan kyse siitä, onko pakolaisella, turvapaikanhakijalla oikeutta
perheeseen vai ei, onko näillä ihmisillä oikeutta lähimmäisiin, saada lähimmäisensä tur-
vaan väkivallan, konfliktien, sodan keskeltä, teemmekö me sen valinnan, että edelleen ih-
misoikeudet kuuluvat kaikille, myös pakolaisille, perhe kuuluu myös pakolaisille vai ei,
koska käytännössä nämä kiristykset, joita nyt ollaan tekemässä perheenyhdistämisten osal-
ta, tarkoittavat sitä, että on lähes mahdotonta saada perhettä enää mukaan tähän uuteen
maahan, johon on saapunut, vaan perhe jää todennäköisesti vastaisuudessa yhdistämättä.

Olen aika surullisena seurannut paitsi sitä keskustelua, mitä tässä salissa on käyty — täs-
sä toki hyviä puheenvuoroja ovat tänään käyttäneet useat edustajat, kiitos muun muassa
edustaja Räsäselle, Niinistölle, Biaudet’lle, monille muille, jotka ovat hyviä puheenvuoro-
ja käyttäneet — myös tätä kokonaiskeskustelua, jota yhteiskunnassa on viime aikoina käy-
ty, esimerkiksi tämän yksittäistapauksen, irakilaisperheen, osalta, joka nousi julkisuuteen
voimakkaasti. Siinä oli tilanne, jossa perhe oltiin hajottamassa sen takia, että katsottiin, että
tulorajat eivät täyty. Kyllä siinä vaiheessa sisäministeri Orpo, presidentti Niinistö, monet
hallituspuolueiden kansanedustajat, keskeiset toimijat olivat kauhuissaan, kuinka tällaista
voi sattua. Nyt kuitenkin ollaan tuomassa tämä lakiesitys äänestykseen, joka käytännössä
22



Pöytäkirjan asiakohta PTK 73/2016 vp
tulee tarkoittamaan sitä, että tämänkaltaiset tapaukset tulevat lisääntymään. Niistä tulee
sääntö eikä suinkaan enää poikkeus, yksittäistapaus.

Vielä kerran ihmettelen sitä, missä ovat kokoomuksen, keskustan kansanedustajat, (Pu-
hemies koputtaa) jotka täällä salissa ovat äänestämässä tämän hallituksen esityksen puo-
lesta ja sitten julkisuudessa puhuvat aivan toisella suulla, aivan toisella äänellä. Uskon, että
(Puhemies koputtaa) tämä nähdään ongelmaisena näiden puolueiden sisällä.

Ensimmäinen varapuhemies Mauri Pekkarinen: Edustaja Marin, nyt on reilusti 2 mi-
nuuttia mennyt, ja pyydän siirtymään puhujapönttöön, mikäli haluatte jatkaa. Pidetään pe-
lisäännöistä kiinni.

Mutta missä nämä edustajat tästä keskustelusta ovat?

23.31 Ben Zyskowicz kok: Arvoisa herra puhemies! Edustaja Ville Niinistö on moittinut
minua siitä, että ymmärrän tahallaan väärin täällä käytettyjä puheenvuoroja, mutta kun
kuuntelin edustaja Ville Niinistön puheenvuoroa tästä Euroopan yhteisestä vastauksesta tä-
hän pakolaiskriisiin, niin kyllä ymmärsin hänen tarkoittavan sitä, että niin kauan kuin täl-
laista yhteistä ratkaisua ei ole saatu aikaiseksi, Suomen ei pitäisi ryhtyä mihinkään omiin
ratkaisuihin esimerkiksi perheenyhdistämisen kiristämiseksi. Tämähän tarkoittaisi sitä,
että kun muut maat kuin Suomi kuitenkin toimivat näin eli kiristävät perheenyhdistämisen
ehtoja ja muita turvapaikkapolitiikkaansa liittyviä ehtoja, niin Suomi jäisi selvästi houkut-
televammaksi turvapaikanhakijoiden kannalta kuin muut Pohjoismaat, jotka kaikki ovat
tiukentaneet ehtojaan, tai muut Euroopan maat. No, jos näin on ja kun te kannatte huolta
kotoutumisen onnistumisesta näiden ihmisten kohdalla, niin ettekö te lainkaan kanna huol-
ta siitä, että tällöin Suomen turvapaikanhakijoiden määrä nousee niin suureksi, että tämä
sama huoli, jota te kannatte kotoutumisen onnistumisesta, jos perhettä ei voi yhdistää, olisi
sovellettavissa tilanteeseen, jossa Suomeen tulee niin paljon turvaa hakevia ihmisiä, että
meillä ei ole, siis meillä suomalaisena yhteiskuntana ei ole, mitään edellytyksiä onnistua
näiden ihmisten kotouttamisessa? — Jatkan pöntöstä. (Puhuja siirtyi puhujakorokkeelle)
(Eva Biaudet: Mutta kun muutetaan koko maa, niin kukaan ei halua tulla tänne! Eikö se ole
niin kuin ihan hyvä?)

Niin — kun täällä on näitä välihuutoja — olenkin sitä mieltä, että Suomi on maailman
paras maa, ja riittävästi houkuttavuutta on jo siinä, että Suomi on maailman paras maa. Sen
päälle ei tarvita sitä, että kun kaikki muut maat tiukentavat perheenyhdistämisehtoja tai
muuten turvapaikkapolitiikkaansa, niin Suomi jättäisi tekemättä samoin. Eli kysymys kuu-
luu: kun te hyvin kauniin sanoin ja inhimillisyyttä korostaen, edustaja Kari ja kumppanit,
korostatte sitä, miten kotouttamisessa tarvitaan perhettä, jotta kotoutuminen voisi onnis-
tua, ja miten kotoutumisen onnistuminen on keskiössä, niin sitten kun puhutaan siitä, että
määrät Suomessa tulevat sellaisiksi, että suomalainen yhteiskunta ei pysty vastaamaan sii-
hen haasteeseen, niin silloin teitä ei lainkaan huoleta se, (Eva Biaudet: Missä se raja on?)
että kotoutumisen onnistumisedellytykset ovat valuneet hiekkaan. (Eva Biaudet: Koska se
tapahtuu?) — Se tapahtuu, edustaja Biaudet, esimerkiksi silloin, jos sama, mikä tapahtui
viime vuonna, yli 32 000 turvapaikanhakijaa, tapahtuisi nyt vuosi toisensa perään, ennen
kuin tämä pakolaiskriisi asettuu. (Eva Biaudet’n välihuuto)

Eli tästä tässä laissa on kyse, edustajat Niinistö, Biaudet ja kumppanit, siitä, että kun
muut maat tiukentavat turvapaikkapolitiikkaansa, Suomi ei voi olla tiukentamatta, ellem-
23



Pöytäkirjan asiakohta PTK 73/2016 vp
me altista itseämme sellaiselle tilanteelle, että turvapaikanhakijoiden määrät Suomessa
nousevat sellaisiksi, että meillä ei ole mitään todellisia edellytyksiä onnistua näiden ihmis-
ten kotouttamisessa — kaikkine niine kielteisine seurauksineen, mitä siitä tulee näille ih-
misille itselleen ja suomalaiselle yhteiskunnalle. Näistä kielteisistä seurauksista kotoutu-
misen epäonnistuessa te olette hyvin tietoisia, kun puhutaan siitä, että näiden perheiden
puuttuminen vaikeuttaa näiden ihmisten kotoutumista. Silloin te olette huolissanne kotou-
tumisen epäonnistumisesta kaikkine seurauksineen, mutta kun puhutaan määristä ja siitä,
että suomalainen yhteiskunta ei pysty kotouttamaan sellaisia määriä, mitä viime vuonna
nähtiin, jos se jatkuisi vuosittain, niin silloin te ette ole huolissanne kotoutumisen epäon-
nistumisesta. (Eva Biaudet’n välihuuto)

Edustaja Ville Niinistö väitti, että hallituksen tavoitteena on se, että Suomeen tulee mah-
dollisimman vähän turvapaikanhakijoita. Tämä ei ole hallituksen tavoite. Hallituksen ta-
voite on se, että Suomeen tulevien turvapaikanhakijoiden määrä ja Suomen realistiset voi-
mavarat kotouttamisen onnistumisessa jotenkin vastaisivat toisiaan — ei ole annettavissa,
edustaja Biaudet, mitään yksittäisiä lukumääriä — eli jotenkin olisivat samalla kartalla.

Ymmärsin, edustaja Ville Niinistö, edelleen puheenvuoronne niin, että toisin kuin edus-
taja Biaudet’n mielestä — kuten hän täällä on sanonut — teidän mielestänne on näillä per-
heenyhdistämisasioilla vetovoimamerkitystä. Jos ymmärsin väärin, niin sitten ymmärsin
väärin. Mutta kun kerroitte näitä, miten eri Euroopan maat tekevät omia ratkaisujaan, ja
kerroitte, että jos olisi yhteinen politiikka, jossa olisi samat säännöt, niin silloin ei olisi näi-
tä erilaisia perheenyhdistämispolitiikkoja (Ville Niinistön välihuuto) eikä olisi silloin tätä
vetovoimatekijää. Mutta jos ette näe näissä asioissa mitään vetovoimatekijöitä, niin haluat-
te tämän tosiasian kieltää, koska minun mielestäni on päivänselvää — notorinen asia, etten
sanoisi, yleisesti tiedossa oleva asia — että turvapaikanhakijoiden määrät myös riippuvat
asianomaisten maiden vetovoimatekijöistä, (Eva Biaudet’n välihuuto) joissa yhteiskunta
itsessään on yksi tekijä, mutta myös turvapaikanhakijoiden asemaan liittyvät asiat ovat
yksi tekijä.

Kun tämä esitys on niin häpeällinen ja niin julma ja niin epäinhimillinen (Eva Biaudet:
Totta!) — ja sitten teiltä loppuvat sanat — niin kun nyt sitten vihreät esimerkiksi Ruotsissa
tekevät tällaista häpeällistä, julmaa ja Suomeakin epäinhimillisempää politiikkaa, koska
siellä vielä tiukemmin toissijaisen suojelun saaneiden turvapaikanhakijoiden perheenyh-
distämistä vaikeutetaan, niin kai te, edustaja Ville Niinistö, puolueenne puheenjohtajana
ette tyydy pelkästään puheisiin vaan tällaisen häpeällistä, julmaa ja epäinhimillistä politiik-
kaa toteuttavan veljespuolueen kanssa vähintään nyt jollain tavoin laitatte puoluesuhteen-
ne katkolle, jos ette ryhdy vieläkin voimakkaampiin toimenpiteisiin, (Ville Niinistön väli-
huuto) jotta tämä häpeällinen, julma ja epäinhimillinen politiikka, jota Ruotsin vihreät har-
joittavat, ei millään tavoin olisi tahraamassa teidän kuitenkin näissä asioissa kirkasta mai-
nettanne ja kilpeänne, jos näin sanoisin. Tämän sanottuani toistan: en epäile teidän vilpit-
tömyyttänne ja johdonmukaisuuttanne näissä turvapaikka-asioissa — puhun siis Suomen
vihreistä — en epäile. Epäilen kyllä, että te ette halua nähdä sellaisia tosiasioita, jotka pu-
huvat näitä teidän hyviä ja kauniita ajatuksianne vastaan.

Edustaja Räsäsellekin pitää sanoa, että kyllä Ruotsin demarihallitus on sitten aivan mie-
lettömillä harhateillä, kun siellä kuvitellaan, että turvapaikkapolitiikkaa kiristämällä, per-
heenyhdistämistä kiristämällä, voitaisiin vaikuttaa Ruotsiin tulevien turvapaikanhakijoi-
den määrään. Miten he voivatkaan olla näin naurettavan lapsellisia, että jotain tällaista ku-
vittelevat, ajatelkaa, Ruotsin demarit? Siellä vihreät sentään kuulemma vastustavat tätä
24



Pöytäkirjan asiakohta PTK 73/2016 vp
oman hallituksensa politiikkaa, mutta ilmeisesti demarit eivät vastusta ja kuvittelevat siel-
lä — ajatelkaa — että vaikuttamalla esimerkiksi perheenyhdistämisen ehtoihin voitaisiin
vaikuttaa Ruotsiin tulevien turvapaikanhakijoiden määrään. (Eva Biaudet’n välihuuto)

Edustaja Niinistö, aivan lopuksi pieni asia: Sanoitte, että ette pidä vasemmistopopulis-
mista. Kyllä te pidätte, te olette suorastaan ihastunut siihen ja harjoitatte sitä menestyksellä
jatkuvasti. (Eva Biaudet: Ottakaa esimerkkiä Reinfeldtistä, siinä on teillä veljespuolue!)

23.40 Ville Niinistö vihr (vastauspuheenvuoro):  Arvoisa puhemies! Edustaja Zysko-
wicz, jos teidän arvomaailmanne, tavoitteenne ja maailmankuvanne toteutuisi, aika moni
hädänalainen pakolainen vuosikymmenten ja vuosisatojen saatteessa tässä maailmassa oli-
si jäänyt ilman turvaa. Minä olen todella iloinen, että 1930-luvulla ne maat, jotka ottivat
vastaan silloin niitä, jotka olivat hädänalaisia, eivät ajatelleet niin, että on vetovoimateki-
jöitä. Lähes pääsääntöisesti aivan keskeisesti kriisit, sodat, vainot, nälänhädät ja erilaiset
sisäisesti järkyttyneet olosuhteet luhistuvissa valtioissa ovat syyt, jotka saavat ihmisiä liik-
keelle. Pakolaiset pakenevat hätää, ja heille annetaan turvaa sen takia, että se on inhimilli-
sesti oikein.

Te puhutte vetovoimatekijöistä, niin kuin nämä ihmiset tulisivat turisteina tänne. Minus-
ta se on epäinhimillinen maailmankuva, ja sellaisella maailmankuvalla, jos se toteutuisi
politiikassa, maailman hädänalaisimmilla ei olisi mitään ovea, johon heidän koputtaessaan
heidät päästettäisiin sisään.

23.41 Krista Mikkonen vihr (vastauspuheenvuoro): Arvoisa puheenjohtaja! Olen kuun-
nellut sekä viime viikolla että tänään edustaja Zyskowiczin puheita, ja minulle on nyt jää-
nyt muutamia kysymyksiä ja ihmetyksen aiheita. Olen yrittänyt ymmärtää, mutta en ole
vielä siinä onnistunut.

Kun on ollut puhetta siitä, että tämä perheenyhdistämisen tiukentaminen vähentäisi tän-
ne tulevia turvapaikanhakijoita ja tämä on tavoiteltava asia nyt hallituksen mielestä, niin
jos me tällä lakiesityksellä emme kuitenkaan puutu siihen, mitkä ovat ne ehdot, milloin
kansainvälistä suojelua saa, jos tänne on tullut jostain maasta vainoa kokenut ihminen, hy-
vin suurella todennäköisyydellä hänen perheensäkin sitä samaa tilannetta pakenee, niin
onko se sitten parempi, että nämä lapset ja naiset lähetetään tänne vaarallisia reittejä pitkin,
jos he sitten kuitenkin saisivat sen turvapaikan tänne tullessaan? Tätä minä en nyt ole tässä
ymmärtänyt, miksi me haluamme vaikeuttaa niitä reittejä, miksi me ehdoin tahdoin ha-
luamme, (Puhemies koputtaa) että lapset ja naiset joutuvat vaarallisille reiteille.

23.42 Joona Räsänen sd (vastauspuheenvuoro): Arvoisa puhemies! Niin kuin varmaan
aikaisemmin jo totesin, jokainen maa varmaan tekee omasta lähtökohdastaan sitä kansal-
lista politiikkaa niin kuin haluaa tehdä ja osittain siihen kansalliseen politiikkaan sitten vai-
kuttavat ne päätökset, mitä muissa maissa on tehty, ja tämä varmaan pätee niin Ruotsiin
kuin myös tässä tapauksessa Suomeen.

Mutta edelleen, kun tullaan niin kutsuttuihin vetovoimatekijöihin, olen sitä mieltä, että
jos meillä Euroopassa noudatettaisiin niitä yhteisiä pelisääntöjä, joita me olemme itse yh-
teisesti sopineet, niin eihän tämmöistä tilannetta, että ihminen pystyisi Kreikasta Itäval-
taan, Saksaan, Tanskaan, Ruotsiin ja sieltä vielä Suomeen matkustamaan turvallisten mai-
den läpi, tapahtuisi vaan hän hakisi turvaa siinä ensimmäisessä maassa, johon hän saapuu.
Tähän toivon nyt, että hallitus keskittää sen tarmonsa, että se pystyy Dublin-asetusta muut-
25



Pöytäkirjan asiakohta PTK 73/2016 vp
tamaan siten, että se todella tarkoittaa sitä, (Puhemies koputtaa) että rekisteröidytään siinä
ensimmäisessä maassa ja sitten taakanjaon kautta hoidetaan se, että taakka ei ole liian suu-
ri kenellekään.

Ensimmäinen varapuhemies Mauri Pekkarinen: Siirrymme puhujalistaan.

23.43 Sami Savio ps:  Arvoisa puhemies! Mikäli ymmärsin äsken oikein, niin edustaja
Biaudet esitti huolensa siitä, että Suomi on hänen mukaansa toiminut riittämättömästi vii-
me syksynä tehdyn vapaaehtoisen taakanjakomekanismin suhteen. No, nyt Italiasta ja
Kreikasta uudelleenjaettaviksi päätetyistä 160 000 turvapaikanhakijasta oli kuitenkin tou-
kokuun loppuun mennessä siirretty koko EU-alueella vain noin 2 000 henkilöä, joista kui-
tenkin lähes 300 henkilöä Suomeen eli lähes kuudesosa. (Eva Biaudet: Mutta ei edes puo-
let luvatuista!) Ja vaikka edustaja Biaudet tosiaan arvosteli Suomea siitä, ettemme ole vas-
taanottaneet riittävää määrää turvapaikanhakijoita, niin olemme Suomessa kuitenkin to-
teuttaneet viime syksynä solmittua sopimusta muihin EU-maihin verrattuna mielestäni hy-
vinkin pedantisti. Siten kritiikki vapaaehtoisen taakanjakosopimuksen noudattamatta jättä-
misestä tuleekin kohdistaa Suomen sijasta aivan muihin EU-maihin.

Arvoisa puhemies! Muiden EU-maiden toiminta tässä vapaaehtoisessa taakanjakome-
kanismissa ja sen tehdyn sopimuksen noudattamisessa ei missään nimessä myöskään lu-
paa millään tavalla hyvää edustaja Räsäsen mainitseman EU-komission suunnitteleman
Dublin-sopimuksen uudistuksen kannalta. (Eva Biaudet: Niin että jätetään ne sinne vaan!)

23.45 Ben Zyskowicz kok: Arvoisa herra puhemies! Edustaja Joona Räsäselle sanon, että
jos eurooppalainen systeemi, Geneven pakolaissopimus, Dublinin sopimus ja muut toimi-
sivat, niin ei todellakaan tapahtuisi näin, että tulee tällainen määrä ihmisiä, jotka eivät hae
turvapaikkaa siinä ensimmäisessä eivätkä toisessa eivätkä kolmannessa eivätkä neljännes-
sä eivätkä viidennessä ja niin edelleen maassa, vaan päätyvät Pohjan perukoille Suomeen.

Mutta kun tämä systeemi tällä hetkellä ei toimi, (Eva Biaudet: Miljoona Kreikassa!) niin
kysehän on siitä, miten Suomen tässä tilanteessa tulisi toimia ja tulee toimia. Siitähän tässä
keskustelussa on nyt kyse. (Eva Biaudet: Miljoona Kreikassa!) Ja tämä liittyy myös siihen,
mitä halusin vielä viimeisessä puheenvuorossani tämän asian osalta edustaja Ville Niinis-
tölle vastata. En todellakaan pidä näitä ihmisiä turisteina, toisin kuin epäilitte, mutta ei
tämä maailma ole toisaalta niin kaunis kuin mitä haluatte antaa ymmärtää. Järjestelmät on
tehty vainottuja ihmisiä varten, ja ei sekään tilanne, jota äsken kuvasin ja jota edustaja Rä-
sänen omassa puheenvuorossaan kuvasi, jossa tullaan lukuisten turvallisten maiden läpi ja
tavoitteena on jokin tietty maa, edustaja Ville Niinistö, ole ihan näiden Geneven pakolais-
sopimuksen, Dublinin sopimuksen ja muiden sopimusten hengen mukainen. (Eva Biau-
det: Kyllä se Geneven on!) Kyllä meidän pitää myöntää, että tässä nykyisessä Euroopan
turvapaikkakriisissä on sellaisia ilmiöitä, jotka ovat tehneet tämän tilanteen poikkeukselli-
seksi ja joihin eri maat joutuvat reagoimaan, kun yhteistä eurooppalaista politiikkaa tämän
tilanteen saamiseksi hallintaan ei ole pystytty löytämään.

23.47 Ville Niinistö vihr: Arvoisa puhemies! Lopulta tässä, mistä huomenna äänestetään,
on kysymys valinnasta, valinnasta siitä, uskommeko me johonkin tällaiseen hypoteetti-
seen uhkaan, joka on meille hallitsematon ja jossa puhutaan teoreettisista ihmisistä jossain
muualla ja siitä, että me torjumme heitä täällä tekemällä lainsäädäntöä, joka kaventaa ih-
26



Pöytäkirjan asiakohta PTK 73/2016 vp
misten ihmisoikeuksia Suomessa, vai puhummeko oikeista ihmisistä, jotka ovat jo nyt
Suomessa, joita me tapaamme tuolla vastaanottokeskuksissa, joiden me näemme kärsivän
siitä, että he eivät saa nähdä vaimoaan, lapsiaan tässä maassa — he ovat syvästi huolissaan
siitä, miten heille käy heidän omissa kotimaissaan ja lähtömaissaan — ja että näiden ihmis-
ten oikeutta saada rakkaimpiaan Suomeen rajoitetaan. Kysymys on oikeista ihmisistä, jot-
ka kärsivät, jotka haluavat olla rakkaimpiensa kanssa.

Minä haluan elää oikeusvaltiossa, jossa näiden todellisten ihmisten huoli on lainsäädän-
nön ytimessä, että kaikilla on tässä maassa hyvä olla ja tämä maa on kaikille houkutteleva
maa siinä mielessä, että täällä on hyvä tehdä työtä, kotoutua, elää, yrittää ja asua. Ei ole mi-
tään järkeä yrittää tehdä tästä maasta mahdollisimman kurjaa maata hypoteettisten pelko-
tilojen takia, ja siitä me huomenna äänestämme.

23.48 Sanna Marin sd: Arvoisa puhemies! Vaikka edustaja Zyskowicz tässä salissa ur-
hoollisesti puolustaa hallituksen ainakin minun mielestäni julmaa ja epäinhimillistä poli-
tiikkaa ja valintoja perheenyhdistämisen osalta, niin en kuitenkaan usko, että edes hallitus-
puolueiden rivit ovat ihan näin suorat kuin mitä nämä edustaja Zyskowiczin puheenvuorot
antavat ymmärtää. (Ben Zyskowicz: No varmasti!) Uskon, että niin kokoomuksen ryhmäs-
sä kuin keskustan ryhmässä on paljon edustajia, jotka ihan oikeasti kipuilevat tällä hetkellä
omantuntonsa kanssa siitä, mitä he tekevät tässä äänestyksessä, ja kehotankin myös edus-
taja Zyskowicziä kuten kaikkia muitakin seuraamaan aika tarkkaan, keitä siihen äänestyk-
seen ylipäätänsä osallistuu, ketkä jättäytyvät äänestyksestä pois, istuuko täällä salissa ih-
misiä, jotka joko jättävät äänestämättä tai sitten painavat tyhjää. Uskon, että näitäkin tul-
laan näkemään, niin kipeä ja ongelmallinen tämä esitys on.

On edelleen surullista, että esimerkiksi keskustan edustajia tässä salissa ei ole yhtään.
Muun muassa keskustan tuleva perheministeri Annika Saarikko on hyvin yksituumaisesti
todennut, että tämä esitys perheenyhdistämisen tulorajasta, mitä nyt ollaan tekemässä, on
irvokas. Näin hän toteaa suoraan Suomenmaan haastattelussa — tuleva perheministeri. Eli
meillä on hallitus, joka ei selkeästi ole yhtenäinen tässä kysymyksessä. Meillä on hallitus,
jonka edustajat ovat tästä asiasta erimielisiä, vaikka edustaja Zyskowicz näyttää, että täällä
ikään kuin rivit olisivat suorina. Me tulemme näkemään varmasti äänestyksessä mielen-
kiintoisia tuloksia tästäkin näkökulmasta.

Toivon, että niin kokoomuksen edustajat kuin keskustan edustajat nyt ihan oikeasti
miettivät, onko tämä se Suomi, jonka me haluamme 2016, onko tämä se Suomi, aivan ku-
ten edustaja Biaudet viime viikolla täällä kysyi, mistä me haluamme meidän lapsillemme
kertoa: Suomi, joka käänsi selkänsä ihmisoikeuksille, (Puhemies koputtaa) perheille, lap-
sille.

23.51 Joona Räsänen sd: Arvoisa puhemies! Tässä täytyy jo pahoitella, että pidentää hy-
vää keskustelua, mutta ehkä rohkenen kuitenkin tämän puheenvuoron vielä käyttää.

Oikeastaan olisin halunnut ehkä sanoa edustaja Zyskowiczille, että tässä teidän viimei-
sessä puheenvuorossanne ei nyt tullut hirveästi sellaisia asioita, joista tässä nyt fundamen-
taalisesti olisimme eri mieltä. Ja jos nyt muistelemme sitä viime viikon torstain keskuste-
lua, niin silloinkin aika konkreettisesti kävin läpi sen, että ymmärrän täysin sen, että tässä-
kin tilanteessa Suomi joiltain osin tulee tiukentamaan omaa perheenyhdistämiskäytän-
töään ja muuta lainsäädäntöään liittyen esimerkiksi turvapaikanhakijoihin. Mutta sitten se
ratkaiseva kysymys on se, että kun tiukennetaan, niin kuinka paljon ja säilyykö kuitenkin
27



Pöytäkirjan asiakohta PTK 73/2016 vp
näiden tiukennustenkin jälkeen se inhimillisyys siinä, että todella autamme niitä, jotka ovat
kaikista hädänalaisimpia.

Ja edelleen palaan siihen, että jos ne kolme esitystä, joita täällä viime viikolla esitettiin,
olisi hyväksytty, niin silti — silti — meillä ulkomaalaislaki ja perheenyhdistämisen käy-
tänteet olisivat tulleet tiukemmiksi kuin nykykäytänteet. Siis vaikka olisimme näiltä kol-
melta osin lieventäneet tätä hallituksen esitystä, niin silti meillä olisi tulevaisuudessa tiu-
kempi perheenyhdistämisen lainsäädäntö kuin meillä on nyt. Että siltä osin ajattelen kui-
tenkin niin — kun sitä keskustelua tässä on käyty, että voiko Suomi olla kokonaan tiuken-
tamatta — että ei varmasti, ainakaan omasta mielestäni. Mutta siinä, kuinka paljon tiuken-
netaan, täytyy sitten jo aika paljon harkintaa käyttää ja toivon mukaan inhimillisyyttä, ja
sitä nyt ehkä pikkuisen kyllä hallitukselta puuttuu.

Keskustelu päättyi ja asian käsittely keskeytettiin.
28


