















































DEM7C83.tmp.xml


Pöytäkirjan asiakohta PTK 11/2018 vp
Pöytäkirjan asiakohta 

PTK 11/2018 vp

Täysistunto

Torstai 22.2.2018 klo 16.00—17.23

3. Hallituksen esitys eduskunnalle laiksi Kuntien takauskeskuksesta annetun lain muutta-
misesta

Hallituksen esitys HE 5/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään hallintovalio-
kuntaan, jolle perustuslakivaliokunnan on annettava lausunto.

Keskustelu

17.01 Kunta- ja uudistusministeri Anu  Vehviläinen  (esittelypuheenvuoro):  Arvoisa
puhemies! Eduskunnassa on ollut lähes vuoden ajan käsittelyssä yli 40 lakia maakunta- ja
sote-uudistukseen liittyen. Käsittelyssä ovat jo päälait, muun muassa maakuntalaki, sote-
järjestämislaki, kuntien valtionosuuslaki, maakuntien rahoituslaki sekä uudistuksen voi-
maanpanolaki. Maaliskuussa käsiteltäväksi tulee sote-valinnanvapauslaki sekä maakunta-
uudistuksen täytäntöönpanolaki ja valtion lupa- ja valvontavirastoa Luovaa koskeva laki.
Myöhemmin keväällä käsiteltävänä ovat vielä alue- ja kasvupalvelulaki sekä maantielaki.

Nyt esittelyssä oleva Kuntien takauskeskus -lain muuttaminen liittyy kiinteästi maakun-
ta- ja sote-uudistuksen omaisuudensiirtoa, erityisesti lainavastuiden siirtoa, koskeviin voi-
maanpanolain säädöksiin. Voimaanpanolakiesityksen mukaan kuntayhtyminä toimineet
sairaanhoitopiirit, erityishuoltopiirit ja maakuntien liitot siirretään varoineen ja velkoineen
maakunnille vuoden 2020 alusta lukien.

Ennen kuin esittelen takauskeskuslain muutoksen, todettakoon muutama sana nykyises-
tä kuntien rahoitusjärjestelmästä: Kuntien rahoitusjärjestelmän rungon muodostavat Kun-
tarahoitus Oyj sekä sen varainhankintaa takaava Kuntien takauskeskus. Takauskeskuksen
kautta kaikki Suomen kunnat ovat taanneet yhteisvastuullisesti kuntasektorin varainhan-
kintaa. Takauskeskuksen toimintaa sääntelee laki Kuntien takauskeskuksesta, joka tuli voi-
maan vuonna 1996. Tarkoituksensa toteuttamiseksi takauskeskus voi siten kuin lain
1 a §:ssä säädetään myöntää takauksia kuntien suoraan tai välillisesti omistamien tai kun-
tien määräysvallassa olevien luottolaitosten, käytännössä siis Kuntarahoituksen, sellaisel-
le varainhankinnalle, jota käytetään antolainaukseen kunnille ja kuntayhtymille sekä kun-
tien kokonaan omistamille tai niiden määräämisvallassa oleville yhteisöille. Tämä on mah-
dollistanut kilpailukykyisen varainhankinnan kuntasektorin tarpeisiin.

Maakunta-sote-uudistuksen myötä kuntayhtymiltä olisi siirtymässä maakunnille velko-
ja, joiden määrä oli vuoden 2016 lopussa noin 1,4 miljardia euroa. Tästä selvästi valtaosa,
noin 95 prosenttia, on nykyisten sairaanhoitopiirien lainoja. Sairaanhoitopiirien kuntayh-
tymien luotoista noin 50 prosenttia on käytettävissä olevien tietojen mukaan tällä hetkellä
 Tarkistettu
4.1



Pöytäkirjan asiakohta PTK 11/2018 vp
Kuntarahoitus Oyj:n luotottamia ja siten välillisesti Kuntien takauskeskuksen takaamia.
Siirtyvien luottojen määrä on jo vuoden 2016 lopusta kasvanut ja tulee kasvamaan myös
jatkossa erityisesti sairaalainvestointien vuoksi. Uusia investointilupia on nyt hallituksen
esitystä annettaessa myönnetty noin 1,6 miljardin euron edestä.

Voimassa olevasta Kuntien takauskeskus -laista ja sen seurauksena Kuntarahoitus Oyj:n
lainaehdoista johtuu, että Kuntarahoitus Oyj:n myöntämiä luottoja ei voida ilman lainsää-
däntötoimenpiteitä siirtää tuleville maakunnille ja edelleen maakuntalain 16 luvussa tar-
koitetulle maakuntien palvelukeskukselle. Tämän vuoksi Kuntien takauskeskus -lakiin tu-
lee lisätä säännös, jonka nojalla edellä tarkoitetut kuntayhtymistä ja kunnista siirtyvät Kun-
tarahoitus Oyj:n myöntämät lainat ja muut sitoumukset säilyisivät ennallaan sosiaali- ja
terveydenhuollon sekä pelastustoimen järjestämisvastuun siirron yhteydessä eikä Kuntara-
hoitus Oyj:lle syntyisi velvollisuutta irtisanoa sitoumuksia velallisen vaihtumisen vuoksi.
Kuntayhtymiltä maakunnille siirtyville lainoille on määrä antaa valtiontakaus, joten riski
sille, että lainat jäisivät hoitamatta, on äärimmäisen vähäinen. Tästä johtuen esitys ei myös-
kään lisää takauskeskuksen ja sitä kautta sen jäsenkuntien riskejä.

Sairaanhoitopiirien luottojen osuus Kuntarahoitus Oyj:n koko luotonannosta oli vuoden
2016 lopussa noin 4 prosenttia. Suhteellinen osuus tulee todennäköisesti kasvamaan vuo-
den 2019 loppuun mennessä mutta pysymään kuitenkin maltillisena, arviolta 6—7 prosen-
tissa.

Sosiaali- ja terveydenhuollon valinnanvapauteen liittyvät kysymykset tulevat ratkaise-
maan, miten erityisesti perusterveydenhuoltoon liittyvät investoinnit tullaan jatkossa to-
teuttamaan. Nyt esitettävän muutoksen ei voida katsoa muuttavan kuntien takauskeskus-
järjestelmän kautta toteutettavan varainhankinnan volyymia niin merkittävästi, että järjes-
telmän voitaisiin katsoa tästä vaarantuvan.

Takausjärjestelmää ei käytetä taloudellisen toiminnan rahoittamiseen. Siirtyvissä lai-
noissa on kyse käytännössä nykyisille sairaanhoitopiireille myönnetyistä lainoista, ja ra-
hoituksen käyttötarkoitus ei muutu. Kyse on ei-taloudelliseen toimintaan myönnetyistä lai-
noista, eikä esitys ole siten ristiriidassa EU-kilpailulainsäädännön kanssa.

Tämä esitys on valmisteltu valtiovarainministeriössä virkatyönä, ja siitä on pyydetty
asianmukaiset lausunnot. Ja todettakoon, että tämä laki astuu voimaan samaan aikaan kun
muu sote- ja maakuntalainsäädäntö.

17.07 Joona Räsänen sd: Arvoisa puhemies! Tämähän on ihan toimiva esitys ja johtuu
juuri siitä, että nyt kun tämä suuri uudistus on tulossa, niin siinä myös sitten nykyisiltä kun-
tayhtymiltä siirretään nämä vastuut, velat ja muut velvoitteet maakunnille. Tämähän ai-
heuttaa sitten semmoisen teoreettisen mahdollisuuden, totta kai, että kun Kuntarahoitus on
kuntien omistama, niin viime kädessä sitten siellä kunnat ovat vastaamassa. No, tämähän
tietenkään ei toteudu, koska valtio on luvannut vastata sitten maakuntien tästä osuudesta,
mutta ehkä tämä on teoreettinen mahdollisuus.

Siitä ehkä pääsenkin tähän kysymykseen, mistä ajattelin, että olisi mukava, jos ministeri
ehtisi siihen kommentoida. Tämän teoreettisenkin mahdollisuuden poistuminenhan olisi
edellyttänyt, että tulevat maakunnat tulisivat myös Kuntarahoituksen jäseniksi. Hallituk-
sen puoleltahan on perusteltu sitä, että näin ei nyt tehdä, sillä, että kysymyksessä on tämä
ylimenokausi, mikä on sinänsä ihan ymmärrettävää. Mutta miten ministeri näkee tämän tu-
levaisuuden? Olisiko järkevää, että tulevaisuudessa myös maakunnat olisivat sitten esi-
merkiksi [Puhemies koputtaa] Kuntarahoituksen jäseninä? Sillä tavalla nämä vastuut ja
2



Pöytäkirjan asiakohta PTK 11/2018 vp
velvoitteet olisivat tasapainossa, koska nythän käy niin, että osittain kuntien vastuita on sit-
ten sen kuntien tehtäväkentän ulkopuolella, kun on vielä jonkun verran niitä Kuntarahoi-
tuksen luottoja, jotka sitten siirtyvät sinne maakunnalle.

17.08 Hannu Hoskonen kesk: Arvoisa herra puhemies! On aivan hyvä, että uudessa ti-
lanteessa huolehditaan siitä, että myös nämä uudet toimijat saavat yhtä edullista lainaa tar-
peisiinsa, kun palveluita kansalaisille kehitetään. Olisihan tavallaan aika kummallinen ti-
lanne se, että kun kuntien palveluita siirtyy uudelle kuntayhtymälle, niin uuden toimijan ra-
hoitusasema olisi olennaisesti heikompi kuin nykyinen tilanne on. Kannattaa muistaa pe-
rustuslakivaliokunnan lausunto vuoden 2017 kesäkuulta, siellähän todettiin tämä asia
myös toisinpäin niin, että kun on kuntia, joiden kiinteistöt tämän uudistuksen myötä mah-
dollisesti voivat menettää jopa arvonsa — siellähän lausutaan näin ihan perustuslakivalio-
kunnan ponnessa — niin valtiolle syntyy tässä tapauksessa korvausvastuu. Että se toimii
myös toisinpäin: uudelle toimijalle annetaan samat lähtökohdat kuin nykyisillä toimijoilla
on, ja sitten kun on nämä entiset toimijat, jotka ovat verovaroin rakentaneet muun muassa
terveyskeskuksia — sanotaan nyt vaikka tyypillinen maaseutukunta, jossa terveyskeskus
ehkä jää vajaakäytölle ja joku rakennus voi jäädä jopa kokonaan sen käyttötarkoituksen ul-
kopuolelle, mitä varten se alun perin on rakennettu — niin siinä tilanteessa sitten tämä uusi
perustuslakivaliokunnan lausunto linjaa sen, että kuntaa ei voida jättää puille paljaille sen
takia, että systeemi muuttuu, vaan siitä on maksettava ihan normaalin menettelyn mukai-
nen täysi korvaus. Elikkä tämä systeemi toimii kyllä molempiin suuntiin: että nyt uudelle
toimijalle annetaan mahdollisuus ja väistyvälle toimijalle varmistetaan se, ettei omaisuus
menetä arvoaan ja siinä tapauksessa kunta menettäisi sitä oikeutta, mikä kunnilla on oman
omaisuuden hallussapitoon ja siten itsenäiseen toimivaltaan omista asioistaan.

17.10 Timo V. Korhonen kesk: Arvoisa puhemies! Tämä lakiesitys on monella tavalla
perusteltu, mutta jonkin verranhan tässä on yksityiskohtia, jotka jonkinmoista keskustelua
ovat herättäneet, ja jossakin määrin myöskin kohtia, jotka ovat herättäneet pientä huolta.
Yksi tällainen asia on epäilemättä: kun tässä nyt maakunnille siirtyy kunnilta noin 1,5 mil-
jardin lainakanta, jonka varainhankinnasta kunnat olisivat edelleen vastuussa tämän ta-
kauskeskuksen kautta, vaikka lainat eivät enää kuulukaan kuntien toimialaan, niin tästä tie-
tysti tulee mieleen se kysymys, että tulisiko valtion jotenkin ottaa piikkiinsä myös sitten
tämä varainhankinnan takaaminen, ei vain lainojen takaisinmaksun takaaminen kuntara-
hoituksella.

17.11 Olavi Ala-Nissilä kesk: Arvoisa puhemies! Todella hyvä on tässä keskustella tästä
kokonaisuudesta, kuntien rahoituksesta ja myöskin tämän rahoituksen takauksesta. Tähän
todella, niin kuin edustaja Räsänen täällä totesi, liittyy myöskin Kuntarahoituksen rooli.
Sehän on erittäin merkittävä rahalaitos. Se toimii nyt Euroopan keskuspankin valvonnas-
sa, rahoittaa kuntien rahoitustarpeen, myöskin yleishyödyllisen rakentamisen käytännössä
melkein kokonaan. Rahoitus tapahtuu Kuntarahoituksen kautta, eli sen toiminto on tärkeä-
tä turvata siinäkin tilanteessa, jolloin kuntien taseet siirtyvät maakuntien taseeseen. Olisin
tiedustellut, miten tämä kokonaisuus on keskusteltu huomioiden Kuntarahoituksen rooli,
että se on osa Euroopan keskuspankin valvontajärjestelmää.
3



Pöytäkirjan asiakohta PTK 11/2018 vp
Ensimmäinen varapuhemies Mauri Pekkarinen:  Keskustelu asiasta ei ole ihan vielä
päättynyt, vaan ministerille minuutin puheenvuoro paikan päältä.

17.12 Kunta- ja uudistusministeri  Anu  Vehviläinen  (vastauspuheenvuoro):  Arvoisa
puhemies! Ensinnäkin totean Joona Räsäselle siitä, että maakunnat eivät voi tulla Kuntien
takauskeskuksen jäseniksi, koska maakunnilla ei ole verotusoikeutta, [Joona Räsäsen väli-
huuto] että se on se yksittäinen selvin syy.

Edustaja Hoskoselle totean näistä omaisuusjärjestelyistä, että perustuslakivaliokunta-
han edellytti, että tämmöinen kompensaatiojärjestelmä tehdään, ja hallintovaliokunnalle
on annettu vastine siitä joulukuussa, ja se on hallintovaliokunnan käsittelyssä.

Sitten huoliin Kuntarahoituksen toiminnasta jatkossa: Minä olen myös jonkun verran
kuullut niitä huolia, mitenkä se jatkossa toimii. Haluan vain sen todeta, että mitä enemmän
me olemme myös katsoneet valtiovarainministeriössä niitä yksityiskohtia ja duubioita sitä
kohtaan, niin meidän käsityksemme on, että tämä ei tule vaarantamaan Kuntarahoituksen
toimintaa.

Sitten totean myös sen, että valtiohan on merkittävällä tavalla myös mukana Kuntara-
hoituksessa omistajana.

17.13 Joona Räsänen sd: Arvoisa puhemies! Juuri niin kuin ministeri totesi. Ymmärrän
hyvin, minkä takia siirtymäkaudella eivät maakunnat voikaan tulla Kuntarahoituksen jäse-
niksi. Mutta kysymys on nyt siitä, mitä sitten tulevaisuudessa tapahtuu, ja tähän olennai-
sesti liittyy nimenomaan maakuntien mahdollinen verotusoikeus, mistä nyt myös selvityk-
siä ollaan tekemässä.

Tämähän liittyy sitten pitkälti maakuntien itsehallintoon. Kun ajattelemme itsehallin-
non peruspilareita, niin siellähän on oikeastaan kolme. Ensimmäinen on vaalit, sitten toi-
nen on yleinen toimiala, ja kolmas on verotusoikeus. Nämä vaalithan tässä jo tulevat, ja sit-
ten kysymys kuuluu: mitä tälle verotusoikeudelle tapahtuu? Yleistä toimialaa nyt ei aivan
tule mutta aika laaja tehtävävalikoima. Ja kun sitten tätä itsehallinnon tulevaisuutta mieti-
tään, niin varmaan aika loogista olisi sitten pohtia myös verotusoikeutta. Siitä päästään sii-
hen, että sellaisessa tilanteessa, jossa näin kävisi, olisi varmaan aika loogista, että nämä
maakunnat olisivat Kuntarahoituksen jäseniä, ettei meidän tarvitsisi rakentaa tähän maa-
han tuplasysteemejä, jos siis näin käy. Tämä oli tavallaan se kysymykseni idea, ja siihen
ministeri ihan oikein vastasi, että tällä hetkellähän tietenkään tilanne ei voi olla näin, mutta
on hyvä varmaan miettiä, mitä tuleman pitää.

17.15 Juho Eerola ps: Arvoisa puhemies! Oikeastaan edustaja Räsänen kysyi juuri täs-
mälleen sen täsmennyksen, jota itsekin ajattelin: jos tulevina vuosikymmeninä, 20—30-lu-
vuilla, tulevaisuudessa, mennään siihen, että maakunnille tulee verotusoikeus, niin voisi-
vatko sitten siinä tapauksessa nämä maakunnat olla tämän takauskeskuksen jäseninä? Nyt
kun kuitenkin on oletettavissa, kun ajatellaan väestönmuutosta ja tätä kehitystä, että ehkä
kuntien tehtävät enenevässä määrin tulevaisuudessa tulevat vähenemään ja se kuntaliitos-
ten tarve maakuntauudistuksen myötä ikään kuin poistuu, niin tavallaan maakunnat ottai-
sivat kuntien paikan. Olisiko tämä silloin mahdollinen?

Keskustelu päättyi.
4



Pöytäkirjan asiakohta PTK 11/2018 vp
Asia lähetettiin hallintovaliokuntaan, jolle perustuslakivaliokunnan on annettava lausunto.
5


	3
	17.01
	17.07
	17.08
	17.10
	17.11
	17.12
	17.13
	17.15


