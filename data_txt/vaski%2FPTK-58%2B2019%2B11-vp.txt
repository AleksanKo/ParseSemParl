















































DEM904D.tmp.xml


Pöytäkirjan asiakohta PTK 58/2019 vp
Pöytäkirjan asiakohta 

PTK 58/2019 vp

Täysistunto

Tiistai 5.11.2019 klo 14.00—19.35

11. Hallituksen esitys eduskunnalle laiksi eräiden rajat ylittävien hybridijärjestelyjen vero-
tuksesta ja siihen liittyviksi laeiksi

Hallituksen esitys HE 68/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 11. asia. Puhemiesneuvosto ehdottaa, että asia lähetetään valtiovarainvaliokuntaan.

Keskustelu

17.44 Valtiovarainministeri Mika Lintilä (esittelypuheenvuoro): Arvoisa herra puhe-
mies! Esitys perustuu vuonna 2016 hyväksyttyyn niin sanottuun veronkiertodirektiiviin.
Sen viimeiset implementoitavat toimet ovat tämä hybriditilanteita koskeva sääntely sekä
myöhemmin annettava esitys, jossa säädetään yritysten varojen arvonnousun verottamises-
ta silloin, kun varat siirtyvät Suomen verotusvallan ulkopuolelle.

Tämän esityksen tarkoituksena on estää niin sanotut hybridijärjestelyt. Hybridijärjeste-
lyillä tarkoitetaan tilannetta, jossa eri valtioiden verotuksessa rahoitusvälinettä tai siihen
perustuvaa suoritusta, suorituksen maksajaa tai suorituksen saajaa kohdellaan eri tavalla.
Hybridijärjestelyissä verokohtelun eroavuudet johtuvat siitä, että verotuksessa syntyy kak-
sinkertaisia vähennyksiä ja tuloja jää verottamatta. 

Laissa ehdotetaan säädettäväksi menon vähennyskelpoisuutta ja tulon veronalaisuutta
koskevista poikkeuksista, joita sovelletaan etuyhteystilanteissa sekä niin sanotuissa struk-
turoiduissa järjestelyissä. Tällaiset hybridijärjestelyyn liittyvät menot eivät ole verotukses-
sa vähennyskelpoisia, jos tuloa ei veroteta toisessa valtiossa tai meno vähennetään kahteen
kertaan. Lisäksi hybridijärjestelyyn perustuva tulo on veronalaista siltä osin kuin maksaja
on vähentänyt suorituksen eikä vähennystä ole evätty.

Lakia sovellettaisiin yhteisöjen sekä henkilöyhtiöitten verotuksessa. Muutoksia ehdote-
taan tehtäväksi myös elinkeinotulon verottamisesta annettuun lakiin, tuloverolakiin ja
maatilatalouden tuloverolakiin, joissa viitataan nyt säädettäväksi esitettyyn eräiden hybri-
dijärjestelyjen verotuksesta annettavaan lakiin.

Lakien on tarkoitus tulla voimaan 1. päivänä tammikuuta 2020, ja niitä sovellettaisiin
vuodelta 2020 toimitettavassa verotuksessa.

Toinen varapuhemies Juho Eerola:  Ja nyt lähetekeskusteluun, johon varataan enintään
se 30 minuuttia. Asian käsittelyssä noudatetaan aikataulutettujen asioiden osalta sovittuja
menettelytapoja. — Näyttää menevän reilusti alle 30 minuutissa, ei ole puhujia listalla. 

Keskustelu päättyi. 
 Tarkistettu
3.1



Pöytäkirjan asiakohta PTK 58/2019 vp
Asia lähetettiin valtiovarainvaliokuntaan.
2


	11
	17.44


