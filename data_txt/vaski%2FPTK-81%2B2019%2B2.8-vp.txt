















































DEMC81B.tmp.xml


Pöytäkirjan asiakohta PTK 81/2019 vp

 Hyväksytty
1.0

Pöytäkirjan asiakohta 

PTK 81/2019 vp

Täysistunto

Torstai 12.12.2019 klo 16.00—18.43

2.8. Suullinen kysymys hallituksen toimista varhaiskasvatuksen opettajien saatavuuden ta-
kaamiseksi koko maassa (Veronika Honkasalo vas) 

Suullinen kysymys SKT 78/2019 vp

Suullinen kyselytunti

Puhemies Matti Vanhanen: Seuraava kysymys, edustaja Honkasalo.

Keskustelu

16.56 Veronika Honkasalo vas: Arvoisa puhemies! Tämä viikko on historiallinen, kun
täysimittainen subjektiivinen varhaiskasvatusoikeus palautettiin. Laadukas varhaiskasva-
tus on tärkeä tekijä siinä, että voimme ennaltaehkäistä syrjäytymistä ja helpottaa myöhem-
pää oppimista. Varhaiskasvatuksen osallistumisasteen kasvattaminen onkin monen puolu-
een agendalla. 

Yksi isoimmista asioista varhaiskasvatuksen laadun takaamisessa on koulutettu ja mo-
tivoitunut henkilöstö. Varhaiskasvatuksen lastenhoitajat ja opettajat ovat avainasemassa
siinä, että saavutamme varhaiskasvatukselle antamamme tavoitteet. 

Arvoisa ministeri, varhaiskasvatuksen henkilöstön saatavuuden ongelmat ovat arkipäi-
vää koko maassa. Mihin toimiin hallitus ryhtyy, jotta varhaiskasvatuksen opettajien saata-
vuus taataan jatkossa koko maassa? 

16.57 Tiede- ja kulttuuriministeri Hanna Kosonen (vastauspuheenvuoro): Arvoisa pu-
hemies! Varhaiskasvatuksen opettajien saatavuus on todella joka puolella Suomea iso
haaste. Siihen varmasti vaikuttaa moni kysymys, niin vetovoima, alan palkkaus kuin työ-
olot, joista opetusministeri Andersson voi varmasti jatkaa lisää. 

Meillä on täällä korkeakoulupuolella kolmenlaista erilaista toimenpidettä. Nyt varhais-
kasvatuksen opettajakoulutuksen määrärahoja on jo lisätty 2018—2021 28 miljoonalla eu-
rolla, jotta saadaan tuhat aloituspaikkaa lisää. Lisäksi katsotaan tässä tutkintotavoitteiden
myötä korkeakoulujen sopimusneuvotteluissa nyt tämän vuoden aikana, voidaanko millä
tavalla lisätä myös sinne aloituspaikkoja. Toisena kokonaisuutena on katsoa, kuinka alalla
voidaan urakehitystä tukea, ja tähän on varattu 20 miljoonan [Puhemies koputtaa] euron
kokonaisuus, jota myös tähän monimuoto- ja täydennyskoulutukseen käytetään.

Kysymyksen käsittely päättyi.


	2.8
	16.56
	16.57


