















































DEMC097.tmp.xml


Pöytäkirjan asiakohta PTK 127/2017 vp
Pöytäkirjan asiakohta 

PTK 127/2017 vp

Täysistunto

Torstai 30.11.2017 klo 16.02—22.05

8. Hallituksen esitys eduskunnalle laeiksi sairausvakuutuslain, Kansaneläkelaitoksen kun-
toutusetuuksista ja kuntoutusrahaetuuksista annetun lain 36 ja 37 §:n sekä maatalousyrit-
täjien työterveyshuollon eräiden kustannusten korvaamisesta valtion varoista annetun lain 
1 §:n muuttamisesta

Hallituksen esitys HE 141/2017 vp
Valiokunnan mietintö StVM 15/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 8. asia.
Käsittelyn pohjana on sosiaali- ja terveysvaliokunnan mietintö StVM 15/2017 vp. Nyt pää-
tetään lakiehdotusten sisällöstä.

Keskustelu

20.19 Tuula Haatainen sd (esittelypuheenvuoro): Arvoisa puhemies! Tässä esityksessä
esitetään muutettavaksi sairausvakuutuslakia, Kansaneläkelaitoksen kuntoutusetuuksista
ja kuntoutusrahaetuuksista annettua lakia sekä maatalousyrittäjien työterveyshuollon eräi-
den kustannusten korvaamisesta valtion varoista annettua lakia. 

Tässä esityksessä siis sairausvakuutuslain mukaisiin vähimmäispäivärahoihin ehdote-
taan korotusta ja niiden nettomäärä olisi suurempi kuin toimeentulotuen perusosa. Tämä
koskee myös vähimmäismääräistä kuntoutusrahaa. Samoin hallitus esittää, että molemmil-
le vanhemmille voidaan maksaa yhtä aikaa erityishoitorahaa lapsen kotona tapahtuvan
saattohoidon ajalta. Valiokunta pitää näitä esityksiä perusteltuina, samoin kuin sitä, että
yrittäjän sairausvakuutuslain mukaista omavastuuaikaa lyhennetään sairastumispäivään.
Tämä muutos koskee yrittäjäeläkelain mukaista yrittäjää, joka rahoittaa myös itse tämän
vakuutusmaksuillaan. 

Samoin sitten tässä on esitys, jossa kahdessa tai useammassa työssä olevan henkilön työ-
kyvyttömyys voi kohdistua vain johonkin työhön ja hän saattaa jatkaa muissa töissään ku-
ten ennen työkyvyttömyyttä. Näin ollen näissä tapauksissa tämän esityksen mukaan sai-
rauspäivärahan määräytymisperustetta muutetaan niin, että päivärahan perusteeksi otetaan
vain työkyvyttömyydestä aiheutuva ansionmenetys. Tätä valiokunta pitää myös perustel-
tuna. 

Valiokunta on yksimielinen näistä esityksistä ja esittää, että eduskunta hyväksyy muut-
tamattomana hallituksen esitykseen 141 sisältyvän 2. lakiehdotuksen ja hyväksyy muutet-
tuina 1. ja 3. lakiehdotuksen. 

20.21 Arja Juvonen ps: Arvoisa puhemies! Tämä hallituksen esitys on hyvä ja ansaitsee
kiitosta. Perussuomalaisetkin ovat tämän takana hyvin vahvasti. Ei yksikään puhe eikä
 Tarkistettu
4.0



Pöytäkirjan asiakohta PTK 127/2017 vp
teko eikä sana liittyen saattohoitoon ole ollut turha täällä eduskunnassa, ei viime kaudella
eikä tällä kaudella. Siitä on tullut osa myös meidän lakejamme, lainsäädäntöä, ja asiasta
puhutaan hyvin usein eduskunnassa. Se on hieno asia, ja se näkyy myös täällä lain sisällä. 

Hallitus esittää, että molemmille vanhemmille voidaan maksaa yhtä aikaa erityishoito-
rahaa lapsen kotona tapahtuvan saattohoidon ajalta. Tämä ehdotus poikkeaa pääsäännöstä,
jonka mukaan erityishoitorahaa ei makseta molemmille vanhemmille yhtä aikaa lapsen ko-
tihoidon ajalta. Valiokunta pitää tätä ehdotusta myönteisenä, erittäin myönteisenä, ja tote-
aa, että muutoksella voidaan nykyistä paremmin ottaa huomioon lapsen ja perheen tilanne
sekä mahdollistaa molempien vanhempien läsnäolo ja hoitoon osallistuminen hyvin vai-
keassa tilanteessa. 

Tämä esitys on hyvä, ja siinä on mukana juuri sitä sydäntä, mitä edelliseen esitykseen-
kin kaipasin, mutta tämä on hyvä ja toivottavasti auttaa niissä tilanteissa, kun on vakavia ja
murheellisia tilanteita perheissä. 

20.22 Anneli Kiljunen sd: Arvoisa rouva puhemies! Näihin edellä mainittuihin puheisiin
on helppo yhtyä. Tässä esityksessä vähimmäismääräistä sairauspäivärahaa korotetaan ja se
nousee 616 euroon kuukaudessa. Se on positiivinen asia. 

Mutta se, minkä takia pyysin tämän puheenvuoron, on nimenomaan tämä, että nyt mah-
dollistetaan molemmille vanhemmille yhtä aikaa kotona oleminen, koska nyt tässä yhtey-
dessä hallitus on päättänyt, että se maksaa erityishoitorahaa lapsille kotona tapahtuvan
saattohoidon ajalta. Tämä poikkeaa tästä yleissäännöksestä, joka on tällä hetkellä voimas-
sa, ja sitä kautta tämä tukee perheen hyvinvointia siinä vaikeassa elämäntilanteessa ja jak-
samista siinä vaikeassa elämäntilanteessa, jossa ollaan, kun on kyse lapsen saattohoidosta. 

Kolmas myönteinen asia, joka tässä myös on, on tämä yrittäjän sairausvakuutuslain mu-
kainen omavastuuaika. Sitä lyhennetään sairastumispäivään. Tämä on siinäkin mielessä
tärkeä, että yrittäjät hyvin herkästi ovat töissä sairainakin ja silloin tämä saattaa aiheuttaa
sen, että sairaus pitkittyy ja tämmöinen yleiskunto sitten on todella koetuksella. Tästä syys-
tä on hyvä, että nyt myös yrittäjän sosiaaliturvaa parannetaan. 

Yleiskeskustelu päättyi ja asian käsittely keskeytettiin.
2


