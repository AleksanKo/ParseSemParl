















































DEM5DF8.tmpSave.xml


Pöytäkirjan asiakohta PTK 51/2016 vp
Pöytäkirjan asiakohta 

PTK 51/2016 vp

Täysistunto

Torstai 12.5.2016 klo 15.59—17.19

2.2. Suullinen kysymys valtion omistajaohjauksesta (Markus Mustajärvi vas)
Suullinen kysymys SKT 53/2016 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Mustajär-
vi.

Keskustelu

16.28 Markus Mustajärvi vas: Arvoisa puhemies! Äskeisessä tiedotustilaisuudessa, pää-
ministeri Sipilä, te lanseerasitte sloganin "Yhteiskuntavastuu perusarvoksi". Aiotteko te
nyt ottaa itseänne niskasta kiinni, kun tähän asti omistajaohjauksesta ei ole ollut tietoa esi-
merkiksi Postissa, ei ainakaan työntekijöitten ja asiakkaitten kannalta, ja kun omistajamuu-
tokset, joita nyt aiotaan tehdä, mahdollistavat juuri Postin pilkkomisen, minkä te aiemmin
olette jyrkästi kieltäneet?

Toisena lupauksena te sanoitte, että jatkossa verot maksetaan siihen maahan, missä tu-
los tehdään. Kuinka te voitte taata tämän, että tämä toteutuu, kun sitä tulosta voidaan mi-
tata monella tapaa ja arvioida esimerkiksi työntekijämäärien ja myyntiorganisaation suh-
teen?

16.29 Pääministeri Juha Sipilä (vastauspuheenvuoro): Arvoisa puhemies! Tätä äskeistä
keskustelua kun kuuntelin, niin ei ole ihme, että Suomi on uudistamatta. Mitä me haemme
tällä ilmaisulla "taseet töihin" ja tällä omistajaohjauspolitiikan muutoksella? Yllätys, yllä-
tys kaikille teille ennakko-odotuksista huolimatta: "taseet töihin" ei minulle ole koko aika-
na tarkoittanut sitä, että valtion omistus pistetään lihoiksi ja budjetin tilkkeeksi, vaan me
haemme aitoa arvonnousua, ja arvonnousua voidaan käyttää myöskin uuden luomiseen.

Mitä tulee yksittäisen yrityksen toimiin, niin esimerkiksi Postilla on hieno, upea henki-
löstö, siellä on hyvä johto ja yrityksellä on paljon uusia mahdollisuuksia sillä, että heillä on
yhteys meidän jokaisen kotiovelle. Tätä mahdollisuutta hyödyntämällä Posti pystyy kasva-
maan ja kehittymään jatkossa ja suuntaamaan toimintaa myöskin kasvualueille, koska
tämä perusliiketoiminta, kirjejakelu, supistuu noin 10 prosentin vuotuista vauhtia.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta.

16.30 Markus Mustajärvi vas (vastauspuheenvuoro):  Arvoisa puhemies! Ministeri
Stubb, te sanoitte äskettäin, että tämä hallitus on harjoittanut historian kokoomuslaisinta
 Tarkistettu
4.0



Pöytäkirjan asiakohta PTK 51/2016 vp
politiikkaa. Ministeri Stubb, te olitte aivan oikeassa, ja yksinkertainen kysymys pääminis-
terille: oletteko samaa mieltä? — No, se ei ole varsinainen kysymys. (Naurua)

Myyntilistalle joutuu muun muassa sellaisia yhtiöitä kuin Neste, Vapo, Kemijoki, nii-
den lisäksi, mitkä ovat jo ennestään Solidiumin alla täysin myyntivaltuuksin. Nämä yhtiöt
ovat kaikki niitä yhtiöitä, joiden luomisessa keskustalla ja vasemmistolla oli vahva rooli.
Voiko nyt tämän teidän hallituksenne todistetusti kokoomuslaisen politiikan kiteyttää niin,
että minkä Kekkonen toi, sen Sipilä vei?

16.31 Pääministeri  Juha Sipilä (vastauspuheenvuoro):  Arvoisa puhemies! Edustaja
Mustajärvi, te tietenkin voitte irtaantua edellisen hallituksen toimista, koska ette ollut edus-
kuntaryhmän jäsenenä viime kaudella, kun viime kaudella lahdattiin valtion omistusta 3,3
miljardin euron edestä budjetin tilkkeeksi. (Välihuutoja)

Nyt tarkoituksena on käyttää valtion tasetta, yhtiöomistusta siihen, että saadaan arvoa
nostettua ja käytettyä arvonnousua myöskin uuden luomiseen. Minä en usko siihen teidän
tosiasiaanne, että vain Kekkonen tiesi, mitä uutta kannattaa valtion perustaa, vaan minä us-
kon, että tämä nykyinenkin sukupolvi voisi keksiä jotakin uutta. Ja uudesta esimerkkinä on
se, että alustataloudessa meillä on paljon sellaisia mahdollisuuksia, joissa valtio voi olla
uuden mahdollistajana, uuden yritystoiminnan mahdollistajana, ja samalla me saamme vii-
meinkin tietojärjestelmät kuntoon sote-alueilla tekemällä kunnollisen (Puhemies koput-
taa) palveluväylän ja sen alla tarvittavan tiedon.

16.32 Lauri Ihalainen sd (vastauspuheenvuoro): Arvoisa puhemies! Arvoisa pääministe-
ri, hiljakkoin julkistitte omia näkemyksiänne omistajapolitiikasta. Niihin täytyy huolella
perehtyä, ja varmaan voidaan ensi viikon tiistaina palata yksityiskohtiin tarkemmin.

Haluaisin kuitenkin todeta, että me olemme valmistelleet Sinivalkoisen omistamisen oh-
jelman, johonka olette myöskin varmaan voinut etukäteen tutustua ja jossa korostetaan si-
tä, että kaikki ei voi olla kaupan ja että tarvitaan valtioenemmistöistä omistajuutta ja aktii-
vista omistajuutta. Me tarvitsemme sitä myös elinkeinorakenteen muuttamiseksi, mutta me
tarvitsemme sitä myöskin sen takia, että tästä maasta ei tule tytäryhtiötalous, että myös val-
tio-omistajuus voi vaikuttaa siihen ja että ollaan aktiivisia niissä yhtiöissä, joissa ollaan
mukana. Ja on strategisia intressejä Suomella ja valtiolla pitää hyvässä kunnossa ja vahval-
la omistuksella eräitä yhtiöitä, jotka liittyvät turvallisuuteen, huoltovarmuuteen, energia-
tuotantoon ja niin poispäin. Tässä mielessä tähän teidän ehdotukseenne liittyvästä kehittä-
misyhtiöstä minun huoleni on nyt se, tuleeko siitä itse asiassa myyntiyhtiö eikä kehittämis-
yhtiö. Tässä pitää olla nyt (Puhemies koputtaa) tosi tarkka, että sitä käytetään oikealla ta-
valla.

Ja lopuksi kysyisin: miten suhtaudutte siihen meidän erääseen ehdotukseemme — joita
on monia muitakin — (Puhemies koputtaa) siitä, että perustetaan tämmöinen erityisyhtiö,
(Puhemies koputtaa) joka tukee pk-yritysten viennin edistämistä? (Puhemies koputtaa)
Tämmöinen jalustayhtiö, joka antaa tukea... [Puhemies keskeytti puheenvuoron puheajan
ylityttyä.]

Ensimmäinen varapuhemies Mauri Pekkarinen: Edustaja Ihalainen, joudun valitetta-
vasti toteamaan, että meillä ovat nämä aikarajat. Yritetään pysyä niissä. — Ja nyt päämi-
nisteri.
2



Pöytäkirjan asiakohta PTK 51/2016 vp
16.34 Pääministeri  Juha Sipilä (vastauspuheenvuoro):  Arvoisa herra puhemies! Tuo,
mitä aluksi totesitte, oli kyllä aika tarkkaan ja suoraan sieltä juuri julkistetusta ohjelmasta.
Eli juuri näin: haluamme vahvistaa valtion omistajaroolia, mutta myöskin hyväksymme
sen, että muutokseen tarvitaan rohkeutta ja muutosta ei tapahdu ilman, että jostakin myös-
kin luovutaan. Mutta jos jostakin luovutaan, niin sitä vapautunutta pääomaa voidaan käyt-
tää uuden rakentamiseen.

Olen lukenut teidän julkistamanne ohjelman ja löydän sieltä kyllä yhtymäkohtia. Esi-
merkiksi tämä parlamentaarinen elin, jolla varmistetaan se, että tähän tulee pitkäjänteinen
sitoutuminen yli vaalikausien, oli myöskin hallituksen tavoitteena, ja sen sinne rakensim-
me.

Siitä, mistä esititte huolia koskien tuota kehitysyhtiöroolia: Siinä kehitysyhtiössä on tar-
koitus kehittää yhtiön toimintaa. Se ei tarkoita (Puhemies koputtaa) sitä, että siellä välttä-
mättä kaikki sen alla olevat yhtiöt myytäisiin, (Puhemies koputtaa) vaan siinä on mahdol-
lisuus tehdä muitakin järjestelyjä.

Ensimmäinen varapuhemies Mauri Pekkarinen: Pääministeri vastasi liki samassa mi-
tassa noin ajallisesti. Nyt vielä pyydän, että pysyisimme suurin piirtein siinä minuutissa,
aika tarkastikin itse asiassa.

16.35 Touko Aalto vihr (vastauspuheenvuoro): Arvoisa herra puhemies! Omistussuhtei-
siin on perusteltua harkita muutoksia, jos näin kyetään paremmin tukemaan uusien alojen
nousua ja vahvistamaan suomalaista osaamista. Tämän takia minä suhtaudun varovaisen
myönteisesti hallituksen esityksiin, ehkä pois lukien tuon Postin omistusrajan pudottami-
sen ja kenties myöhemmän pörssiin listautumisen.

Olisin kysynyt samaa, mihin edustaja Ihalainen tässä viittasi tästä kehitysyhtiöstä. Kos-
ka nämä kaikki ovat nyt aika uusia, ryhmäkokouksen aikana tulleita tietoja, niin voisitteko
vielä hieman avata sitä kehitysyhtiön merkitystä, logiikkaa ja ehkä juuri tätä yhtä huolta,
mikä meistä kaikista nousee, että ei kai tässä vain olla myyntikuntoon valmistelemassa?
(Puhemies koputtaa) Osittain jo vastasitte, mutta voitteko hieman jatkaa tästä asiasta?
(Matti Vanhanen: Se oli teidän hallitus, joka myi!)

16.36 Pääministeri Juha Sipilä (vastauspuheenvuoro): Arvoisa herra puhemies! Haluan
muistuttaa, että näitä omistusrajoja kun nyt esitetään eduskunnalle muutettavaksi, niin tääl-
lä on myöskin kaksi yhtiötä, joiden omistusrajaa ehdotetaan siirrettäväksi 0:sta 50:een. Eli
haluamme antaa tällä selkeän viestin, että haluamme pitää jatkossakin siirtoverkot, olivat-
pa ne sitten sähkönsiirtoverkkoja tai kaasunsiirtoverkkoja, valtion omistuksessa ja erityis-
tehtävänä.

Mitä tulee tähän kehitysyhtiöön, niin sen alla olevia yrityksiä kehitetään ja niille jokai-
selle laaditaan erikseen kehittämisen suunnitelma. Se ei tarkoita välttämättä sitä, että omis-
tusta myytäisiin. Kehittyminen omistusrakenteessa voi tapahtua myöskin sitä kautta, että
kaksi yhtiötä menee yhteen, ja se toinen voi tulla ulkopuolelta. Me haemme nyt vauhtia tä-
hän yhtiöiden kehittämiseen, ja siinä tämä tehty kehitysyhtiömalli on nyt työkaluna. Siinä
on myöskin mahdollisuus vapauttaa pääomia ja käyttää niitä pääomia olemassa olevien yh-
tiöiden (Puhemies koputtaa) jatkokehitykseen.
3



Pöytäkirjan asiakohta PTK 51/2016 vp
16.37 Anne Kalmari kesk (vastauspuheenvuoro):  Arvoisa herra puhemies! Nyt tuntuu
kyllä siltä, että suomalainen omistajuus on hyvissä ja vakaissa käsissä. Uudistumiskyky on
tärkein asia tässä omistajaohjauksessa, mutta toki kansalaisia on huolestuttanut moni muu-
kin asia valtionyhtiöissämme — se, maksetaanko tulos siihen maahan, missä se on synty-
nyt. Ja jotenkin kansalaisia myös risoo se, että pomoilla tuntuu välillä olevan ahneutta aika
lailla liiaksi. Onko näihin asioihin tulossa muutosta?

Ensimmäinen varapuhemies Mauri Pekkarinen: Minä totean tässä yhteydessä, että tä-
hän teemaan palataan ensi viikolla erillisen pääministerin ilmoituksen perusteella. Otam-
me nyt vielä pari kolme puheenvuoroa. Kaikkea sitä, mitä ensi viikolla käsitellään, ei ole
tarkoitus varmaan tänä päivänä tässä käsitellä. — Mutta nyt pääministeri, olkaa hyvä.

16.38 Pääministeri Juha Sipilä (vastauspuheenvuoro):  Arvoisa herra puhemies! Tässä
yhteydessä annamme myöskin vahvan viestin siitä, että yritysten — niin valtionyhtiöiden
kuin muidenkin — pitää kantaa yhteiskuntavastuuta. Yhteiskuntavastuun kantaminen läh-
tee siitä, että ymmärrämme sen yhteyden, että yritys pärjää sitä paremmin, mitä paremmin
ympäröivä yhteiskunta pärjää. Se vaatii myöskin sitä, että noudatetaan periaatetta, että ve-
rot maksetaan siihen maahan, missä tulos syntyy, ja että esimerkiksi veroparatiisien kautta
ei minimoida verotusta.

Mitä tulee palkitsemiseen, haluamme antaa myöskin tässä yhteydessä selkeän viestin
siitä, että irtisanomistilanteissa haluamme pienentää johdon irtisanomiskorvauksia puolel-
la, mikä on hyvin vahva viesti markkinoille siitä, että valtionyhtiöt näyttävät tässä esimerk-
kiä siitä, että tämä on väärä paikka palkita. (Eero Heinäluoma: Tähän voi yhtyä!)

Ensimmäinen varapuhemies Mauri Pekkarinen: Myönnän vielä edustaja Lehdelle pu-
heenvuoron. Sitten puheenvuoro ensimmäiselle kysyjälle.

16.39 Eero Lehti kok (vastauspuheenvuoro):  Arvoisa herra puhemies! Pääministerin
esittämä strategia mielestäni on ihan oikea, mutta taktisesti ehkä ei ole sen aika, sen takia,
että korkomarkkinat suosivat lainanottajaa. Suomen valtio saa edelleenkin kymmenvuotis-
ta lainaa todennäköisesti alle prosentin korolla. Pitkässä juoksussa uuden teollisen ja yri-
tystoiminnan käynnistäminen esimerkiksi Tekesin kehittämien ajatusten pohjalta voisi olla
kansantaloudellisesti kaikista tuottavinta. Mutta kehys: Onko se este, ettemme voi ottaa in-
vestointeihin lainaa? Käsittelevätkö Euroopan neuvosto ja säännöt aina kaiken lainan ku-
lutusluottona eivätkä ota huomioon sitä, että investointi on myös omaisuutta? (Vasemmal-
ta: Hyvä puheenvuoro!)

16.40 Pääministeri Juha Sipilä (vastauspuheenvuoro):  Arvoisa puhemies! Se on totta,
että korot ovat nyt alhaalla ja tätä työkaluakin pitäisi tehokkaasti käyttää. Esimerkiksi So-
lidiumissahan tätä pystytään käyttämään, Solidiumin pääomittamisessa, ja tämä on yksi
mahdollisuus siellä.

Tässä tulee nyt yksi työkalu lisää olemassa olevaan yhtiökantaan, ja erittäin poikkeuk-
sellisesti, erikseen harkiten pystymme menemään sitten sellaiseen uuteen, joka mahdollis-
taa uutta yritystoimintaa, esimerkkinä tämä moneen kertaan mainitsemani alustatalous, ja
minusta siinä valtio voi toimia myöskin mahdollistajana, ja sitten käytetään näitä muita
työkaluja. Esimerkiksi Finnveran valtuuksiahan me olemme merkittävästi lisänneet. Finn-
4



Pöytäkirjan asiakohta PTK 51/2016 vp
veralla on myöskin tämmöinen välirahoitustyökalu, ja muutamilla yksityisillä toimijoilla
on myöskin EU-rahoituksen kautta näitä työkaluja käytössä.

Mutta kehyssäännöt meillä ovat tiukat, ja siellä ei paljon (Puhemies koputtaa) pelivaraa
ole.

16.41 Markus Mustajärvi vas (vastauspuheenvuoro): Arvoisa puhemies! Katsotaan tätä
teidän esittämäänne organisaatiorakennetta Solidiumiin, jossa siis kaikki yhtiöt ovat en-
nestään jo täysin myyntivaltuuksin, ja sitten katsotaan tätä kehitysyhtiötä, jossa on liuta
muita yrityksiä. Te sanoitte äsken, että kehittäminen ei välttämättä tarkoita myymistä.
Mutta jos ajatellaan, että myydään: Te perustelette myymistä sillä, että se tuottaa jotain
uutta lisäarvoa. Entäpä jos tämä sijoitus epäonnistuu? Mihin tilanteeseen sitten joudutaan?
Esimerkiksi Solidiumin alla viime tilikauden mukaan osinkotuotto oli liki 300 miljoonaa
euroa. Aikaisempina vuosina se on ollut vielä enemmän. Jos edes osa näistä tuotoista me-
netetään epäonnistuneen sijoitustoiminnan, uuden luomisen vuoksi, millä te paikkaatte sen
aukon valtion kassaan?

16.42 Pääministeri Juha Sipilä (vastauspuheenvuoro):  Arvoisa puhemies! Olisiko vas-
taus tuohon, että "no, ei tehdä mitään (Markus Mustajärvi: No, aika huono vastaus!) ja ele-
tään tässä tilanteessa, jossa valtiontalous on 5—6 miljardia alijäämäinen".

Kyllä meidän pitää myöskin olla rohkeita ja tehdä valtion omistuksella sellaisia liikkei-
tä, joilla mahdollistetaan uutta liiketoimintaa. Tämä esimerkkinä käyttämäni terveyden-
huollon tietojärjestelmän palveluväylä ja siihen liittyvä tieto on esimerkki siitä, että mei-
dän pitää tehdä se joka tapauksessa. Se mahdollistaa uutta yritystoimintaa sen ympärille, ja
se on myöskin keskeisessä roolissa siinä, kun katsotaan tämän suuren uudistuksen kustan-
nusvaikutuksia ja kestävyysvajeen taklaamista, eli on 3 miljoonan säästötavoite pitkässä
juoksussa verrattuna kestävyysvaje-uraan. Se on merkittävässä roolissa myöskin siinä.

Kun ollaan yritystoiminnassa, niin myöskin valtion omistuksessa riskit ovat toteutu-
neet, mutta pääsääntöisesti valtion omistus tuottaa jatkuvasti tulovirtaa valtion budjettiin,
(Puhemies koputtaa) ja se tulee jatkumaan.

Kysymyksen käsittely päättyi.
5


