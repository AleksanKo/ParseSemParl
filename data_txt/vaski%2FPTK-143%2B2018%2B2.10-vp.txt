















































DEMB92.tmp.xml


Pöytäkirjan asiakohta PTK 143/2018 vp

 Tarkistettu
4.0

Pöytäkirjan asiakohta 

PTK 143/2018 vp

Täysistunto

Torstai 17.1.2019 klo 15.59—18.39

2.10. Suullinen kysymys Euroopan unionin uudistamisesta (Paavo Väyrynen tl)
Suullinen kysymys SKT 235/2018 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Väyry-
nen.

Keskustelu

16.58 Paavo Väyrynen tl: Puhemies! Ulkoministeri Soini sanoi, että ratkaisun avaimet
ovat Britanniassa. Mutta ne ovat myöskin Euroopan unionissa. Kun alun perin tämä pro-
sessi käynnistyi, David Cameron esitti, että Euroopan unionia uudistetaan niin, että palau-
tetaan päätösvaltaa jäsenmaille ja estetään unionia liiaksi puuttumasta jäsenmaitten asioi-
hin. Valitettavasti Brysselin byrokraatit ja federalistit torjuivat tämän, ja sen takia syntyi
brexit. Britit päättivät erota.

Nythän tämän jatkokäsittely tulee olemaan sellainen, että joka tapauksessa alkavat neu-
vottelut uudesta suhteesta. Neuvottelut kestävät pari vuotta. Me tiedämme, että useissa uni-
onin jäsenmaissa — useimmissa unionin jäsenmaissa — mielialat ovat muuttuneet niin,
että nuo David Cameronin alkuperäiset tavoitteet nauttivat laajaa kannatusta. Onko halli-
tus valmis aloittamaan keskustelut sellaisen hallitusten välisen konferenssin aikaansaami-
sesta, [Puhemies koputtaa] jossa Euroopan unionia uudistettaisiin niin, että Britannia voisi
ehkä pysyä mukana tai ainakin tämä uusi suhde saataisiin järkevälle pohjalle?

17.00 Ulkoministeri Timo Soini (vastauspuheenvuoro): Arvoisa herra puhemies! On täy-
sin selvää, että Euroopan unioni on uudessa tilanteessa joka tapauksessa, kun Britannia on
siitä eroamassa. Olen aivan varma, että kun meillä on Euroopan parlamentin vaalit kaikis-
sa EU-maissa 25. toukokuuta, niin tämä taistelu tai keskustelu Euroopan suunnasta tullaan
käymään jokaisen maan sisällä. Sitten, kun Euroopan parlamentti muodostuu, niin ilman
sen myötävaikutusta ei saada aikaan uutta komissiota. Samaan aikaan meillä on monivuo-
tinen rahoituskehysneuvottelu. Olen siinä kyllä edustaja Väyrysen kanssa samaa mieltä,
että ihan entisellä tavalla tämä ei tule menemään. Nyt oikeastaan onkin hyvä, että jokaises-
sa maassa, myös Suomessa, käydään perusteellinen keskustelu sellaisen Euroopan unionin
suunnasta, joka meidän käsityksemme mukaan olisi säilyttämisen ja kehittämisen arvoi-
nen.

Kysymyksen käsittely päättyi.

Kyselytunti päättyi.


