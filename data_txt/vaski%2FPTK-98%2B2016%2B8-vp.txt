















































DEMDC1B.tmpSave.xml


Pöytäkirjan asiakohta PTK 98/2016 vp
Pöytäkirjan asiakohta 

PTK 98/2016 vp

Täysistunto

Tiistai 11.10.2016 klo 13.59—18.47

8. Hallituksen esitys eduskunnalle laiksi maatalousyrittäjien  lomituspalvelulain väliaikai-
sesta muuttamisesta

Hallituksen esitys HE 182/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 8. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Keskustelu

17.14 Esko Kiviranta kesk: Arvoisa puhemies! Tämä maatalousyrittäjien lomituspalve-
lulain muutosesitys liittyy myös tuohon budjettiriihessä sovittuun maatalouden kriisipaket-
tiin. Kotieläintaloudessa tapahtuu paljon rakennekehitystä, suomeksi sanottuna tuotannon
lopettamista, muun muassa tämän heikentyneen tulokehityksen vuoksi. Nyt sitten tuossa
kriisipaketissa päätettiin, että näitä lomitusmenoista säästyneitä varoja käytetään ensi
vuonna, jota tämä esitys koskee, lomitusmaksujen alentamiseen ja sijaisapumaksujen alen-
tamiseen. On erinomaista, että maatalous saa pitää näitä varoja, jotka nyt on ohjattu tuohon
lomitustoimintaan mutta jotka sitten tästä rakennekehityksestä johtuen voidaan nyt ohjata
alennukseen.

17.15 Lasse Hautala kesk: Arvoisa herra puhemies! Tämä maatalousyrittäjien lomitus-
palvelulain väliaikainen muuttaminen on osa maatalouden kriisipakettia ja tulee todella
tarpeeseen. Me äskeisessä keskustelussa jo totesimme maatalouden kannattavuuden hei-
kentyneen, ja se vääjäämättä on heijastunut myöskin sitten viljelijöiden jaksamiseen. Nyt
kun tilakoko on kasvanut ja viljelijöiden kotieläintilojen määrä on vähentynyt, niin kulu-
vana vuonna lomituksesta on säästynyt varoja, joilla tätä voidaan nyt sitten rahoittaa. Toki
kovin suurta euromääräistä muutosta tällä ei kyetä aikaansaamaan. Tällä hetkellä sijais-
avun käyttöhinta on noin 13,5 euroa tunnilta, ja tämän lakiehdotuksen hyväksymisen jäl-
keen se alenee 1,5 eurolla elikkä 12 euroon.

Maatalouden kannattavuuden heikentyminen on vienyt viljelijöiden jaksamisen äärira-
joille, ja eri puolilta Suomea on jo tullut viestejä siitä, että viljelijät ovat jättäneet sijais-
apua käyttämättä ja menneet sitten sairaana töihin, mikä heidän jaksamistaan on olennai-
sesti heikentänyt. Toivotaan niin, että tällä lakiehdotuksella voidaan viljelijöiden jaksamis-
takin helpottaa ja lähteä siitä, että kenenkään ei tarvitse mennä sairaana töihin.

17.17 Elsi Katainen kesk: Arvoisa puhemies! Ensi vuonnahan yrittäjien tuloihin sidottua
laskennallista sijaisavun tuntimaksua alennetaan kuitenkin 31 prosentilla, euromääräisesti
 Tarkistettu
4.0



Pöytäkirjan asiakohta PTK 98/2016 vp
ei suuri mutta suhteellisesti kyllä, ja tuntihinta alenisi nykyisestä 13,50 eurosta 12 euroon.
Sijaisapu on sillä tavalla tärkeä, että kuitenkin sijaisavusta noin 95 prosenttia käytetään
työkyvyttömyystilanteissa tai äitiyslomilla tai muilla perhelomilla. Perhevapaat ovat siis
ihan merkittävä jaksamista helpottava olennainen elementti, kun puhutaan viljelijöitten
jaksamisesta, johon nämä kannattavuusongelmat tietysti aivan saumattomasti liittyvät, ku-
ten myös siihen, että viljelijän työ tunnetusti on äärimmäisen sitovaa, oli vuorokaudenajas-
ta tai mistä tahansa vuodenajasta kysymys.

Maatiloilla jää kuitenkin äitiyslomia ja vanhempainlomia pitämättä. Sairaana työsken-
nellään edelleenkin tästä sijaisapusysteemistä huolimatta, kun sijaisavun lomittajaa ei ole
varaa palkata. Onkin hyvä, että varallaolon ja valvontakäynnin maksujen poistaminen ma-
daltaisi edelleenkin näitten palvelujen käyttöä, ja se olisikin toivottavaa.

On selvä, että maksutaso ei saisi missään nimessä muodostua esteeksi näiden palvelui-
den käytölle, ja onkin esitetty myöskin uudenlaisia palvelusetelityyppisiä muotoja, jotka
voisi kohdentaa muuhunkin kuin pelkästään tilan puolen töihin. Sitä voisi käyttää muun
muassa siivousapuun ja tällä tavalla myöskin sitten laajentaa, monipuolistaa maaseudun
muutakin yritystoimintaa.

17.19 Maria Tolppanen sd: Arvoisa puhemies! Silloin, jos hallitukselle voi antaa kiitos-
ta, niin silloin se täytyy julki sanoa. Tässä kohdassa täytyy antaa kiitosta sen takia, että täs-
sä nyt on tosiaan kiinnitetty tärkeään asiaan huomiota. Minuun on otettu paljon yhteyttä
sen takia, että ei ole varaa palkata lomittajia, että pitäisi saada jonkinnäköistä apua siihen,
kun ei kerta kaikkiaan jaksa painaa siinä kovassa paineessa, mikä meillä on nyt viime ai-
koina ollut, koska rahat eivät tulleet tarpeeksi ajoissa, mikä sekin on sentään aika kummal-
lista tänä aikana, milloin miehet käyvät jopa kuussa, että ei rahoja saada siirrettyä pankki-
tililtä toiselle. Käsittämätön asia.

Mutta toinen ongelma saattaa olla myöskin se, mitä on sanottu, että ei ole lomittajia. Se
on myöskin yksi. Kun me olemme täällä puhuneet aikuiskoulutuksesta ja kouluttamisesta
niille aloille, missä tarvittaisiin ihmisiä, niin siellä on myöskin yksi ala, missä tarvittaisiin
ihmisiä. Sen lisäksi lomituksesta aiheutuvista kuluista, mitä tuottajille tulee, täytyy ottaa
huomioon, että kaikkihan vaikuttaa tuottajahintoihin, ja meillä Suomessa on todella alhai-
set tuottajahinnat siihen nähden, mitkä ovat myyntihinnat ja mitkä ovat välikäsien voitot
siinä välissä. Juuri sen asian takia erittäin paljon kiitoksia hallitukselle siitä, että ovat kiin-
nittäneet huomioita siihen, että Suomen maaseutu täytyy pystyä pitämään elävänä ja Suo-
men viljelijät täytyy pystyä pitämään leivän syrjässä kiinni niin hyvin, että sitä leipää riit-
tää muillekin kuin omalle perheelle, ihan vietäväksi sieltä tilalta ulos, ja jotta pystytään sitä
kautta myös kouluttamaan ne omat jälkeläiset. Sen verran täytyy viitata vähän tuohon ai-
kaisempaan, mitä tänään on puhuttu.

17.21 Anneli Kiljunen sd: Arvoisa herra puhemies! Haluan myös osaltani kiittää hallitus-
ta tästä esityksestä. Tällä on hyvinkin moninaisia vaikutuksia. Tietenkin kaikkein tärkeintä
tässä esityksessä on se, että meidän maatilayrittäjät pystyisivät paremmin huolehtimaan
omasta hyvinvoinnistaan ja jaksamisestaan ja käyttäisivät nyt näitä lomituspalveluja enem-
män kuin tähän mennessä ovat käyttäneet.

Tällä on myös vaikutusta muun muassa eläinten hyvinvointiin. Olen ollut paljon teke-
misissä eläinsuojeluihmisten kanssa ja myös eläinlääkäreiden kanssa, jotka tekevät näitä
valvontakäyntejä. He ovat kantaneet suurta huolta siitä, kun on näkynyt, että perheessä on
2



Pöytäkirjan asiakohta PTK 98/2016 vp
väsymistä, uupumista, ja heillä ei ole edellytyksiä puuttua tähän, niin että toivoisi, että
myös tämä sitten tukisi sitä ajatusta, että meidän eläinlääkärit, valvontaeläinlääkärit, mei-
dän lomitusjärjestelmä, meidän terveydenhuolto yhdessä tukisivat näitten maatilayrittäji-
en jaksamista ja hyvinvointia ja sitä kautta myös sitten vahvistaisivat tietenkin elinkeinoa,
mutta myös eläinten hyvinvointia. Elikkä jos tämä hyvin hoituu, niin tässä esityksessä voit-
tavat kaikki.

17.22 Sari Essayah kd: Arvoisa puhemies! Kyllä tämä on nähtävä ennen kaikkea täm-
möisenä periaatteellisena kädenojennuksena maatalousyrittäjille tässä vaikeassa tilantees-
sa ja nimenomaan sitä kautta, että yrittäjän omaa jaksamista halutaan tukea. 1,5 euron alen-
nus tuntihinnasta ei ole suuren suuri, ja täytyy sanoa, että se syykin, että tämä pystytään te-
kemään, on aika raadollinen eli se, että tiloja on lopetettu ja näitä lomitusmäärärahoja on
jäänyt käyttämättä tai sitten niitä yksinkertaisesti väsymiskierteen takia ei enää ole jaksettu
hakea. Siinä mielessä, kun sitä kautta tätä rahaa on saatu, eihän se hyvästä tilanteesta alalla
missään nimessä kerro, mutta se on todellakin nähtävä osana tätä kriisipakettia ja sellaise-
na tärkeänä periaatteellisena kädenojennuksena.

Edustaja Tolppanen nosti minusta hyvän asian esille eli sen, miten tänä päivänä sitten
saadaan ihmisiä tuonne lomituspuolelle. Omassakin kotikunnassani, täytyy sanoa, kyllä
osa on tuolta Suomenlahden toiselta puolelta tulleita lomittajia, jotka huolehtivat sitten
yläsavolaisen kunnan lomituspalveluista. Ei siinä mitään, meillä on vapaa liikkuvuus, ja
jos työvoimaa ei löydy sitten omalta kylältä, niin hyvä, että sitä jostakin saadaan. Mutta
tässä minun mielestäni pitäisi miettiä esimerkiksi sitä, millä tavalla nuorille, ammatilliseen
koulutukseen suuntautuville nuorille, maatalousalasta kerrotaan ja millä tavalla rohkais-
taan hakeutumaan alalle, jossa kuitenkin on paljon myöskin omaa vapautta ja mahdolli-
suus työskennellä eläinten kanssa ja monta sellaista asiaa, minkä voisi kuvitella tänä päi-
vänä myöskin nuoria kiinnostavan. Mutta onko sitten osattu oikealla tavalla markkinoida
sitä koulutusalaa?

17.24 Maria Tolppanen sd: Arvoisa puhemies! Hyvin usein valitettavasti silloin, jos on
työvoimapula tässä maassa jollakin alalla, syynä ei niinkään ole se, ettei meillä olisi ihmi-
siä, jotka osaavat sitä työtä tehdä ja jotka jopa haluaisivatkin tehdä sitä työtä. Syynä on se,
että palkka on yksinkertaisesti niin pieni, että sillä ei elä. Se on varmasti yksi asia, joka
myöskin maaseudulla vaikeuttaa lomittajien saamista lomitustehtäviin. Tämä olisi sem-
moinen asia, mihin olisi hyvä kiinnittää huomiota. Toki sitä ei tässä salissa tehdä, mutta sen
takia onkin hyvä, että nyt on kiinnitetty erityistä huomiota siihen, että tuottajat tarvitsevat
apua, viljelijät ja karjankasvattajat tarvitsevat apua. Se on muuten erittäin tärkeä asia jo
pelkästään sen takia, että meillä täytyy olla jonkinlainen omavaraisuus tässä maassa. Mei-
dän on pidettävä meidän maaseudulla ihmisiä töissä. Meidän on saatava sieltä perunaa ja
on saatava sieltä viljaa ja myöskin proteiinia, lihaa ja miksei kalaakin, mitä sieltä sitten saa-
kin. Mutta erittäin tärkeä asia on se, että pystyisimme saamaan sinne tosiaan ammattitai-
toista väkeä ja sellaisella palkalla, millä elää.

Keskustelu päättyi.

Asia lähetettiin sosiaali- ja terveysvaliokuntaan.
3


