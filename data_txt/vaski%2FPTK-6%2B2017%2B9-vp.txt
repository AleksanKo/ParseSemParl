















































DEME6D5.tmp.xml


Pöytäkirjan asiakohta PTK 6/2017 vp
Pöytäkirjan asiakohta 

PTK 6/2017 vp

Täysistunto

Tiistai 14.2.2017 klo 13.59—15.09

9. Valtiontalouden tarkastusviraston erilliskertomus eduskunnalle: Finanssipolitiikan val-
vonnan vaalikauden 2015-2018 puoliväliraportti

Kertomus K 18/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 9. asia.
Puhemiesneuvosto ehdottaa, että asia lähetetään tarkastusvaliokuntaan, jolle valtiovarain-
valiokunnan on annettava lausunto.

Keskustelu

14.30 Touko Aalto vihr: [Timo Heinonen: Kuulemma voi tulla rakentava puheenvuoro!]
Arvoisa puhemies! Hyvät ystävät! Tahdon tässä yhteydessä tuoda esiin vain yhden ehdo-
tuksen, joka on linjassa Valtiontalouden tarkastusviraston suositusten kanssa. Tämä ehdo-
tus auttaisi myös tavoitteessa arvioida julkisen sektorin vastuita ja niihin liittyviä riskejä
kokonaisuutena ja suhteessa muuhun talouteen. Tämä yksi asia on verotuksen kehittämi-
nen kokonaisuutena verotusta selkeyttävään suuntaan.

Tarkastusvirasto suosittaa, että vaalikauden jälkipuoliskolla arvioitaisiin veropolitiikan
tulevaisuutta ja tulevaisuuden verojärjestelmää kokonaisuutena. Tavoitteena tulee olla hal-
litusohjelmaankin kirjattu tavoite laajoista veropohjista ja verrattain matalista verokan-
noista. Näin voitaisiin vähentää erilaisten verotukien ja verovähennysten määrää, yksin-
kertaistaa ja selkeyttää verojärjestelmää. — Rakentavaa, eikö, edustaja Heinonen? [Timo
Heinonen: Kyllä!]

Kun maailma muuttuu, on pakko arvioida myös verotuksen toimivuutta osana muuttu-
nutta maailmaa. Viime aikoina olemme saaneet sekä hyviä että huonoja esimerkkejä vero-
tuksen osalta. Vene- ja moottoripyöräverot ovat hyvä esimerkki huonosta verotuksen muo-
dosta. Nopeasti valmistellut ja epäoikeudenmukaisesti kohdistuvat täsmäverot eivät ole
järkeviä, etenkin kun niiden kokonaistaloudelliset vaikutukset saattavat jäädä jopa negatii-
visiksi. Sen sijaan tuore yritysverotusta koskeva raportti oli erittäin tervetullut selvitys,
etenkin osinkoverotuksen osalta. Valitettavasti hallitus tyrmäsi selvityksen suositukset lä-
hes lukematta. Syyt olivat poliittisia, eivät niinkään rationaalisia, hyvästä veropolitiikasta
puhumattakaan.

Koska verotusta on vaikea poliittisista syistä kehittää yhdenkään vaalikauden aikana
kaikkien tahtomaan suuntaan, siihen yhteiseen horisonttiin, tarvitaan yli vaalikauden me-
nevä poliittinen ratkaisu. Tuo parlamentaarinen ratkaisu voisi olla — jos hallituspuolueet-
kin näyttävät vihreää valoa tälle — parlamentaarinen työryhmä. Siinä voisi olla parlamen-
taarinen edustus ja Suomen johtavat veroasiantuntijat kaikki yhdessä paketissa. Työryhmä
voisi valmistella verotuksen uuden tiekartan 2020-luvun jälkeiseen Suomeen ja vastaa-
 Tarkistettu
4.1



Pöytäkirjan asiakohta PTK 6/2017 vp
maan tämän muuttuneen maailman tarpeita, ja tällöin voitaisiin saada se vaalikauden ylit-
tävä poliittinen yhteisymmärrys, ja tällä taas mahdollistetaan se, että tälle selvitystyölle ei
tapahtuisi kuten Hetemäen työryhmälle aikoinaan. Hetemäen verotyöryhmän ehdotukset
olivat perusteltuja, järkeviä ja hyviä, mutta koska raportti tuli juuri ennen vaaleja, poliitti-
sista syistä, jälleen kerran, se tyrmättiin. Kun nämä poliittiset syyt eivät koskaan muutu ja
yhden vaalikauden aikana ei pysty tekemään mitään oikein kunnolla järkevää ja kehittä-
vää, tarvitaan tämmöinen vaalikausien yli menevä verotuksen tiekartta. Toivon, että kehys-
riihenkin yhteydessä hallituspuolueet voisivat puntaroida tämäntyyppistä vaihtoehtoa.

Ja jos jonkun toiveen voin vielä niitten laajojen veropohjien ja matalien verokantojen li-
säksi sanoa, niin kyllä verotuksen painopiste pitäisi pystyä siirtämään työn tekemisestä ja
yrittämisestä enemmän kulutukseen ja haittoihin. — Kiitoksia.

14.34 Timo Heinonen kok (vastauspuheenvuoro):  Arvoisa rouva puhemies! Edustaja
Aallon puhe oli rakentava, kiitos siitä. Verotus on kyllä tietysti yleensäkin poliittisia valin-
toja ja painopisteitä, mihin suuntaan sitä viedään, ja kun hän viittasi tähän moottoripyörä-
veroon ja myös veneveroon, jotka ovat pisteveroja ja ennen muuta sitä, mitä vihreät ovat
tukeneet, eli kulutuksen suuntaan vietävää verotusta työn verotuksen suunnasta, niin ha-
luan nyt todeta sen, että pääministeripuolue keskusta ja myös toiseksi suurin hallituspuo-
lue perussuomalaiset ovat tulleet samalle linjalle siinä, että näistä veroista voidaan luopua,
ja se on hyvä nyt todeta, että tällainen yhteisymmärrys on löytynyt. Ja kun mp-veron ja ve-
neveron tuotto-odotukset ovat jo pudonneet merkittävästi, niin sille pienelle tavoitteelle,
mitä siellä jäljellä on, etsitään korvaavia toimia sitten hetken päästä edessä olevassa puoli-
väliriihessä.

14.35 Ben Zyskowicz kok (vastauspuheenvuoro): Arvoisa rouva puhemies! Veroja tarvi-
taan, mutta ehkä yleisesti voi kuitenkin sanoa, että verot ovat jonkunlaista hiekkaa talou-
den rattaisiin. Tietysti eri veroilla on eri tavoin kielteinen vaikutus talouteen. Sen vuoksi
olin hyvin tyytyväinen, kun edustaja Aalto esitti, että verotuksen painopistettä tulee edel-
leen siirtää työnteon ja yrittäjyyden verottamisesta kulutuksen ja haittojen verottamiseen.
Tämä on mielestäni aivan oikea suunta ja tähän suuntaan on liikuttava. Luulen, että talous-
tiede on aika yksituumainen siitä, että nimenomaan työnteon verottaminen ja yrittäjyyden
verottaminen vaikuttavat hyvin haitallisesti talouskehitykseen.

14.36 Touko Aalto vihr (vastauspuheenvuoro): Arvoisa rouva puhemies! Kiitän hallitus-
puolueen edustajia rakentavista vastapuheenvuoroista ja toivon, että tässä salissa voisi
muinakin päivänä kuin ystävänpäivänä löytyä tämmöistä yhteisymmärrystä, että voitaisiin
viedä verotusta kokonaisuutena järkevämpään suuntaan, jotta se täyttää sen fiskaalisen ta-
voitteen mutta myös sen tietyn neutraliteettiperiaatteen. Ja se olisi hirveän tärkeätä, että
meidän verojärjestelmä ei olisi täynnä vain poikkeuksen poikkeuksia, vähennyksen vähen-
nyksiä, jotka tekevät siitä hyvin monimutkaisen ja vaikeasti hallittavan kokonaisuuden.

Mitä tulee sitten moottoripyörä- ja veneveroihin, vihreästä näkökulmasta itse sen ve-
neen omistaminen tai moottoripyörän omistaminen ei ole se ongelma, vaan nimenomaan
voidaan miettiä sitä kulutusta ja sitten polttoaineverojen kautta voidaan saada se ympäris-
töohjaavuus siihen. Tällä tapaa valmisteltuna ehdotus on epäoikeudenmukainen, nopeasti
valmisteltu ja se ei myöskään täytä niitä fiskaalisia tavoitteita, joita sille on annettu. Toi-
von, että hallitus tosiaan peruu tämän esityksen moottoripyörä- ja veneveroista.
2



Pöytäkirjan asiakohta PTK 6/2017 vp
14.37 Sari Essayah kd (vastauspuheenvuoro): Arvoisa rouva puhemies! Verotus on tie-
tenkin iso kokonaisuus, mutta tästä hallituksen hyvin ontuvasta veropolitiikasta on esi-
merkkinä nimenomaan tämä kaavailtu moottoripyörävero ja myöskin venevero, jotka ovat
olleet tämmöisiä kateuslähtöisiä veroja ja siinä mielessä äärimmäisen huonosti soveltuvat
verotuksen kokonaisuuteen. Sen sijaan jos ajatellaan niitä verokohteita, joita KD on täällä
vaihtoehtobudjetissaan tuonut esille, muun muassa sokeriveron, jolla oltaisiin voitu eh-
käistä terveyshaittoja ja samalla valtion kassaan olisi saatu ei suinkaan jotakin mitätöntä
pariakymmentä miljoonaa — kuten jossakin moottoripyöräverossa, jossa joudutaan miet-
timään, meneekö enemmän kuluja kuin tuottoja — vaan oltaisiin saatu 300 miljoonaa val-
tion budjettiin, niin tätä hallituksella ei kuitenkaan ollut halua toteuttaa. Tuntuukin, että on
käsittämätöntä, että tällaisia veroja, jotka oikeasti olisivat tuottavia, jotka olisivat ennalta
ehkäiseviä, terveyshaittoja ennalta ehkäiseviä, ei ole halua selvityttää, mutta sen sijaan
tämmöisiä pisteveroja, jotka eivät tuota mitään — käsittämätöntä. Huonoa veropolitiikkaa.

14.38 Peter Östman kd (vastauspuheenvuoro): Rouva puhemies! Ilahduin, kun kuunte-
lin kollegani Heinosen puheenvuoroa tästä vene- ja moottoripyöräverosta, mutta haluaisin
nyt sitten saada selvyyttä siitä, että missä mennään. Olen viikonlopun aikana lukenut
useammista medioista, että sekä keskustan ryhmäpuheenjohto kuin myös eräät kokoomus-
laiset ovat olleet sitä mieltä, että nämä molemmat verot, siis sekä venevero että moottori-
pyörävero, voitaisiin upottaa meren syvyyteen, mutta mikä on sitten perussuomalaisten
kanta tässä asiassa? Olen ymmärtänyt, että he olisivat valmiit luopumaan moottoripyörä-
verosta, mutta tämä venevero on itse asiassa vielä järjettömämpi, jos katsotaan nämä las-
kelmat, että mitä se aikaansaisi, jos otettaisiin venevero käyttöön. Suomessahan ei ole kui-
tenkaan ökyveneitä kuin parisensataa, ja nekin siirtyvät ulkomaille, jos vero tulee, eli ve-
rotettavat ovat pieniä ja arvoltaan halvempia veneitä. Tämä olisi täysin epäoikeudenmukai-
nen ratkaisu.

14.39 Timo Heinonen kok (vastauspuheenvuoro): Arvoisa rouva puhemies! Kristillisde-
mokraattien puheenjohtaja, edustaja Essayah arvosteli nykyhallituksen veropolitiikkaa.
Kuitenkin asiantuntijat — ihan tuoreessa arviossa, kun ekonomisteilta kysyttiin, kenen an-
siota tämä on, että talous on nyt kääntynyt ja lähdössä loivaan kasvuun — totesivat yksi-
selitteisesti, että se on nykyhallituksen toimien ansiota. Nyt on työn verotusta kevennetty
merkittävällä tavalla, on tullut maksuperusteinen arvonlisävero, on tullut yrittäjävähennys
ja lukuisia muita toimenpiteitä, joilla nimenomaan on nyt tätä kasvua haettu ja haluttu
kääntää tätä laivaa toiseen ja oikeaan suuntaan.

Olen samaa mieltä, että tällaiset mp-verot ja veneverot ovat huonoa veropolitiikkaa, ja
itse olen niitä lähtökohtaisesti ollut jo hallitusneuvotteluajasta lähtien vastustamassa, ja ko-
koomus on ollut valmis luopumaan niistä kummastakin, ja itse ainakin uskon siihen, että
jos pääministeripuolueen eduskuntaryhmän puheenjohtaja ilmoittaa ja myös ilmoittaa pe-
russuomalaisten ryhmäpuheenjohtaja, [Puhemies koputtaa] että niistä luovutaan, niin kyl-
lä [Puhemies koputtaa] niistä silloin luovutaan ja tämä jankkaaminen voidaan lopettaa. Nyt
voi jokainen laittaa viestin, että... [Puhemies keskeyttää puheenvuoron puheajan ylityttyä]

14.41 Sari Essayah kd (vastauspuheenvuoro): Arvoisa rouva puhemies! Tuskin on vielä
muste kuivunut näistä lakiesityksistä, jotka edustaja Heinonen tuossa luetteli, joten ehkä
voi sanoa, että tuskin ne ovat vielä suuresti vaikuttaneet talouden käänteeseen, mutta sen
3



Pöytäkirjan asiakohta PTK 6/2017 vp
myönnän, että aina kun tehdään hyviä esityksiä, vaikkapa esimerkiksi tämä yrittäjille tar-
koitettu 5 prosentin huojennus, niin minun mielestäni kysymys on juuri siitä, että luodaan
näköaloja. Tämä on juuri oikeantyyppistä, ja KD on tätä kannattanut niin edellisellä kau-
della kuin tällä kaudella, ja olemme iloisia, että se on toteutettu tällä kaudella, ja siinä mie-
lessä yrittäjävähennyksen takana olemme täällä olleet yhdessä rintamassa. Mutta olen
myöskin iloinen siitä rehellisyydestä, että myönnetään, että nämä mp- ja venevero ovat ol-
leet kyllä todellakin huonoja esityksiä, ja onneksi niitä toivon mukaan ei nyt enää viedä sit-
ten yhtään tästä eteenpäin.

Mutta alkoholiverotuksessa, toivoisin myös siinä puolessa sitten hallitukselta vastuullis-
ta politiikkaa. Nyt, kun Viro on nostamassa alkoholiverotusta, niin toivon mukaan sitten
Suomi siinä samassa tahdissa. Ja tietenkin sitten vielä tätä järjetöntä alkoholiuudistusta toi-
vottavasti pystymme eduskunnassa vielä parantamaan. Että sitä ei missään nimessä pidä
sellaisenaan viedä läpi.

14.42 Jani Mäkelä ps (vastauspuheenvuoro): Arvoisa puhemies! Näistä moottoripyörä-
ja veneveroista kun nyt oli puhe ja puolueeni perussuomalaisetkin mainittiin, niin totean
nyt tässä kohtaa sen, että näistähän ei ole olemassa hallituksen esitystä vaan niistä on ole-
massa lausuntokierrokselle mennyt luonnos, joka on palaamassa lausuntokierrokselta ja
johon otetaan kantaa sen jälkeen. Poliittinen tahto on ilmaistu kaikkien hallituspuolueiden
taholta ainakin moottoripyöräveron perumisesta. Jää nähtäväksi, kuinka asia etenee. Hal-
litus käsittelee tätä asiaa, ja ihmettelenkin yksittäisiä hallituspuolueiden edustajien ulostu-
loja tähän asiaan liittyen muita hallituskumppaneita kohtaan. Mitä sillä saavutetaan, että
tällaista eripuraa kylvetään julkisuudessa?

14.43 Touko Aalto vihr (vastauspuheenvuoro): Arvoisa puhemies! Edustaja Heinonen
[Timo Heinonen: Olen tässä!] tosiaan nosti esille tämän verotuksen kokonaisuuden. Tah-
don jälleen kerran hieman oikaista tätä poliittista puheenvuoroa, joka on sinänsä arvostet-
tava. Mutta kun verrataan vaikkapa talouspolitiikan arviointineuvostoa, niin keskeinen kri-
tiikki lähtee siitä, että menosopeutusta ei pitäisi tehdä vain ja ainoastaan menoleikkausten
kautta. Pitäisi pystyä arvioimaan myös verotusta osana tätä menosopeutusta eikä kahlita fi-
nanssipolitiikan keinoja ja hallituksen liikkumatilaa. Talouspolitiikan arviointineuvosto on
tuonut tämän asian esiin.

Samaan aikaan tarkastusvirastokin on tuonut esiin sen, että tälläkin vaalikaudella suorat
yritystuet ja ennen kaikkea verotuet, jotka tosiaan eivät näy lisääntyvinä menoina mutta nä-
kyvät vähentyneinä tuloina, ovat lisääntyneet ja nämä poikkeukset ovat lisääntyneet, ja se
taas ei ole järkevää veropolitiikan kokonaisuutta. Sitten tosiaan tämä noin miljardin euron
yritysveropaketti kokonaisuudessaan on lisännyt alijäämää aika paljon, ja sekin pitää jo-
tenkin paikata. Sekin taas on tämän tarkastusviraston viestin kannalta järkevää ottaa huo-
mioon.

Puhemies Maria Lohela: Listalle.

14.44 Jani Mäkelä ps: Arvoisa puhemies! Raportin sivulla 49 on kappale nimeltään Li-
sääntyneiden pakolaiskustannusten vaikutus julkiseen talouteen. Tämän kappaleen arviot
turvapaikkakriisin tai ehkä Suomen kannalta turvapaikkaturismin kriisin osalta eivät ole
ehkä tarkoituksellisesti harhaanjohtavia, mutta ei niistä kuitenkaan kokonaiskuvaa ilmiön
4



Pöytäkirjan asiakohta PTK 6/2017 vp
kustannuksista mielestäni saa. Valtiovarainministeriön arviot siitä, että pakolaiskriisin
kustannukset olisivat vuonna 2016 vain 0,3 prosenttia suhteessa bruttokansantuotteeseen,
ovat mielestäni hyvin kaunisteltuja. Itse toivoisin kustannuksista ja pakolaiskriisistä yh-
dessä puhuttaessa keskustelun kääntyvän euroihin, jotka on helpompi ymmärtää. Me tie-
dämme tässä salissa, että tulijoiden ylläpito, oikeusturva, hakemukset, valitukset, tervey-
denhoito, koulutus, kotoutus ja rikollisuuskin aiheuttavat kerrannaisvaikutuksina kustan-
nukset, jotka ovat nettomääräisesti helposti yli miljardi euroa vuonna 2016, ja tuo miljardi
euroa tai enemmän on tässä taloustilanteessa kokonaisuudessaan nettovelanottoa. En pidä
siitä, että ilmiön kokonaiskustannuksia piilotetaan pois näkyvistä eri momenteille. Siksi
onkin tärkeää kiirehtiä hallitusohjelman mukaista selvitystä maahanmuuton kokonaiskus-
tannuksista.

14.45 Peter Östman kd: Arvoisa puhemies! Viime aikoina olemme saaneet lukea ja kuul-
la kolmesta arviosta, jotka ovat valitettavasti samansuuntaisia, eli hallitus jää jälkeen ta-
voitteistaan. Nyt käsittelyssä olevan Valtiontalouden tarkastusviraston VTV:n erilliskerto-
muksen lisäksi on ilmestynyt myös Economic Policy Council Report 2016 ja valtiovarain-
ministeriön hallituskauden puoliväliarvio.

VTV:n mukaan valtiontalouden alijäämä ja siten koko julkisyhteisöjen alijäämä jäävät
ilman lisäsopeutumistoimia merkittävästi tavoitteistaan. Paikallishallinnon jatkuva alijää-
mäisyys on myös johtanut velkataakan nopeaan kasvuun. Viimeisten 15 vuoden aikana
paikallishallinnon velka on noussut alle 4 miljardista eurosta lähes 18 miljardiin euroon.
Merkittävää on, että samalla, kun kuntien tulot ja käyttötalousmenot putoavat lähes puo-
leen nykyisestä, kuntien taseiden kertyneet ali- ja ylijäämät, omaisuus sekä velat säilyvät
käytännössä kuitenkin ennallaan. Tavoitteiden saavuttaminen jää hitaan talouskasvun
oloissa pitkälti menoleikkausten varaan. Olisi tietysti kiva kuulla tässä vaiheessa, millai-
siin lisäsopeutustoimenpiteisiin hallitus aikoo lähteä.

Edellä olevan perusteella haluaisin nostaa esiin KD:n vaihtoehtobudjetin esitykset bud-
jetin tasapainottamiseksi, eli niin kuin puheenjohtajamme Essayahkin sanoi, sokeriveron ja
alkoholiveron noston. KD:n vaihtoehtobudjetissa esitetään myös ammatilliseen koulutuk-
seen kohdistettujen säästöjen perumista. Nimittäin osaamisen vahvistamiseen ja talouskas-
vuun panostettaisiin myös muun muassa lisäyksellä tutkimus-, kehitys- ja innovaatiotukiin
sekä vientimarkkinointiin.

14.47 Ben Zyskowicz kok (vastauspuheenvuoro):  Arvoisa rouva puhemies! Edustaja
Östman sanoi, että olisi kiva kuulla, millaisiin lisäsopeutustoimiin hallitus aikoo lähteä.
No, en tiedä muita kansanedustajia kuin edustaja Östmanin, joiden mielestä on kiva kuulla
erilaisista lisäsäästöistä, mutta hallitus ei kuitenkaan tässä tilanteessa ole pyrkimässä lisä-
sopeutustoimiin, vaan hallitus pyrkii puoliväliriihessä sellaisiin työllisyyttä ja talouskas-
vua tukeviin uusiin toimenpiteisiin, joiden tavoitteena on se, että lisäsopeutustoimia ei tar-
vittaisi tai ei tarvittaisi ainakaan siinä määrin kuin tarvittaisiin, jos työllisyyttä ei pystytä
parantamaan. Tämä on siis hallituksen linja. Pyrimme työllisyysasteen reippaaseen nosta-
miseen, se auttaa myös valtiontalouden tasapainottamisessa. Pyrimme siis säästöjen vält-
tämiseen, emme niitten tekemiseen.

14.48 Peter Östman kd (vastauspuheenvuoro): Rouva puhemies! Olisi kiva kuulla, joo,
siksi, että Zyskowiczin puoluetoveri Paasikivikin sanoi aikoinaan, että tosiasioiden tunnus-
5



Pöytäkirjan asiakohta PTK 6/2017 vp
taminen on viisauden alku. Ja kun me kaikki tiedämme ja seuraamme, miten Suomen val-
tionvelka kehittyy, niin KD on ainakin huolissaan siitä, jos tämä vain saa jatkua. Kyllähän
tiedossa on, että tilanne ei voi jatkua kovin pitkään näin, että jos hallitus jää tavoitteistaan
pahasti jälkeen, niin joudutaan lisäsopeutustoimiin. Olisi siinä mielessä kiva kuulla nämä
asiat ennen tulevia kuntavaaleja, ettei sitten käy niin, että heti vaalien jälkeen äänestäjät ko-
kevat taas pettyneensä siihen, että on puhuttu liian kauniisti asioista, vaikka tosiasia on, että
Suomen tilanne on edelleen aika vakava.

14.49 Ben Zyskowicz kok (vastauspuheenvuoro): Arvoisa rouva puhemies! Haluan ystä-
välleni edustaja Östmanille todeta, että kyllä, myös kokoomus ja koko hallitus on huolis-
saan siitä, että hallitusohjelman kunnianhimoiset tavoitteet siitä, että julkinen velka suh-
teessa bkt:hen taittuisi vuonna 2019, eivät ole näillä näkymin toteutumassa. Tämän vuoksi
hallitus on sopinut, että entistä väkevämmin ja myös niin sanotusti boksin ulkopuolelta kat-
soen pyritään tekemään ratkaisuja, jotka tukevat talouskasvua ja työllisyyttä, millä sitten
on luonnollisesti myös positiivinen vaikutus julkiseen talouteen. Eli tämä tällä hetkellä on
se raide, millä hallitus etenee: pyritään ratkaisuihin, jotka tukevat työllisyyttä, tukevat kas-
vua, joilla pyritään sitten välttämään nämä uudet säästöt.

14.50 Peter Östman kd (vastauspuheenvuoro): Rouva puhemies! Hallitus on huolissaan
yhtä lailla kuin KD. Se on hyvä, että olette huolissanne, mutta edellytetään myöskin toi-
menpiteitä, koska hallituksen tavoitteesta, jonka mukaan lisävelkaa ei oteta vuoden 2021
jälkeen, ollaan vielä tosi kaukana, ja työllisyysaste on jäämässä 2 prosenttiyksikköä tavoi-
teltua 72:ta prosenttia alhaisemmaksi vuonna 2019. Eli ei se nyt vain riitä, että ollaan op-
timistisia ja toisaalta myös huolissaan. Kyllä se edellyttää radikaaleja toimenpiteitä edel-
leen.

Puhemies Maria Lohela: Puhujalistalle.

14.51 Sari Essayah kd: Arvoisa rouva puhemies! Todellakin näitä keskeisiä tavoitteita,
joista nyt ollaan lipsumassa, hallitus yrittää saada työllisyysastetta nostamalla ja toisaalta
sitten näillä rakenteellisilla uudistuksilla. Ja sinällänsä kyllä KD ehdottomasti näitä tavoit-
teita haluaa olla tukemassa, mutta näissä molemmissa on kyllä sudenkuoppia. Elikkä jos
ajatellaan nyt tuota työttömyyttä, johon puuttuminen on ihan keskeinen tavoite, jotta pys-
tyttäisiin tilannetta parantamaan, niin nämä suorat menot, työttömyyskorvaukset, työttömi-
en kotitalouksille maksetut asumistuet ja osa näistä toimeentulotukimenoista, ovat noin 6
miljardia euroa, ja suurin piirtein sitä vauhtia tässä on vuosittain velkaannuttu. Elikkä aika
hurja tilanne, jos ajatellaan, että siellä toisella puolella menee työttömyyden hoitomenoi-
hin niin sanotusti syömävelaksi sitten kaikki se, mitä otetaan ulkopuolelta. Ja erityisesti
just pääkaupunkiseudulla nämä korkeat asumiskustannukset ja korkeat asumisen tuet vä-
hentävät toisaalta myöskin sitten niitä työllistymisen kannustimia. Eli tässä tarvittaisiin
kyllä sitten se tuleva sosiaaliturvauudistus, jossa tämä KD:n kannustava perusturva on mi-
nun mielestäni hyvä malli, jota kannattaisi kyllä pohtia.

No, muutoin sitten tämä pitkäaikaistyöttömyyden ongelma näkyy siinä, että kun se on
muuttunut rakenteelliseksi, niin siinä ei oikeastaan sitten välttämättä enää aina se suhdan-
netilannekaan auta. Elikkä vaikka suhdannetilanne parantuu, niin siitä huolimatta tämä
niin sanottu sitkeä pitkäaikaistyöttömyys vaan tahtoo pysyä. Tilastot kertovat, että 55—64-
6



Pöytäkirjan asiakohta PTK 6/2017 vp
vuotiaitten miesten työllisyysaste on noin 60 prosenttia, kun Ruotsissa se on 77 prosenttia,
joten näitä varhaisia työelämästä poistumisen reittejä on kyllä tukittu, mutta pitäisikö
myöskin miettiä positiivisesti, millä tavalla tuon ikäisiä ihmisiä saataisiin vielä takaisin
sinne työn syrjään kiinni, ja silloin tarvitaan myös sitä aktiivista työllisyyspolitiikkaa.
Nuorten työllistymistä toki sitten voidaan parantaa tällä tehostetulla työnhakuneuvonnalla
ja myöskin sitten palkkatuella ja vastaavilla. Että tässä tarvitaan hyvin monipuolista reper-
tuaaria, jotta pystytään tätä työttömyyttä taklaamaan.

14.53 Antero Laukkanen kd: Arvoisa rouva puhemies! Tarkastusviraston kertomus on
hyvin mielenkiintoista luettavaa. Se on selkeä ja avaa mahdollisuuden myös kansalaisille
saada tervehenkistä näkemystä valtion taloudellisesta tilasta ja ennen kaikkea talouden
suunnasta tehtyjen päätösten pohjalta.

Hallituksen tavoite, julkisen talouden vahvistaminen 10 miljardilla eurolla, ulottuu yli
kuluvan vaalikauden. Tämä edellyttää sitoutumista pitkäjänteiseen talouspolitiikkaan. On
selvää, etteivät nykyiset 4 miljardin leikkaukset julkisesta taloudesta ole riittäviä vaan on
edelleen tehostettava toimintoja ja haettava säästöjä, niin kuin mielestäni valtiovarainmi-
nisteri Orpo on yrittänyt rivien välistä vihjailla, että enemmän pitäisi tehdä. Ja koska halli-
tus ei ole päässyt säästöjen jatkamisesta yksimielisyyteen, niin kestävyysvaje on nouse-
massa 7 miljardiin. Tarkastusvirasto muistuttaa, että julkisen sektorin vastuita ja niihin liit-
tyviä riskejä tulisi seurata kokonaisuutena ja suhteessa muuhun talouteen. Hallituksen on-
kin otettava kunnon loppukiri, jotta työllisyystavoite saavutetaan. Jotta hallituksen tavoit-
teet toteutuisivat, on hallituksen jatkettava julkisen sektorin menojen karsimisen mahdol-
listamista.

Toinen erittäin mielenkiintoinen ja ehdottomasti keskustelun arvoinen on verotuksen
kokonaisuudistus, jonka tarve tässä nousee esille. Siinä tulisi veroja käsitellä niiden aiheut-
tamien negatiivisten vaikutuksien kannalta. Tätä keskustelua Suomessa ei käydä juuri ol-
lenkaan. Suomi on korkean veron maksaja, ja tämä maksuhalu on meillä korkea verrattuna
muihin euromaihin. Meillä on totuttu maksamaan veroja, koska olemme saaneet veroille
vastinetta palveluina. Nyt olemme kuitenkin sellaisessa tilanteessa, jossa kansa kokee, et-
tei verojen jälkeisillä tuloilla enää pärjää, ja samaan aikaan monen kunnan palvelutaso
heikkenee ja kunnallisvero nousee. Me tarvitsisimme laajaa veropohjan uudistusta ja kes-
kustelua tästä. Toivon, että jäljellä olevat edustajat täällä myös kiinnittävät tähän huomio-
ta.

14.55 Hannu Hoskonen kesk: Arvoisa rouva puhemies! On äärimmäisen arvokasta, että
tarkastusraporttia ja väliraporttia tulee, niin kuin tässä tapauksessa. Valtiontalouden tarkas-
tusviraston raportti on erittäin hyvä asiakirja. On rohkeutta, on viisautta katsoa, mitä on
tehty tähän asti ja mitkä ovat näkymät tulevaisuuteen. Suomen kannalta on aivan ratkaise-
van tärkeää se, saammeko työllisyysasteen paranemaan ja työttömyyden vähenemään. Se
on se iso juttu, joka pitää meidän hoitaa. 

Meille pari päivää sitten tuli Euroopan unionista tieto, että Suomi on EU-maista toiseksi
viimeisenä kasvussa. 1,2 prosenttia on ennustettu talouskasvun olevan tällä hetkellä maas-
samme, ja se on aivan liian vähän. Kasvu on saatava tuonne lähemmäksi 3:a prosenttia, jol-
loin työttömyys aidosti lähtee laskemaan. Se on se todellinen julkisen talouden säästökei-
no, ainoa toimiva keino, joka auttaa ei vain valtiontaloutta, julkista taloutta, vaan se auttaa
7



Pöytäkirjan asiakohta PTK 6/2017 vp
niitä ihmisiä, jotka tällä hetkellä ovat työttöminä. Se on heidän elämänsä kannalta todella
iso juttu ja myös heidän tulevan eläketurvansa kannalta todella iso juttu. 

En jaksa ymmärtää tämän salin puheenvuoroja, niitä, joiden mukaan verotusta kiristä-
mällä jotakin hyvää saataisiin aikaiseksi. Se tie nähdäkseni on kuljettu ajat sitten loppuun.
Verotusta kiristämällä tätä ongelmaa ei ratkaista, paremminkin verotusta järkevästi keven-
tämällä, yrittäjyyttä tukemalla ja nimenomaan niin, että saamme kilpailukyvyn pikkuhil-
jaa palautettua takaisin. 

Tämä raportti kiinnittää aivan oikein huomiota siihen, että veropolitiikalla ja yleensä
valtion, hallituksen politiikalla pitää olla näköalaa tulevaisuuteen. Se ei voi olla mitään hal-
paheikkihommaa, jossa tehdään yksi päätös per päivä ja sitten katsotaan huomenna peuka-
lo pystyssä, onnistuttiinko vai epäonnistuttiinko. Kyllä pitää olla näköala pitkälle tulevai-
suuteen, uskaltaa tehdä rohkeita päätöksiä. Hallitus on tehnyt niitä, mutta silti tarvitaan näi-
tä, samaa linjaa on jatkettava. Kahdeksan vuotta rämmittiin laman suossa, ja jokainen jär-
kevä ihminen ymmärtää, että tämmöisestä tilanteesta ei yhden vuoden tai kahden vuoden
politiikalla päästä irti. Kysymys on tämän vaalikauden politiikasta ja ehdottomasti myös
seuraavan vaalikauden politiikasta. 

14.57 Olavi Ala-Nissilä kesk: Arvoisa puheenjohtaja! Voin yhtyä siihen, miten edellä
edustaja Hoskonen sanoi. Todellakin Suomen kannalta on tärkeää kolme asiaa: työllisyys-
aste, työllisyysaste, työllisyysaste. Meidän täytyy saada talous kasvamaan. Siinä vaaditaan
kilpailukykysopimuksen lisäksi hallituksen strategisen ohjelman toteuttamista ja sitten ra-
kenteellisia uudistuksia työllisyyden ja työllistymisen hyväksi.

Arvoisa puhemies! Hyvä, että on puhuttu myös veropolitiikkaa, niin kuin tässä tarkas-
tusviraston kertomuksessa myöskin todetaan. Minullakin on mielipide veneverosta ja
moottoripyöräverosta, mutta en tässä nyt mene siihen mielipiteeseen. Sen sijaan totean sen,
että todella me tarvitsemme verotuksen ennakoitavuutta, vakautta, ei pidä tempoilla esi-
merkiksi yritysverotuksessa, mutta tämmöinen verotuksen tiekartta on kyllä tarpeen. Sitä
olemme esittäneetkin keskustasta, koska verotuksen ympäristö muuttuu paljon kansainvä-
lisen verokilpailun takia varsinkin nyt, kun on tullut uusia toimijoita. Myöskin harmaa ta-
lous on yksi kysymys. Maakuntavero on tulossa, digitalisaatio on tulossa, työ muuttuu pal-
velujen suuntaan ja edelleen perustulo on tulossa. Eli tätä perustelua mietitään, tätä koko-
naisuutta pitää todella miettiä.

Keskustan piiristä esitimme kehysriihen pohdittavaksi, että lapsiperheiden osalta nyt,
kun lapsiperhevähennys poistuu, mietittäisiin työtulovähennyksen lapsikorotusta, esimer-
kiksi 75 euroa lapselle tai jotain tällaista. Sillä voitaisiin hieman pienentää lapsiperheiden
kannustinloukkua ja toisaalta myöskin antaa heille mahdollisuuksia kuluttaa enemmän,
kun käteen jäisi enemmän. Juuri lapsiperheiden tilanne, varsinkin yksinhuoltajalapsiper-
heiden tilanne, on varsin hankala, niin kuin me tiedämme. Toivon, että tätä uudistusta, si-
nällään ei kovin kallista uudistusta, mietittäisiin nyt myöskin kehysriihessä.

14.59 Toimi Kankaanniemi ps: Arvoisa rouva puhemies! Viime vaalikaudella vuonna
12 bruttokansantuote aleni 1,4 prosenttia, 0,8 prosenttia vuonna 13 ja vuonna 14 miinusta
oli 0,7 prosenttia, eli kyllä se oli erittäin kielteinen kehitys bruttokansantuotteen osalta.
Työttömiä tuli 100 000 lisää. Julkisen talouden alijäämää katettiin velalla ja kassaa syö-
mällä yli 35 miljardilla eurolla. Veroja kiristettiin. Se politiikka ei pelannut. Se johti tällai-
8



Pöytäkirjan asiakohta PTK 6/2017 vp
seen tilanteeseen, että työttömyys kasvoi, yritykset eivät luottaneet, investoineet eikä nä-
kymiä ollut tulevaisuutta ajatellen.

Tästä lähtökohdasta Sipilän hallitus aloitti. Sen ohjelmassa on menosopeutus, joka on
nyt tehty, nelisen miljardia. Sitten on työtä ja yrittämistä kannustettu ja edistetty monella-
kin tavalla, mitä on täällä ollut esillä. Ja nyt tehdään näitä suuria rakenneuudistuksia, jotka
jäivät viime kaudella puolitiehen tai ei tehty yhtään mitään. Eli kyllä tässä nyt on tapahtu-
nut tavattoman suuri käänne, ja se näkyy siinä, että bruttokansantuote tällä hetkellä kasvaa
— ei riittävästi, mutta kasvaa kuitenkin, toisin kuin viime kaudella. Velkaantumisvauhti on
selvästi hidastunut, kun otetaan huomioon myös kuntien velkaantuminen, ja työllisyys on
parantunut. Ja luottamus on kaiken a ja o. Yritykset, elinkeinoelämä, kotitaloudet, kaikki
luottavat tällä hetkellä meidän talouden selviämismahdollisuuksiin. Siis käänne on todella
radikaali verrattuna siihen, mitä oli viime vaalikaudella veronkin kiristyksen ja velkaantu-
misen merkeissä tapahtuva kehitys. Nyt on otettava huomioon myös kunnat, kuten täällä
mainittiin: Kunnat ovat alentaneet verotusta, velkaa ei oteta entiseen malliin. Kriisikuntia
meillä ei ole yhtään. Suuri verouudistus tässä maassa tarvitaan ja toivottavasti tehdään laa-
jalla pohjalla.

15.02 Olavi Ala-Nissilä kesk: Arvoisa rouva puhemies! Kyllä on tarpeen sanoa, että
edustaja Kankaanniemestä on kehittynyt aivan erinomainen talouspoliitikko tässä vuosien
varrella. En olisi osannut asioita sanoa yhtään sen paremmin kuin hän tuossa totesi.

Voin yhtyä siihen, että meillä todellakin verotus on tapissa. Viime vaalikaudella vero-
tusta kiristettiin, ja se osaltaan pahensi tilannetta. Melkein kaikki verot kiertyvät kuitenkin
Suomen vientituotteiden hintoihin, ja kun meidän pitää kilpailukyvystä pitää huoli, jotta
voidaan hyvinvointia rakentaa, kun me emme voi itseämme hiuksista ylös nostaa, vienti-
kaupan pitää käydä ja varaston pitää vaihtua. Tässä mielessä esimerkiksi tämä vaihtoehto-
budjetti, mikä täällä on esitetty, pieniä sokeriveron tai muita korotuksia, ei todellakaan
Suomea nosta, vaan kyllä tämä on paljon laajempi kysymys.

Voi iloita siitä, että hallitusohjelmaa nyt määrätietoisesti toteutetaan. On saatu käänne
aikaan, luottamus on palautunut, uusia työpaikkoja syntyy varsinkin tuonne länsirannikol-
le, mistä itsekin tulen, niin että tilanne näyttää varsin lupaavalta. Ja tätä kehitystä, tätä po-
sitiivista rakennemuutosta, mitä eräillä paikkakunnilla on, on tärkeää vahvistaa.

15.03 Hannu Hoskonen kesk: Arvoisa rouva puhemies! Tuohon edustaja Kankaannie-
men erinomaiseen puheenvuoroon haluan lisätä vielä sen, että kun Suomi suunnittelee nyt
omaa talouttaan tästä eteenpäin, niin meillä on myös uhkatekijöitä, jotka on syytä huomi-
oida omaa talouspolitiikkaamme ja nimenomaan työllisyyspolitiikkaamme suunnitelles-
samme.

Tämän päivän talousvaliokunnan listalla oli kaksi U-kirjelmää, joissa ihan selkeästi nä-
kyi ainakin minun silmääni se, että siellä ollaan valmistautumassa pikku hiljaa taas uuteen
pankkikriisiin, ja myös uutiset Kreikasta ovat erittäin huolestuttavia. Elikkä meidän on
syytä pitää oma pesä mahdollisimman puhtaana, luoda omaan talouteen mahdollisimman
paljon uutta toimeliaisuutta ja ennen kaikkea kilpailukykyä pikku hiljaa hinata parempaan
suuntaan. Sehän, että Euroopassa edelleen ollaan tilanteessa, jossa tämä velkaantuminen
on iso, iso peikko kaikille maille ja siellä on meidän oman maamme lisäksi monta, monta
muuta maata, joissa on suuria, suuria talousvaikeuksia, kun yhteisessä euroveneessä olem-
me, tarkoittaa sitä, että meillä on monta velvollisuutta tuonne Eurooppaan päin, mutta
9



Pöytäkirjan asiakohta PTK 6/2017 vp
meillä on kuitenkin oma veropolitiikka. Me pystymme itse omat veromme suunnittele-
maan. Esimerkiksi tämän päivän talousvaliokunnan listalla oli näköjään ihan selkeitä ta-
voitteita näissä U-kirjeissä, että pitäisi muun muassa yhteisöveropuolella päästä yhteisen
yhteisöverokannan suuntaan kehittymään.

Se on minusta äärimmäisen huolestuttavaa, jos Euroopan unioni laajentaa omaa toimi-
valtaansa niin, että mennään sen alkuperäisen Euroopan unionin jäsenyyssopimuksen ul-
kopuolelle. Sitä pidän erittäin vahingollisena. Suomen on jatkettava omaa talouspolitiik-
kaansa ja pidettävä huoli siitä, että tämän maan talous saadaan kuntoon. Se on pitkä mars-
si, se on vähintään maratonin mittainen, mutta sitä tietä pitää kulkea, kun muuta kannatet-
tavaa, hyvää tietä ei ole.

15.05 Toimi Kankaanniemi ps: Arvoisa rouva puhemies! Ensinnäkin näin ystävänpäi-
vän merkeissä kiitän edustaja Ala-Nissilää noista arvokkaista sanoista, ja kun sanoja oli ni-
menomaan edustaja Ala-Nissilä, niillä on vahva painoarvo. Ehkä olisi kirjallinenkin lau-
sunto paikallaan, mutta en tee sillä enää tässä elämäni vaiheessa yhtään mitään. Kiitokset. 

Edustaja Hoskonen nosti tärkeän asian esille eli tämän Euroopan kehityksen, ja ainakin
itse kannan kyllä syvää huolta ja pelkään melkeinpä sitä, mitä Euroopassa tulee tapahtu-
maan. Siellä on kriisejä edelleen: euro on erittäin hankalassa asemassa, koko unioni nati-
see, brexit, Kreikka, Italia, Ranska, jopa Saksa, Hollanti ja monia muita. Eli sieltä voi tulla
meille kyllä ihan mitä vain, ja siihen on varauduttava meidän talouspolitiikassa, ja parasta
varautumista siihen on se, että nyt Suomessa noudatetaan tämän hallituksen ohjelman mu-
kaista talouspolitiikkaa. Sillä pystytään kuitenkin parantamaan näitä meidän ongelmia,
mitä meillä on perintönä jo kahdeksan vuoden onnettomasta talouskehityksestä, jota ei ole
saatu kääntymään.

Vielä totean, että hallituksella on nämä kärkihankkeet, jotka ovat tavattoman tärkeitä.
Niistä ei tarpeeksi puhuta. Niillä tähdätään uusiin aloihin, joissa meillä on tulevaisuutta
myös talouden ja työllisyyden näkökulmasta.

Palaan vielä kuntatalouteen: Kymmeneen vuoteen ensimmäisen kerran kuntatalous vah-
vistuu tänä vuonna valtion budjetin toimenpiteiden ansiosta. 14 kuntaa alensi tälle vuodel-
le veroprosenttiaan. Velkaa kunnat ottavat entistä vähemmän. Palvelut, jotka ovat kaik-
kein heikoimmassa asemassa oleville äärettömän tärkeitä, pystytään nyt pitämään, koska
ihmisiä ei tarvitse lomauttaa eikä irtisanoa. Kriisikuntia ei ole. Kaikkiaan vastakkaista ke-
hitystä oli viime kaudella liiankin paljon.

15.07 Antero Laukkanen kd: Arvoisa rouva puhemies! On tietysti helppo oppositiosta-
kin yhtyä näihin hyviin asioihin, joita aivan vääjäämättömästi voimme nähdä, että tällä het-
kellä tapahtuu. Mutta samaan aikaan kyllä, vaikka tässä ystävänpäivän kunniaksi vähän
toisiamme kehumme, on todettava, että kyllä tämä tarkastusviraston viesti on hyvin sel-
keä, että nämä tehdyt toimet ovat tällä hetkellä vielä riittämättömiä, jotta hallituksen omat
tavoitteet saavutettaisiin. Mutta... [Toimi Kankaanniemi: Mistä leikataan?] — Leikataan
vaikka Kankaanniemen palkkiosta, se on hyvä lähtökohta, kun on talkoisiin tottunut. —
Mutta, arvoisa puhemies, vakavasti puhuen, kyllä meillä tässä kaikilla on tarvetta näihin
talkoisiin ja yhdessä etsiä näitä keinoja, joilla voidaan nämä hyvät tavoitteet saavuttaa, ja
siihen tämä tarkastusvirasto nimenomaan finanssipolitiikan näkökulmasta antaa meille
eväitä.
10



Pöytäkirjan asiakohta PTK 6/2017 vp
Keskustelu päättyi.

Asia lähetettiin tarkastusvaliokuntaan, jolle valtiovarainvaliokunnan on annettava lausun-
to.
11


