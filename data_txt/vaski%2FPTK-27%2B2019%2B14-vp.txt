















































DEMC1D3.tmp.xml


Pöytäkirjan asiakohta PTK 27/2019 vp
Pöytäkirjan asiakohta 

PTK 27/2019 vp

Täysistunto

Torstai 5.9.2019 klo 16.00—19.00

14. Eduskunnan kirjaston kertomus vuodelta 2018
Kertomus K 4/2019 vp
Valiokunnan mietintö SiVM 2/2019 vp

Ainoa käsittely

Toinen varapuhemies Juho Eerola: Ainoaan käsittelyyn esitellään päiväjärjestyksen 14.
asia. Käsittelyn pohjana on sivistysvaliokunnan mietintö SiVM 2/2019 vp. Nyt päätetään
kannanotosta kertomuksen johdosta.

Keskustelu

18.08 Mia Laiho kok (esittelypuheenvuoro): Arvoisa puhemies! Esittelen sivistysvalio-
kunnan mietinnön, koska toimin alkukaudesta sivistysvaliokunnan puheenjohtajana. Ny-
kyäänhän siinä on Paula Risikko, mutta tämä käsiteltiin alkukaudesta, ja Eduskunnan kir-
jaston kertomus käsittelee vuotta 2018.

Sivistysvaliokunta korostaa, että kirjastoilla on yhteiskunnassamme aina ollut tärkeä ja
monipuolinen sivistystehtävä. Kirjastojen toiminnalla edistetään väestön yhdenvertaisia
mahdollisuuksia sivistykseen ja kulttuuriin sekä monipuoliseen tietoon. Julkisena tutki-
muskirjastona kirjasto on Suomessa myöskin ainutlaatuinen.

Kirjaston aineiston mitattavissa olevat käyttömäärät olivat vuonna 2018 edellisten vuo-
sien tasolla, mutta sekä kirjalainojen että kävijöiden määrät ovat huippuvuosia alemmat.
Tämä on luonnollista, koska yhä enemmän ollaan siirrytty digitaaliseen tiedonhakuun. Tie-
to- ja itsepalveluyhteiskunnassa tiedon ja aineiston äärelle pääsee nykyään helposti, jolloin
kirjastoon tullaan hakemaan yhä enemmän vaativaa asiantuntijuutta ja neuvontaa ongel-
matilanteisiin. Kirjastossa käydään siksi takavuosia vähemmän, mutta toimeksiannot ovat
entistä haastavampia. Valiokunta pitää erittäin tärkeänä, että kirjaston henkilökunnan osaa-
mista kehitetään vastaamaan toiminta- ja tietoympäristön jatkuvaa muutosta ja että tiedos-
tamalla keskeiset palvelutarpeet kirjasto voi jatkossakin parhaalla mahdollisella tavalla ta-
voittaa asiakaskuntansa.

Valiokunnan saaman tiedon mukaan kirjasto on tilana pääosin esteetön. Varsinaisen es-
teettömyyden lisäksi on syytä painottaa myös palvelujen entistä laajempaa saavutettavuut-
ta, jonka yhteydessä on muun muassa arvioitava verkkopalvelujen käytettävyyttä.

Valiokunta pitää erittäin hyvänä kirjaston käynnistämää kirjastojärjestelmän hankin-
tayhteistyötä muiden tieteellisten kirjastojen kanssa sekä tapahtumayhteistyötä keskusta-
kirjasto Oodin kanssa. Kirjasto on ollut mukana eduskunnan avoimen datapalvelun kehit-
tämisessä, ja palvelu on avattu käyttöön kesäkuussa 2018. Valiokunta pitää tärkeänä, että
tämän datan hyödyntämistä kehitetään sekä eduskunnan että laajemmin koko yhteiskun-
nan tarpeisiin.
 Tarkistettu
4.0



Pöytäkirjan asiakohta PTK 27/2019 vp
Kertomusvuonna 2018 kirjasto oli aktiivisesti mukana eduskunnan päätöksenteon tieto-
tukihankkeessa, jossa kartoitetaan lainsäädäntötyön tiedontarpeita ja kehitetään saadun
käyttäjätiedon avulla palveluja, kuten kirjaston tietopalvelun tarjoamaa säädösvalmistelun
tietotukipalvelua ja eduskunnan elektronista kirjastopalvelua. Valiokunta korostaa tutki-
tun tiedon merkitystä poliittisen päätöksenteon perustana ja pitää erittäin tärkeänä, että tie-
totukihankkeen yhteydessä kehitetään uusia tietotuotteita, joilla kirjasto voi nykyistä pa-
remmin tarjota valmiiksi arvioitua tietoa lainsäätäjien käyttöön. Kirjaston nykyiset tietopa-
ketit ovat jo sellaisenaan hyvä ja oikeansuuntainen alku. Sivistysvaliokunta pitää erittäin
huomionarvoisena myös sitä, että kertomusvuoden aikana kirjaston veteraanikansanedus-
tajien muistitietoarkisto nimettiin Vuoden arkistoteoksi pohjoismaisen Arkistojen päivän
yhteydessä. Muistitietoarkisto on kansainvälisestikin ainutlaatuinen, ja siihen sisältyy jo
vajaat 430 haastattelua.

Kertomuksen sekä saamansa selvityksen perusteella sivistysvaliokunta arvioi, että kir-
jasto on toiminut menestyksekkäästi palvelutehtävissään ja että kirjastoa on vuonna 2018
hoidettu hyvin.

Valiokunta kuuli johtaja Antti Virrankoskea Eduskunnan kirjastosta.

18.12 Merja Mäkisalo-Ropponen sd: Arvoisa puhemies! Nostan kaksi asiaa tästä valio-
kunnan mietinnöstä esille. Molemmat ovat kiitoksia eduskunnan hienosti toimivalle kirjas-
tolle ja samalla myöskin kehotuksia ja kannustusta jatkaa kehittämistyötä.

Ensinnäkin: Hienoa, että kirjaston palvelut ovat enimmäkseen esteettömiä, ja erinomais-
ta on, että kirjastolla on halu ja tahto kehittää myös saavutettavuutta. Saavutettavuudella-
han tarkoitetaan verkkopalveluita, sovelluksia ja julkaisuja sekä palvelujen saavutettavuut-
ta, välineiden käytettävyyttä, tiedon ymmärrettävyyttä ja mahdollisuutta osallistua. Selko-
kielen käyttö on yksi keskeinen tekijä saavutettavuudessa, ja olen sitä mieltä, että tässä sel-
kokielen käytössä meillä kaikilla on vielä tekemistä tässäkin talossa ja siinä olisi paljon op-
pimista jokaisella meistä. Toivon, että Eduskunnan kirjasto olisi omalta osaltaan myös esi-
merkkinä siitä, miten selkokielen käyttöä voitaisiin lisätä.

Toinen huomionarvoinen asia valiokunnan mietinnössä on maininta siitä, että kirjasto
on aktiivisesti mukana eduskunnan päätöksenteon tietotukihankkeessa, jossa kartoitetaan
lainsäädäntötyön tiedon tarpeita ja kehitetään saadun käyttäjätiedon avulla palveluja, ku-
ten kirjaston tietopalvelun tarjoamaa säädösvalmistelun tietotukipalvelua ja eduskunnan
elektronista kirjastopalvelua. Sähköisten kirjastopalveluiden kehittämisen johtoajatukse-
na on saattaa entistä paremmin tietoa ja aineistoa päätöksentekijöiden tarpeisiin oikea-ai-
kaisesti ja helposti käytettävässä muodossa.

Olen valiokunnan tavoin pitkään korostanut päätöksenteon perustana tutkittua tietoa, ja
siksi on tärkeää, että tietotukihankkeen yhteydessä kehitetään uusia tietotuotteita, joilla
kirjasto voi nykyistäkin paremmin tarjota valmiiksi arvioitua tietoa lainsäätäjien käyttöön.
Kirjaston nykyiset tietopaketit ovat jo sellaisenaan hyvä ja oikeansuuntainen alku, ja tässä
asiassa on viime vuosien aikana menty erittäin paljon eteenpäin ja ihan jopa isoin harp-
pauksin.

Täällä eduskunnassa tulisi korostaa nykyistä enemmän näyttöön perustuvan päätöksen-
teon merkitystä lainsäädäntötyössä, ja meidän kansanedustajien tulisi vaatia tutkimusnäy-
tön hyödyntämistä. Mutta toisaalta jokaiselle kansanedustajalle pitäisi tehdä myöskin mah-
dollisimman helpoksi saada käyttöönsä kustakin käsiteltävästä asiasta pätevä ja uusi tutki-
mustieto. Tämän mahdollistamiseksi tarvitsemme tahon, joka tekee luotettavasta tutkimus-
2



Pöytäkirjan asiakohta PTK 27/2019 vp
tiedosta myös meta-analyyseja eli kokoaa tiedon yhteen helposti luettavaan muotoon.
Tämä on tietysti iso asia, mutta toivoisin Eduskunnan kirjastolta löytyvän voimavaroja
myös tämänkaltaiseen kehittämistyöhön jatkossa. — Kiitos.

18.15 Pekka Aittakumpu kesk: Arvoisa puhemies! Haluan itsekin esittää lämpimät kii-
tokset kirjaston hallitukselle ja kirjaston henkilökunnalle ylipäätään hyvin tehdystä työstä
ja myöskin tästä kertomuksesta, joka hyvin avaa Eduskunnan kirjaston merkitystä. Tämä
merkitys ei ole pelkästään meille eduskunnalle vaan koko kansalle. Niin kuin tuossa ker-
tomuksessa todetaan, esimerkiksi tutkijat ja toimittajat käyttävät näitä kirjaston palveluita,
ja tällä tavalla kirjaston yhteiskunnallinen tehtävä on hyvin merkittävä.

On hienoa, että kirjastolla on tällainen linja, että pyritään tiedon avoimuuteen ja saata-
vuuteen ja siihen, että tietoa ja nimenomaan faktoja olisi mahdollisimman helposti saata-
villa. Se on koko meidän yhteiskunnan kannalta erittäin tärkeää, koska, niin kuin olemme
varmastikin kaikki kuulleet, monesti yhteiskunnallisessa keskustelussakin saatetaan esit-
tää tällaisia heittoja, sellaisia ehkä perusteettomiakin mielikuvia, ja meillä pitäisi kuitenkin
aina päätöksenteossa pohjata faktoihin ja tuoda niitä esille, ja näiden faktojen ja faktapoh-
jaisen keskustelun edistämisessä Eduskunnan kirjastolla onkin suuri ja tärkeä tehtävä. Tätä
kirjaston kehittämistä kannattaa jatkaa, ja on tärkeää, että kirjastolla on riittävät henkilöre-
surssit siihen, että tätä tärkeää työtä pystytään jatkamaan. 

Myös se on tärkeää, että jokaisella kansalaisella — vaikkei olisikaan tutkija tai toimitta-
ja — on tietoa saatavilla ja jokainen myöskin tietää, mistä sitä tietoa sitten lähteä hake-
maan. Jos ajattelemme meidän lapsia ja nuoria, niin jos he haluavat jostakin saada tietoa,
niin he ottavat käteensä älypuhelimen ja alkavat siitä sitten etsiä, ja siksi on tärkeää, että
näitä digitaalisia palveluita kehitetään, niin kuin tässä kirjaston kertomuksessa todetaan-
kin.

Toivoisi, että me yhteiskunnalliset päättäjät mutta myös kaikki kansalaiset olisimme sil-
lä tavalla lapsille ja nuorille esimerkkeinä kirjaston käyttäjinä, että käyttäisimme kirjastoa
ja puhuisimme siitä ja toisimme sitä esille. Esimerkiksi lapselle aivan mainio ja edullinen
lahja on se, että ottaa lapsen mukaan kirjastoon ja viettää vaikkapa lukuhetken lapsen kans-
sa kotona. Sillä tavalla me näitä uusia sukupolvia sitten jo opetamme käyttämään kirjastoa
ja edistämme sitä, että myöskin sitten tämä meidän yhteiskunnallinen keskustelumme pe-
rustuisi tutkittuun ja punnittuun tietoon eikä mielikuviin.

18.18 Pauli Kiuru kok: Arvoisa herra puhemies! Kiitos edustaja Laiholle esittelystä ja
Mäkisalo-Ropposelle ja Aittakummulle tähän mennessä puheenvuoroista. 

Lukutaito on todellakin tärkeä asia, ja se on yksi kallisarvoisimmista lahjoista, mitä van-
hemmat voivat lapselleen antaa, että he opettavat kirjojen käyttöön ja lukemiseen ja kirjas-
tojen käyttöön.

Kävijämääristä tässä on puhuttu. Se on yleinen trendi, että kirjastojen kävijämäärät ovat
pienen paineen alla. Toisaalta sitten taas, niin kuin tässä on todettu, tämä digitaalisuus on
se toinen puoli, ja siitä tullaan siihen, mikä sen käynnin tai digilainauksen merkitys on, tul-
laan vaikuttavuuteen, ja sen mittaaminen on hankalampaa. Olettaisin, että vaikuttavuus on
aika iso. Esimerkiksi tietopalvelun käyttö: 1 400 käyttökertaa. Osa näistä on erittäin laajo-
ja, voi edellyttää useammalta asiantuntijalta useamman päivän työpanosta. Siinä ollaan
juuri sen asian ääressä, minkä edustajat ovat tässä maininneet, että oikeata tutkittua tietoa
pitää olla saatavilla eikä vain tämmöistä klikkijournalismia.
3



Pöytäkirjan asiakohta PTK 27/2019 vp
18.19 Pasi Kivisaari kesk: Arvoisa eduskunnan puhemies! Eduskunnan kirjaston kokoel-
ma saa vuodesta toiseen kiitosta. Kirjaston pitkä historia tällaisena oman alansa keskuskir-
jastona näkyy ja asettaa jatkoonkin paljon odotuksia. Tutkimuskirjastona Eduskunnan kir-
jasto on alallaan ainutlaatuinen, ja aivan kuten edustaja Aittakumpu totesi, niin politiikan
tutkijoiden lisäksi myös toimittajat käyttävät kirjaston aineisto-, sisältö- ja asiantuntijapal-
veluita. Tämä ilman muuta edesauttaa laadukasta ja faktapohjaista poliittista keskustelua ja
tuo esiin myös kirjaston vaikuttavuutta. 

Kertomusvuonna Eduskunnan kirjasto oli aktiivisesti mukana kanslian strategian mu-
kaisessa palveluiden kehittämistyössä ja myös käynnistämässä tieto- ja viestintäosaston
vastuulla olevaa tietotukihanketta. Kirjaston vuoden kohokohta oli hieno, siis veteraani-
kansanedustajien muistotietoarkiston nimeäminen vuoden arkistoteoksi pohjoismaisen Ar-
kistojen päivän yhteydessä. Myös perusteet olivat jyhkeät — kansainvälisesti ainutlaatui-
nen, laaja, edustava ja näin arvokas lisä ilman muuta politiikan historiaan ja ylipäätään po-
litiikan tutkimukselle. 

Kirjasto on edennyt vuosille 17—20 asetetun kirjaston palvelustrategian mukaisilla pai-
nopistealueilla erinomaisesti. Kirjastot ylipäätään sekä täällä eduskunnassa että kaikkialla
ovat, kuten täällä on todettu, kansalaisten peruspalvelu. Se on peruspalvelua aivan kuten
vaikkapa opetus tai terveydenhoito ovat. Me kaikki varmasti asioimme kirjastossa, lai-
naamme kenties kasan kirjoja emmekä ehkä mieti juuri sen enempää, miten tällainen kaik-
ki on ylipäätään mahdollista. Me olemme kenties tottuneet siihen, että saatavilla on kirjas-
to, josta voimme halutessamme hakea sitä, mitä tarvitsemme. Kirjastot ovat tärkeä osa yh-
teisöämme, ja me suomalaiset kyllä arvostamme kirjastolaitoksemme korkealle. 

Kirjan päätyminen sinulle tai minulle ei tietysti olisi mahdollista ilman asiantuntevaa ja
osaavaa henkilökuntaa niin täällä eduskunnassa kuin kaikkialla kirjastoissa. Kirjastoissa
tehtävällä työllä taataan, että kansalaisilla pysyvät ne kulttuurin peruspalvelut, jotka teke-
vät jokapäiväisestä arjestamme hiukan paremman, ovat osa perusopetustamme sekä ennal-
taehkäisevät myös monia sosiaalisia ongelmia. Kirjaston ja kirjastojen merkitys ei ole siis
pelkästään kirjojen lainaaminen. Kirjastojen merkitys tällaisen kulttuurisen pääoman syn-
nyttäjänä ja alueellisen sivistyksen ja perinteen vaalijana on kiistaton. 

18.23 Paula Risikko kok: Arvoisa puhemies! Kuten tuossa sivistysvaliokunnan mietin-
nössä korostetaan, kirjastoilla on yhteiskunnassamme aina tärkeä ja monipuolinen sivistys-
tehtävä ja kirjastojen toiminnalla edistetään väestön yhdenvertaisia mahdollisuuksia sivis-
tykseen, kulttuuriin ja monipuoliseen tietoon. Me voimme olla ylpeitä Eduskunnan kirjas-
tosta, joka kuuluu siis eduskunnan kansliaan ja palvelee eduskuntaa toimialaansa kuuluvin
tavoin ja toimii eduskunnan keskusarkistona ja julkisena oikeudellista tietoa, yhteiskunta-
tietoa ja eduskuntatietoa välittävänä keskuskirjastona. 

Voi sanoa, että tämä meidän kirjastomme todella on ainutlaatuinen. On totta, että siellä
ovat jonkin verran lainaustarpeet vähentyneet ja että siellä ei niin paljon käyntejä ole, mut-
ta niin kuin tässä todetaan, paljon on kuitenkin toimeksiantoja. Mielestäni on hienoa, että
kansanedustajat ovat oppineet käyttämään kirjastoa hyvin monipuolisesti ja samoin mei-
dän virkamiehet. Sieltähän saa hyvin paljon apua. 

Kiitän myös Eduskunnan kirjaston henkilöstöä siitä palvelualttiudesta ja siitä osaami-
sesta, mikä heillä on: ei oikeastaan mikään kysymys jää vastaamatta, kun heiltä jotain ky-
syy. On erittäin tärkeää, että siellä on kuitenkin samalla uudistunut tämä kirjastotoiminta,
4



Pöytäkirjan asiakohta PTK 27/2019 vp
ja siinä mielessä se on todella hienoa. Elikkä kiitos edustaja Laiholle, joka toimi silloin va-
liokunnan puheenjohtajana: tämä mietintö on erinomainen. 

Sitten yleensä kirjastojen tehtävästä. Jos ajatellaan, niin kyllähän se on innovatiivinen
asia. Me olemme aikanamme keränneet sata tällaista sosiaalista innovaatiota yksiin kan-
siin, ja voi sanoa, että kirjasto on kyllä yksi tällainen sivistyksen innovaatio. Meillä on pys-
tytty säilyttämään maksuton kirjasto, ja kirjasto siitä huolimatta, että meillä ovat digitali-
soituneet nämä materiaalit ja paljon luetaan pädiltä, on säilyttänyt oman paikkansa Suo-
messa ja sivistyksen kehtona, voisi sanoa. Kirjastot ovat pystyneet pitämään yllä myöskin
uusia tuotteita. Siellä on erilaista urheiluvälinelainausta ynnä muuta. Voi sanoa, että kirjas-
tot ovat kyllä oikeastaan tällaisia sivistyksen kehtoja.

Ja täytyy kyllä sanoa myöskin se, että kun minä olen itse pieneltä paikkakunnalta kotoi-
sin, niin en itse olisi koskaan pystynyt opiskelemaan niin pitkälle kuin olen, jos ei olisi ol-
lut kirjastoja, koska ei millään olisi ollut rahaa ostaa niitä kaikkia kirjoja, mitä esimerkiksi
tohtorintutkintoon tarvitaan. Elikkä on erinomaisen hienoa, että meillä on kaikille mahdol-
lisuus käyttää kirjastoja. Kiitos kirjastoista. 

18.26 Pauli Kiuru kok: Arvoisa puhemies! Asia, jota eduskuntalaisten kannattaa aina
tuoda Eduskunnan kirjastosta esille, on se, että se on avoin kaikille kansalaisille, ei pelkäs-
tään eduskunnassa työskenteleville. Tämä on asia, jota ihan kirkkaasti ei tuolla maakunnis-
sa tiedetä: tänne saa tulla vierailemaan.

Sitten yksi asia, joka liittyy tähän kirjaston kertomukseen ihan tämmöisenä teknisenä
juttuna: Jonkin verran on tullut palautetta siitä, pitäisikö sitä muuttaa, kehittää, tai ehkä
suurin paine on siihen, pitäisikö sitä supistaa. Siinä on vähän historialliset syyt, niin että
vertailtavuus säilyy, kun se pidetään samantyylisenä. Itse olen sangen tyytyväinen tähän
muotoon, mikä on. Toki sitä voidaan aina tarkastella.

Nostan vielä yhden muutoksen, joka kirjaston kävijälle ilmaantuu siinä vaiheessa, kun
ulkopuolelta taloa tulee. Siellä on nykyään turvatarkastus. Se on auennut tällä viikolla. On
tietysti valitettavaa, että yhteiskunta kehittyy siihen suuntaan, että kirjastoonkin täytyy tul-
la turvatarkastuksen kautta, mutta kun kävin tänään siellä haastattelemassa turvallisuusih-
misiä, niin sanoivat, että siihen ei mene kuin minuutti tai kaksi. Tietysti kysymys on siitä,
että tässä talossa työskentelevien ja vierailevien ihmisten turvallisuus halutaan kaikissa ti-
lanteissa varmistaa. Tämä pieni muutos tässä on nyt pakko hyväksyä, kun yhteiskunta tä-
hän suuntaan menee. 

Kirjastolaki tuli voimaan 2017. Tässä on puhuttu maksuttomuudesta, ja kirjastolakia
tehtäessä lain perusteluissa ja valiokunnan mietinnössä kiinnitettiin huomiota tähän mak-
suttomuuteen. Hyvä niin, siitä kannattaa pitää myös jatkossa kiinni. 

Pientä tiedustelua tulee aina tehtyä kirjaston hallituksen puheenjohtajana, ja kanta-asi-
akkailta aina välillä kyselen, miten palvelu toimii ja onko toivomuksia tai moitittavaa. Olen
siinä suhteessa saanut kyllä kiitettävää palautetta henkilöstön osaavuudesta ja palvelualt-
tiudesta. Yksi pitkäaikainen edustajakollega, joka siellä töitä tekee tutkijan roolissa, sanoi,
että henkilökunnassa on kyllä eroa: toiset ovat ystävällisiä ja toiset ovat sitäkin ystävälli-
sempiä. 

18.28 Mikko Kinnunen kesk: Arvoisa puhemies! Eduskunnan kirjasto on sivistystekijä.
Se tukee merkittävällä tavalla demokraattista päätöksentekoa. On arvokasta saada valmiik-
5



Pöytäkirjan asiakohta PTK 27/2019 vp
si arvioitua tietoa kansanedustajan työhön. Lämmin kiitos hyvästä raportista ja kirjaston
mainiosta toiminnasta.

On hyvä, että kehitämme kaikkia kirjastoja, niin eduskunnan kuin muidenkin kirjasto-
jen toimintaa, ajan tarpeiden mukaan kaikille avoimina kirjastoina, sillä kirjasto tuo meille
sivistystä, yhteisyyttä, viisautta, jatkuvuutta ja järjestystä. Se on vakiintunut käytäntö säi-
lyttää ja jäsentää tietoa, sanoi hiljattain Kai Ekholm, joka toimi Kansalliskirjaston ylikir-
jastonhoitajana viime vuoteen saakka.

Uutta tietoa voi luoda vain vanhan päälle ja vanhaa tietämällä. Tarvitsemme siksi myös
tällaista vanhaa tietoa, tarvitsemme arkistoja. Meidän tulee tietää oma paikkamme ja edus-
kunnankin ja päätöksenteon paikka historiassa. 

Kirjasto edistää monella tavalla myöskin lukutaitoa, joka antaa elämälle suuntaa. Moni-
puolinen lukutaito on kaiken oppimisen perusta. Se avaa ovia itsensä tuntemiseen, omien
vahvuuksien löytämiseen, luovuuden ja sosiaalisten taitojen kehittymiseen. Tarvitsemme
sitä, jotta voimme kehittää itseämme ja osallistua yhteiskunnan toimintaan. Pidetään siksi
kirjastot ilmaisina, kaikille avoimina. 

Keskustelu päättyi. 

Eduskunta hyväksyi valiokunnan ehdotuksen kannanotoksi kertomuksen K 4/2019 vp joh-
dosta. Asian käsittely päättyi.
6


	14
	18.08
	18.12
	18.15
	18.18
	18.19
	18.23
	18.26
	18.28


