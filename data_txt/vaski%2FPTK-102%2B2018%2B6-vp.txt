















































DEM526C.tmp.xml


Pöytäkirjan asiakohta PTK 102/2018 vp
Pöytäkirjan asiakohta 

PTK 102/2018 vp

Täysistunto

Keskiviikko 17.10.2018 klo 14.01—18.42

6. Hallituksen esitys eduskunnalle laeiksi ampuma-aselain, vapaaehtoisesta maanpuolus-
tuksesta annetun lain sekä asevelvollisuuslain 97 a §:n muuttamisesta

Hallituksen esitys HE 179/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 6. asia. Puhemiesneuvosto ehdottaa, että asia lähetetään hallintovaliokuntaan,
jolle perustuslakivaliokunnan ja puolustusvaliokunnan on annettava lausunto.

Lähetekeskusteluun varataan enintään 45 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 7. asiakohtaan.

Keskustelu

16.14 Sisäministeri Kai Mykkänen (esittelypuheenvuoro): Arvoisa puhemies! Tunne-
tusti lähtökohtana tässä lakiesityksessä on rajoittava direktiivi, ja Suomen hallituksen ta-
voitteena on toimeenpanna direktiivi aiheuttamatta vaikeuksia asialliselle ja turvalliselle
aseiden käytölle metsästyksessä, ampumaurheilussa ja reserviläistoiminnassa suomalaisin
erityispiirtein, kuitenkin niin, että direktiivin tarkoitus eli erityisen vaarallisten aseiden le-
viämisen estäminen entistä varmemmin täyttyy.

Direktiivi edellyttää ennen kaikkea sitä, että kaikki itselataavat kertatuliaseet isolla la-
tauslaitteella ovat lähtökohtaisesti kiellettyjä. Tämä on merkittävin muutos, jonka kanssa
olemme työskennelleet. Toiseksi niin sanotun ison lippaan eli ison latauslaitteen myymi-
nen on kiellettyä, jos ostajalla ei ole niin sanottua A-luokan lupaa, joka tarvitaan näihin läh-
tökohtaisesti kiellettyihin erityisen vaarallisiin aseihin. Kolmanneksi direktiivi edellyttää
nykyistä tarkempaa seurantaa. Tästä seuraa tarve peruuttaa aselupa, jos peruste sen ole-
massaoloon ei enää täyty, ja myöskin velvollisuus ilmoittaa aseen lainaamisesta ja niin
edelleen.

Onneksi meidän kaikkien ja monien suomalaisten yhteisellä ponnistuksella direktiiviin
saatiin myös niin sanottu reserviläispoikkeus, joka on kuitenkin hyvin tiukkaan rajattu. Se
mahdollistaa A-luokan erityisen vaaralliseen aseeseen luvan myöntämisen reserviläistoi-
minnan perusteella kansallisen puolustuksen kannalta asianmukaisesti perustellussa ta-
pauksessa yksittäistapauksena ja poikkeuksellisesti.

Näistä lähtökohdista lähdimme rakentamaan hallituksen esitystä, ja nyt on päästy tähän
tulokseen, joka teillä on edessänne, ja haluan jo tässä kiittää erityisesti reserviläisjärjestö-
jä, ampumaurheiluseuroja, metsästysjärjestöjä, aktiivisia kansanedustajia ja vaikuttajia sii-
 Tarkistettu
4.0



Pöytäkirjan asiakohta PTK 102/2018 vp
tä, että olemme varsin hyvin pystyneet tällä esityksellä mahdollistamaan asianmukaisen
aseenkäytön [Simon Elon välihuuto] niissä puitteissa, joissa direktiivi sen mahdollistaa.

Erityisesti ytimenä on se, miten määrittelemme isojen latauslaitteiden käytön jatkossa.
Tältä osin, arvoisa puhemies, käytettävien isojen latauslaitteiden ja niiden mukaisten asei-
den osalta siirrytään luvanvaraisuuteen, mutta seuraavilla poikkeuksilla:

Ensinnäkin, reserviläinen, joka osoittaa harrastuneisuuden 12 kuukauden ajalta, suorit-
taa MPK-ampumakokeen ja saa Puolustusvoimien puollon, saa jatkossa luvan myös ison
latauslaitteen kanssa tapahtuvaan toimintaansa. Samoin myös sovelletun reserviläisam-
munnan, practical-ammunnan ja urheiluammunnan piirissä voidaan myöntää poikkeuslu-
pia. Asekeräilylle voidaan myöntää poikkeuslupia. Ja mikä erityisen oleellista tuhansille
harrastajille, löysimme ratkaisun, jolla ennen viime vuoden kesäkuuta hankittujen laillis-
ten aseiden — myös isoilla latauslaitteilla — luvat jatkuvat automaattisesti normaalisti
myös tulevaisuudessa, eli mitään suurta ruljanssia tuhansien aselupien rullaamisesta ensi
vuonna uuteen asentoon tai uhkaa niiden menettämisestä ei ole edessä.

Myös yhteisölupien osalta MPK ry:n asema vahvistuu. Sille on mahdollista myöntää
suoraan reserviläistoimintaan, maanpuolustustarkoitukseen, myös isojen latauslaitteiden
lupia, ja löysimme myös mahdollisuuden siihen, että ampumaurheiluperusteisesti, SRA-
ammuntaan perustuen, koulutukseen perustuen muillekin reserviläisjärjestöille kuin
MPK:lle pystytään yhteisölupia jatkossa myös isoihin latauslaitteisiin luomaan. [Mikko
Savola: Tämä on tärkeä asia!] — Tämä on myös erittäin tärkeä asia.

Koriste- ja keräilyesineiden osalta ennen vuotta 1946 valmistukseen tulleet sarjatuliase-
malleihin tarkoitetut pitkät latauslaitteet — puhumme siis Suomi-konepistooleista, Emma-
pikakivääreistä, Lahti-Saloranta-pikakivääreistä — tulkitsemme nyt koriste-esineiksi.
Niistä ei tule luvanvaraisia. Tämä jälleen koskettaa kymmeniätuhansia, ellei jopa satojatu-
hansia, kappaleita. Muillekin koriste-esineitä, keräilyesineitä hallussaan pitäville: jos voi
tehdä lippaan toimintakyvyttömäksi asetuksella määrätyllä tavalla, silloin se ei ole enää
aseen osa, joka olisi luvanvarainen.

Arvoisa puhemies! Erityisesti se on minusta suuri saavutus, että reserviläispoikkeuk-
sien osalta olemme luoneet varsin selkeän polun siihen, että kaikki sijoituskelpoiset — ei
siis ainoastaan sodanajan sijoitetut vaan sijoituskelpoiset — joilla on asiallinen tarve ja oi-
kea, aktiivinen reserviläisharrastus Suomessa, voivat jatkossakin harrastusta kaikilla ase-
tyypeillä, joita tähän tarvitaan, suorittaa. Uskon itse asiassa, että se jopa hitsaa suomalai-
sen perinteisen reserviläistoiminnan järjestökenttänsä kanssa aiempaa tiukemmin suoma-
laisen yhteiskunnan peruskallioon, kun siitä tulee nyt myös aselaissa selvästi peruste ase-
luvan saamiselle toisin kuin tällä hetkellä.

Myös lukuisia muita muutoksia on lakiin lausuntokierroksen jälkeen tehty. Esimerkiksi
keräilyaseiden kategorinen ampumakielto on poistettu, siinä pidetään nykytila voimassa.
Löysimme siihen tavan, jolla se on perusteltavissa. Lainaamisen ilmoitusajassa siirryttiin
10 päivästä 30 päivään, jolloin ilmoitus täytyy tehdä. Tämä helpottaa myös harjoittelua
näihin lupaedellytyksien vaatimiin harjaantuneisuuden osoittamisiin. Harrastuneisuuden
osoittamista on yksinkertaistettu. Metsästäjille riittää voimassa oleva metsästyskortti. Sil-
loin viiden vuoden välein voi osoittaa, että edelleen aseensa tarvitsee. Varsinaista määrä-
aikaisuutta lupiin, esimerkiksi reserviläispoikkeuksen alaisiin lupiin, ei ole nyt tulossa.
[Vastauspuheenvuoropyyntöjä]
2



Pöytäkirjan asiakohta PTK 102/2018 vp
Toinen varapuhemies Tuula Haatainen: Jaha, on ilmiselvä tarve debattiin. Pyydän niitä
edustajia, jotka haluavat käyttää tässä debatissa puheenvuoron, painamaan V-painiketta ja
nousemaan seisomaan.

16.21 Mika Kari sd (vastauspuheenvuoro): Arvoisa rouva puhemies! Puolustusvaliokun-
ta on näistä maanpuolustuksen asioista vastaava valiokunta, ja puolustusvaliokunnan ko-
kouksessa olemme reserviläispoikkeusta aselakiin liittyen kommentoineet ja siitä lausu-
neet ja huomattavasti myös keskustelleet. Täällä salissa on myös puolustusvaliokunnan jä-
seniä, ja — mikä on ollut ilahduttavaa valiokunnan työskentelyssä — meillä on ollut yh-
teinen käsitys siitä, että maanpuolustuksemme perusrakenteisiin kuuluva yleinen asevel-
vollisuus ja laaja reservi saa sille kuuluvan oikeuden myös ampumaharrastuksen suoritta-
miseen ja ylläpitämiseen. Ja on ollut ilo työskennellä valiokunnassa myös tukien tätä
reserviläistoiminnan, peruskallion, säilyttämistä ja kehittämistä ajassa. Tässä meillä ei ole
eroa hallituksen ja opposition välillä, ainakaan tuolla puolustusvaliokunnassa. Mutta ky-
syn kuitenkin, ministeri, teiltä: Olen ollut huomaavinani, että sisäministeriön ja puolustus-
ministeriön välillä [Puhemies koputtaa] on ollut painotuseroja lain valmistelun yhteydes-
sä. [Puhemies koputtaa] Kuulisin mielelläni ministeriltä hieman siitä taustasta.

16.22 Mikko Savola kesk (vastauspuheenvuoro): Arvoisa rouva puhemies! Mielestäni
keskeinen viesti tässä aselain sisällössä on se, että reserviläistoiminta voi jatkua. Urhei-
luammunta, esimerkiksi sovellettu reserviläisammunta, voi jatkua ennallaan käytännössä,
Tämä on erittäin merkittävä asia, koska aselaki juontaa juurensa sieltä EU-direktiivistä ja
nyt meidän aselakimme, tämä esitys, on toteutettu niiden direktiivin reunaehtojen puitteis-
sa, mielestäni sen pienimmän riesan tien kautta — se on pyritty löytämään tässä koko ajan.

Valitettavasti byrokratiaa tässä tulee harrastajille lisää. Se ei johdu Suomen tai hallituk-
sen tahdosta, se johtuu EU:sta johtuvista syistä.

Se on hyvä, että tämä esitys koskee koko reserviä. Ampumataito on sotilaan tärkein yk-
sittäinen ominaisuus.

Ne lähtökohdat huomioiden, mistä lähdettiin liikenteeseen, verrattuna siihen, mitä nyt
on tehty ja mitä tämä esitys pitää sisällään, on tehty erittäin suuri työ niin siellä EU:n pääs-
sä suomalaisten toimesta kuin sitten täällä sisäisesti näissä erinäisissä [Puhemies koputtaa]
neuvotteluissa.

16.23 Timo Heinonen kok (vastauspuheenvuoro): Arvoisa rouva puhemies! Tämä EU:n
asedirektiivi lähti itse asiassa liikkeelle näiden Euroopassa tapahtuneiden vakavien terrori-
iskujen jälkeen. Itse en ihan usko sitä, että tämä tulee ratkaisemaan esimerkiksi laitonta
asekauppaa taikka niitä ongelmia, joiden ratkaisemiseen tällä tähdätään. Varsinkaan Suo-
messa tällä ei ole tällaista vaikutusta, ja me emme tällaista olisi lainkaan tarvinneet ilman
EU:n pakottavaa velvoitetta.

Onneksi meillä on ollut laaja kansallinen yhteisymmärrys ja — niin kuin edustaja Kari
puolustusvaliokunnan varapuheenjohtajana toi esille — valiokunnassakin hyvä yhteisym-
märrys siitä, millä tavalla etsimme keinon siihen, että teemme vain sen, mitä direktiivi vaa-
tii, emme yhtään yli. Sillä tavalla reserviläistoiminta, toisaalta ikiaikainen metsästys ja hie-
no urheiluammunta voivat tässä maassa jatkua kutakuinkin normaaliin entiseen tapaan. Ja
kiitos tästä myös ministerille, että ratkaisu on yhdessä löytynyt.
3



Pöytäkirjan asiakohta PTK 102/2018 vp
16.25 Jani Mäkelä ps (vastauspuheenvuoro): Arvoisa puhemies! Tämä on sellainen on-
gelma, että tässä edelleenkään ei kiristetä lupakäytäntöjä niin vähän kuin olisi EU-vaati-
musten vuoksi mahdollista. Tämähän meni niin, että ensin EU lähti kiristämään näkökul-
mastamme täysin aiheetta suomalaisten metsästäjien, aseharrastajien ja reserviläisten toi-
mintaa. Näitä tiukennuksia me emme lähtökohtaisesti olisi tarvinneet, ne eivät ratkaise mi-
tään sellaista ongelmaa, mitä meillä on. Sitten niihin vaikutettiin EU:ssa sen verran kuin
pystyttiin, vaihtelevalla menestyksellä, kenties tärkeimmät asiat turvaten. Mutta haluan
muistuttaa, että vaikka reserviläistoiminnalla onkin oma arvonsa, niin silti myös aseharras-
tuksella yleensä ja metsästyksellä on arvonsa, eli niitä ei suinkaan pidä väheksyä tämän re-
serviläistoiminnan rinnalla.

Nyt sitten hallitus tulee kuitenkin esittämään eduskunnalle aselakia, jossa on täysin kiis-
tämättä lukuisia kohtia, joita direktiivi ei sellaisenaan vaadi, eli niin sanottuja Suomi-lisiä.
[Mikko Savola: Luettele ne!] — Ne varmaankin tulevat täällä keskustelussa esille myö-
hemmin. — Miksi näitä on edelleen mukana? Miksi emme päinvastoin yritä löytää direk-
tiivistä niin sanottuja soveltamisen kohtia muiden, luovempien maiden tapaan?

16.26 Simon Elo sin (vastauspuheenvuoro): Arvoisa puhemies! On tosiaan tärkeää lähteä
siitä, mistä tässä on taustaltaan kysymys. Silloin vuonna 2016, aivan niin kuin edustaja
Heinonen sanoi, EU-tasolla tämä lähti näistä terrori-iskuista ja niihin liittyvästä huolesta.
Suomellehan tämä on suoraan sanottuna turhaa — ei sitä kukaan meistä voi kiistää — mut-
ta koska olemme EU:n jäsen, niin emme me siitä mihinkään pääse, että direktiiviä on tääl-
läkin jollain tavalla sovellettava. Oleellista on se, että kansallisella tasolla ollaan tähän
hyvä ratkaisu löydetty. Myös EU-neuvottelu sillä tasolla oli hyvin tärkeä, koska se alkupe-
räinen esitys, mikä EU-komissiolta tuli asedirektiivistä, olisi lopettanut Suomessa meidän
puolustusratkaisumme. Sitä ei nyt tapahdu, ja siitä täytyy kiittää ministereitä Niinistö ja
Mykkänen ja toki sitten myös esimerkiksi edustaja Savolaa ja Kopraa. Tässä hallitusrinta-
massakin tehtiin hyvää yhteistyötä, ja olen iloinen myös siitä, että — niin kuin edustaja
Kari sanoi — tässä myös oppositio on ollut hyvin samalla linjalla kuin hallituskin. Tämä
oli ensimmäinen kysymys, mikä meidän piti hoitaa. Seuraavaksi tulivat sitten muut kysy-
mykset, jotka liittyvät tietysti siihen, [Puhemies koputtaa] että Suomessa on satojatuhansia
metsästäjiä ja ampumaurheilijoita ja muita aseharrastajia, joiden edut, näin katson, on täs-
säkin [Puhemies koputtaa] pystytty huomioon ottamaan.

16.28 Hanna Halmeenpää vihr (vastauspuheenvuoro): Arvoisa rouva puhemies! Todel-
la, kuten tässä on jo sanottu, EU-laajuisestihan tässä on ollut tarkoitus muun muassa kiel-
tää kaikkein vaarallisimpien itselataavien aseiden siviilikäyttö ja tehostaa unionimaiden
välistä tiedonvaihtoa, ja nämähän ovat kannatettavia tavoitteita. On hyvä, että näin kan-
sainvälisesti ajatellen direktiivi puuttuu puoliautomaattiaseiden ja automaattiaseiden saa-
tavuuteen ja on tavoitteena, että lisätään turvallisuutta ja yhteiskuntavakautta.

Sitten tähän Suomen neuvottelemaan reserviläispoikkeukseen, joka koskee laajaa jouk-
koa, noin 900 000:ta reserviläistä. Olisi siihen yksi kysymys vain, joka nousi tuolta: Huo-
masin, poliisin lausunnosta, että poliisi on huomioinut, että reserviläispoikkeuksen piiriin
kuuluisi henkilöitä, jotka eivät esimerkiksi rikollisen menneisyytensä vuoksi ole sopivia
pitämään hallussaan ampuma-aseita. Poliisi kiinnitti huomiota siihen, että on jopa toden-
näköistä, että näiden henkilöiden aseistautumisella olisi vaikutusta yleiseen järjestykseen
4



Pöytäkirjan asiakohta PTK 102/2018 vp
ja turvallisuuteen ja mahdollisesti sen vaarantumiseenkin. Haluaisin kuulla vähän ministe-
rin kannanottoa tähän, [Puhemies: Aika!] onko tämä huomioitu.

16.29 Ilkka Kanerva kok (vastauspuheenvuoro): Puhemies! Tämä on erittäin tärkeää
koko Suomen maanpuolustuksen kannalta, että reserviläistoiminta kykenee jouhevasti toi-
mimaan niiden suuntaviivojen mukaan, jotka lainsäädännössä tuodaan esille. Samoin luon-
nollisesti ampumaurheilu on seikka, joka tämän lain perusteluissa ja kirjoittamisessa on ai-
hetta noteerata tunnontarkasti. Metsästys luonnollisesti on eräs näistä.

On tärkeää, että eduskunta kampaa nyt hyvin läpi tämän esityksen, jotta siellä ei vain
sattuisi olemaan mitään sellaista, mitä me emme oikeasti tarkoita. Tässä mielessä on hyvä,
että asia on nyt täällä hyvässä käsittelyssä, joskin en ole vielä ihan selvästi saanut käsitystä
siitä puolesta, minkä vuoksi tämän asian käsittely tulisi edellyttämään käsittelyä myöskin
perustuslakivaliokunnassa, jonka työrepun määrän tänä päivänä suurin piirtein tiedämme.
Riski siitä, että tätä ei ehdittäisikään käsitellä, ei saisi nyt kyllä toteutua.

16.30 Sirpa Paatero sd (vastauspuheenvuoro): Arvoisa rouva puhemies! Kyse on nyt di-
rektiivin säännöksistä, joita sitten muutetaan, mutta ihan en yhdy välttämättä siihen ajatuk-
seen, että Suomessa ei olisi ollut myöskin ihan kansallisesti tarvetta jossain määrin arvioi-
da näitä uudelleen, nyt ei ehkä tähän liittyen mutta ajatellen niitä edellisiä tiukennuksia esi-
merkiksi lupien saantiin ja muuhun — meillä on valitettavat koulusurmatapaukset, asei-
den säilytykseen liittyvät kysymykset ja monet muut asiat — jotka ovat olleet erittäin pe-
rusteltuja tehdä täällä Suomessa, Suomen omien ongelmien vuoksi.

Tässä on hyvä uudistus. Se, mitä ministeri ei ehkä vielä maininnut, on se, että aseen os-
tajan henkilöllisyys myöskin nettikaupan osalta tulee nyt tarkastettavaksi ja myöskin ase-
luvan omaaminen, mikä on erittäin perusteltua, niin ettei netistä voi ostella ihan miten vain. 

Hyvä, että tämä harrastaminen tässä mahdollistuu.
Mutta minulla on nämä kaksi kysymystä yhä edelleen, joista toinen on se, että miksi nii-

den kaikkien 900 000 hengen, jotka ovat joskus käyneet armeijan, voi olla mahdollista tätä
hakea, ja toinen on se MPK:n rooli, liittyykö tämä siihen tulevaan, MPK:n mahdolliseen
tehtävämuutokseen, joka on ehkä sieltä tulossa.

16.31 Reijo Hongisto sin (vastauspuheenvuoro): Arvoisa puhemies! Edustaja Paatero
tuossa sanoi, että hän ei ymmärrä, miten voi olla mahdollisuus hakea. Minä kyllä ymmär-
rän sen, että henkilöllä voi olla mahdollisuus hakea ampuma-aseen hankkimislupaa, mutta
poliisin ei tarvitse sitä myöntää. Poliisi kyllä seuraa varsin selvästi ja selkeästi, mitä siellä
henkilön taustalla on. Jos on edesottamuksia, että on syyllistynyt rikoksiin tai muihin, niin
lupaa voi hakea mutta todetaan, että lupaa ei myönnetä. Tämä reserviläispuoli ei ole mi-
kään lupa-automaatti, kyllä tässä pidetään turvallisuudesta huolta. Ja niin kuin monissa pu-
heenvuoroissa on todettu, meillä on ampuma-aselaki kyllä jo nyt Suomessa niin tiukassa
mallissa, että sitä ei olisi enää tarvinnut kiristää.

Kehotankin nyt sitten siihen, että valiokunnassa kun asiaa käsitellään, niin lähtökohta on
kuitenkin se, että tässä salissa, tässä talossa, päätetään — kansanedustajat päättävät —
laeista, ei Poliisihallitus, Poliisihallitus vain esittää niitä. Edustaja Kanerva käytti mieles-
täni hyvän, rakentavan puheenvuoron, että valiokuntatyöskentelyssä tämä lakiesitys on
kammattava erittäin tiukalla kammalla läpi ja on poistettava sieltä ne epäasiallisuudet, jot-
ka sinne mahdollisesti vielä tässä vaiheessa ovat jääneet.
5



Pöytäkirjan asiakohta PTK 102/2018 vp
16.33 Olli Immonen ps (vastauspuheenvuoro): Arvoisa puhemies! Perussuomalaiset ovat
alusta asti vaatineet, että tähän ampuma-aselakiin ei tule tehdä mitään sellaisia tiukennuk-
sia, joita tämä täysin järjetön EU:n pakkodirektiivi ei vaadi. Kysyisinkin arvoisalta minis-
teriltä: onko tästä esityksestä nyt karsittu kaikki ylimääräiset tiukennukset pois? Täällä ai-
kaisemmassa puheenvuorossa kävi ilmi, että näin ei tilanne tällä hetkellä esityksen kohdal-
la olisi. Mutta voitteko vakuuttaa, että kaikki turha tiukennus on karsittu pois? — Kiitos.

Toinen varapuhemies Tuula Haatainen: Edustaja Savola, ja sitten ministerin vastaus.

16.33 Mikko Savola kesk (vastauspuheenvuoro): Arvoisa rouva puhemies! Se suurin
asia, mikä siellä EU-päässä saatiin läpi silloin 2016 jälkeen, kun tämä direktiivi lähti tule-
maan, oli meidän puolustusratkaisumme perusteleminen. Meillä on yleinen asevelvolli-
suus, reserviläisiin pohjautuvat sodanajan joukot ja omaehtoinen harjoittelu, mikä reservi-
läisellä ja vapaaehtoisella maanpuolustuksella on aivan olennainen osa myöskin, ampuma-
taitoa jokainen sotilas tarvitsee.

Meillä on hyvin säännelty aselainsäädäntö jo tälläkin hetkellä. Se, mitä lisäyksiä tämä
tuo: en usko, että tässä lainsäädännössä on suuria turvallisuuteen vaikuttavia tekijöitä, mut-
ta tässä mennään nyt sitten EU:n direktiivien reunaehtojen mukaisesti siinä, kuinka se tä-
hän meidän omaan lainsäädäntöömme tuodaan.

Tärkein viesti on se, että reserviläistoiminta voi jatkua, vapaaehtoinen maanpuolustus-
toiminta voi jatkua ja urheiluammunta voi jatkua. Tämä on se tärkeä asia, missä me olem-
me onnistuneet ja mistä meidän pitää pitää jatkossakin kiinni.

Toinen varapuhemies Tuula Haatainen: Ja sitten ministerin vastauspuheenvuoro, 3 mi-
nuuttia.

16.35 Sisäministeri Kai Mykkänen: Arvoisa puhemies! Kiitos ensinnäkin rakentavista
puheenvuoroista. Teistä useiden kanssa ollaan tehty yhteistyötä tässä pitkin vuotta, ja olet-
te pitkälti myös esityksen hyvien puolien taustalla olevia tekijöitä.

Tässä joihinkin kysymyksiin yritän vastata:
Ensinnäkin edustaja Kari kysyi ministeriöiden, sisäministeriön ja puolustusministeriön,

välisistä painotuksista. No, ihan luonnollista on, että puolustusministeriö tietysti alusta al-
kaen katsoo tätä nimenomaan sen kannalta, miten mahdollisimman sujuvasti voidaan re-
serviläispoikkeuksen mukaiset luvat saada myönnettyä. Yleensä minkä tahansa ministeri-
öiden tai virastojen välisen valmistelun kohdalla päästään siihen tilanteeseen, jossa ruve-
taan myöskin etsimään sitä, miten kumpikin osapuoli voisi olla mahdollisimman sujuvas-
sa osassa sitä prosessia ja siirtää toiselle osapuolelle mahdollisimman monta kohtaa, jotka
joka tapauksessa täytyy ikään kuin tsekata. Tässä on nyt viime kuukaudet ollut esillä mi-
nusta varsin tämmöinen operatiivinen kysymys. Olemme kyllä poliittisella tasolla ministe-
ri Niinistön kanssa olleet koko ajan hyvin yhtä mieltä tästä päätavoitteesta, että reserviläis-
toiminta on Suomen kansallisen puolustuksen peruskiviä ja sen eteen täytyy tehdä töitä
niin pitkälle kuin vain voidaan, ja hyvin on kyllä voitukin.

Edustaja Heinonen ja muutamat muut tässä kysyivät, onko sinänsä tarvetta näille kiris-
tyksille. Sinänsä näissä iskuissa on käytetty myös eri lähteistä koottuja aseita, joita nyt sit-
ten tämän suuria latauslaitteita koskevan luvanvaraisuuden myötä pystytään paremmin
valvomaan. Tästä viimeksi perjantaina keskustelin Ruotsin sisäministerin Morgan Johans-
6



Pöytäkirjan asiakohta PTK 102/2018 vp
sonin kanssa, että tietty ymmärrettävyys siinä isojen latauslaitteiden luvanvaraisuudessa
on. Mutta toki on niin, että jos tekisimme tämän puhtaasti Suomen oloihin soveltaen, niin
kirjoittaisimme toisella tavalla lainsäädännön tarvittavat valvontapäivitykset kuin mitä täs-
sä direktiivissä on tehty. Mutta niitä meidän kannalta haasteellisia asioita on tässä tosiaan,
niin kuin monessa puheenvuorossa on sanottu, pystytty kyllä hyvällä yhteistyöllä oikaise-
maan niin, että nyt asiallisista syistä lupia suomalaisiin tarpeisiin tarvitsevat pystyvät ne
kyllä jatkossakin hankkimaan.

Suomi-lisistä kysyttiin. Jos tässä viitataan esimerkiksi pistooleihin harjaantuneisuuden
osoittamisen kahden vuoden aikaan, niin sen lisäsi eduskunta, mihin myös edustaja Paa-
tero viittasi, omalla työllään ennen tämän direktiivin antamista. Tämäntyyppisiä eroja täs-
sä laissa ja muiden maiden laeissa on. Mutta nyt kun direktiiviä implementoidaan, niin on
lähdetty siitä, että ei hankaloiteta aselupien myöntämistä siitä, mitä direktiivi aivan väistä-
mättä aiheuttaa.

Halmeenpää kysyi rikoksista ja reserviläispoikkeuksesta. Niin kuin täällä taisi jo edus-
taja Hongisto viitata, luonnollisesti Poliisihallitus antaessaan näitä erityislupia myös tekee
turvallisuustsekkaukset, niin kuin nykyiselläänkin tehdään. Se on sinänsä poliisilta vain
huomio, että siellä tietenkin voi olla joukossa reserviläinenkin, joka on ajautunut rikollisel-
le tielle, mutta se tulee kyllä helposti tässä esiin.

Miksi 900 000? Edustaja Paatero viittasi myös tähän peruskysymykseen. Ensinnäkin
viime kädessä isänmaan reservinä on koko reservi eli se 900 000 sijoituskelpoisen henki-
lön joukko. On hyödyllistä, mitä useampi heistä vapaaehtoisesti harjoittelee aseellista
maanpuolustusta, ja on hyödyllistä luoda siihen hyvät ja mielekkäät edellytykset. Toiseksi
sanoisin, että reserviläistoiminnassa tiheässä rivissä tuetaan toinen toistaan, eli meillä pi-
tää olla aktiivinen kenttä. Senkin takia on hyvä, että siellä on myös henkilöitä, joiden sod-
anajan sijoitus ei tällä hetkellä välttämättä ole ensimmäisenä [Puhemies koputtaa] rynnäk-
kökiväärin kanssa eturintamassa kulkeminen vaan joku muu.

16.39 Kari Kulmala sin: Arvoisa rouva puhemies! Hallituksen esityksessä ehdotetaan
muutettavaksi ampuma-aselakia, vapaaehtoisesta maanpuolustuksesta annettua lakia ja
asevelvollisuuslakia. Olen ampumaharrastajana, asekeräilijänä, metsästäjänä ja reserviläi-
senä sekä siviiliammatiltani poliisina tyytyväinen tähän uuteen aselakiin.

Tätä esitystä on toki odotettu lähinnä kauhulla harrastajapiireissä. Mielestäni tämä on
nyt varsin hyvä. Eli kokonaisuutena ajatellen tätä lakiesitystä voi pitää hyvänä. Siinä tiu-
kennetaan vain niitä kohtia, mitä EU vaatii, eli muutokset on tehty järjellä, ei tunteella. [Ol-
li Immonen: Onko näin?] — Kyllä on, edustaja Immonen.

Tässä on mielestäni varsin hyvin muotoiltu kansallinen poikkeama, jonka ehdottomasti
tarvitsemme. Esityksen voimaantulon jälkeenkin reserviläiset voivat saada lupia reservi-
läiskivääreihin. Alkuperäinen esitys olisi kieltänyt puoliautomaattiset reserviläiskiväärit
pitkällä lippaalla. Nyt lakiesitys lähtee siitä, että sijoituskelpoinen reserviläinen voi saada
luvan reserviläiskivääriin, mikäli tälle on Puolustusvoimien näkökulmasta tarve ja myös
muut lupaehdot täyttyvät. Mielestäni näin tulee olla. Tämä on hyvä lähtökohta, jolloin pys-
tytään turvaamaan reserviläisten laaja ampumaharrastus koko Suomessa.

Huolenaiheena tietenkin on, että jatkossa myös Puolustusvoimien on puollettava luvan
myöntämistä. Luvan saaminen edellyttää Maanpuolustuskoulutusyhdistyksen tai reservi-
läisjärjestön ampumatoimintaan osallistumista vähintään vuoden ajan. Toisena, vaihtoeh-
7



Pöytäkirjan asiakohta PTK 102/2018 vp
toisena lupaperusteena on urheiluammunta. Silloin edellytetään jäsenyyttä ampumaseuras-
sa, joita tietenkin myös reserviläisyhdistykset ovat.

On selvää, että kun Puolustusvoimien sodanajan vahvuus on 280 000 henkeä ja heistä 96
prosenttia on reserviläisiä, harjoittelumahdollisuuksien on oltava kunnossa. Tällaisen jou-
kon ampumataitojen ylläpitäminen ei ole mahdollista vain kertausharjoituksissa, vaan tar-
vitaan omaehtoista ampumaharjoitusta. Esityksen myötä ampuma-aselain määritelmiä ja
luvan myöntämisen edellytyksiä koskevia säännöksiä muutettaisiin vastaamaan direktii-
vin muutosta, jolla osa aikaisemmin luvanvaraiseen B-luokkaan kuuluneista aseista on siir-
retty kiellettyjen aseiden A-luokkaan. Pidän hyvänä, että niin sanottuihin A-luokan asei-
siin voivat saada Maanpuolustuskoulutusyhdistys sekä erilaiset ampumaseurat yhteisölu-
pia. Tämä mahdollistaa valvotun ampumaharrastuksen niillekin, joilla ei aseita lähtökoh-
taisesti ole, erityisesti nuorille reserviläisille.

Arvoisa puhemies! Ampuma-aselakiin lisättäisiin säännös aseen ostajan henkilöllisyy-
den ja aseluvan tarkastamisesta etäkaupan yhteydessä. Mielestäni tämä on erittäin hyvä
muutos ja vähentää osaltaan aseiden joutumista vääriin käsiin.

Sitten huoli poliisiorganisaation suunnasta. Tämä viesti on tullut varmaan teistä useam-
mallekin. Huomattava osa järjestyspoliisin partioista varautuu työvuoronsa aloittaessaan
siihen, että vuoron aikana voidaan joutua turvautumaan konepistooliin, ja yhä useampi käy
läpi vaativien tilanteiden koulutuksen ja varustautuu vielä järeämmin partiokiväärillä, joka
tosiasiallisesti on sotilaskäyttöön suunniteltu rynnäkkökivääri. Aseiden hallussapito vaatii
lain mukaan säännöllisen koulutuksen ja kertauksen, mutta tällä hetkellä määrä täyttää juu-
ri ja juuri asetetut minimit. Esimerkiksi partiokiväärin osalta tämä tarkoittaa kahta harjoi-
tuskertaa vuodessa.

Kun ampuma-aselakia uudistettiin vuosikymmenen alussa, siihen lisättiin käsiaseiden
osalta harrastusvaatimus. Luvan saaminen käsiaseen hankkimiseksi on siitä lähtien vaati-
nut, että hakija esittää yhdistyslain 4 §:ssä tarkoitetun luvan saaneen yhdistyksen ampuma-
asekouluttajan antaman todistuksen harrastuksestaan, joka on jatkunut aktiivisesti vähin-
tään kaksi vuotta. Käytännössä tämä tarkoittaa siviilikerhoa, jolla ei ole mitään tekemistä
valtion viranomaisen kanssa. Poliisilta, rajavartiomieheltä, sotilaalta tai muulta virkamie-
heltä, joka kantaa työssään palveluasetta, ei edellytetä kahden vuoden harrastuneisuutta,
vaan hänen tulee esittää harrastuksestaan luotettava selvitys.

Hallituksen esityksen mukaan konepistoolimme ja partiokiväärimme tyyppiset aseet
kuuluvat tulevan lain tultua voimaan niin sanottuun A-luokkaan eli ovat erityisen vaaralli-
sia aseita. Edellä mainittujen asetyyppien osalta on astumassa voimaan sekä jo ennen lu-
van hakemista 12 tai 24 kuukautta jatkuneen ampumaurheilun tai -harrastuksen todistami-
nen että viiden vuoden välein suoritettava harrastuksen jatkumisen osoittaminen. Ongel-
man ydin on se, että ampumaurheilun tai -harrastuksen voi tämänhetkisen esityksen mu-
kaan todistaa vain ja ainoastaan yhdistyslain 4 §:ssä tarkoitetun luvan saaneen yhdistyksen
ampuma-asekouluttaja, ei esimerkiksi poliisilaitoksen voimankäytön kouluttaja tai muu
virkamiehen työhön tai siinä käytettäviin välineisiin perehtynyt henkilö. Lisäksi hallituk-
sen esityksen ajalliset vaatimukset harrastuksen jatkumisesta ovat virkamiehen kannalta
ongelmallisia. Mielestäni harjoittelu olisi tarpeellista silloin, kun väline ja sen käyttöön liit-
tyvät tekniikat ja taktiikat ovat henkilölle uusia asioita. Tällä hetkellä partiokiväärikoulu-
tuksen saava poliisimies joutuu ensin hakeutumaan jonkun ampumaseuran jäseneksi ja
harjoittelemaan siviiliampumaurheilua lainavälineistöllä vuoden päivät, konepistoolin
osalta kaksi vuotta, ennen kuin hän kykenee edes hakemaan lupaa palvelusasettaan vastaa-
8



Pöytäkirjan asiakohta PTK 102/2018 vp
vaan omaan välineeseen, jolla harjoitella työnmukaisemmin. Ja tämänkin jälkeen harjoit-
telun urheilutoimintamalleilla siviiliseurassa on jatkuttava aktiivisesti, jotta oikeus pitää
hallussaan palvelusasettaan vastaavaa välinettä pysyisi voimassa. Toivon, että näihin epä-
kohtiin puututaan vielä valiokunnassa ennen lain voimaantuloa.

Kerron vielä hieman esimerkkiä tästä henkilön mainitsemasta asiasta. Vanhempi kons-
taapeli käy vaativien tilanteiden kurssin elokuussa 2018. Välittömästi kurssin jälkeen hän
toteaa työnantajan tarjoamat harjoittelumahdollisuudet täysin riittämättömiksi. Hän hakee
ja saa luvan omaan, partiokivääriä vastaavaan itselataavaan kivääriin, ostaa aseen, liittyy
siviiliseuraan ja aloittaa aktiivisen harjoittelun lokakuussa 2018. Uusi laki astuu voimaan
1.12.2018. Kyseisen konstaapelin on uuden lain mukaan anottava uudelleen lupaa omista-
maansa aseeseen kuuden kuukauden sisällä lain voimaantulosta, 1.6.2019 mennessä. Täs-
sä vaiheessa hän voi siviilikouluttajan todistuksella toteen näyttää 8 kuukauden aktiivisen
harrastuksen, joka ei ole riittävä, koska laki vaatii 12 kuukautta. Työkseen kivääriä kanta-
van poliisin oman kiväärin lupa raukeaa, ja hän joutuu luovuttamaan aseensa pois, esimer-
kiksi korvauksetta valtiolle. Toivoisin tämän asian huomioitavan viimeistään valiokunnis-
sa.

16.46 Timo Heinonen kok: Arvoisa rouva puhemies! Hyvä ministeri! Hyvät edustajakol-
legat ja muut paikallaolijat! Tämä EU:n asedirektiivin muutos lähti siis liikkeelle aikanaan
siitä, kun Euroopassa tapahtui pieni sarja vakavia terrori-iskuja, joissa käytettiin sarjatuli-
aseita. Niin kuin tuossa debattikeskustelussa esille tuli, aseita oli koottu eri lailla, ja sen ta-
kia tässä on näitä elementtejä, mitä tämä EU:n asedirektiivi nyt sisällään pitää.

Siitä huolimatta, niin kuin aiemminkin totesin, mielestäni tämäntyyppisessä asiassa oli-
si voinut hyvin lähestyä asiaa ehkä kansallisenkin lainsäädännön kautta ja tarkastella tilan-
netta niin, että tehdään toimenpiteitä siellä, missä niitä erityisesti tarvitaan. Näistä toimen-
piteistä, mitä tuossa esityksessä kaiken kaikkiaan on matkan varrella ollut, osa on ollut kyl-
lä ehkä vähintäänkin ylimitoitettuja Suomeen, mutta hyvällä, laajalla kansallisella yhteis-
työllä ja yhteisymmärryksellä tästä esityksestä on mielestäni saatu nyt sellainen, että tä-
män kanssa on mahdollista edetä. Tällä voidaan turvata reserviläistoiminta. Tämä reservi-
läispoikkeama oli merkittävä saavutus hyvästä yhteistyöstä, joka EU:ssa saatiin aikaiseksi,
ja nyt sitten myös metsästys- ja urheiluammunnan turvaaminen tulevaisuudessa.

Tämä esitys itse asiassa on muuttunut aika merkittävästikin lausuntokierroksen ja myös
hyvän, yli puoluerajat ja osittain jopa yli hallitus—oppositio-rajatkin ylittävän yhteistyön
aikana, ja tästä on tullut mielestäni sellainen, että tämän kanssa voidaan edetä. Nämä
isoimmat muutokset, joita esitykseen nyt on tullut, haluan ainakin osittain käydä läpi sen
takia, että julkisuudessa edelleen on aika paljon myös väärää tietoa ja edelleen leviää läh-
tökohtaisesti sellaista tietoa, mitä esitys on pitänyt sisällään jossain aiemmassa vaiheessa
mutta mitä tämä eduskuntaan tuotu hallituksen esitys ei enää sisällä. On siis syytä muuta-
mia huomioita nostaa esille. Nämä merkittävimmät muutokset liittyvät siis muun muassa
isokokoisten latauslaitteiden luvanvaraisuuteen ja myös tähän reserviläispoikkeukseen
sekä siihen liittyviin ikärajoihin ja myös harrastuneisuusvaatimusten pituuksiin ja yhteisö-
jen aselupiin.

Muutama huomio näistä keskeisistä, lausuntokierroksen jälkeen tulleista muutoksista,
jotka on nyt siis kirjattu tähän hallituksen esitykseen, joka eduskunnan käsittelyssä tänään
on:
9



Pöytäkirjan asiakohta PTK 102/2018 vp
Isokokoisten latauslaitteiden luvanvaraisuus ei koske toimintakelvottomia laitteita eikä
latauslaitteita, jotka on valmistettu sarjatuliasemalliin, jonka valmistus on alkanut ennen
vuotta 1946. Näin siis suuri osa muisto- ja koriste-esineistä jää tämän sääntelyn ulkopuo-
lelle. Tärkeä huomio monelle, julkisuudessa tästä on väärää tietoa edelleen liikkeellä.

Myös niin sanottua reserviläispoikkeusta koskevia muotoiluja on muutettu merkittäväs-
ti, niin että ”sijoituksen” tai ”suunnitellun sijoituksen” sijaan tässä esityksessä käytetään
termiä ”sijoituskelpoinen”. Myös aiempien esityksien viittaukset yläikärajaan on poistet-
tu, eli Puolustusvoimat voivat jatkossa halutessaan puoltaa myös yli 60-vuotiaan hakemus-
ta isolla latauslaitteella varustettuun reserviläiskivääriin. Erittäin perustelua Suomessa,
missä meidän uskottava maanpuolustuksemme perustuu vahvaan, osaavaan, kokeneeseen
reserviläisarmeijaan.

Reserviläispoikkeusperusteen ikäraja on laskettu 20 vuodesta 18 vuoteen. Aktiivisuutta
vaaditaan 12 kuukautta aiemman 24 kuukauden ajan sijaan, ja aktiivisuuden osoittamista
voi osittain korvata myös Maanpuolustuskoulutusyhdistyksessä tapahtuvan harjoittelun li-
säksi muulla reserviläistoiminnalla eli esimerkiksi reserviläisjärjestössä tapahtuvalla har-
joittelulla. Lausunnolla olleessa versiossa ensimmäinen lupa reserviläisperusteella olisi ol-
lut määräaikainen, nyt tässä lopullisessa esityksessä lähtökohtaisesti toistaiseksi voimassa
oleva.

Seuraava muutos: yhteisöt, kuten ampumaurheilujärjestöt ja reserviläisjärjestöt, voivat
saada A-luokan aseisiin yhteisölupia asedirektiivin koulutuspoikkeusperusteen mukaises-
ti. Tämä on tässä esityksessä huomioitu. Myös urheilupoikkeusperusteella luvitettavissa
A-luokan pitkissä aseissa vaatimus aktiivisuudesta on 12 kuukautta, ei 24 kuukautta, ja kä-
siaseissa säilyisi tuo vaatimus 24 kuukauden harjoittelusta ennen luvan hakemista.

Ilmoitus aseen lainaamisesta tulisi tehdä, jos lainaaminen kestää yli 30 päivää. Aiem-
min on esityksissä ollut 10 päivää. Merkittävä muutos tähänkin, ja uskon, että tuon 30 päi-
vän määräajalla voidaan hyvin edetä.

Viimeisenä huomiona: Keräilyaseiden ampumakieltoa koskeva muutosehdotus on pois-
tettu esityksestä, ja käytäntö säilyy ennallaan, eli lupaviranomainen voi sisällyttää lupaan
ehdon, jonka mukaan keräilykokoelmaan kuuluvalla ampuma-aseella ei saa ampua. Eli tä-
mäkin on korjattu, niin kuin laajassa kansalaiskeskustelussa on esillä pidetty.

Arvoisa puhemies! Tämä esitys on syytä käydä huolellisesti ja tarkasti eduskunnassa
läpi ja varmistaa se, että menemme niin sanotulla minimivaatimuksella direktiivin näkö-
kulmasta. Se on se, mikä meillä tästä on vain ja ainoastaan syytä toimeenpanna.

16.53 Mika Raatikainen ps: Arvoisa rouva puhemies! Hyvät edustajat! Perussuomalai-
set ovat johdonmukaisesti ja yhtenäisesti vastustaneet asedirektiivin uudistuksen kohtuut-
tomia kiristyksiä, mutta olemme aselakiasiassa jääneet puoluekentässä tietyiltä osin hie-
man yksin. Kiristyksiä on edelleen enemmän kuin EU-direktiivi vaatii, ja niitä on myös
tässä esityksessä.

Ensin Euroopan unioni on hyväksynyt hyvin moniulotteiset turvallisuusuhat eli järjes-
täytyneen rikollisuuden ja terrorismin rantautumisen Eurooppaan ja jopa edesauttanut nii-
tä, ja sen jälkeen turvallisuusuhkia perusteena käyttäen ajetaan alas tavallisten lainkuuliais-
ten kansalaisten perusoikeuksia. Mitä Euroopan unionissa aiotaan tehdä varsinaisille tur-
vallisuusuhkille eli järjestäytyneelle rikollisuudelle ja terrorismille niiden eliminoimisek-
si?
10



Pöytäkirjan asiakohta PTK 102/2018 vp
Hallituksen esityksessä ei puututa keinoihin, joilla rikollisten hallussa olevia luvattomia
ampuma-aseita saataisiin vähennettyä. Keinojen valikoimassa olisi helposti käytettävissä
muun muassa rangaistusten koventamisperusteet tapauksissa, joissa rikoksesta epäillyn
ammatti- tai taparikollisen hallusta on löytynyt mikä tahansa toisen ihmisen vahingoitta-
miseen soveltuva väline, ampuma-aseet mukaan lukien.

Voiko olla niin, että tämä lakiehdotus käytännössä kieltää uusien erittäin vaarallisten
aseiden — esimerkiksi rynnäkkökivääri plus 30 patruunan lipas — yhteisölupien myöntä-
misen muille kuin Maanpuolustuskoulutusyhdisykselle? Myös maanpuolustustahto on
koetuksella. Reserviläisten omaehtoinen harjoittelu on vastatuulessa, sillä ampumakoulu-
tuksen jättäminen ainoastaan maanpuolustuskoulutuksen tehtäväksi aiheuttaa Reserviläis-
liiton ja reserviupseerien aktiiveille vaikean tilanteen. [Mikko Savola: Ne saa jatkossakin
luvan!] — Hyvä näin, jos näin on. Tässä olikin tämmöinen ehdollinen asia, vähän kyselen,
onko mahdollisesti näin. Mutta saadaan vastauksia, hienoa. 

Myös monien ampumaseurojen toiminta tulee vaikeaksi, ja samalla nousee uusien ur-
heiluammunnan harrastajien aloituskynnys. Reserviläisen urheilukiväärit ovat edelleen lu-
vallisia B-kategorian aseita, paitsi jos niissä käytetään normaalikokoisia lippaita, jolloin ne
ovat ERVA-lupia eli erityisen vaarallinen -lupia, joita voidaan myöntää vain tietyin perus-
tein. Asekategoria siis muuttuu sen mukaan, minkäkokoinen lipas on aseessa kiinni. AR-
15:n 30 patruunan lipas on erityisen vaarallinen, ja AR-15:n 10 patruunan lipas on lähes
harmiton. Tämä tulee varmaan aiheuttamaan sekaannusta ja ikäviä tilanteita harrastajille,
jos asia todella on näin.

Asialla on vaikutuksia myös metsästäjiin. Nykyisessä käytännössä pitkiä lippaita on ol-
lut mahdollista pitää hallussa ilman niihin oikeuttavaa erillistä aselupaa, mutta jatkossa pit-
kien lippaiden kohtelu muuttuu — tai latauslaitteiden, kuten täällä puhutaan — kun niiden
hallussapitoa säädellään aiempaa tarkemmin. EU:n ampuma-asedirektiivin kansallista täy-
täntöönpanoa koskevassa hallituksen esityksessä ennen sallitut ja luvallisesti hallussa ol-
leet suuret lippaat muuttuisivat usein kielletyiksi. Lippaan luvaton hallussapito johtaa ase-
lupien peruuttamiseen. On siis olemassa riski, että joku tietämättään syyllistyy ampuma-
aserikokseen omistaessaan käytännössä romumetallia tai muovia.

Asedirektiivin niin sanottu grandfathering-pykälä sallii vanhojen lupien jatkamisen, mi-
käli lupa on myönnetty ennen päivää 12.6.2017. Myös tämän ja uuden aselain voimaantu-
lon välillä myönnettyihin lupiin tulisi soveltaa grandfathering-pykälää, jotta vältetään ta-
kautuva lainsäädäntö. 12.6.2017 jälkeen hankittujen kiellettyjen aseiden vanhat luvat ovat
voimassa siihen asti, kunnes uusi lupahakemus on ratkaistu. Tässä voidaan todeta, että lu-
pahakemus on ilmainen ja sitä tulisi hakea kuuden kuukauden kuluessa lain voimaantulos-
ta.

Vielä muutama sana, arvoisa rouva puhemies: Ammattisotilaiden asema jää lakiesityk-
sessä epämääräiseksi aselupaa haettaessa. Esimerkiksi erittäin tulivoimaisten aseiden ja
ampumakoulutuksen kanssa päivittäin tekemisissä oleva ammattisotilas saattaa jäädä jopa
huonompaan asemaan kuin reserviläinen, joka voi saada poliisin hyväksymältä siviiliam-
pumakouluttajalta tai Maanpuolustuskoulutusyhdistyksen, MPK:n, reserviläistoimihenki-
löltä puollon aselupaansa. Virassa palveleva ammattisotilas ei ole reserviläinen vaan saat-
taa lain silmissä rinnastua asevelvollisuutta suorittamattomaan henkilöön. Esityksessä ei
myöskään määritetä palvelusta ammattisotilaana ampumaharrastusajaksi, jota esityksessä
vaaditaan kaksi vuotta aseluvan hyväksymiseksi. Varusmiespalvelusajasta kuitenkin hy-
väksytään puolet. Aika erikoista. Laissa muodostuu ongelmalliseksi myös kirjaus, että am-
11



Pöytäkirjan asiakohta PTK 102/2018 vp
pumaurheilun tai -harrastuksen voi tämänhetkisen esityksen mukaan todistaa vain ja ai-
noastaan yhdistyslain 4 §:ssä tarkoitetun luvan saaneen yhdistyksen ampuma-asekoulutta-
ja. Kuten edustaja Kulmalakin totesi tuossa, niin esimerkiksi poliisilaitoksen voimankäy-
tön kouluttaja ei voi harrastustodistusta kirjoittaa. Tuleva laki siis pakottaa virkamiehet
harjoittelemaan siviilien keskuudessa, mahdollisesti. Pykälässä tulisi olla poikkeus, jonka
mukaan poliisilta, rajavartiomieheltä, sotilaalta tai muulta virkamieheltä, joka kantaa työs-
sään palvelusasetta, ei edellytetä kahden vuoden harrastuneisuutta, vaan riittäisi, että har-
rastuksesta voi esittää luotettavan selvityksen. — Kiitos.

16.59 Hanna-Leena Mattila kesk: Arvoisa rouva puhemies! Lähetekeskustelussa oleva
hallituksen lakiesitys ampuma-aselain muutokseksi juontaa synkistä tapahtumista Pariisis-
sa marraskuussa 2015. Tapahtuman jälkeen Euroopan unionin komissio halusi kieltää ka-
tegorisesti tietyntyyppisten aseiden käytön.

Maamme puolustusjärjestelmä nojaa yleiseen asevelvollisuuteen ja sitä kautta synty-
vään reserviin, jolla muodostetaan tarvittaessa Puolustusvoimien sodanajan joukot. Jotta
reserviläisjoukot olisivat tosipaikan tullen toimintakykyiset, on ampumataidon jatkuva yl-
läpitäminen välttämätöntä. Ampumataidon harjoittelu on ollut pitkälti kiinni reserviläisten
omasta aktiivisuudesta. Tämän lisäksi toimintakykyä on pidetty yllä kertausharjoituskou-
lutuksella ja omaehtoisella toiminnalla.

Yleiseen asevelvollisuuteen ja suureen reserviin nojautuva Puolustuslaitoksemme on
harvinainen Euroopassa. Valtaosa Euroopan unionin jäsenmaiden armeijoista on henkilö-
vahvuudeltaan pieniä, eikä Suomessa käytössä olevaa laajamittaista asevelvollisuutta ole
juuri muualla käytössä. Harvinaista on myös reserviläistoimintamme, joka nojaa vapaaeh-
toisuuteen, omaan haluun kehittää ja ylläpitää maanpuolustukseen tarvittavia taitoja. Eräs
tärkeimmistä taidoista on ampuminen, joka tapahtuu omilla aseilla ja myös reserviläiski-
vääreillä.

Kun Euroopan unionin asedirektiivin sisällöstä saatiin käsitys, käynnistyi reserviläisjär-
jestöillä ennennäkemätön operaatio sen muuttamiseksi kansallisiin olosuhteisiin sopivaksi
juuri puolustusratkaisuumme vedoten. Vaikutustyö aloitettiin eduskunnasta, joka hyväk-
syi neuvottelutavoitteen myös kansalliseksi neuvottelutavoitteeksi. Reserviläisjärjestöt
ovat tehneet ansiokasta vaikutustyötä, jotta unionin esittämä malli kansalliselle laille ei
vaarantaisi olemassa olevaa hyvää järjestelmää. Tehty edunvalvontatyö on ollut niin mit-
tavaa, ettei vastaavaa ole tehty aikaisemmin, ei kansallisesti eikä varsinkaan Euroopan uni-
onin puitteissa. Kiitos kuuluu myös sisä- ja puolustusministeriön virkamiehille, jotka re-
serviläisjärjestöjen luottamus- ja toimihenkilöitten kannustamina veivät kansallisia tavoit-
teita läpi. Kiitos kuuluu myös europarlamentaarikoille.

Alkukesästä näytti vielä valmisteilla olevan kansallisen lain sisältö huolestuttavalta. Sii-
nä esitetyt muutokset menivät lainsäädäntötavoitetta pidemmälle ja toteutuessaan olisivat
kiristäneet merkittävästi aselain eri osa-alueita vaikeuttaen metsästystä, urheiluammuntaa,
asekeräilyä ja nimenomaan reserviläistoimintaa. Erityisen pahalta tuntui, että kansallisen
poikkeaman pohjalta myönnettävät aseluvat olisi rajattu niin ahtaasti, että merkittävä osa
reserviläisistä ei olisi voinut saada lupaa A-luokan aseeseen.

Nyt käsillä oleva lakiesitys tyydyttää reserviläistoimijoita ja sitä kautta merkittävää
määrää vapaaehtoista maanpuolustustyötä tekevää joukkoa. Tämän esityksen pohjalta tu-
levaisuudessakin yhdistykset voivat omistaa pitkiä, itselataavia, kertatulta ampuvia aseita
koulutustarkoituksessa ja ampumaharjoittelu tapahtuu turvallisessa ja valvotussa paikassa.
12



Pöytäkirjan asiakohta PTK 102/2018 vp
Lakiesityksen mukaan myönnettävien lupien määräaikaisuus paranee. Hyvää on myös se,
ettei ampumaharrastaja syyllisty tietämättään lainvastaiseen toimintaan, kun lippaiden säi-
lyttämisestä sekä eri asetyyppien ja niiden lippaiden käyttämisestä on selvät määräykset.
Pitkien lippaiden luvanvaraisuus kuuluu keskeisimpiin muutoksiin lain tullessa aikanaan
voimaan.

Arvoisa puhemies! Hallituksen esitys ampuma-aselain muutokseksi on hioutunut mat-
kan varrella sen muotoiseksi, ettei se estä aseharrastamista, etteivät vaaralliset aseet joudu
vääriin käsiin, että ampumakoulutuksessa voidaan käyttää A-luokan aseita ja aselupa voi-
daan peruuttaa, jos edellytyksiä luvan myöntämiseksi ei enää ole.

Toivon, että laki etenee suotuisassa ilmapiirissä valmiiksi asti ja turvaa siten osaltaan
jatkuvuuden maanpuolustustyössä.

Toinen varapuhemies Tuula Haatainen: Olemme käyttäneet tähän asiaan yli 45 minuut-
tia, joten keskustelu ja asian käsittely keskeytetään. Asian käsittelyä jatketaan tässä istun-
nossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 17.03.

————

Keskustelua jatkettiin kello 18.30.

Ensimmäinen varapuhemies Mauri Pekkarinen: Nyt jatketaan aikaisemmin tässä istun-
nossa keskeytetyn 6. asiakohdan käsittelyä.

18.30 Reijo Hongisto sin: Arvoisa herra puhemies! Asiaa käsiteltiin tosiaan jo aikaisem-
min päivällä, ja siinä käytettiin paljon hyviä puheenvuoroja. Näissä useissa puheenvuo-
roissa on jo lueteltu tyhjentävästi lakiesitykseen tehdyt muutokset ja ne oleelliset kohdat.
Minun ei liene tarpeen ryhtyä niitä tässä toistamaan, joten käsittelen tätä lakiesitystä ylei-
sellä tasolla.

Arvoisa puhemies! Viime lauantaina aloitin 41. hirvijahtikauteni. 40 syksyä on passissa
oltu, ja nyt alkaa se 41. Passissa istuskellessani mietin tätä nyt lähetekeskustelussa olevaa
aselakia ja sen vaikutuksia meihin metsästäjiin ja aseharrastajiin. Olen neljän vuosikym-
menen aikana poistanut monta hirveä teiden varsilta ja männyntaimikoista ja kokenut te-
keväni ihan yhteiskunnankin kannalta hyödyllistä työtä. Me metsästäjät avustamme ja pal-
velemme yhteiskuntaa omalla tavallamme, poliisin kannalta erittäin tarpeellinen suurriis-
tavirka-aputoiminta mukaan lukien.

Kun me metsästäjät koemme avustavamme yhteiskuntaa, on luonnollista, että yhteis-
kunnan tulisi edes jollain tavalla huomioida avustajansa. Me emme odota hurraa-huutoja
mutta emme myöskään ymmärrä sitä, että viime vuosina meidät on asetettu ikään kuin kä-
kikellon käen asemaan. Kellon käkikin on tarpeellinen vain tasatunnein, ja muun ajan sen
on oltava poissa näkyvistä ja poissa häiritsemästä. Minä metsästäjänä koen aivan samoin:
Kun yhteiskunta tarvitsee apua, tarvitaan näkymättömissä olevia suurriistavirka-aputoimi-
joita avustamaan kolarissa loukkaantuneen eläimen jäljityksessä ja lopettamisessa. Meitä
tarvitaan myös karkottamaan karhuja ja susia pois ihmisasutusten liepeiltä. Kun virka-apu
13



Pöytäkirjan asiakohta PTK 102/2018 vp
on saatu päätökseen, poistuu metsästäjä näkymättömiin odottamaan seuraavaa kutsua
ikään kuin kellon käki.

Ampuma-ase on metsästäjän ja reserviläisen työkalu, ja sen työkalun on oltava käyttä-
jälleen mieluinen ja turvallinen. Työkalut kuluvat käytössä, joten niitä on uusittava taikka
niihin on uusittava kuluneita osia. Uusiminen on luvanvaraista toimintaa. Luvituksesta
vastaa poliisi kulloinkin voimassa olevan lainsäädännön mukaan.

Olemme laatimassa uutta ampuma-aselakia aseiden omistajia taikka omistajiksi aikovia
varten. Lain tarkoitus on parantaa turvallisuutta niin, että ainakaan ampuma-aseella ei ke-
nenkään turvallisuutta uhattaisi taikka vaarannettaisi. Tarkoitus on hyvä, minä poliisina
ymmärrän sen. Poliisina minä ymmärrän myös sen, että paraskaan laki ei estä kaikkia ri-
koksia, sillä aina on ollut ja aina valitettavasti tulee olemaan henkilöitä, jotka laeista ja ase-
tuksista viis veisaavat. Kun he eivät välitä voimassa olevasta lainsäädännöstä, he hankki-
vat aseensa Keski-Euroopan pimeiltä asemarkkinoilta ja tuovat ne Suomeen — tuovat Suo-
meen, kun rajoilla ei enää ole käytännössä juuri minkäänlaista valvontaa. Aseiden salakul-
jettaminen on näin suhteellisen helppoa ja riskitöntä. Rahalla saa pimeiltä markkinoilta
millaisen aseen haluaa ja siihen sopivia lippaita ja latauslaitteita niin paljon kuin haluaa.
Näitä käytetään sitten erilaisissa väkivallanteoissa. Minun mielestäni turvallisuusuhka on
Suomeen salakuljetettavat pimeät aseet, joita järjestäytynyt rikollisuus käyttää. Turvalli-
suusuhka ei ole — siis turvallisuusuhka ei ole — tavallinen suomalainen lainkuuliainen
aseenomistaja.

Lähetekeskustelussa olevassa lakiesityksessä viitataan monta kertaa perusteisiin, joilla
aseen lupa on peruttava. Lupien perumisesta kannetaan erityistä huolta mutta ei siitä, että
ampuma-ase on tavallisen ihmisen harrastusväline siinä, missä jalkapallo taikka kuminen
jääkiekkokin.

Lakiesityksessä on muutamia kohtia, joihin toivon valiokuntakäsittelyssä kiinnitettävän
huomiota. En lähde niitä tyhjentävästi luettelemaan. Nostan esille vain yhden kohdan, joka
muistamani mukaan lainvalmistelutyöryhmässä sovittiin toisin kuin tähän lakiesitykseen
on kirjoitettu. Lakiesityksessä todetaan: ”Lisäksi direktiivin mukaan B-luokkaan kuulu-
van ampuma-aseen lupa täytyy peruuttaa, jos havaitaan, että henkilöllä on hallussaan la-
tauslaite, joka sopii asennettavaksi keskisytytteisiin itselataaviin kertatuliaseisiin tai lip-
paallisiin kertatuliaseisiin ja jonka kapasiteetti on yli 20 patruunaa tai kapasiteetti on yli 10
patruunaa, jos kyse on pitkistä ampuma-aseista.” Muistiinpanojeni mukaan valmistelutyö-
ryhmässä asia sovittiin niin, että lupa täytyy peruuttaa vain siinä tapauksessa, jos henkilöl-
lä on hallussaan ampuma-ase, johon tämä suurikapasiteettinen lipas sopii. Jos henkilö on
ostanut Puolustusvoimain myymälästä vaikkapa rynnäkkökiväärin lippaan ja hänellä ei ole
asetta, johon tämä lipas sopii, niin silloin lipas ei olisi myöskään peruste peruuttaa B-luok-
kaan kuuluvan aseen lupa. Esimerkiksi jos henkilöllä on itselataavaa kertatulta ampuva
.30-06 Springfield -kaliiperin ase mutta ei rynnäkkökiväärin patruunalla toimivaa asetta,
niin silloin lippaan hallussapito ei olisi peruste peruuttaa tuon .30-06-kaliiperin lupaa. Ar-
voisa puhemies, tähän toivon valiokuntatyöskentelyssä tarkennusta. Asia pitää kirjata la-
kiin niin selkeästi, että tunnusmerkistö ei jää tulkinnanvaraiseksi.

Edustaja Kulmala ja edustaja Raatikainen nostivat omassa puheenvuorossaan esille, että
lakia pitäisi muuttaa niin, että virka-asetta kantavalta henkilöltä ei enää edellytettäisi todis-
tusta harrastuksen jatkumisesta. Sitä en enää toista, mutta yhdyn edustajakollegoiden ja
virkaveljien toiveeseen. Juuri näin, se oli erinomaisen hyvä huomio. [Kari Kulmala: Kii-
tos!]
14



Pöytäkirjan asiakohta PTK 102/2018 vp
Ja siunatuksi lopuksi, arvoisa puhemies: Olen usein sanonut, että ase ei ole uhka kenel-
lekään, ase ei ole vaarallinen — vaarallinen on käsi, joka asetta pitelee. Useimmat lait koh-
distuvat seurauksiin, kun pitäisi puuttua alkusyihin. Alkusyy toisen ihmisen vahingoitta-
miseen löytyy usein heikentyneestä terveydentilasta. — Kiitoksia.

18.38 Kari Kulmala sin: Arvoisa puhemies! Edustaja Hongisto piti kyllä niin erinomai-
sen ja tyhjentävän puheen, että tässä on hieman hankala jatkaa, mutta pyrin kuitenkin par-
haaseeni.

Viime viikolla meillä oli käsittelyssä hallituksen esitys eduskunnalle laiksi ampuma-
aselain muuttamisesta annetun lain voimaantulosäännösten muuttamisesta, ja se tavallaan
koskee myös tätä nyt käsittelyssä olevaa lakiesitystä. Siinä hallituksen esityksessä ampu-
ma-aselain sisältöä ei muuteta, eli muutos on lähinnä teknisluontoinen. Sähköisen asioin-
nin mahdollistaminen on pitkään odotettu uudistus, jolla sujuvoitetaan aselupien käsitte-
lyprosessia ja asiointia lupaviranomaisessa. Valitettavasti se on viivästynyt, mutta aikatau-
lumuutos on kuitenkin tarpeellinen, koska nyt varmistutaan siitä, että tietojärjestelmän uu-
distamiseen on käytettävissä riittävä resursointi ja hankinta- sekä tietotekninen osaaminen
eikä uudistus viivästy enempää. Ainakin minä toivon, arvoisa puhemies, ettei tälle uudis-
tukselle käy kuten poliisin Vitja-hankkeelle, joka maksaa edelleen miljoonia euroja, mutta
valmistumisesta ei ole mitään takeita vieläkään. Joka tapauksessa meillä on jo nyt toimiva
asetietojärjestelmä aselupien hakemiseksi, joten sähköisen asiointijärjestelmän käyttöön-
oton viivästyminen ei aiheuta katkoksia aselupien hakemiseen tai lupien voimassaoloon.
Asekeräilijänä minua erityisesti ilahduttaa, että siirtymäsäännöksen voimassaoloajan pi-
dentäminen mahdollistaa lupahakemusten ja ilmoitusten tekemisen viranomaisavusteises-
ti ja koordinoidusti. Tällä menettelyllä varmistetaan asekeräilijöiden sujuva asiointi viran-
omaisessa sekä aseiden ja esineiden luvittaminen ja tietojen syöttäminen asetietojärjestel-
mään virheettömästi.

Nyt käsiteltävänä olevalla asedirektiivimuutoksella myös museot ja keräilijät sisällyte-
tään asedirektiivin soveltamisalaan, ja toisin kuin aiemmin myös heihin soveltuvat samat
säännökset kuin muihin yksityisiin aseenomistajiin. Asedirektiivissä myös määritellään,
mitä museolla ja asekeräilijällä direktiivissä tarkoitetaan. Muutos edellyttää myös joitakin
muutoksia ampuma-aselakiin. Asedirektiiviin on otettu myös deaktivoituja ampuma-asei-
ta koskeva määritelmä, jonka muutos aiheuttaa muutostarpeen ampuma-aselakiin. Jatkos-
sa deaktivoidut aseet ovat asedirektiivin mukaisesti ilmoituksenvaraisia ampuma-aseita ja
niiden hankinnasta tulee tehdä ilmoitus poliisille. Toivon, että jatkossakin asekeräilijät voi-
vat myös käyttää näitä aseita eivätkä pelkästään pitää siellä vitriinissä tai lukitussa tilassa,
koska jos joku kerää esimerkiksi puukkoja, niin totta kai hän myös käyttää niitä puukkoja
eikä pelkästään pidä vitriinissä. — Kiitoksia.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan ja puolustusvaliokun-
nan on annettava lausunto.
15


