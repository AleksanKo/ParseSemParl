















































DEM7551.tmpSave.xml


Pöytäkirjan asiakohta PTK 55/2015 vp
Pöytäkirjan asiakohta 

PTK 55/2015 vp

Täysistunto

Torstai 22.10.2015 klo 16.02

2.5. Suullinen  kysymys  Suomen  osallistumisesta Afganistanin kriisinhallintaoperaatioon 
(Mikko Savola kesk)

Suullinen kysymys SKT 42/2015 vp

Suullinen kyselytunti

Puhemies Maria Lohela: Seuraava kysymys, edustaja Savola.

Keskustelu

16.50 Mikko Savola kesk: Arvoisa rouva puhemies! Suomi on mukana omalla vahvalla
panoksellaan Afganistanissa kriisinhallintatehtävässä, niin sanotussa Resolute Support
-operaatiossa. Nyt tehtävässä on 68 miestä ja naista, mutta olemassa olevan suunnitelman
mukaan ensi vuoden alussa olisi noin 40 henkilöä ja sitten vuoden lopulla 10 henkilöä. Af-
ganistanin turvallisuustilanne ei ole kuitenkaan sellainen, että kriisinhallintatehtävän siellä
voisi lopettaa. Muun muassa Yhdysvallat on jo päättänyt keskeyttää vetäytymisensä. Joi-
denkin tietojen mukaan myös Saksa olisi toimimassa samoin. Ulkoministeri Soini, te kä-
vitte juuri Saksassa ja tapasitte kolleganne Frank-Walter Steinmeierin. Mitä keskustelitte
tästä asiasta, ja kuinka näette Suomen jatkon operaatiossa? Jatkuuko Resolute Support
myös meidän osaltamme ensi vuoden jälkeen?

16.51 Ulkoasiainministeri Timo Soini (vastauspuheenvuoro): Arvoisa rouva puhemies!
Erinomaisen tärkeä ja ajankohtainen kysymys edustaja Savolalta. Keskustelin Saksan ul-
koministerin kanssa monista asioista, myös tästä asiasta. Afganistanin turvallisuustilanne
on edelleen hauras. USA oli aikanaan tehnyt päätöksen, että he vetäytyvät vuoden 2016
loppuun mennessä. Nyt siellä on tultu toisiin ajatuksiin, ja tämä tietysti aiheuttaa kysymyk-
sen siitä, keitä muita mahdollisesti olisi jäämässä mukaan. Mitään päätöksiä ei tehty. Hy-
vin todennäköistä on, että pyyntö tulee niin Saksalle, Suomelle kuin monille muillekin, jot-
ta Afganistanin haurasta tilannetta ei horjutettaisi. Tilanne on nimittäin niin, että jos Afga-
nistan romahtaa talebanivaltaan tai Isil-valtaan, se tulee aiheuttamaan massiivisen pako-
laisvyöryn. Tämä on äärimmäisen tärkeä asia. Tämä tullaan Suomessa aikanaan päättä-
mään, (Puhemies koputtaa) jos pyyntö tulee, TP-utvassa yhdessä (Puhemies: Aika on täyn-
nä!) tasavallan presidentin ja hallituksen kanssa.

Puhemies Maria Lohela: Pyydän niitä edustajia, jotka haluavat esittää lisäkysymyksen,
ilmoittautumaan.

16.52 Mikko Savola kesk (vastauspuheenvuoro): Arvoisa rouva puhemies! Kiitän ulko-
ministeri Soinia vastauksesta. Sen lisäksi, että kriisinhallintatehtävät ovat siellä kohde-
 Tarkistettu
4.1



Pöytäkirjan asiakohta PTK 55/2015 vp
maassa äärettömän tärkeitä, ne ovat tärkeitä myös meidän kansallisen puolustuksemme nä-
kökulmasta, erityisesti reserviläisille ja ammattisotilaille saadun kokemuksen kautta.

Taloustilanteemme on kuitenkin erittäin haastava tässä maassa. Siksi myös puolustus-
budjettimme kehys on hyvin tiukka mentäessä tämän vuosikymmenen lopulle. Kysyisin-
kin puolustusministeri Niinistöltä, kuinka maanpuolustuksen resursseista tullaan huolehti-
maan mahdollisessa operaation jatkamisessa Afganistanissa ja ylipäätään muissa operaati-
oissa. Voitteko vakuuttaa, ettei varusmieskoulutuksen tasosta ja reservin kertausharjoituk-
sista tingitä missään oloissa?

16.53 Puolustusministeri  Jussi  Niinistö  (vastauspuheenvuoro): Arvoisa rouva puhe-
mies! Tämä hallitus jatkaa aktiivista osallistumistaan kansainväliseen kriisinhallintaan,
mutta talouden reunaehdot ovat ankarat. Jos Afganistanin operaatiota, Resolute Supportia,
päätetään vuoden 2016 lopun jälkeen jatkaa, se tullaan mitä todennäköisimmin tekemään
lisäbudjetin kautta.

Voin vakuuttaa, myös hallitusohjelman mukaisesti, että tämä hallitus turvaa yleisen ase-
velvollisuuden. Se tarkoittaa sitä, että varusmiesten koulutus säilyy laadukkaana ja reser-
viläisten kertausharjoitusmäärä tyydyttävällä tasolla, joka tänä vuonna on 18 000 ja sa-
moin myös ensi vuonna ja toivottavasti myös loppukehyskaudella.

16.54 Sofia Vikman kok (vastauspuheenvuoro): Arvoisa puhemies! On todellakin niin,
että liian nopea vetäytyminen Afganistanista aiheuttaisi vain sen, että kalliilla hinnalla saa-
vutetut parannukset esimerkiksi naisten ja tyttöjen asemassa valuisivat hukkaan. Jos sinne
nyt jäädään lisäajalle, niin kuulimme, että se, kuten muutkin mahdolliset lisäkriisinhallin-
taoperaatiot, vaatii lisäbudjetointia. Kysyisin hallitukselta: Onko tarkoituksenmukaista,
että kriisinhallintaoperaatioiden rahoituksen liikkumavara säännönmukaisesti jatkuvasti
on niin pieni, että niitä rahoitetaan aina lisäbudjettien avulla? Eikö voida varautua vähän
pidemmällä tähtäimellä ja liikkumavaralla, kun me tiedämme, että näitä tarpeita mahdolli-
sesti meille tulee?

16.55 Ulkoasiainministeri Timo Soini (vastauspuheenvuoro): Arvoisa rouva puhemies!
Totta kai aina olisi parempi, jos pystyttäisiin kaikki tilanteet ennakoimaan. Mutta esimer-
kiksi tämmöiset tilanteet ja maailman kriisit ja kriisipesäkkeet syntyvät hyvin nopeasti, ja
apua pitää silloin myös saada hyvin nopeasti. Tämä on se tapa, minkä takia lisäbudjetteja
tehdään. Meillä on eräitä muitakin asioita, esimerkiksi työttömyyskorvaukset usein anne-
taan lisäbudjetilla, jos työttömyys pahenee, koska niitä ei pystytä aina ennakoimaan. (Vä-
lihuutoja) Eli tämä on vastuullista talouspolitiikkaa. Esimerkiksi kun ei täysin pystytä en-
nakoimaan, niin se tehdään niin, koska pitää lain velvoitteita noudattaa.

Sitten haluan vielä sanoa tästä, että eilen täällä, tai kun viimeksi keskusteltiin ulkopoli-
tiikasta, oppositio kantoi suurta huolta vaikuttavuudesta. Tämä jos joku, että Suomi on mu-
kana tämäntyyppisissä organisaatioissa, on sitä Suomen vaikuttavuutta (Puhemies koput-
taa) siellä maailmalla. Vai oliko näin, edustaja Haavisto, (Puhemies: Aika!) edustaja Rin-
ne ja monet muut?

16.56 Sirpa Paatero sd (vastauspuheenvuoro): Arvoisa rouva puhemies! Olen ministerin
kanssa täysin samaa mieltä, että on tärkeätä, että Suomi on vastuullinen, erityisesti YK-
operaatioissa, niin kuin on vuosikymmenet oltu, mutta nyt ollaan romuttamassa tätä poh-
2



Pöytäkirjan asiakohta PTK 55/2015 vp
jaa. Jos meillä on nyt tällä hetkellä muistaakseni 560 rauhanturvaajaa ympäri maapallon eri
operaatioissa, niin hallituksen tavoite on vetää se alle sataan, 90:een. Se tarkoittaa myöskin
koko järjestelmän romuttamista koulutuksen ja muitten osalta täällä Suomessa. Ei ole mah-
dollista yhtäkkiä aina lisäbudjeteilla lähettää sitten kymmeniä ja satoja ihmisiä, jos ei sitä
kokemusta ja sitä koulutusta ole täällä säännöllisesti. Tästä syystä, onko ihan välttämätön-
tä romuttaa tämä suomalaisenkin puolustusjärjestelmän hieno oppi, mitä on saatu sieltä
maailmalta, ja toisaalta se vienti, mitä on voitu viedä sinne maailmalle, tällä hallituskau-
della ihan totaalisesti?

16.58 Ulkoasiainministeri Timo Soini (vastauspuheenvuoro): Arvoisa rouva puhemies!
Nyt joudun kyllä olemaan jyrkästi eri mieltä arvoisan kansanedustajan kanssa. Meillä on
kriiseistä kokemusta. Meillä on pitkä linja ja oppia otetaan ja sitä saadaan ja sitä sovelle-
taan. Suomi on tälläkin hetkellä mukana koulutustoiminnassa peshmerga-joukkojen kans-
sa Erbilissä, me olemme UNIFILissä, juuri lähdimme MINUSMAan, ja jos pyyntö tulee ja
harkitsisimme myönteisesti, niin mentäisiin tähän. Jos halutaan katsoa sinne menneisyy-
teen, niin kuinka paljon vähemmän pari kolme edellistä hallitusta on resursoinut näitä
asioita? Nythän itse asiassa, jos tässä mentäisiin eteenpäin, tämä hallitus resursoisi lisää sii-
hen, mitä meillä tällä hetkellä on.

16.58 Pekka Haavisto vihr (vastauspuheenvuoro): Arvoisa puhemies! Ministeri Soini,
mielestäni oikein arvioitte Afganistanin tilannetta juuri sitä vasten, että jos siellä turvalli-
suustilanne heikkenee, myöskin pakolaisvirrassa alkaa näkyä Euroopassa suurempi afgaa-
nien määrä. Meillähän on nyt jo tullut aika paljon tässä pakolaisvirrassa afgaanipakolaisia,
ja Talebanin toiminta Kunduzissa, sen valtaaminen ja muuta, on tietysti huolestuttavaa. 

Kun olette saksalaisten lisäksi tavanneet Venäjän ulkoministeri Lavrovia, niin olisin ky-
synyt teiltä, onko ollut heidän kanssaan keskustelua tästä Venäjän näkökulmasta Afganis-
tanin turvallisuustilanteeseen. Luin presidentti Putinin vierailusta Kazakstaniin, jossa hän
nosti esille sen, että siellä pitäisi rakentaa rintamaa mahdollista Afganistanin radikalisaa-
tiota vastaan. Onko tämä asia sellainen, jossa näette yhteisen huolen lännen ja Venäjän vä-
lillä?

16.59 Ulkoasiainministeri Timo Soini (vastauspuheenvuoro): Arvoisa rouva puhemies!
Keskustelin ulkoministeri Lavrovin kanssa hyvin laajasti näistä kriiseistä, ja kyllä, myös
Venäjä jakaa huolen siitä, kuinka radikalisoituminen voitaisiin pysäyttää. Tässä on nimen-
omaan idällä ja lännellä erinomainen mahdollisuus tehdä yhteistyötä. 

Erityisesti keskustelimme Syyriasta, ja Venäjän suurin huoli oli siinä, että jos sinne syn-
tyy valtatyhjiö, niin sen täyttää Isil. Uskon, että tämä sama ajatusmalli ikään kuin kulkee
Afganistanin suhteen: Venäjä Neuvostoliiton aikana meni sinne ja otti kovan opin vastaan.
Meidän kaikkien, Venäjän, USA:n ja myös Suomen, etu on, että Afganistan pysyy vakaa-
na ja se pystyy menemään eteenpäin, koska muuten siitä uhkaa tulla toinen syyria, ja sitä
me emme todellakaan halua.

Kysymyksen käsittely päättyi.

Kyselytunti päättyi.
3


