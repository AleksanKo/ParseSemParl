















































DEM8993.tmp.xml


Pöytäkirjan asiakohta PTK 129/2017 vp
Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

2. Hallituksen esitys eduskunnalle laeiksi kuntien ja kuntayhtymien eräiden oikeustoimien 
väliaikaisesta  rajoittamisesta  sosiaali-  ja  terveydenhuollossa annetun  lain  sekä eräiden 
kunta- ja palvelurakenneuudistuksesta  annetussa  laissa  säädettyjen velvoitteiden sovelta-
misesta annetun lain muuttamisesta

Hallituksen esitys HE 182/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 2. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan, jolle perustuslakivaliokunnan ja hallintovaliokunnan on annettava lau-
sunto.

Keskustelua tästä asiakohdasta käydään kello 15.30 asti. Keskustelua jatketaan tarvit-
taessa päiväjärjestyksen muiden asiakohtien tultua käsitellyiksi. Mikäli keskustelu päättyy
ennen kello 15.30, siirrytään päiväjärjestyksen seuraavaan elikkä 3. kohtaan.

Keskustelu

14.02 Perhe- ja peruspalveluministeri  Annika Saarikko (esittelypuheenvuoro):  Ar-
voisa puhemies! Nyt käsittelyyn tulevan esityksen tarkoituksena on osaltaan mahdollistaa
maakunta- ja sote-uudistuksen sujuva toimeenpano. Esityksellä jatketaan vuodella jo
aiemmin säädettyjen kuntien eräitä sosiaali- ja terveydenhuollon oikeustoimia väliaikai-
sesti rajoittavan lain ja Paras-puitelain yhteistoimintavelvoitteiden jatkamista koskevan
lain voimassaoloa. Lakien jatkamisella voidaan vaikuttaa siihen, että ennen uudistuksen
voimaantuloa kunnat ja kuntayhtymät eivät tee oikeustoimia, jotka rajoittaisivat perusteet-
tomasti tulevien maakuntien mahdollisuuksia vastata lakisääteisistä velvoitteistaan. Lisäk-
si Paras-puitelain mukaisten yhteistoimintavelvoitteiden jatkamisella halutaan estää toimi-
vien yhteistyörakenteiden purkautuminen yhden vuoden ajaksi.

Esitykseen sisältyvistä kahdesta laista keskeinen on nyt ehdotus kuntien sote-oikeustoi-
mien väliaikaisesta rajoittamisesta. Lailla puututaan kahteen merkittävään asiaan, sote-pal-
velujen ulkoistamiseen ja rakennusinvestointeihin. Tämä laki säädettiin ensimmäisen ker-
ran jo viime vuonna, kun oli nähtävissä, että sote-uudistuksen lähestyessä eräissä kunnissa
ja kuntayhtymissä valmisteltiin omien sosiaali- ja terveyspalveluiden tuotannon antamista
yksityisten palveluntuottajien hoidettavaksi hyvinkin pitkäaikaisilla sopimuksilla. Samoin
tiedossa oli, että sekä sairaanhoitopiireissä että kunnissa oli käynnistymässä runsaasti kus-
tannuksiltaan kalliita rakennusinvestointeja.

Nuo kunnissa tehdyt ja suunnitteilla olleet sopimukset saattoivat olla jopa 15 vuoden pi-
tuisia ja osa niistä käsitti käytännössä kaikki kunnan sosiaalihuollon ja perusterveyden-
huollon palvelut. Kuntia, jotka olivat tehneet laaja-alaisia sopimuksia, oli silloin noin 20.
 Tarkistettu
4.1



Pöytäkirjan asiakohta PTK 129/2017 vp
Lisäksi tiedossa oli muitakin ulkoistussuunnitelmia. Silloisella säädetyllä rajoituslailla ha-
luttiin rajoittaa vain sellaisia sopimuksia, joilla olisi selvä vaikutus tulevien maakuntien
toimintaan. Siksi nyt voimassa oleva laki koskee kaikkein suurimpia ulkoistamissopimuk-
sia, sellaisia, joiden osuus sote-toiminnasta on yli 50 prosenttia ja joiden kesto on yli viisi
vuotta. Näihin sopimuksiin edellytettiin sisällytettäväksi irtisanomisehto, jonka mukaan
maakunta voi irtisanoa tehdyn sopimuksen 12 kuukauden irtisanomisajalla.

Arvoisa puhemies! Käsityksemme mukaan nuo säädetyt lait ovat toimineet osaltaan var-
sin hyvin asetettujen tavoitteiden mukaisesti ja näin erityisesti tuo Paras-puitelain toimin-
tavelvoitteiden jatkaminen. Sen vuoksi siihen kohtaan nyt uudessa versiossa, täällä käsit-
telyssä olevassa hallituksen esityksessä, ei ehdoteta sisällöllisiä muutoksia, ainoastaan
vuoden pidennystä.

Rajoituslain kohdalla tavoitteet eivät sen sijaan ole toteutuneet täysin odotetulla tavalla.
Laaja-alaisia ulkoistussopimuksia tosin tehtiin aluksi vain parissa kunnassa, mutta nyt, kun
sote-maakuntauudistuksen voimaantulo siirtyi vuodella hallituksen kesäisillä ratkaisuilla,
tiedämme, että se käynnisti kunnissa laajan ulkoistusten suunnittelujen ryppään. Nämä py-
rittiin tekemään tavalla, johon nykyisen voimassa olevan lain säännökset eivät purreet.
Tästä esimerkkinä voidaan todeta Länsi-Pohjan alueen sote-palvelujen ulkoistaminen.
Kytkemällä yhteen kuntien ja sairaanhoitopiirien palvelut muodostettiin tuossa Länsi-Poh-
jan tapauksessa kokonaisuus, jonka laajuus ylitti selvästi sen, mitä lakia säädettäessä oli
ajateltu, mutta myös muualta maasta on kantautunut tietoja huomattavan suurista ulkois-
tussuunnitelmista. Saatujen tietojen perusteella näyttääkin siltä, että nykyinen 50 prosen-
tin raja on liian korkea, ja siksi rajaa ehdotetaan alennettavaksi 30 prosenttiin. Samalla la-
kitekstiä selkiytetään lain tarkoitusta vastaavaksi siten, että jos suunnitellaan yli 30 prosen-
tin ulkoistussopimuksia, sopimukseen liitettävän irtisanomisehdon käytöstä ei saa aiheu-
tua myöskään korvausvastuuta maakunnalle eikä kunnille.

Monet ovat kysyneet, onko sitten tuo 30 prosenttia sopiva raja. Joku raja pitää olla, kos-
ka osa palvelujen hankintasopimuksista on toisaalta perusteltuja, erityisesti asiakkaiden
mutta myös maakunnan kannalta. Siksi pienemmät ulkoistussopimukset, esimerkiksi pal-
veluasumiseen liittyvät, on järkevää jatkossakin mahdollistaa.

Rakennusinvestointeja ajateltiin käynnistettävän alle miljardin euron arvosta, kun rajoit-
tamislakia viime kesänä säädettiin. Toisin kuitenkin kävi. Sairaanhoitopiirit ovat käynnis-
täneet noin 1,6 miljardin euron arvosta yli 5 miljoonaa euroa maksavia rakennushankkeita
ja kunnatkin 0,5 miljardin euron arvosta. Lainmukaiset perusteet, investoinnin perustelta-
vuus ja tarpeellisuus palvelurakenteelle, eivät ole kuitenkaan mahdollistaneet palvelura-
kenteen ja tulevien maakuntien kannalta riittävää vaikuttamista rakentamiseen. Toki voi-
daan todeta, että ilman tuota nyt vielä voimassa olevaa lakia rajoittamisesta monet hank-
keet olisivat toteutuneet vieläkin laajempina, ja osa hankkeista on päätynyt keskeytykseen
jo suunnitteluvaiheessa osin juuri investointien rajoittamisen vuoksi. Sosiaali- ja terveys-
ministeriöön tulleista lupahakemuksista pari on hylätty ja joihinkin on tehty muutoksia kä-
sittelyssä. Ministeriössä on vahva käsitys siitä, että hakemusmenettely siitä huolimatta, että
lupia investointeihin on annettu paljon, on kuitenkin johtanut hyvään sparraukseen hake-
musvaiheessa ja näin julkiseen rakentamiseen on tehty huolellisempaa suunnittelutyötä.

Mutta tässäkin, arvoisa puhemies, hallituksessa on jouduttu toteamaan, että lain kriteerit
ovat aika löysät. Sen vuoksi nyt, kun sote-rakentamisbuumi on päällä, uusille käynnistet-
täville rakennusinvestoinneille esitetään tiukempia kriteerejä, siis nyt pyydettäville uusille
luville, lain voimaan tultua. Investointien pitää olla välttämättömiä ja kiireellisiä, jotta niil-
2



Pöytäkirjan asiakohta PTK 129/2017 vp
le voidaan myöntää lupa nyt kaksi vuotta ennen kuin järjestämisvastuu ja siten myös taak-
ka rakennuksista siirtyy maakunnille. Laki myös mahdollistaa ilman lupamenettelyä sel-
laiset rakennushankkeet, jotka ovat välttämättömiä esimerkiksi valvontaviranomaisten
vaatimuksesta. Kosteusvaurioiden, homeongelmien vuoksi, joista viime viikolla tässä sa-
lissa keskusteltiin, tällaisiakin tilanteita on jo nähty ja varmasti tullaan näkemään. Muut ra-
kennushankkeet voivat arviomme mukaan odottaa vastuun siirtymistä maakunnille.

Arvoisa puhemies! Viime kuukaudet ovat osoittaneet nyt annettavan esityksen tarpeel-
lisuuden. Maakunta- ja sote-uudistuksen toimeenpano edellyttää, että kaikki osapuolet toi-
mivat vastuullisesti. Ehdotettu laki korostaa tätä ja asettaa kuntien ja kuntayhtymien pää-
töksenteolle joitakin rajoitteita, joilla voidaan edistää uudistuksen isojen tavoitteiden to-
teutumista kaikkien suomalaisten parhaaksi.

14.09 Hanna Sarkkinen vas: Arvoisa puhemies! Kiitos hallitukselle tästä erittäin tarpeel-
lisesta sote-ulkoistusten rajoituslaista. Kuntakentällä tuntuu nyt olevan paniikki päällä, ja
se johtaa monenlaiseen sote-sekoiluun. Moni kunta on päätynyt ulkoistamaan sosiaali- ja
terveyspalvelunsa terveysjäteille, viimeisimpänä Meri-Lapissa. Terveysyritykset myös te-
kevät systemaattisia tarjouksia kuntien sote-kiinteistöjen ostamisesta tulevan markkina-
asemansa varmistamiseksi. Kuntapäättäjien tavoitteena saattaa näissä ulkoistuksissa olla
säilyttää palvelut omassa kunnassa, mutta veronmaksajille maksettavaksi tuleva lasku voi
kasvaa suureksi ja tulevien maakuntien palveluiden suunnitteleminen ja järjestäminen vai-
keutuu. Viimeisimpänä nähtiin käsittämätön yritys, kun Siikalatvan kunta aikoi ryhtyä Me-
hiläisen bulvaaniksi ja ryhtyä houkuttelemaan oululaisia asiakkaita Mehiläiselle Oulussa.
Siikalatvan motiivi oli varmaankin alennuksen saaminen Mehiläisen laskustaan, ja Mehi-
läinen olisi päässyt betonoimaan asemiaan sote-uudistusta odoteltaessa. Oulun kaupunki
kuitenkin riitautti asian, sillä pelkona on iso lisälasku. Haluan kiittää ministeriötä erittäin
nopeasta reagoinnista tähän Siikalatvan ja Mehiläisen hämäräpeliin. Ministeriö otti no-
pean ja tiukan linjan todetessaan, ettei toiminta ole lain mukaista. Oululaisena veronmak-
sajana ja kuntapäättäjänä olen tästä ripeästä linjauksesta kiitollinen.

Arvoisa puhemies! Tämä nyt lähetekeskustelussa oleva sote-ulkoistusten rajoituslaki on
siis ehdottoman tarpeellinen, mutta se ei kuitenkaan ole riittävä rauhoittamaan tilannetta
maassa. Hallitukselta tarvittaisiin nyt johtajuutta ja sote-uudistusesitys, joka luo varmuutta
ja vakautta epävarmuuden sijaan. Keskustavetoinen hallitus ei ole kuitenkaan tähän vielä
pystynyt. Keskusta johtaa hallitusta ja sote-uudistusvalmistelua, joten teillä on iso vastuu
tämänhetkisestä kaoottisesta tilanteesta ja uudistusten takkuamisesta. Keskustalla on myös
yksinkertainen enemmistö esimerkiksi Siikalatvan kunnanvaltuustossa. Tätä sekoilua seu-
ratessa herääkin kysymys, eikö edes keskustan oma kenttäväki usko sote-uudistusesityk-
seen. Pääministerikin on kauhistellut meneillä olevaa kehitystä, jossa yksityiset sote-jätit
ottavat markkinoita haltuun. Hyvä, että olette hallituksessa heränneet tilanteen vakavuu-
teen, mutta miksi olette alun perin synnyttäneet tämän tilanteen ja luoneet sote-sekoilulle
pohjaa? Miksi olette ajaneet sote-uudistusta, jonka päätavoitteeksi näyttää nousseen mark-
kinoiden luominen näille samaisille sote-yrityksille?

Arvoisa puhemies! Tilanteen rauhoittamiseksi hallituksen pitäisi nyt luopua bisnesuu-
distuksestaan ja siirtyä takaisin sote-uudistuksen alkuperäisiin tavoitteisiin eli terveysero-
jen kaventamiseen, luukulta toiselle pompottelun vähentämiseen ja kustannusten nousun
hillitsemiseen ja palauttaa mieliin nuo integraatiotavoitteet, mistä lähdettiin liikenteeseen.
Kalliiden ja epävarmojen yksityistämisseikkailujen sijaan tarvitaan demokraattisille maa-
3



Pöytäkirjan asiakohta PTK 129/2017 vp
kunnille aitoa valtaa päättää siitä, miten palvelut järjestetään, miten sairaaloiden välinen
työnjako toteutetaan ja kuka palveluja tuottaa. Sote-uudistuksen ensisijaisena tavoitteena
tulee olla laadukkaiden ja yhdenvertaisten palveluiden turvaaminen kansalaisille, ei mark-
kinoiden avaaminen terveysfirmojen voitontavoittelulle.

Arvoisa puhemies! Sote-uudistuksen aikataulu venyy ja paukkuu. Länsimetrokin ehti
valmistua ennen kuin hallitus saa aikaiseksi perustuslain mukaisen sote-esityksen. Halli-
tuksen pitäisi kuunnella enemmän asiantuntijoita, ja nyt en tarkoita terveysfirmojen lobba-
reita. Ongelmalliset ja puutteelliset esitykset eivät nauti parlamentaarista luottamusta, niil-
lä ei ole etenemisen edellytyksiä, ja niiden palauttaminen valmisteluun synnyttää seka-
vuutta, luo epävarmuutta kuntakenttään ja ennen kaikkea viivästyttää laadukkaan sote-uu-
distuksen aikaansaamista. Epävarmuus — se on myrkkyä. Jo sote-uudistuksen sakkaami-
nen aiheuttaa ongelmia ja hajottaa palvelujärjestelmää pitkäksi aikaa. Ongelmat tulevat
olemaan pitkiä ja kalliita.

Arvoisa puhemies! Hallituksella on nyt vastuu tilanteen rauhoittamisesta. Sote-ulkois-
tusten rajoituslaki on kelpo hätäkeino, mutta pohjasyy on kunnissa vellova epävarmuus
hallituksen sote-sekoilun takia. Sitä ei tällä lakiesityksellä valitettavasti korjata. Palautta-
kaa sote sen alkuperäisiin integraatiotavoitteisiin. Nostakaa kansanterveys jälleen uudis-
tuksen päätavoitteeksi. Kutsukaa koolle parlamentaarinen valmistelu. Kuunnelkaa asian-
tuntijoita ja unohtakaa hetkeksi poliittinen suhmurointi. Tehdään yhdessä 100-vuotiaalle
Suomelle sote-uudistus, joka kestää aikaa, on laadukas ja kustannustehokas eikä erottele
ihmisiä lompakon paksuuden mukaan.

Ensimmäinen varapuhemies Mauri Pekkarinen: Ehkä tässä vaiheessa käydään lyhyt
debatti. Ei kovin pitkään, koska täällä on pyydettyjä puheenvuoroja ja niille myös anne-
taan tilaa.

14.15 Sari Sarkomaa kok (vastauspuheenvuoro):  Arvoisa puhemies! Totean, että sote-
uudistus tehdään sen takia, että markkinat saadaan näppeihin. Sote-uudistus tehdään sen ta-
kia, että on vahvat hartiat, vahva julkinen taho vastaa sosiaali- ja terveydenhuollon palve-
luiden tuottamisesta niin, että jokainen saa verovaroin tuotetut yhdenmukaiset, vaikuttavat
palvelut. Se, että edelliset hallitukset eivät ole kyenneet tekemään sote-uudistusta, on joh-
tanut tähän nykytilanteeseen, että Helsingissä lapsiperheistä yli 70 prosentilla on vakuu-
tus. Ihmiset ovat jonoissa. Rahalla saa. Ne, joilla on rahaa, menevät yksityiselle. Kunnat ul-
koistavat palveluitaan.

On tärkeää, että tämä hallituksen sote-uudistus menee eteenpäin. Ja siinä ei todellakaan
haluta sitä, että yritykset soittaisivat ensiviulua, vaan ne ovat mukana orkesterissa sillä ta-
valla, että maakunta on kapellimestari. Me tarvitsemme yksityisiä palveluntuottajia, mutta
julkisen täytyy vastata. Ja tämä lakiesitys, minkä Saarikko ja hallitus ovat nyt tänne tuo-
neet, on tärkeä, jotta me estämme kokonaisulkoistukset, [Puhemies koputtaa] investoinnit,
jotka eivät ole [Puhemies koputtaa] tarkoituksenmukaisia uudessa sotessa. [Puhemies ko-
puttaa]

Hyvä, että tämä esitys tuli. Ehkä vielä aikaisemminkin olisi [Puhemies koputtaa] voinut
tulla, mutta kiireellä käsittelemme...

Ensimmäinen varapuhemies Mauri Pekkarinen: No niin, arvoisa edustaja, annamme
seuraavalle henkilölle vastauspuheenvuoron.
4



Pöytäkirjan asiakohta PTK 129/2017 vp
...että ennen joulua saamme tämän käsiteltyä ja vuoden alussa voimaan.

14.16 Kristiina Salonen sd (vastauspuheenvuoro):  Arvoisa puhemies! Edustaja Sarko-
maata kuunnellessani ajattelin, että kokoomus on vihdoin ja viimein tullut koko muun
eduskunnan kanssa samoille linjoille siinä, mistä sote-uudistuksessa on kysymys. Toivot-
tavasti tämä nyt otetaan siellä keskustassakin ilolla vastaan ja todella saadaan aikaiseksi
sellainen sote-uudistus, jolla voimme saada markkinat näppeihin niin, ettei valinnanva-
paus laajenna sitä kenttää aivan kohtuuttomasti.

Arvoisa puhemies! On varmasti niin, että jotain on nyt tehtävä. Mutta kun hallitus on
norminpurkutalkoissaan vannonut luottamuksen — ei sääntelyn — nimeen, on nyt kysyt-
tävä, miten tässä nyt näin kävi. Alueilta tulee vahva viesti meille päättäjille, sillä siellä ei
luoteta sote-uudistukseen. Tämä on nyt merkkinä meille siitä, että luottamusta ei ole, ja
luottamuksen varassa me sote-uudistusta haluamme eteenpäin viedä. [Puhemies koputtaa]
Nyt joudumme tekemään sääntelyä lisää.

14.18 Pekka Puska kesk (vastauspuheenvuoro):  Arvoisa puhemies! Kiitoksia tästä esi-
tyksestä. Olen kymmenen vuotta seurannut tätä sote-prosessia. Se on ollut surullista, kun
asiantuntijoilla on pyyhitty pöytää usean hallituksen aikana. [Välihuutoja] Mutta nyt halli-
tusohjelman ja perustuslakivaliokunnan jälkeen on päästy pitkälle, ja lausuntokierroksen
jälkeen meillä on kaikki mahdollisuudet päästä järjestelmään, jossa on vahva maakunnan
kontrolli mutta jossa hyödynnetään myöskin yksityisiä ja jossa on valinnanvapautta ja sys-
teemi, joka näyttää saavan väestön suuren enemmistön tuen. Ja minusta on hyvä, että tällä
lailla rajoitetaan päätöksiä, joilla vaarannetaan hyvää, yhtenäistä kansallista järjestelmää,
joka viime kädessä on meidän kaikkien yhteinen etu.

14.18 Arja Juvonen ps (vastauspuheenvuoro):  Arvoisa herra puhemies! Kyllä vaikuttaa
siltä, että paitsi ihminen, joka on siellä soten keskiössä, kyllä siellä myös on bisnes. Ja on
erittäin hyvä nyt tuoda tämä hallituksen esitys, jolla yritetään rajoittaa sitä, että kunnat te-
kevät ulkoistamisia ja ylimääräisiä sote-investointeja. Haluatte niitä siis rajoittaa.

Kysyisin ministeriltä: Meillä on kilpailulaki täällä eduskunnassa parastaikaa käsittelys-
sä. Se on talousvaliokunnassa jossakin hyllyllä. Kun siellä kilpailulaissahan on muun
muassa sellainen esitys, että suuret toimijat kun tekevät yrityskauppoja, niin niistä ei tar-
vitse sitten ollenkaan informoida eikä tehdä ilmoitusta, niin millä tavalla tämä kilpailulaki
liittyy tulevaan soteen ja missä se viipyy? Sitä ei ole otettu käsittelyyn. Perussuomalaiset
ovat jättäneet siihen eriävän mielipiteen, mutta se lepää jossakin talousvaliokunnan hyllyl-
lä. Miksi näin, ja mitä se kilpailulaki [Puhemies koputtaa] pitää sisällään?

14.19 Outi Alanko-Kahiluoto vihr (vastauspuheenvuoro):  Arvoisa herra puhemies!
Tämä lakiesitys on mielestäni tarpeellinen ja tarkoituksenmukainen, sillä se pyrkii hillitse-
mään levottomuutta, joka nyt on levinnyt ja leviämässä edelleen sote-kentällä, ja tämä on
vain yksi seuraus sote-prosessin sotkuisuudesta ja aikataulun venymisestä, josta hallitus
saa kiittää ihan itseään. Laajat ulkoistamissopimukset hankaloittaisivat maakuntien palve-
luiden suunnittelua, aiheuttaisivat mahdollisesti isoja kustannuksia ja voisivat haitata tätä
niin sanottua valinnanvapautta, jota hallitus sanoo lisäävänsä esityksellään.

Ja kuuntelin minäkin hämmästyneenä edustaja Sarkomaan puheenvuoroa, aivan kuten
edustaja Salonenkin. Se kuulosti sinänsä hyvältä, mutta ei vastaa ollenkaan sitä, mitä hal-
5



Pöytäkirjan asiakohta PTK 129/2017 vp
litus on tekemässä tällä esityksellään: eihän tällä julkisen roolia vahvisteta vaan pikemmin-
kin heikennetään ja ollaan markkinoistamassa [Puhemies koputtaa] palveluita vahvasti ja
vaarantamassa sote-integraation onnistuminen.

14.21 Paavo Arhinmäki vas (vastauspuheenvuoro):  Arvoisa herra puhemies! Oli hyvä,
että edustaja Puska piti täällä vahvan, kriittisen puheenvuoron. Se ei ollut mitään puskista
huutelua, vaan sitä todellisuutta, mihin hallitus on ajanut tämän tilanteen.

Nyt minua ihmetyttää erityisesti se, että Länsipohjan ulkoistamisen jälkeen ministeri
Petteri Orpo on hyvin voimakkaasti lähtenyt kritisoimaan tätä — samaa asiaa, jota itse
asiassa kokoomus niin viime kaudella kuin tällä kaudella on ajanut, sitä, että yksityisille
veroparatiiseissa toimiville yritysjäteille, tai yritysjätteelle, ajetaan yksityistä monopolia.
Meidän terveydellämme, meidän verovaroillamme tehdään voittoja, ja niistä ei makseta
edes veroja. Eikö Carunan esimerkki alueellisen monopolin yksityistämisestä soita jo ko-
koomuksessakin kelloja? Pannaan stoppi [Puhemies koputtaa] tälle yksityistämiselle.

14.22 Eero Heinäluoma sd (vastauspuheenvuoro):  Arvoisa puhemies! Nyt näiden vii-
meisten isojen ulkoistamispäätösten jälkeen huomaan, että kansalaisilla alkaa olla erittäin
iso huoli siitä, säilyvätkö terveyspalvelut edes nykyisellään. Se, mitä nyt tapahtuu, näyttää
siltä, että kukaan ei enää pysty ohjaamaan tätä konetta, joka on pantu liikkeelle. Ministeri-
esittelyssä jäi mielestäni vielä auki se, ovatko tämän lakiehdotuksen sinällään oikeat edel-
lytykset riittäviä, jotta tämä ohjausvoima säilyisi eikä käy niin, että astumme suureen tun-
temattomaan, kun tämä hallituksen uusi malli toteutetaan.

Tarkastusvaliokunnalle on tullut asiantuntijoilta jo ennen kesää ja myös sen jälkeen erit-
täin huolestuttavaa informaatiota, jossa useampi asiantuntija sanoo, että nämä hallituksen
säästötavoitteet ovat suuressa vaarassa, että ne eivät tule toteutumaan vaan kustannukset
pikemminkin ovat kasvamassa. Tämä Länsipohja-esimerkkihän kertoo tämän kustannus-
ten kasvuriskin käytännössä, että tehdään ratkaisuja, [Puhemies koputtaa] joissa yksittäi-
sen toimijan kannalta voi olla järkeä mutta yhteiskunnan kannalta ei.

Ensimmäinen varapuhemies Mauri Pekkarinen:  Myönnän vielä tässä debattivaiheessa
vastauspuheenvuorot edustajille Essayah, Rehula ja tämän keskustelun avanneelle edusta-
ja Sarkkiselle, ja sen jälkeen menemme puhujalistaan hetkeksi ja taas sen jälkeen jatkam-
me debatilla.

14.23 Sari Essayah kd (vastauspuheenvuoro): Arvoisa puhemies! Tämä rajoituslain laa-
jennus on nyt hätäjarru tilanteessa, jossa tuntuu, että meillä koko sote-kenttä on Suomessa
aivan sekaisin, ja ei voi moittia kuntapäättäjiä, jotka paniikissa tekevät näitä ratkaisuja, kun
he eivät tiedä, mihin suuntaan tätä kokonaisuutta ollaan viemässä, ja toisaalta pelkäävät,
että omalta alueelta terveysasemat ja myöskin perusterveydenhuolto ovat häviämässä.

Tänä aamuna ehkä kaikkein vakavimpia viestejä tuli Huoltovarmuuskeskukselta, joka
pelkää sitä, että meillä kriisi- ja poikkeusolojen valmius on myöskin heikentymässä tämän
sote-uudistuksen myötä. He eivät ottaneet sinällänsä kantaa tähän muotoon vaan olivat
huolissaan, että tällaisenaan tämä tulee vaarantamaan Suomessa potilasturvallisuutta. He
nimenomaan toivoivat, että nopeasti saataisiin aikaan nämä yksityisten ja julkisten toimi-
joiden samanlaiset kriteerit.
6



Pöytäkirjan asiakohta PTK 129/2017 vp
Kun hallitus teki viime joulukuussa [Puhemies koputtaa] tämän uudistuksen terveyden-
hoitolakiin, niin siinä jätettiin määrittelemättä, millä ehdoilla yksityiset toimijat tulevat
näille markkinoille. [Puhemies koputtaa] Olisinkin kysynyt ministeriltä, missä aikataulus-
sa [Puhemies koputtaa] me tiedämme, millä ehdoilla yksityiset toimijat tulevat olemaan
markkinoilla. Ovatko ne samat ehdot kuin julkisilla toimijoilla?

Ensimmäinen varapuhemies Mauri Pekkarinen:  Edustaja Essayah, käytitte minuutti
18 sekuntia aikaa. Meillä on minuutin aikaraja. Tästä lähtien joudun keskeyttämään omal-
la puheenvuorollani puhujan, jos puhe ylittää minuutin.

14.25 Juha Rehula kesk (vastauspuheenvuoro):  Arvoisa herra puhemies! Hallituksella
on tämän esityksen kautta, jossa on tavoitteena rajoittaa kuntien ja kuntayhtymien oikeus-
toimia, tavoite ottaa yksi nurkka tästä opposition mustaksi maalaamasta tilanteesta hans-
kaan, ettei tuolla kentällä tapahtuisi mitään sellaista korvaamatonta — niissäkään kunnis-
sa, joissa esimerkiksi on vahvat julkisten palvelujen puolustajat ja niiden puolestapuhujat
— että mentäisiin tekemään aivan täysiä pöljyyksiä.

Toisekseen ne, jotka syyttävät hallituksen tekemisiä ja osin tekemättä jättämisiä siitä
syystä, että lain valmistelu on edennyt tällä aikataululla kuin on: älkää vaatiko enää parla-
mentaarista valmistelua, älkääkä vaatiko enää mitään sellaista uutta, jolla varmuudella
mennään tämän vaalikauden yli. Me olemme matkalla kriisivaiheeseen, ellei lakeja saada
kasaan.

14.26 Hanna Sarkkinen vas (vastauspuheenvuoro): Arvoisa puhemies! Todellakin tämä
esitys on valitettavan tarpeellinen. Me olemme ajautuneet tilanteeseen, jossa hätäjarrulle
on kysyntää.

Arvoisa puhemies! Asiantuntijat eivät tue hallituksen näkemystä siitä, että hallituksen
sote-esitys vahvistaisi integraatiota tai vähentäisi kustannuskasvua. Päinvastoin: palvelu-
ketjut pirstoutuvat ja kustannukset uhkaavat kasvaa. Tämä luo epävarmuutta ympäri Suo-
mea.

Maakunta ei valitettavasti ole kapellimestari hallituksen sote-uudistuskaavailuissa.
Maakunnille ei anneta itsehallintoa päättää siitä, kuinka paljon palveluista ostetaan ulkoa ja
kuinka paljon tuotetaan itse, eikä edes hallintomallista. Jopa erikoissairaanhoitoon asete-
taan ulkoistustavoitteita, jotka uhkaavat vaarantaa julkisen erikoissairaanhoidon ja päivys-
tyksen toteutumisen.

Arvoisa puhemies! Uudistus tarvitaan, mutta me tarvitsemme sellaisen uudistuksen,
joka vahvistaa meidän palvelujärjestelmäämme, [Puhemies koputtaa] nauttii maakuntien
ja kuntien luottamusta eikä luo pelkoa tulevaisuudesta.

Ensimmäinen varapuhemies Mauri Pekkarinen:  Ministeri, 3 minuuttia.

14.27 Perhe- ja peruspalveluministeri Annika Saarikko: Arvoisa puhemies! On tietys-
ti ilo tämän keskustelun kautta havaita, että hallituksen esityksellä on vahva eduskunnan
tuki. Ajattelin, että tässä puheenvuorossa kuvaisin ehkä laajemminkin ajatteluani tästä mo-
nituottajuudesta, josta pohjimmiltaan on kysymys: yksityisen ja julkisen palvelutuotannon
ristipaineesta.
7



Pöytäkirjan asiakohta PTK 129/2017 vp
Ajattelen niin, että kilpailu on lähtökohtaisesti hyvästä, mutta tulevaisuudessa vahva jär-
jestäjä, maakunta, luo puitteet ja säännöt vastuulliselle yrityskansalaisuudelle ja samalla
kirittää eri tuottajia kustannustehokkaampaan ja asiakasystävällisempään suuntaan. Ja sa-
malla ajattelemme niin, että kaikkea ei voi saada kerralla, ei nyt eikä heti.

Me olemme tekemässä järjestelmää, joka ottaa mojovan harppauksen kohti monituotta-
juutta. Se starttaa vaiheittain yhtä jalkaa maakuntien kanssa vuodesta 2020 eteenpäin. Ym-
märrän, että suuryritykset hakevat nyt asemia kiinteistöjä ostamalla sekä toisaalla nykyi-
sen lainsäädännön tulkintaa avartamalla. Markkina-asemat kiinnostavat. Mutta ei ole kes-
tävää, jos samaan aikaan historiallisen reformin kanssa, jota kaikki suomalaiset päättäjät
haluavat, julkinen valta joutuu käymään kilpajuoksua yrityselämän kanssa. Ei päättäjälle-
kään ole mielekästä samaan aikaan rajoittaa ja rajata nykytilaa, kun meidänhän pitäisi käyt-
tää yhdessä kaikki tarmomme tulevaisuuden ratkaisujen tekemiseen, joissa on sija yrityk-
silläkin.

Kiinteistöjen myyntiä tai palveluiden ulkoistusta miettivä kuntapäättäjä on visaisen pää-
töksen äärellä tänäänkin, ehkä kokouksissa eri puolilla Suomea. Rohkaisen ajattelemaan
niin, että koska maakunnan palveluverkko on jatkossakin pääsäännöltään nimenomaan
markkinaehtoinen, on selvää, että ikäihmisten hoivan tai perusterveydenhuollon toimitilat
ja toiminnat kiinnostavat yksityistä tuottajaa vielä maakunta-soten alkamisenkin jälkeen.
Ja vakuutan, että lähipalvelujen turvaaminen kiinnostaa myös julkista tuottajaa nyt ja tule-
vaisuudessa melkoisen paljon.

Arvoisa puhemies! Sote-uudistus syö sisäänsä paljon sellaisia yhteiskunnallisen raken-
nemuutoksen ulottuvuuksia, joita kansakuntamme joutuisi kohtaamaan joka tapauksessa.
Me emme ehkä ole yhdessä osanneet tätä tarpeeksi perustella ja käsitellä. Lähipalvelujen
käsitteen muutos, ikääntyneen väestön hoivalupauksen täyttämisen vaikeus, yksityisten
palveluntuottajien vahva mukaantulo järjestelmään, kaupungistuminen, teknologian ja lää-
ketieteen kehittyminen — nämä ilmiöt ovat täällä joka tapauksessa. Puhumattakaan siitä,
että kannatamme todennäköisesti täällä kaikki monikanavaisen rahoitusmallin yksinker-
taistamista, terveyserojen kaventamista ja painopisteen siirtoa perusterveydenhuoltoon.

Arvoisa puhemies! Minusta tämä kaikki kuvaamani — kyllä — tällä hetkellä valloilla
oleva epävarmuus, jota soten lykkääntyminen vuodella myös kentällä aiheutti, muistuttaa
siitä, miksi uudistus on nyt saatava valmiiksi. Yli 20 miljardin potti elintärkeille [Puhe-
mies koputtaa] palveluille pitää voida ohjata niin sisällöltään kuin kustannuksiltaan parem-
min.

14.30 Eero Heinäluoma sd (vastauspuheenvuoro):  Arvoisa puhemies! Kiinnitän vain
huomiota siihen, että ministeri ei tainnut vastata yhteenkään niistä huolista, joita täällä
edustajilla oli. Jos oikein huomasin, te luitte etukäteen kirjoitetun puheenvuoron. Debatin
ideahan on se, että edustajat voivat tuoda huolensa ja ministeri vastaa niihin, minkä jälkeen
keskustelu menee eteenpäin. Siksi toivon, että ministeri voisi vielä saada mahdollisuuden
vastata edustajien kysymyksiin.

14.31 Sari Sarkomaa kok (vastauspuheenvuoro): Arvoisa puhemies! Sosiaali- ja tervey-
denhuollon uudistus tehdään siksi, että pelastaisimme suomalaisen hyvinvointiyhteiskun-
nan, jotta meillä olisi sosiaali- ja terveyspalvelut, joista julkinen valta kantaa vastuun ja jot-
ka rahoitetaan verorahoin. Mutta palveluita voivat tuottaa myöskin yksityiset yritykset.
Tämä uudistus tehdään sillä tavalla, että julkinen valta laittaa nuotit ja ne yksityiset yrityk-
8



Pöytäkirjan asiakohta PTK 129/2017 vp
set, jotka tulevat tuottamaan palveluita, noudattavat niitä nuotteja. Se on iso muutos tähän
nykyiseen. Nythän rahapussin paksuus määrittelee sen — esimerkiksi Helsingissä, edusta-
ja Heinäluoma, jossa olette valtuustossa —, pääseekö esimerkiksi eläkeläinen palveluihin.
Terveyskeskukset eivät riittävällä tavalla vedä. Ihmiset, kenellä on rahaa, menevät yksityi-
selle. Me haluamme stopin tähän, me haluamme, että jokainen on yhdenvertainen. Huo-
maan, että ette ole lukeneet sosiaali- ja terveydenhuollon lakiesitystä, kun käytätte täällä
sellaisia puheenvuoroja. Toivon, että tulette mukaan viemään tätä uudistusta eteenpäin.
[Puhemies koputtaa] Isoin riski on se, että nyt tämä uudistus epäonnistuu ja aloitamme seu-
raavan eduskuntakauden taas sillä, että uudistusta ei ole tehty. [Puhemies keskeyttää pu-
heenvuoron puheajan ylityttyä]

Ensimmäinen varapuhemies Mauri Pekkarinen: Ja siirrymme puhujalistaan, edustaja
Andersson. — Tämä istunto viedään sillä tavalla läpi, että aika ajoin on debattia, ei käydä
koko puoltatoista tuntia debattia. Hyvin valmistelluille puheenvuoroille pitää keskustelus-
sa olla sijaa, ja sen me nyt tässä teemme. — Edustaja Andersson, teillä puheenvuoro.

14.32 Li Andersson vas: Arvoisa puhemies! Tämä esitys on hätäratkaisu, joka on annettu
tilanteessa, jossa eri puolilla Suomea ollaan tekemässä sosiaali- ja terveydenhuollon pal-
velurakenteeseen hyvin pitkälle vaikuttavia muutoksia hätiköidysti, koska omat lähipalve-
lut halutaan turvata. Tämä kuntapäättäjien hätä ja huoli johtuvat vain ja ainoastaan halli-
tuksen sosiaali- ja terveydenhuoltouudistuksen poikkeuksellisen heikosta valmistelusta ja
koko uudistusta ympäröivästä epävarmuudesta.

On käsittämätöntä, että Suomen pääministeri ja hallitus ovat vasta Meri-Lapissa tehdyn
ulkoistamispäätöksen jälkeen heränneet siihen uhkaan, että yksityiset monopolit ottavat
sote-kentän haltuunsa. Niin oppositio, sosiaali- ja terveydenhuollon ammattilaiset kuin ko-
koomuksen ja keskustan omat lääkäriasiantuntijat ovat varoittaneet juuri tästä riskistä lä-
hes koko tämän vaalikauden ajan. Oppositio varoitti Länsipohjan kaltaisten ulkoistusten
riskistä jo silloin, kun eduskunnassa käsiteltiin hallituksen esittämiä muutoksia sairaaloi-
den väliseen työnjakoon. Juha Rehulan johdolla hallitus toi erikoissairaanhoidon leikkauk-
set eduskuntaan muusta sote-uudistuksesta irrallisena kokonaisuutena, ja varoituksista
huolimatta hallitus on muuttanut sairaaloiden työnjakoa päivystysasetuksella, joka keskit-
tää suuren osan leikkauksista ympärivuorokautisen päivystyksen sairaaloihin ja aluesairaa-
loista keskussairaaloihin. Juuri nämä esitetyt muutokset olivat Meri-Lapissa tehdyn pää-
töksen taustalla. Käytännössä keskustalaiset paikallispäättäjät päätyivät kannattamaan 1,1
miljardin ulkoistusta Mehiläiselle pelastaakseen paikallispalvelut keskustaministereiden ja
hallituksen ajamilta erikoissairaanhoidon leikkauksilta. Eli ilmeisesti myös terveyskonser-
neissa on havahduttu sote-uudistusta leimaavaan epävarmuuteen. Siksi oman tulkintani
mukaan suurfirmat ovat alkaneet haalia markkinaosuuksia jo tässä vaiheessa niin laajalti ja
nopeasti kuin vain on mahdollista. Tämä johtaa keskustan hallitseman Siikalatvan kunnan
kaltaisiin, jopa laittomiin bulvaaniratkaisuihin.

Sote-kiinteistöjen investointikiellosta johtuen myöskin monien kuntien omat uudisin-
vestoinnit esimerkiksi tehostetun palveluasumisen yksiköihin ovat jäissä. Yksityiset suur-
yritykset ostavat kuntien omistuksessa olleita yksiköitä, joista kunnat kiinteistöriskin pe-
lossa haluavat päästä eroon ja perustavat näihin palveluasumisen yksiköitä, jotka sitten
myyvät palvelunsa kunnille.
9



Pöytäkirjan asiakohta PTK 129/2017 vp
Kuinka huolissaan hallitus on siitä, että myös vanhustenhuoltoon nyt on syntymässä ra-
kenne, joka betonoi palvelurakenteen näiden suuryritysten ehdoilla? Epävarmuuden ja hei-
kon valmistelun jatkuessa hallituksen ainoaksi ratkaisuksi jää tämän ulkoistamisia rajoit-
tavan lain lisäkiristäminen nopeassa aikataulussa. Jatkossa kuntien on siis sisällytettävä ir-
tisanomisehto ulkoistamissopimuksiin, jos sopimuksen arvo on yli 30 prosenttia kunnan tai
kuntayhtymän sosiaali- ja terveydenhuollon kustannuksista. Huomioitavaa on kuitenkin,
että jos 30 prosentista nyt tulee ikään kuin uusi poliittisesti hyväksytty normaali, säilyvät
monin paikoin edelleen paineet ja kannustimet yhteisyritysten luomiseen. Yksityisille toi-
mijoille voi siis tästä huolimatta edelleen eräissä palveluissa tulla asema, joka ei laadulli-
sesti poikkea siitä, mitä määräävällä markkina-asemalla yleensä tarkoitetaan.

Hallituksen on siis turha yrittää pestä käsiään tilanteesta, jonka sen oma heikko valmis-
telu on synnyttänyt. Hallitus, joka Meri-Lapin kohdalla sanoo olevansa huolissaan yksityi-
sistä alueellisista monopoleista, ajaa nyt sote-mallia, joka uhkaa tuoda alueelliset yksityi-
set monopolit kaikkialle suomalaisen terveydenhuollon peruspalveluihin ja osittain myös-
kin erikoissairaanhoitoon.

Mutta lopulta, arvoisa puhemies, haluan myöskin vastata edustaja Sarkomaan kom-
mentteihin siitä, kuinka tämä esitys tai uudistus hänen mukaansa tehdään jotenkin julkisen
vallan ehdoilla. Tämähän ei pidä paikkaansa. Tämän uudistuksen seurauksena julkinen
puoli kyllä edelleen kantaa kaikki riskit ja lain mukaan myöskin kaikki vastuut ja maksaa
viulut, mutta suurimmat hyötyjät hallituksen ajamasta sote-uudistuksesta ovat kyllä nämä
yksityiset terveysjätit.

Edustaja Sarkomaa väitti myöskin, että tämä uudistus tehdään pienituloisten ehdoilla,
mutta käytännössä esitys tarkoittaa sitä, että hyvätuloisten, tällä hetkellä yksityisiä palve-
luita omaan laskuunsa käyttävien potilaiden omavastuut pienenevät. Ja kun kustannukset
tämän uudistuksen myötä nousevat, miten käy pienituloisten kaupungeissa asuvien, kun
maakunnilla ei ole omaa verotusoikeutta; jääkö muuta vaihtoehtoa kuin korottaa [Sari Sar-
komaan välihuuto] jo valmiiksi liian korkeita asiakasmaksuja? Miten käy syrjäseutujen
pienituloisille, kun kustannukset nousevat ja maakunnilla ei ole verotusoikeutta; jääkö
muuta vaihtoehtoa kuin karsia lähipalveluita? Ja miten käy monista ongelmista kärsiville
potilaille tilanteessa, jossa kustannukset nousevat ja maakunnilla ei ole verotusoikeutta,
kun teidän ajamanne malli vähentää integraatiota entuudestaan; jääkö muuta vaihtoehtoa
maakunnille kuin korottaa jo valmiiksi liian korkeita asiakasmaksuja? [Sari Sarkomaa: Va-
semmistoliitto kannattaa vähätuloisille erilaisia palveluita kuin keskituloisille!]

Ensimmäinen varapuhemies Mauri Pekkarinen: Seuraavat kuusi puheenvuoroa koos-
tuvat kaikkien eduskuntaryhmien puheenvuoroista. Niiden jälkeen käymme taas vähän pi-
demmän debatin.

14.38 Martti Talja kesk:  Arvoisa puhemies! Sosiaali- ja terveydenhuollon järjestelmää
Suomessa voidaan verrata vakuutusjärjestelmään. Valtio ja kunnat vakuuttavat kansalai-
set, ja itse asiassa tämä vakuutusvastuu siirtyy maakunnille. Palveluntuottajina toimivat
julkinen ja yksityinen taho, ja tällä hetkellä meillä on selkeästi tilanne, jossa myös kansa-
laisten intressi omiin vakuutuksiin elikkä vakuutuspohjan laajentamiseen, rahoituksen laa-
jentamiseen kasvaa. Rahoitus on tällä hetkellä kokonaisuudessaan noin 24 miljardia euroa,
kun lasketaan julkinen ja yksityinen yhteen, ja itse asiassa vakuutetut maksavat tähän li-
sääntyvästi vakuutusmaksuja, jotta saisivat palveluja. Kokemukset muualla monituottaja-
10



Pöytäkirjan asiakohta PTK 129/2017 vp
mallista ovat senkaltaisia, että mikäli järjestäjällä ei ole vahvaa integraatiovastuuta ja väli-
neitä toimintojen yhteensovittamiseen, kustannukset tahtovat karata. Syntyy kilpailua pal-
veluntuottajien välillä ja hoidon perusteet saattavat laskea ja sitten hoidon kohdentuminen
on epätarkoituksenmukaista.

Eurooppalaisen kuluttajatutkimuksen mukaan Suomen terveydenhuollossa saadaan par-
haat vastineet eurolle, ja me olemme kuitenkin neljänneksi parhaita myös kansalaisten ar-
vioinneissa siitä, minkälainen meidän terveyspalvelujärjestelmämme on. Elikkä näistä läh-
tökohdista on varsin haasteellista maakunta- ja sosiaali- ja terveydenhuollon uudistukses-
sa se, miten pystymme sitten parantamaan tätä järjestelmää. Vahvempia hartioita tarvi-
taan, se on selkeätä. Kunnat ikääntyvät varsinkin haja-asutusalueilla. Keskeisimpänä ta-
voitteena on palvelujen integraatio, jota tässäkin salissa nyt on useamman kerran tuotu esil-
le, se, miten monituottajamalliin tuodaan mukaan palveluintegraatio. Kansalaisille tarvi-
taan yhtäläiset palvelut ja terveyserojen kaventamista, ja sitten palvelujen tulee olla laa-
dukkaita.

Nyt sote-valmistelussa — jossa on tehty virheitä, se on myönnettävä — päivystyksen
osalta sairaalat on jaettu kahteen kategoriaan: käytännössä yksityiset palveluntuottajat voi-
vat leikata mitä hyvänsä ja julkisella on tiettyjä rajoitteita. Toisin sanoen päivystys- ja esi-
merkiksi operatiivinen toiminta on kytketty yhteen. Sote-ulkoistuksia ja -investointeja ra-
joittava lainsäädäntö on ollut puutteellista, ja sen osalta nyt tässä yhteydessä on lainsäädän-
töön kirjoitettu tavoite. Tämä on evolutionäärinen prosessi siten, että korjataan mahdolli-
simman nopeasti niitä virheitä, ja tässä yhteydessä nyt on lähdetty hyvin nopeasti tälle kor-
jaamisen tielle, jotta me pystyisimme hallitsemaan paremmin meidän sosiaali- ja tervey-
denhuollon kustannukset. Meillähän on vakuutusjärjestelmä ja siellä — palaan uudelleen
tähän — järjestäjällä tulee olla selkeästi hanskassa, miten palveluja tuotetaan. Sitä varten
tarvitaan tietojärjestelmät, joilla pystytään hallitsemaan, paljonko kukakin palveluntuotta-
ja on tuottanut palveluja, kenelle, mihin hintaan, millä laadulla ja millä indikaatiolla, siis
vaikuttavuudella.

Tässä lainsäädännössä nyt pyritään tällä rajoituksella siihen, että tarkoituksenmukaises-
ti rajoitetaan turhaa kilpailua, joka heikentää sitä kansalaisten kokonaispalvelunsaantia ja
jonka myötä meille tulee tarpeettomia palveluja, ja mikä olennaisinta, meidän tulisi jatkaa
tätä uudistusta sillä tavalla, että myös aluetalous otettaisiin huomioon näissä uudistuksissa
— se on jäänyt tässä vähemmälle huomiolle — koska se tuo työpaikkoja paikkakunnille ja
sitä kautta, kun terveydenhuollon palvelut jäävät paikkakunnalle, pystytään myös tuotta-
maan lähipalvelut, joita kansalaiset arvostavat. He tuntevat olonsa turvalliseksi ja he saa-
vat ne palvelut laadukkaasti ja oikealla indikaatiolla. [Jukka Gustafsson: Järjen ääni kes-
kustasta!]

14.43 Markus Lohi kesk: Arvoisa puhemies! Tässä edustaja Sarkkinen ja edustaja An-
dersson käyttivät kyllä erittäin pontevat puheenvuorot ja aika voimakkaasti osoittivat mui-
ta puolueita siinä, miksi ollaan tässä tilanteessa nytten. Mutta jos katsotaan vähän taakse-
päin tätä sote-historiaa, [Jukka Gustafsson: Katsotaan eteenpäin nyt!] niin voidaan todeta,
että tämän kymmenen vuoden aikana, jolloin Suomessa on yritetty saada sote-uudistusta
aikaan, vuorotellen kaikki puolueet ovat olleet hallituksessa. Kyllä meillä kaikilla, jos aja-
tellaan tämän hankkeen viivästystä, on peiliin katsomisen paikka. Muttei kovin kauaa kan-
nata katsoa peiliin, vaan kannattaa katsoa eteenpäin ja kannattaa toteuttaa tämä uudistus,
11



Pöytäkirjan asiakohta PTK 129/2017 vp
viedä se nyt yhdessä maaliin, jotta epävarmuus tuolta maakunnista poistuu, ja tämmöistä
lainsäädäntöä jatkossa tarvittaisiin.

Minusta tämä laki, jota me nyt käsittelemme, tämä hallituksen esitys, jossa muutetaan
tätä rajoittamislakia sekä investointien että ulkoistamisien osalta, ei liity suoraan siihen
hallituksen esitykseen, joka liittyy tähän valinnanvapauteen, vaan tämä tilanne, mikä tuol-
la maakunnissa, valitettavasti, on ympäri Suomea, epävarmuus tästä, kyllä johtuu paljon
siitä, että tämä koko uudistus on viivästynyt. Kyllähän viime hallituskaudellakin oli omat
hetkensä saada tämä eteenpäin, ja olemme varmasti kaikki siitä pahoillamme, että sitä ei
saatu viime hallituskaudella eteenpäin. Olisi parempi, jos tämä uudistus olisi edennyt, ja
nyt, jos joskus, se pitää toteuttaa.

Jos ajatellaan itse tätä hallituksen esitystä, niin tämähän on hyvin perusteltu muutos,
mikä tähän tehdään. Haluaisin kiinnittää tässä huomiota siihen, että kun 2016 tämä alku-
peräinen laki oli täällä eduskunnassa, hallituksen esitys, käsittelyssä ja alkuperäinen laki
hyväksyttiin, niin perustuslakivaliokuntahan otti tähän kantaa oikeastaan kahdessakin mie-
lessä. Tällähän kajotaan tietyllä lailla perustuslain 121 §:ään, kuntien itsehallintoon, ja
myös perustuslain 15 §:ään, jossa omaisuudensuojan kautta tulee sopimusvapaus. Siinä
mielessä tämä on merkityksellinen myös perustuslain näkökulmasta. Mutta valiokunta sil-
loin totesi tämän alkuperäisen lain osalta, että tämä voidaan käsitellä tavallisessa lainsää-
tämisjärjestyksessä. Mutta se, mihin haluan kiinnittää erityisesti huomiota, on se, että pe-
rustuslakivaliokunta lausunnossaan 30/2016 totesi loppuun: "Seuranta. Perustuslakivalio-
kunta pitää tärkeänä, että lakiehdotuksen vaikutuksia seurataan tarkoin ja mahdollisiin epä-
kohtiin puututaan viipymättä, jos laki tuottaa ongelmia perustuslain 6 ja 19 §:ssä turvattu-
jen perusoikeuksien toteutumisen kannalta, laki osoittautuu muutoin toimimattomaksi
taikka jos sote-uudistuksen jatkovalmistelu antaa muutoin aihetta lain uudelleen arvioin-
tiin." Ja nythän me olemme juuri tässä tilanteessa, että sote-uudistuksen, voi sanoa, jatko-
valmistelu antaa nimenomaan aihetta uudelleen tarkastella tätä ja tehdä näitä muutoksia,
joita ministeriö, hallitus nytten esittää.

Toivon vilpittömästi, että tämä lakimuutos, jota nyt käsittelemme, voitaisiin hyvin laa-
jalla yksimielisyydellä täällä eduskunnassa nopeasti käsitellä ja hyväksyä.

14.47 Päivi Räsänen kd:  Arvoisa herra puhemies! Tämä hätäratkaisu kertoo todellakin
siitä, miten sekavassa tilanteessa soten valmistelu on. Erityisesti nostan esiin sen, miten
päivystystä ja sairaanhoitoa keskittävän lain onneton ajoitus on aiheuttanut kuntakentällä
paniikkia, joka sekoittaa myös varsinaiseen sote-uudistukseen valmistautumista. Huolta
tämänkin esityksen kohdalla kyllä herättää myös mahdollinen ristiriita kuntien perustus-
laillisten oikeuksien kanssa.

Tämä sekava tilanne kertoo myös siitä, että poliittiset puolueet, hallituspuolueet mu-
kaan lukien, eivät ole sitoutuneet etenkään kuntakentällä sote-uudistuksen valmisteluun.
Olen itse tuon parlamentaarisen seurantaryhmän jäsen, ja täytyy sanoa, että aika ohutta on
sielläkin ollut varsinkin näiden ongelmakohtien käsittely. Mielestäni nyt tarvittaisiin teil-
tä, ministeri Saarikko, sellaista johtajuutta, että saataisiin näitä huolia hälvennettyä ja edus-
kuntapuolueita, samoin kuin kuntakentän puolueita, sitoutettua tähän valmisteluun. Ky-
synkin: millä tavoin vakuutatte nyt tässä keskustelussa eduskuntapuolueet — ja samalla
viesti varmasti menee myös kuntakentälle — että nuo soten alkuperäiset tavoitteet oikeasti
saavutetaan eli tuo 3 miljardin euron kustannussäästö ja palvelujen integraatio sekä eten-
kin peruspalveluiden saatavuuden ja laadun varmistaminen ja vahvistaminen?
12



Pöytäkirjan asiakohta PTK 129/2017 vp
14.48 Arja Juvonen ps: Herra puhemies! Sotesta saatavat arvioidut säästöt, 3 miljardia,
tuskin toteutuvat. Se on noussut lukuisissa asiantuntijakeskusteluissa esille, ja päivittäinen
huoli siitä, kuinka pohjaton soten kaivo on, kyllä tulee vielä paljastumaan.

On hyvä asia, että tämä lakiesitys on nyt tuotu, mutta tämä tuskin estää tai muuttaa sitä,
mitä Meri-Lapissa on tehty, ja sitä valtavaa, suurta ulkoistusta, mikä siellä on tapahtunut,
vai mitenkä, ministeri, tässä asiassa edetään? Myös Siikalatvan kunnan ja Mehiläisen ter-
veysaseman perustaminen Ouluun on sekin todettu laittomaksi, elikkä kyllähän tässä on ta-
pahtunut aivan mullistavia asioita, ja kun kissa on pois, niin hiiret hyppivät pöydillä, eli mi-
tenkä tässä nyt näin pääsi käymään?

Täällä on nostettu esiin myös kysymykset potilasturvallisuuteen liittyen. Kyllä huoles-
tuttaa se, parantaako tämä sote-uudistus nyt potilasturvallisuutta vai ei. On puhuttu myös
siitä, että turvataan kaikille kansalaisille ne palvelut. Minä kysyisin esimerkiksi kuvanta-
mispalveluista. Sanotaan, että rahakukkaron paksuus ei enää ratkaisisi sitä, että pääsee tut-
kittavaksi, mutta kyllähän me kaikki tiedämme, että esimerkiksi magneettikuvaan ei tänä
päivänä Suomessa pääse. Sinne ei pääse tänä päivänä, ja uskallan väittää, että myöskään
sote-uudistuksen jälkeen ei pääse, koska ne ovat kuitenkin arvokkaita kuvia. Kuka siellä
sitten tekee rajauksen ja päättää, että pääseekö jatkotutkimukseen ja tavallaan sinne eri-
koissairaanhoitoon, koska eihän meillä kuitenkaan piikki ole auki kaikille? Elikkä parane-
vatko ne todellakin? Tässä taas viikonloppuna turuilla ja toreilla kiersin ja kuulin kyllä to-
della karseita tarinoita siitä, että hoitoon ei pääse — hoitoon ei todellakaan pääse. Elikkä
millä tavalla te vastaatte kansalaisille siihen, onko tämä sote oikeasti kansalaisia varten,
onko ihminen siellä ytimessä, vai onko tämä puhtaasti bisnes?

14.50 Sirpa Paatero sd:  Arvoisa herra puhemies! Laki, joka on tänään, nyt käsittelyssä,
on varmaankin välttämätön, mutta on varmaan tarpeellista kysyä koko salilta, mutta erityi-
sesti ministeri Saarikolta: miksi tämän tarve kasvaa? Mitä pidemmälle sote-uudistuksen
valmistelu on mennyt, sitä suurempi tarve on tälle laille, ja kysymykseni on: miksi? Miksi
epävarmuus lisääntyy, vaikka kaiketi pitäisi olla tämän tilanteen toisinpäin, siten että mitä
pidemmälle valmistelu menee, sitä enemmän kuntapäättäjät ja maakunnan päättäjät luotta-
vat siihen, että tästä tulee hyvä ja kaikkien palvelut paranevat?

Tässä uudistuksessa sille, että nämä 5 miljoonan investoinnit ovat olleet jo rajattuina, on
ollut varmaan perusteita, ja ne käsittelyt valtioneuvostossa ja ne annetut luvat ovat olleet
erittäin hyviä, toisin kuin tämä rajaus 30 prosenttiin 50 prosentista irtisanomisehdolla. Jo
nyt yksityiset Terveystalot ynnä muut ovat kertoneet, että tämä ei rajoita heidän toiminto-
jaan oikeasti ollenkaan, koska monenlaisia järjestelyjä sen prosenttimäärän osalta voidaan
tehdä niin, että nämä yksityistämiset tulevat jatkumaan.

Se, minkä takia tämä epävarmuus on nyt siirtynyt myöskin sairaanhoitopiirien puolelle,
johtuu tilanteesta vuosi sitten tuossa naapurisalissa. Silloin runtattiin läpi säästölakina,
budjettilakina erikoissairaanhoidon rajauslaki, päivystyslaki, jossa toisilta sairaanhoitopii-
reiltä kiellettiin tehtävistä osan tekeminen, mutta samalla niitä ei kielletty yksityisiltä sa-
man palvelun tuottajilta. Kiellettiin siis osalta julkisia mutta ei yksityisiltä. Tässä kohden
sosiaalidemokraatit esitti sen version, että vaikka tiedämme, että tiivistämisen tarvetta on,
olisi odotettu ja otettu se tähän soten yhteyteen, jolloin maakunnilla ja kuntapäättäjillä olisi
ehkä ollut luottamusta hieman paremmin siihen, että kun tehdään kokonaisuutta, niin siinä
samalla katsotaan tämä sairaaloiden työnjako yhdellä kertaa.
13



Pöytäkirjan asiakohta PTK 129/2017 vp
Nyt tämä epävarmuus on niin suurta, että kun Kuntaliitto kysyi sairaanhoitopiirien ja
kuntien asiantuntijoilta, siis niiltä ihmisiltä, jotka käytännössä tätä työtä tekevät, mitenkä
nämä alkuperäiset tavoitteet näyttävät toteutuvan, niin vastaajista yksi prosentti luotti sii-
hen täysin. Yksi prosentti niistä ihmisistä, jotka tätä tekevät käytännössä, päivittäin, luot-
taa siihen, että ne hallituksen tavoitteet ja parlamentaarisestikin yhteisesti tehdyt tavoitteet
toteutuvat, elikkä että integraatio lisääntyy, tasa-arvo paranee ja kustannukset saadaan hal-
lintaan. Tähän luottaa siis yksi prosentti niistä ihmisistä, jotka käytännössä tätä tekevät.

Tässä on valumassa hyödyt kansainvälisille yhtiöille, ja siitä syystä koko ajan meidän
demarien oma versio on ollut se, että kyllä, tarvitsemme suuremmat järjestäjät, suuremmat
hartiat, mutta niin, että järjestäjä on julkinen ja tuottaja on pääosin julkinen, joka hyödyn-
tää, niin kuin tälläkin hetkellä, kolmatta sektoria elikkä järjestöjä ja yksityisiä yrityksiä os-
tamalla niiden palveluita. Ja valinnanmahdollisuutta on mahdollisuus hyvin lisätä sillä kei-
nolla, mikä meillä on nyt jo, palvelusetelimallia kehittämällä ja pilottien kanssa henkilö-
kohtaisella budjetilla. Näin maltillisesti oltaisiin voitu edetä, jos oltaisiin haluttu, mutta nyt
tämä hallitus ei halunnut, vaan halusi sekoittaa tähän kaiken muun, myöskin valtionhallin-
non uudistuksen ja tämän valinnanvapauden ja tämän maakuntamallin, jotka ovat aivan
tarpeettomia, jos me oltaisiin haluttu oikeasti tehdä sotea.

14.55 Harri Jaskari kok: Arvoisa herra puhemies! Olemme tekemässä aivan oikeaa kor-
jausliikettä ennen tätä varsinaista lakia. Nythän tilanne on ollut vuosikausia se, että meillä
on ollut tavoitteena tehdä aito valinnanvapaus perusterveydenhuollossa ja tietyillä osilla
erikoissairaanhoidossa, mutta ei missään tapauksessa monopolirakennetta. Aikaisemmas-
sa tilanteessahan näkökulma oli selkeästi julkinen monopoli, joka ei pystynyt tietyllä taval-
la avaamaan, mihin kaikki ne veroeurot menevät, menevätkö ne mahdollisimman tehok-
kaasti. Nythän on tällainen tilanne, että julkinen puoli on yhdessä tiettyjen yksityisten, suu-
rempien toimijoiden kanssa kenties pyrkimässä jatkamaan sitä ratkaisua, kun meidän ta-
voitteemme on se, että aidosti ihmiset pääsisivät valitsemaan ja sieltä kautta se valinta tu-
lee, ja siinä on aika suuri ero. Sen takia tämä korjausliike on myöskin hyvä, mikä tässä on,
eli päästään siihen aitoon valinnanvapauteen erityisesti perusterveydenhuollossa.

Nythän näytti aluksi, että opposition puolesta tätä lakiesitystä, mikä tänään on käsitte-
lyssä, kehutaan ja pidetään hyvänä muutoksena, mutta johtopäätökset lähtivätkin mene-
mään väärään suuntaan.

Ensinnäkin tuli esityksenä, että nythän luodaan markkinoita suurille yrityksille. Ei, vaan
ihmisille valinnanvapautta. Ei markkinoita suurille yrityksille, vaan eri toimijoille mahdol-
lisuus toimia [Hälinää vasemmalla] ja ihmisille valinnanvapaus sitten valita näitten toimi-
joiden välillä.

Toinen ratkaisu. Puhuttiin, että nyt menee kustannustehokkuus aivan pieleen, jos ruve-
taan tekemään näitä uudistuksia. Ei, vaan nythän on ollut se tilanne, että ei ole ollut läpi-
näkyvyyttä niissä kustannuksissa, ei ole pystytty tekemään vertailua siitä, miten paljon
maksaa tällainen kustannus. Ei oikein ilman vertailua tätä pysty tekemään, ja se laatu rat-
kaisisi siinä.

Kolmantena te kritisoitte, että nythän tämä johtaa pitkiin ja kalliisiin hoitoketjuihin. Ei-
vätkö kalliit ja pitkät hoitoketjut ole juuri nyt? Sen takiahan me tätä uudistusta olemme te-
kemässä, että näistä kalliista ja pitkistä hoitoketjuista päästäisiin eroon ja ihmiset saisivat
mahdollisimman nopeasti palvelut esimerkiksi omaan terveydenhuoltoon.
14



Pöytäkirjan asiakohta PTK 129/2017 vp
Neljäntenä edustaja Salonen sanoi, että valinnanvapaus laajentaisi kenttää aivan koh-
tuuttomasti — siis toisi palveluja lähemmäksi ihmisiä. Siis toisi palveluja lähemmäksi ih-
misiä, uudenlaisia terveydenhuoltopalveluja. Onko se teistäkin paha, että ne tulevat lähem-
mäksi ihmisiä?

Sitten vielä edustaja Arhinmäki sanoi, että "rahat veroparatiiseihin". Emmekö me juuri
nyt ole tekemässä sitä lakiesitystä, jossa taseet läpivalaistaan, estetään nämä sisäiset korot,
ne läpivalaistaan huomattavasti enempi kuin mitä normaalilla yrityksellä tehdään. Eikö se
ole hyvä uudistus?

Nyt kun te kritisoitte tätä "hätäratkaisua", teidän mielestänne, niin sehän tehdään nykyi-
sen lain puitteissa. Toivottavasti saadaan uusi laki mahdollisimman nopeasti täytäntöön,
koska te kritisoitte nykyistä lakia. Tukekaa tätä uutta lakia ja sen saamista käytäntöön, ja
saadaan parempi terveydenhuolto.

Ensimmäinen varapuhemies Mauri Pekkarinen:  Vielä myönnän edustaja Torviselle
puheenvuoron, ja sen jälkeen käydään debatti.

14.59 Matti Torvinen sin:  Arvoisa herra puhemies! Kollegat, täällä on käyty erittäin
hyvä keskustelu aiheesta, ja itse jatkan asialinjalla siinä mielessä, että haluan antaa hieman
armoa niille ihmisille siellä kunnissa, jotka ovat tämän päätöksen tehneet. Nyt siis käsitte-
lemme lainmuutosta, jossa tuo irtisanomisraja pudotetaan 30 prosenttiin, ja käyn läpi suur-
ten terveysjättien näkökulmaa tässä asiassa.

Suomalainen sosiaali- ja terveydenhuolto on ollut voimakkaassa muutosprosessissa.
Tuo muutosprosessi on luonnollisesti myös yksityisten sosiaali- ja terveydenhuoltoalan
yritysten mielenkiinnon kohteena. Tämä on luonut ilmapiirin, jossa yksityiset ja ulkomail-
ta omistetut alan yritykset ovat lähestyneet kuntia, kuntayhtymiä ja johtavia poliitikkoja
omien etujensa turvaamiseksi. Sopimusoikeuteen perehtyneet asianajotoimistot ovat luon-
nollisesti olleet terveysjättien taustalla luomassa kansainvälisille terveysyhtiöille mielui-
sia sopimusjärjestelmiä, ja he ovat hyvin perehtyneet tuohon lainsäädäntöön. Kuntien ja
kuntayhtymien lakimiehet eivät ole kyenneet vastaamaan tähän asiantuntemukseen vaan
ovat joutuneet altavastaajina myöntymään kunnille ja kuntalaisille epäedullisiin sopimus-
ratkaisuihin.

Täällä on jo useita kertoja viitattu Meri-Lappiin ja Oulun Siikalatvaan. Tässä esimerkki
on ollut terveysjätti Mehiläinen. Todellisuudessa Mehiläinen on vain yksi aggressiivisim-
mista voittoa keinolla millä hyvänsä tavoittelevista terveysjäteistä. Ymmärrän hyvin, että
tämä hallitus aluksi määritti yksityistämisen rajaksi 50 prosenttia. Se luotti liikaa monikan-
sallisten terveysjättien moraaliin tässä kilpailumaailmassa. Ikävä kyllä nämä toimijat heit-
tivät moraalin sijaan peliin häikäilemättömän voitontavoittelun. Nyt ollaan tilanteessa, jos-
sa hallitus näiden häikäilemättömien toimien vuoksi joutuu rajoittamaan tiukemmin yksi-
tyistämisen piiriin siirtyviä palveluita. Tämä on erittäin järkevä ja ainoa oikea toimenpide.
Nyt on sanottava: "Nyt riittää, monikansalliset terveysjätit."

Hallitus on valmistellut jättimäistä uudistusta harkitusti. Se vain ei ymmärtänyt, että ter-
veydenhuoltoalan monikansalliset yritykset eivät Suomessa ole luottamuksen arvoisia. Nyt
onneksi päästään väliin, ja pelurit joutuvat nyt asianajajien kanssa miettimään uusia kujei-
ta ja ohjeita. Tosin luottamus on horjunut ja jopa mennyt.

Haluan ottaa tämmöisen uuden esimerkin: Kinnulan kunta alitti 50 prosentin rajan osta-
malla 15 vuoden ajaksi sosiaali- ja terveyspalvelut Terveystalolta. Näin sopimukseen syn-
15



Pöytäkirjan asiakohta PTK 129/2017 vp
tyi 1 prosentin raja. Onneksi tämä lakimuutos turvaa maakuntien toimintavapauden sosi-
aali- ja terveysalan huollon järjestämisessä. On myös järkevää rajoittaa rakennusinvestoin-
teja — tuo 5 miljoonan raja. Tähän on hyvät käytännön syyt: Emme enää tarvitse massii-
visia sairaalakiinteistöjä. Potilas ei ole enää kuukausia sairaalassa.

Toivoisin, että oppositio näkisi tässä asiassa sen, että kuntien päättäjät eivät ole tämän
hallituksen sekoilun vuoksi — jos sitä sekoiluksi oppositio sanoo — tässä tilanteessa vaan
sen takia, että suomalaiset terveydenhuoltoalan yritykset, joita työväenliike on aktiivisesti
tukenut välillisesti edellisessä hallituksessa, ovat ottaneet moraalittoman asenteen ja pyr-
kivät rahastamaan suomalaista yhteiskuntaa. Nyt tämä hallitus sanoi, että tällainen peli ei
vetele.

Ensimmäinen varapuhemies Mauri Pekkarinen:  Nyt alkaa debattivaihe, ja sen ensim-
mäisen puheenvuoron käyttää ministeri, 2 minuuttia.

15.03 Perhe- ja peruspalveluministeri Annika Saarikko:  Arvoisa puhemies! Kom-
mentoin muutamia kysymyksiä, jotka selkeästi liittyvät tähän lakikokonaisuuteen.

Minustakin tilanne on hankala. On selvää, että hallituksen ratkaisu valmistella valinnan-
vapauslaki uudelleen, tehdä siitä parempi, johti lisäepävarmuuteen kentällä. Uskon, että
moni meistä pystyy samaistumaan kuntapäättäjän huoleen, joka miettii lähipalvelujen tur-
vaamista. Siksi halusin aiemmassa puheenvuorossani korostaa sitä, että kyllä hallituksen
sote-maakuntauudistuksen ytimessä on lähipalvelujen turvaaminen, mutta korostin myös
sitä, että tämän uudistuksen sisään kätkeytyy moni muukin yhteiskunnallinen rakenne-
muutos, kuten vaikkapa digitalisaation ja terveysteknologian ja kehittyvän lääketieteen
muutos, jonka varaan myös paljon näitä täällä peräänkuulutettuja säästöjä uudistuksessa on
laskettu.

Arvoisa puhemies! Edustaja Paatero, viittasitte siihen, että hallitus teki ratkaisut erikois-
sairaaloiden välisestä työnjaosta erillisenä. Varmasti se on ratkaisu, jonka historia tulee ar-
vioitsemaan, eikä se ole ollut helppo. Me tunnistamme tuon kivun, joka liittyy tehtävän-
jaon muutokseen. Samalla kuitenkin toteamme, että säästöt toteutettiin siten, että jokaises-
sa sairaalassa toiminnat ja siten edustaja Taljan peräänkuuluttama alue-elinvoima voi jat-
kua. Totean myös sen, että vaikeita päätökset olisivat olleet joka tapauksessa, myös jos ne
olisi tehty alueellisesti, ja nyt alueilla on myös sopimisen varaa.

Edustaja Räsänen kyseli parlamentaarisen ryhmän perään. Sopii oikein hyvin, ja olen-
kin teitä koolle kutsunut. Useampi teistä vain ilmoitti, että seuraavaan kokoukseen ei pää-
se. Järjestelemme uutta aikaa, ja käymme siellä mielellämme läpi juuri näitä kipukohtia.
Peräänkuulutitte myös johtajuutta. Juuri siksi ministeriö halusi ottaa vahvaa kantaa Siika-
latvan tilanteeseen nykylain puitteissa myös osoittaakseen, että muiden kuntien ei ole ehkä
järkevää vastaavia ratkaisuja suunnitella.

Mitä tulee yksityisen ja julkisen yhdenvertaiseen asemaan, valinnanvapauslaissa ne ovat
velvoitteidensa osalta samalla viivalla asiakasmaksujen ja muiden käytänteiden osalta. Eri-
koissairaanhoidon leikkaustoiminnan osalta sille laaditaan vastaavat laatukriteerit ja ne
tuodaan asetuksen tasolla lakiin ensi kevään aikana.

Ensimmäinen varapuhemies Mauri Pekkarinen:  Nyt käymme debattiin. Vastauspu-
heenvuoro, ensimmäisenä edustaja Marin.
16



Pöytäkirjan asiakohta PTK 129/2017 vp
15.06 Sanna Marin sd (vastauspuheenvuoro): Arvoisa puhemies! Tämä esitys, joka nyt
on käsittelyssä, on tarpeellinen, mutta se syy, minkä takia se on tarpeellinen, on se, että hal-
lituksen sote-kokonaisuus on niin sekava, että kunnat ja myös nyt sairaanhoitopiirit ovat
ajautuneet näihin massiivisiin ulkoistuksiin. Kävin itse Länsi-Pohjan alueella edellisenä
viikonloppuna ennen kuin tämä päätös ulkoistuksesta tehtiin, ja se on juuri näin, kuten
edustaja Paatero totesi, että sote-uudistuksen sekava tilanne aiheuttaa epävarmuutta, epä-
luottamusta. Tämän lisäksi se päivystysasetus, joka taannoin säädettiin, on aiheuttanut ti-
lanteen, että ihmiset aidosti pelkäävät lähipalveluiden, omien palveluidensa puolesta, ja
sen takia nyt hätä kädessä etsitään sellaisia ratkaisuita, että palveluja saataisiin omalle
alueelle turvattua. Eli kyllä kehottaisin hallitusta edelleen katsomaan peiliin ja löytämään
sieltä niitä syitä ja toivottavasti myös ratkaisuita siihen, että sote saataisiin uudelleen rai-
teillensa.

15.07 Niilo Keränen kesk (vastauspuheenvuoro):  Arvoisa puhemies! Kun kunnat ja
alueet tekevät kokonaisulkoistuksia, se on jossain määrin ymmärrettävää, halutaan turvata
oman alueen ihmisten palvelut. Mutta toisaalta, jos jonkin kunnan tai alueen palvelut ynnä
kustannukset betonoidaan vuosikausiksi, se on poissa muun maakunnan käytettävissä ole-
vasta rahasta, varsinkin kun sote-uudistukseen on sisäänrakennettu tavoite 3 miljardin eu-
ron säästöistä. Se merkitsee väistämättä sitä, että tulevina vuosina valtiovalta joutuu vähen-
tämään maakuntien rahoitusta. Siksipä minulla onkin kysymys hallitukselle. Onko mah-
dollista lisätä maakuntalakiesitykseen sellaista maakuntia velvoittavaa kohtaa, joka takaa,
että vähäväkisetkin alueet maakunnassa saavat äänensä kuuluviin? Ainakin tällaisella
säännöksellä hälvennettäisiin kuntien nykyistä epävarmuutta.

15.08 Leena Meri ps (vastauspuheenvuoro):  Arvoisa puhemies! Nyt huomaan, että mi-
nisteri häipyykin jonnekin. Olisin kysynyt häneltä, olisiko ollut hyvä pysyä hallitusohjel-
man alkuperäisessä tavoitteessa. Siinähän oli porrastettu malli, eli ensin olisi lähdetty in-
tegraatioon ja rakenneuudistukseen ja sen jälkeen katsottu rahoitusta ja valinnanvapautta.
Nyt tässä on hirttäydytty keskustan ja kokoomuksen erimielisyyksiin siitä, että maakunta-
hallinto vai valinnanvapaus, ja kumpi tämän painin voittaa. Tämä on tietysti tosi huolestut-
tavaa, kun katsoo tätä alkuperäistä tarkoitusta. Hallitusohjelmassa lukee "terveyserojen ka-
ventaminen" tarkoituksena, tässä on myös "kustannusten hallinta", mutta myös "ihmisten
hyvinvoinnin ja terveyden kannalta tärkeä palveluketjun saumaton kokonaisuus", ja "uu-
distuksen tavoitteena on vahvistaa perustason palveluita ja turvata ihmisten nopea hoitoon-
pääsy". Nyt ovat nämä ihmiset jääneet vähän vähemmälle, ja tässä on nyt kuntaa ja polii-
tikkoja, mutta ikävää, että ministeri ei nyt ollut paikalla vastaamassa.

15.09 Veronica Rehn-Kivi r (vastauspuheenvuoro): Arvoisa puhemies! Tämä lakiesitys
on varmasti tässä tilanteessa tarpeellinen, mutta toisaalta, niin kuin täällä on todettu, se oli-
si ollut tarpeeton, jos asiantuntijalausuntoja uudistuksesta olisi ajoissa otettu huomioon ja
muutettu suuntaa niiden mukaisesti. Nyt sote-uudistusta on ajettu eteenpäin kuin käärmet-
tä pyssyyn, ja kunnat ja muut toimijat eivät tiedä, miten hyvän ja lähellä tuotetun hoidon
käy, ja siksi lähdetään tekemään näitä hätäratkaisuja.
17



Pöytäkirjan asiakohta PTK 129/2017 vp
Värderade talman! Den här reparationsåtgärden är inte tillräcklig, utan nu är det skäl för re-
geringspartierna att lägga ner de ideologiska käpphästarna och bereda en reform som är bra
för alla finländare.

15.10 Sari Sarkomaa kok (vastauspuheenvuoro):  Arvoisa puhemies! Tämä sote-uudis-
tus tehdään siksi, että jokainen suomalainen ihminen saisi yhdenvertaisesti vaikuttavat,
laadukkaat palvelut — kun puhutaan peruspalveluista, mahdollisimman läheltä, ja kun pu-
hutaan sydänleikkauksesta, se voi olla vähän kauempana. On järkevää, että tehdään viisas-
ta työnjakoa erikoispalveluissa.

Olen kovin järkyttynyt siitä, että oppositio ja erityisesti vasemmistoliitto täällä toteaa,
että heidän mielestään suomalaisessa hyvinvointiyhteiskunnassa julkiset palvelut eivät
kuulu kaikille. [Eero Heinäluoma: Ei kukaan niin ole sanonut!] Tämä uudistus tehdään juu-
ri siksi, että verovaroin tuotetut palvelut olisivat jokaiselle. Te juuri kritisoitte sitä, että ko-
koomus haluaa sairaanhoitajille — jotka aika usein nyt käyttävät esimerkiksi Helsingissä
Kela-korvausta, pientä korvausta, joutuvat hakemaan yksityisiä palveluita, kun terveyskes-
kukset eivät toimi — me haluamme, että suomalainen hyvinvointiyhteiskunta on sellai-
nen, että jokainen saa verovaroin palvelut. Vasemmistoliitto oli tästä eri mieltä.

Ensimmäinen varapuhemies Mauri Pekkarinen: Vastauspuheenvuorot, ensiksi edusta-
ja Rinne ja sitten edustaja Andersson.

15.11 Antti Rinne sd (vastauspuheenvuoro):  Arvoisa puhemies! Viime vaalikaudella
päästiin aika lähelle maalia: jäi pikkuisen ongelmaa siitä, miten nämä isommat kokonai-
suudet rakennetaan, miten demokratia turvataan niissä. Ainoastaan yksi puolue koko vii-
me vaalikauden vastusti tätä ja ajoi tämmöistä toisenlaista mallia, markkinamallia, joka nyt
on johtanut määräävään asemaan tässä hallituksen mallissa. Maakuntamalli keskustalle ja
markkinamalli kokoomukselle on ollut se muutos, mikä tähän valmisteluun on tapahtunut,
ja se on johtanut tämän uudistuksen niistä alkuperäistavoitteista täysin väärään suuntaan.
[Harri Jaskari: Ihmismalli!]

Minä olen miettinyt useaan otteeseen, miten näitä hallituksen sote-tavoitteita, niitä alku-
peräisiä voisi edistää, tukea, auttaa, mutta olen tullut siihen lopputulokseen, että tälle hal-
lituksen mallille pitää vain sanoa "ei": Ei käy tämmöinen markkinamallistaminen, markki-
noitten ja yritysten voittojen rakentaminen verorahojen varaan. Se ei vain käy, yksinkertai-
sesti. Pitää ottaa järkevä tapa, jossa julkinen sektori [Puhemies koputtaa] järjestää ja on
päätuottaja ja jossa yksityinen sektori ja kolmas sektori tukevat tätä. Tämä on se oikea mal-
li viedä eteenpäin tätä.

15.12 Li Andersson vas (vastauspuheenvuoro): Arvoisa puhemies! Pidän suorastaan tör-
keänä edustaja Sarkomaan tapaa käydä tätä sote-keskustelua puhumalla täällä täysistunto-
salissa täysin omiaan muiden puolueiden kannoista ja linjauksista.

Mikäli tavoitteena olisi aidosti parantaa hoidon saavutettavuutta pienituloisten suoma-
laisten näkökulmasta, on ennen kaikkea kolme asiaa, jotka ovat keskeisiä:

Ensimmäinen olisi Pohjoismaiden korkeimpien asiakasmaksujen alentaminen merkittä-
västi nykyisestään. Me olemme Suomessa nyt tilanteessa, jossa 400 000 sosiaali- ja tervey-
denhuollon maksua menee ulosottoon, niin kuin viime vuonna tehtiin.
18



Pöytäkirjan asiakohta PTK 129/2017 vp
Toiseksi, keskeistä olisi ohjata lisää resursseja terveyskeskuksiin, julkiselle puolelle,
jotta saadaan jonot lyhenemään.

Kolmanneksi, moniongelmaisten pienituloisten näkökulmasta integraation toteuttami-
nen on aivan keskeistä, jotta hoitoon pääsy helpottuu erityisesti silloin, kun on tarvetta
käyttää monenlaista palvelua ja monenlaisten asiantuntijoiden apua.

Teidän esityksenne johtaa siihen, että kustannukset nousevat tämän markkinaehtoista-
misen takia ja sen takia, [Puhemies koputtaa] että hyvätuloisten omavastuut alenevat. Mi-
ten käy pienituloisten, kun kustannukset nousevat... [Puhemies keskeyttää puheenvuoron
puheajan ylityttyä]

15.13 Martti Talja kesk (vastauspuheenvuoro): Arvoisa puhemies! Tämä Meri-Lapin ti-
lanne osoittaa sitä, että yksityinen haluaa vallata nurkkaa erikoissairaanhoidosta, mikä on
nimenomaan kokonaisuudessaan päivystyksen ylläpitämiseksi äärimmäisen hankalaa. Ky-
syisin nyt: Voiko, itse asiassa Meri-Lapissa, yksityinen palveluntuottaja huolehtia päivys-
tyksestä laisinkaan? Kuka vastaa komplikaatioiden hoidosta, kun siellä leikataan ja niin
edelleen tai hoidetaan konservatiivisesti? Ja miten käy henkilökunnalle?

Itse asiassa sopimuksessa todetaan, että henkilökunta siirtyy vanhana työntekijänä tä-
män sopimuskauden ajan. Sen jälkeen työnantajalla on aika lailla yksipuolinen määräämis-
oikeus siihen, noudatetaanko uutta sopimusta, jossa saattaa perushoitajien ja lähihoitajien
palkkataso laskea 9 prosenttia EVAn tutkimuksen mukaan.

Nyt hallituksen tulee pikaisesti määritellä kuntien omistuksessa olevien tilojen kohtalo,
miten niitä tullaan käyttämään, minkälaisessa kompensaatiossa niitä turvataan, [Puhemies
koputtaa] jotta omistus ja tasearvo säilyisivät.

15.14 Päivi Räsänen kd (vastauspuheenvuoro): Arvoisa herra puhemies! Ymmärrän mi-
nisterin kiireet, mutta olisi toki ollut todella hyvä, jos hän olisi pystynyt olemaan tämän de-
batin loppuun saakka, sillä kyllä tästä sote-uudistuksesta on nyt aika suuri hätä tässäkin sa-
lissa, että millä tavalla tämä saadaan oikeasti maaliin. En usko, että tässä salissa on ketään,
joka toivoisi sote-uudistuksen kariutuvan, sillä kyllähän uudistus on välttämätön. Nykyra-
kenteilla ei pystytä väestön ikääntyessä turvaamaan palveluja tulevaisuudessa kaikille ta-
savertaisella tavalla.

Täytyy sanoa, että suren kyllä tavattomasti niiden alkuperäisten tavoitteiden osalta, jot-
ka muun muassa viime kaudella rakennettuun sote-malliin esitettiin ja jotka myös nykyi-
nen hallitus on todennut tarpeellisiksi, [Puhemies koputtaa] että me emme ole pystyneet
sitä mallia viemään. Silloin oli tämä viiden sote-alueen malli, ei ollut tätä maakuntamallia
eikä markkinamallia... [Puhemies keskeyttää puheenvuoron puheajan ylityttyä]

15.16 Ilmari Nurminen sd (vastauspuheenvuoro): Arvoisa puhemies! Hallituksen mark-
kinamallisen sote-uudistuksen vaikutukset ovat kyllä äärettömän huolestuttavat. Kun me
katsomme hallitusohjelman kirjauksia, niin oikeastaan tämän kahden vuoden ajan isot,
monikansalliset yritykset ovat koko ajan vallanneet markkinoita yhtä enemmän. Tämä on
oikeastaan hallituksen signaali ollut siinä suhteessa, että on avattu ja avataan markkinoita
miljardikaupalla. Jos mietitään: Vakuutusyhtiöt perustavat omaa sairaalatoimintaa. Jos me
katsomme vanhusten asumispalveluita, esimerkiksi omassa maakunnassani Pirkanmaalla,
niin isot, monikansalliset hoivayritykset saavat koko ajan kokonaisulkoistuksia kaikista
pienimmistä maakunnan kunnista, joissa heille luvataan, että lähipalvelut pidetään ja he
19



Pöytäkirjan asiakohta PTK 129/2017 vp
huolehtivat alueen vanhusten asumispalveluista. Että kyllä jonkinnäköistä rajoitusta tarvi-
taan, ja tämä Länsi-Pohjan esimerkki on vain jäävuoren huippu [Puhemies koputtaa] tästä
kehityksestä, jonka te olette antaneet jatkua ja jatkua edelleen.

15.17 Toimi Kankaanniemi ps (vastauspuheenvuoro):  Arvoisa puhemies! Hevonen on
päässyt nyt jo niin pahasti laukalle, että sen kiinni saaminen on todella vaikeata. Viime hei-
näkuun alussa, viisi kuukautta sitten, kun hallitus päätti vuoden lisäajasta tälle valmistelul-
le — mikä sinänsä monen asian osalta oli tarpeen — samalla olisi pitänyt lyödä länget kau-
laan, ettei tällaista tilannetta olisi päässyt syntymään kuin Länsi-Pohjassakin tapahtui. Sil-
loin jo tiedettiin, että suunnilleen jokaisen kunnanjohtajan pöydällä oli jonkun ison ter-
veysyhtiön tarjous, houkutteleva tarjous niin kuin tiedämme, minkälaisia ne olivat. Ja li-
säksi sitten näitä pieniä alan yrityksiä nämä isot ostavat koko ajan. Eli tämä kehitys oli täy-
sin tiedossa, ja hallitus pani kädet taskuun ja odotti, ja nyt vasta jouluruuhkassa tulee edes
tämä laki, joka tarvitaan toki pikaisesti.

15.18 Eero Suutari kok (vastauspuheenvuoro): Arvoisa puhemies! Täällä on sanottu, että
tässä Meri-Lapin tapauksessa olisi kysymys jostakin markkinatalouden ongelmista, mutta
minun mielestäni siellä on kysymys nimenomaan siitä, että siellä koettiin, että heiltä vie-
dään erikoissairaanhoito ja että perusterveydenhuolto osittain vähenee. Elikkä ongelma on
siinä, että olisivat kauempana olleet nämä palvelut myöhemmin. Minä ymmärrän itse kai-
nuulaisena — siellä varmasti olisi tapahtunut samantyyppistä liikehdintää, jos siellä olisi
keskussairaalaa esimerkiksi uhattu jollakin tavalla vielä amputoida siitä, mitä se tällä het-
kellä on. Sieltä lähtee se tarve. [Vasemmalta: Juuri näin!] Elikkä nyt täytyy ymmärtää se,
että ei tässä mikään markkina ole se, joka tarjoaa niitä, vaan siellä on imua olemassa pai-
kallisesti.

Jos ajatellaan tätä ulkoistamista, josta tässä on kysymys, niin siinähän on kunta tai maa-
kunta myös mukana ja siellä on tietoa olemassa. [Puhemies koputtaa] Esimerkiksi Puolan-
gan kunta on pystynyt hankkimaan samat terveyspalvelut kuin muut kainuulaiset kunnat
parikymmentä prosenttia halvemmalla, [Puhemies koputtaa] kun yksityinen ne hoitaa, ja...
[Puhemies keskeyttää puheenvuoron puheajan ylityttyä]

15.19 Katri Kulmuni kesk (vastauspuheenvuoro): Arvoisa puhemies! Kun tässä rajoitus-
lakikeskustelussa on varsin usein viitattu myös kotiseutuuni Kemin—Tornion alueelle ja
Meri-Lapin tilanteeseen, ajattelin, että voin muutamalla sanalla kommentoida myös sitä,
vaikka se ei nyt kyllä suoranaisesti liity tähän lakiin. Jos tämä laki tulee vuodenvaihteessa
voimaan, niin sehän ei tule enää hidastamaan sitä, mitä Meri-Lapissa valtuustot ovat päät-
täneet. Siellä valtuustojen päätökset totta kai etenevät omassa prosessissaan. Toki sitten
Lapin sisällä varmasti kannattaa käydä neuvotteluja ja miettiä, miten tilanteesta voitaisiin
päästä ulos. Mutta ratkaisukin on olemassa valtiovallalla. Se voisi olla sen kaltainen, että
kun terveydenhuoltolaki joka tapauksessa tulee keväällä päivitettäväksi, niin siinä jokai-
sen keskussairaalan täytyy toiminnot turvata perus- ja erikoissairaanhoidon osalta. Ei kai
ole ollut missään vaiheessa tarkoitus, että yksikään keskussairaala Suomessa heikkenisi tai
katoaisi kartalta. Eli tämä asia pystytään hoitamaan valtion toimesta, jos halua on.

15.20 Krista Mikkonen vihr (vastauspuheenvuoro):  Arvoisa puheenjohtaja! Tämä laki
on todella tarpeellinen, mutta kuten sanottu, tämä on kyllä nyt hätäjarrua, mutta hyvä, että
20



Pöytäkirjan asiakohta PTK 129/2017 vp
se edes tässä kohtaa on otettu käyttöön. Tietysti kysymys kuuluu: miksi tähän tilanteeseen
on jouduttu? Ja kyllä tässä on varmasti jokaisen katsottava peiliin, niin kuin tuli eteen, kos-
ka me yhdessä jaamme nämä sote-uudistuksen tavoitteet ja näemme sen tarpeen, mutta va-
litettavasti jokainen on halunnut tuoda aina uudistukseen omat sivuagendansa, ja tällä ker-
taa ne ovat tämä maakuntahallinto ja laaja valinnanvapaus, ja sen takia tätä sotea ei ole vie-
läkään saatu valmiiksi.

Hätä ja paniikki kuntakentällä on kyllä suuri. Siellä on huoli lähipalveluista. Toisaalta
monet kunnat ovat taloudellisesti heikossa tilanteessa, ja houkuttelevat tarjoukset kyllä
kiinnostavat kuntia. Eivätkä ne koske vain pelkästään palvelujen myyntiä, sillä nythän
nämä suuryritykset siellä ovat myös heikkokuntoisia kiinteistöjä ostamassa, [Puhemies ko-
puttaa] ja käytännössä ne haluavat ostaa markkinaosuuksia.

Ensimmäinen varapuhemies Mauri Pekkarinen:  Vastauspuheenvuoro edelliseen,
edustaja Lohi.

15.21 Markus Lohi kesk (vastauspuheenvuoro): Arvoisa puhemies! Edustaja Mikkonen
tässä totesi, että eri puolueet ovat halunneet tuoda sivuagendoja, ja viittasi maakuntahallin-
toon. Haluaisin todeta, että viime vaalikaudella, kun perustuslakivaliokunta antoi kaksikin
lausuntoa silloisista sote-uudistuksista, se totesi nimenomaan, että paras tapa kansanvallan
kannalta ja monessakin mielessä on järjestää nämä sosiaali- ja terveyspalvelut maakunnal-
lisella mallilla. Ei tämä ole mikään sivuagenda, vaan tämä on nimenomaan se malli, jota on
suositeltu ja josta poikkeavaan malliin perustuivat nämä aikaisemmat yritykset, jotka sit-
ten kaatuivat.

Se on kuitenkin tunnustettava, että huoli tuolla maakunnissa, paikallisilla tasoilla, on
aito ja aiheellinenkin siitä, että palvelut säilyvät, ja sen takia siellä ollaan tehty ratkaisuja,
jotka eivät välttämättä kokonaisuuden kannalta ole parhaita mahdollisia. Nyt pitääkin luo-
da täältä, tästä talosta ja tästä salista, sellainen näkymä, että yhdessä annamme viestin, että
tämä uudistus viedään maaliin ja se malli on nimenomaan maakuntamalli.

15.22 Eero Heinäluoma sd (vastauspuheenvuoro): Arvoisa puhemies! Hallitus siis hätä-
jarruttaa, mutta tuntuu siltä, että tämä hätäjarrutus tapahtuu vuoristoisella tiellä jäisissä olo-
suhteissa. Tämä hallituksen sote-bussi on kyllä hyvää vauhtia suistumassa tieltä kokonaan
pois.

Meille on käynyt tähän mennessä ilmi, että ei ole mitään takeita, että tämä laki riittää lo-
pettamaan nämä ulkoistukset. Tähänhän sisältyy jo valmis porsaanreikä, joka on tämä 30
prosentin omistusosuus, jota ryhdytään seuraavaksi käyttämään, niin kuin yksityiset ter-
veysyritykset ovat jo sanoneet. [Sari Sarkomaan välihuuto] Ja samaan aikaan maakunnissa
lisääntyy epävarmuus, kuka joutuu maksumieheksi, kun näitä taloudellisesti järjettömiä 15
vuoden sopimuksia tehdään ja sinne tulee valtaisat sakot mukaan. Pahaa pelkään, että tämä
ei enää ole hallituksen käsissä.

15.23 Harri Jaskari kok (vastauspuheenvuoro): Arvoisa herra puhemies! Olisin kahteen
asiaan kommentoinut.

Tässä edustaja Nurminen sanoi, että tuodaan markkinamallia tänne Suomeen ja Pirkan-
maalle. Sattumoisin Pirkanmaalla oli valinnanvapauskokeilu, jossa osa terveysasemista oli
valinnanvapauden piirissä, osa ei. Ero oli aika huikea niitten välillä palvelutasossa. Keski-
21



Pöytäkirjan asiakohta PTK 129/2017 vp
määrin niissä, jotka eivät olleet siinä valinnanvapauskokeilussa, oli noin 30 päivää, että
pääsi lääkärille — toisessa oli kaksi päivää. Olisiko järkevää miettiä, että tällainen valin-
nanvapaus voisi olla jopa hyödyllinen ja positiivinen asia?

Ja toinen edustaja Anderssonille: Teidän väitteenne on siis se, että nyt ne pienituloiset,
keskituloiset, kaikki suomalaiset, jotka näkevät, että tässä julkisessa terveydenhuollossa
vaikkapa kestää lääkärille pääsy 30 päivää, ja sen seurauksena menevät sinne yksityisille,
että saisivat palvelun nopeasti — te sanotte nyt näin — eivät suunnilleen olisi [Puhemies
koputtaa] oikeutettuja saamaan vähän edullisemmin parempia palveluita. Te sanotte, että
se on törkeää...

Ensimmäinen varapuhemies Mauri Pekkarinen: Vastauspuheenvuoro, edustaja Jaska-
ri, nyt siirtyy edustaja Tolppaselle.

...vaikka he maksavat verojakin.

15.24 Maria Tolppanen sd (vastauspuheenvuoro):  Arvoisa puhemies! Kyllä minä nyt
sitten haluaisin tietää, kahden päivän sisällä kun pääsee lääkäriin, mitä se maksaa ja kuka
sen maksaa. Se on hyvä, että lääkäriin pääsee silloin, kun sitä tarvitsee ja pitää päästä heti,
mutta se on vuorenvarma asia, että se maksaa ja se tulee nostamaan perusterveydenhuollon
hintaa. [Harri Jaskari: Siis eivät lääkärit ole syypäitä siihen!] Ihmiset eivät pääse sen takia,
että rahat eivät riitä.

Sen lisäksi haluaisin esittää yhden kysymyksen, josta ihmettelen, että sitä tässä yhtey-
dessä ei ole vielä yhtään kertaa käsitelty: Millä tavalla tässä uudistuksessa tullaan hoita-
maan suomalaisten hampaat? Kuka hoitaa koululaisten hampaat? Kuka hoitaa vanhusten
hampaat? Kuka hoitaa köyhien hampaat? [Sari Sarkomaa: Se lukee lakiesityksessä!] Kela
niitä ei hoida. Hammaslääkärit hoitavat, mutta kuka maksaa? Myöskin senhän pitäisi liit-
tyä tähän samaan asiaan. Se on myöskin sellainen asia, jollei sitä hoideta tässä yhteydessä,
että se tarkoittaa, että me palaamme 50-luvulle ja saamme hammasmädän ja muut vastaa-
vat suun taudit jokaiselle riesaksi. Tätäkö te tahdotte?

15.25 Juha Rehula kesk (vastauspuheenvuoro):  Arvoisa herra puhemies! Gallupkanna-
tukseltaan suurimman oppositiopuolueen puheenjohtaja sanoo, suora lainaus: "Sille pitää
sanoa ’ei’." Samalla kyseinen henkilö tässä salissa sanoo, että tämä epävarmuuden aika jat-
kukoon, ja se kiihtyvällä vauhdilla tapahtuva perustason palvelujen rapautumiskehitys saa
siis jatkua. [Sari Sarkomaan välihuuto] Ihmiset jonottavat, ihmiset odottavat, ihmiset mak-
savat.

Edustaja Heinäluoma kysyi, kuka on maksumies siinä tilanteessa, että tehdään 15 vuo-
den sopimus ja valinnanvapauslainsäädäntö tulee voimaan. Kyllä se on se kunta ja kun-
tayhtymä, joka maksaa, viime kädessä. Ihmisellä on valinnanvapaus.

Ja sitten loppuun on pakko sanoa erääseen puheenvuoroon kommentti: Kyllähän tällä
hetkellä on käynnissä puhdas markkinoiden osto häikäilemättömällä tavalla. [Antti Rinne:
Kyllä!] Ne sopimukset, joita tällä hetkellä kunnat tekevät [Puhemies koputtaa] näitten ki-
malaisten ja pörriäisten kanssa: huh huh.
22



Pöytäkirjan asiakohta PTK 129/2017 vp
Ensimmäinen varapuhemies Mauri Pekkarinen:  Myönnän tässä debattivaiheessa tä-
män sovitun aikaikkunan puitteissa vielä vastauspuheenvuorot edustajille Andersson, Rin-
ne ja Sarkomaa, ja sitten aika on täynnä.

15.27 Li Andersson vas (vastauspuheenvuoro): Arvoisa puhemies! Kertaan nyt vielä ker-
ran kokoomuksen edustajille sen, miksi tätä uudistusta ei tehdä pienituloisten potilaiden ja
asiakkaiden ehdoilla. Kuten sanoin, hoidon saavutettavuuden parantamisen näkökulmasta
on kolme keskeistä asiaa, mitkä pitää ratkaista. Ensimmäinen on Suomen liian korkeat
asiakasmaksut, toinen on liian pitkät jonot julkisiin terveyskeskuksiin, ja kolmas on puut-
tuva integraatio niin sosiaalihuollon ja terveydenhuollon kuin erikoistason ja perustason
välillä.

Miksi tämä uudistus ei tuo ratkaisua näihin ongelmiin? Sen takia, että asiantuntija-arvi-
oiden mukaan kustannukset saattavat kasvaa 3 miljardia. Siis useita miljardeja — ja kun
maakunnille ei anneta verotusoikeutta, ei heille jää mitään muuta mahdollisuutta kuin kar-
sia palveluita tai korottaa asiakasmaksuja. Riippumatta siitä, miten käy, tämä on selkeä
heikennys suomalaisten pienituloisten näkökulmasta. Kolmantena tekijänä tämä uudistus
vähentää integraatiota nykyisestä, ei paranna sitä, mikä tarkoittaa, että minkäänlaisia [Pu-
hemies koputtaa] järkeviä kustannussäästöjä ei tulla saamaan aikaiseksi.

Ensimmäinen varapuhemies Mauri Pekkarinen:  No niin, ja nyt 10 sekunnilla ylittyi.
Edustaja Rinne, teillä vastauspuheenvuoro.

15.28 Antti Rinne sd (vastauspuheenvuoro): Arvoisa puhemies! Useat asiantuntijat ovat
todenneet, että tämän uudistuksen kustannukset avaavat markkinoita yksityisille yrityksil-
le vajaan 10 miljardin euron edestä. Useat, lähes kaikki, asiantuntijat ovat todenneet, että
tämän hallituksen esityksen mallin mukaisesti nostetaan, ei leikata, tulevia kustannuksia,
niin kuin oli tarkoitus tehdä 1,5—4 miljardilla. Tämä kaikki tulee johtamaan... Saattaa ol-
la, että alkuvaiheessa käy niin kuin täällä edustaja Jaskari totesi, että jossakin palveluitten
saatavuus paranee hetkeksi aikaa, mutta lopputulos tästä hallituksen mallista tulee ole-
maan se, että tämä homma tulee niin kalliiksi, että joudutaan leikkaamaan palveluista, jou-
dutaan nostamaan asiakaspalvelumaksuja, ja se tulee lisäämään suomalaisessa yhteiskun-
nassa merkittävästi eriarvoisuutta. Hallituksen malli lisää eriarvoisuutta, ja sen takia sille
mallille pitää sanoa ”ei”. Mutta pitää viedä sote-uudistusta eteenpäin tavalla, jossa julki-
nen sektori järjestää ja pääasiallisesti tuottaa palvelut [Puhemies koputtaa] kolmannen sek-
torin ja yksityisen sektorin tuella.

15.29 Sari Sarkomaa kok (vastauspuheenvuoro): Arvoisa puhemies! Nykyinen lainsää-
däntö on mahdollistanut sen, että yksityiset yritykset voivat toimia vastoin sitä, minkä jul-
kinen valta näkisi parhaaksi sosiaali- ja terveydenhuollon palveluiden suhteen. Siksi tämä
uudistus tehdään. [Kristiina Salosen välihuuto] Jatkossa on leveämmät hartiat, maakunta
vastaa erikoissairaanhoidosta, perusterveydenhuollosta, sosiaalipalveluista, maakunnalla
on rahat. Maakunta tekee ne hoitoketjut, joilla integroidaan eli tehdään ne hyvät hoitopo-
lut, se on merkittävä uudistus. [Li Anderssonin välihuuto]

Se, mitä edustaja Andersson totesitte, ei pidä paikkaansa. Tässä laissa on merkittävät py-
kälät, joilla ne hoitopolut saadaan kuntoon, ettei ihmisiä pallotella. [Antti Rinne: Sairaan-
hoitajat ja lääkärit ovat eri mieltä!] Jos yksityinen tuottaa palveluita ja saa julkista rahaa,
23



Pöytäkirjan asiakohta PTK 129/2017 vp
sen täytyy noudattaa samoja pykäliä kuin julkisen tuottajan, [Puhemies koputtaa] eli mark-
kinat laitetaan tällä tavalla näppeihin.

Paljon tässä esityksessä on vielä tehtävää, ettei synny oligopoleja, niitä me emme halua.
Toivon, että ministeri Saarikko tekee kaikkensa, että henkilöstö pääsee tämän uudistuksen
toimeenpanoon. Siinä on alueilla selkeitä puutteita. [Puhemies koputtaa] Uudistuksen vai-
kutukset ratkaistaan toimeenpanossa, ja siinä pitää olla henkilöstön nykyistä vahvemmin
mukana.

Ensimmäinen varapuhemies Mauri Pekkarinen: Keskustelu keskeytetään. Keskuste-
lua jatketaan tässä istunnossa päiväjärjestyksen muiden asiakohtien tultua käsitellyiksi. 

Keskustelu keskeytettiin kello 15.30.

————

Keskustelua jatkettiin kello 21.41.

Ensimmäinen varapuhemies Mauri Pekkarinen: Nyt jatketaan aiemmin tässä istunnos-
sa keskeytetyn asiakohdan 2 käsittelyä.

21.41 Katri Kulmuni kesk: Arvoisa puhemies! Päivällä aikaisemmin käsittelimme siis
niin sanottua rajoituslain tiukennusta, joka liittyy sosiaali- ja terveyspalveluiden nivelvai-
heeseen ja siihen muutokseen, kun uudistus nyt etenee. Vaikka tuohon itse rajoituslakiin ei
niin paljon olisikaan tässä vaiheessa sanottavaa — se lakimuutoshan on erittäin tekninen,
ainoastaan kaksi pykälää kaiken kaikkiaan kuuluu siihen lakiin, edelliseen kuului kuusi, ja
suurin asia tietenkin on se, että kuntien kokonaisulkoistuksissa se ulkoistamisraja tippuu
50 prosentista 30:een — niin kuitenkin kun tuossa keskustelun aikana jopa ministeri omas-
sa esittelypuheenvuorossaan otti esille oman kotiseutuni Kemin—Tornion alueen, Meri-
Lapiksikin kutsutun Lapin kulman, ja siellä äskettäin tapahtuneen valtuustojen yhteispää-
töksen perustaa yhteisyritys Länsi-Pohjan keskussairaalaan, niin koen, että alueen kansan-
edustajana minulla on oikeus ja velvollisuus kertoa vähän siitä, miltä tilanne näyttää tuon
seutukunnan ja Lapin kannalta.

Arvoisa puhemies! Kaikki kuntapäättäjät haluavat tietenkin puolustaa oman kotiseutun-
sa palveluita. Ja niinhän oikeastaan mekin tässä salissa teemme, haluamme puolustaa oman
kotimaakuntamme, vaalipiirimme palveluita ja ajaa niitä asioita, jotka meidän ryhmillem-
me, poliittisille puolueille ovat tärkeitä.

Yhteisymmärrys on varmasti siitä, että sosiaali- ja terveyspalveluiden uudistus täytyy
tehdä. Jos se olisi helppo, se olisi varmasti tehty jo aikaa sitten. Ja itse asiassa tämä keskus-
tahallitus on kaikista pisimmällä tuossa sote-uudistuksessa, tällä kertaa pidemmällä kuin
kukaan muu aikaisemmin. Kokonaisuuteen kuuluu yli 40 lakia, ja vain yhdessä niistä on
ongelmia, joidenka takia sitten koko uudistus on viivästynyt, ja se liittyy valinnanvapau-
teen. Olen kuitenkin vakuuttunut ja varma, että hallituskin vielä ennen vuodenvaihdetta,
toivon mukaan, pääsee yhteisymmärrykseen myös siitä valinnanvapaudesta. On kuitenkin
kestämätöntä se tilanne, että niin kauan kuin ei sosiaali- ja terveyspalveluiden uudistusta
saada tehtyä pitkäjänteisesti, terveyserot Suomessa jatkavat kasvuaan ja palvelut keskitty-
vät, harvaan asutuilla alueilla ne menevät kauemmas ja toisaalta siellä, missä on paljon ih-
24



Pöytäkirjan asiakohta PTK 129/2017 vp
misiä ja paljon palveluita, kyllä saattavat jonotkin olla varsin suuria eikä palveluiden ää-
reen siltikään pääse.

Valitettavasti tässä keskustelussa, arvoisa puhemies, menee sitten kuitenkin sekaisin so-
siaali- ja terveyspalveluiden uudistus sekä hallituksen säästöt, joista sovittiin hallitusneu-
votteluissa lähes kolme vuotta sitten. Näillähän ei ole varsinaisesti mitään tekemistä tois-
tensa kanssa, vaan hallituksen säästöt liittyvät talouden tasapainottamiseen ja siihen sopi-
mukseen, mikä puolueiden kanssa tehtiin. Ja nythän talouden käänne on tapahtunut, joten
sikäli talouspolitiikan linja on varmasti ollut oikeansuuntainen, kun työllisyys paranee. 

Suurin yksittäinen säästö kohdistettiin kuitenkin erikoissairaanhoitoon, 350 miljoonaa,
ja erittäin surullinen olen siitä, että sosiaali- ja terveysministeriö päätti tuon säästön saa-
dakseen aika rankalla kädellä keskittää erilaisia toimintoja sen sijaan, että olisi mietitty,
miten niiden olemassa olevien palveluiden ja palvelurakenteiden sisällä voidaan tehdä te-
hostamista ja säästöjä. Jos ajatellaan vaikkapa omaa kotimaakuntaani Lappia, jossa on kak-
si keskussairaalaa, niin yksistään sillä, että näiden keskussairaaloiden erikoissairaanhoi-
don hoitojaksot yhdenmukaistettaisiin, saataisiin 12 miljoonan euron säästö. Sen sijaan se
säästö, mikä valtiovallalta on lahjoitettu vaikkapa Lapin maakunnalle, on 16 miljoonaa eu-
roa. Elikkä ei suinkaan tarvitse lakkauttaa joitakin osastoja tai puhumattakaan viedä eri-
koissairaanhoitoa kauemmas, vaan me voimme ainoastaan parhailla käytänteillä päästä jo
hyvin lähelle niitä säästötoiveita ja tavoitteita, mitkä on asetettu. En tiedä sitten, eikö tämä
ole vakuuttanut valtiovarainministeriön virkamieskuntaa, joka tuntuu välillä kyllä olevan
varsin suuressa asemassa, kun puhutaan oikeastaan minkä tahansa hallinnonalan säästöis-
tä.

Olisi kuitenkin tärkeää, että nyt keväällä, kun terveydenhuoltolaki uudistetaan, hallitus
ja valtiovalta antaisi selkeän signaalin tällaisista kahden keskussairaalan maakunnista, ku-
ten vaikkapa Lappi tai Etelä-Savo — jotka ovat poikkeuksellisia, kun kaikilla muilla maa-
kunnilla on ainoastaan yksi keskussairaala — ja että siinä yhteydessä kaikki keskussairaa-
lat jatkavat aivan normaalisti perus- ja erikoissairaanhoidon päivystävinä yksikköinä. Täs-
tä on ollut ihmeellisesti epäselvyyttä, mutta ei minun käsittääkseni siitä pitäisi olla epäsel-
vyyttä. Se täytyy olla keskustan ja hallituksen linja, että jokainen keskussairaala jatkaa, ja
silloin se kyllä veisi pelkoa pois näiltä alueilta, joilla on pelätty erikoissairaanhoidon kar-
kaamista kauemmaksi. Elikkä halutessaan, jos hallitus on huolissaan vaikkapa tästä Mehi-
läisen yhteisyrityksestä, hallituksella olisi kyllä mahdollisuus ja keinot se estää sillä, että jo
tässä vaiheessa, kun maakunnan sisällä Lapissa jälleen neuvotellaan, hallitus ilmoittaisi tu-
kevansa tämänkaltaista terveydenhuoltolain muutosta.

21.47 Jani Mäkelä ps: Arvoisa puhemies! Kyllä tämä venyvä ja paukkuva sote-uudistus
on vielä tässä muuttuneessakin versiossaan vaikeuksissa. Sellaisia viestejä kuuluu kautta
maan, että käsitykset nyt tällä uudellakin lausuntokierroksella tästä uudistuksesta ovat hy-
vin ristiriitaisia eivätkä asiantuntijatkaan tunnu ymmärtävän, mistä näissä muutoksissa oi-
keastaan puhutaan. Ymmärrän hyvin sote- ja kuntapäättäjien epävarmuuden näiden käsit-
tämättömien uudistusten edessä, ja se, että siellä on erilaisia Mehiläisiä ja muita pörriäisiä
pyörimässä, on vain reaktiota siihen, että hallitus aiheuttaa epävarmuutta näillä toimillaan
ja tällä vatuloinnillaan ympäri tätä maata tärkeissä sote-palveluissa.

Nyt taas oltaisiin vuodeksi lisää jäädyttämässä kehitystä sotessa. Hiipii väistämättä mie-
leen ajatus ja kysymys siitä, mitä sitten tehdään, jos tämäkin korttitalo vielä kaatuu.
25



Pöytäkirjan asiakohta PTK 129/2017 vp
Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan ja hallinto-
valiokunnan on annettava lausunto.
26


