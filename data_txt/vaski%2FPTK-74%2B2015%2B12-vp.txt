















































DEM3C98.tmpSave.xml


Pöytäkirjan asiakohta PTK 74/2015 vp
Pöytäkirjan asiakohta 

PTK 74/2015 vp

Täysistunto

Keskiviikko 2.12.2015 klo 13.59—20.20

12. Valtioneuvoston oikeuskanslerin kertomus vuodelta 2014
Kertomus K 5/2015 vp
Valiokunnan mietintö PeVM 8/2015 vp

Ainoa käsittely

Toinen varapuhemies Paula Risikko: Ainoaan käsittelyyn esitellään päiväjärjestyksen
12. asia. Käsittelyn pohjana on perustuslakivaliokunnan mietintö PeVM 8/2015 vp.

Edustaja Lapintie esittelee mietinnön. Olkaa hyvä.

Keskustelu

19.50 Annika Lapintie vas (esittelypuheenvuoro): Rouva puhemies! Valiokunta on to-
dellakin käsitellyt tätä oikeuskanslerin kertomusta vuodelta 2014, ja tässäkin ottaisin esille
muutamia kohtia, joihin valiokunta erityisesti on halunnut kiinnittää huomiota.

Oikeuskansleri Jonkka nostaa omassa puheenvuorossaan esille huolensa lainvalmiste-
lun laadusta ja kiinnittää erityistä huomiota oikea-aikaiseen poliittiseen ohjaukseen ja kun-
nollisen lainvalmistelun mahdollistavien aikataulujen merkitykseen. Valiokunta yhtyy oi-
keuskanslerin huoleen lainvalmistelun laadusta. Vaikka monet hallituksen esitykset ovat
nykyisin hyvin valmisteltuja ja korkeatasoisia, joukkoon mahtuu yhä myös heikosti val-
misteltuja esityksiä. Erityisen huolestuttavaa on, että puutteellisesti valmisteltujen joukos-
sa on ollut myös yhteiskunnallisesti merkittäviä, laajoja lakihankkeita, jotka on tuotu edus-
kuntaan kiireellä ilman, että niihin on ehditty tehdä esimerkiksi kunnollisia vaikutusarvi-
oita tai säätämisjärjestysperusteluja.

Perustuslakivaliokunta korostaa, samoin kuin oikeuskansleri, poliittisen ohjauksen oi-
kea-aikaisuuden merkitystä ja viittaa valtioneuvoston lainvalmistelijoiden tueksi laadit-
tuun lainvalmistelun prosessioppaaseen. Tässä oppaassa on yksityiskohtaisesti kuvattu
ideaalimalli, jonka mukaan tärkeimmät poliittisen ohjauksen ajankohdat liittyvät lainsää-
däntöhankkeen käynnistämisvaiheeseen ja päättämiseen hallituksen esitysluonnoksen si-
sältölinjauksista, kuten siitä, mikä perusvalmistelussa hahmotelluista ja arvioiduista ratkai-
suvaihtoehdoista otetaan hallituksen esitysluonnoksen laatimisen pohjaksi. Luonnoksen
valmistuttua ohjausta tarvitaan päätettäessä lausuntopalautteen perusteella tehtävistä muu-
toksista.

Perustuslakivaliokunta kuuli myös kansliapäälliköitä eri ministeriöistä tämän asian sel-
vittämiseksi, ja kiinnitimme huomiota siihen, että säädösvalmistelulle annettu aika on vuo-
sien saatossa lyhentynyt. Oikeuskanslerin näkemys siitä, että varsinaista lainvalmistelu-
prosessia ei aina pidetä lain sisällön kannalta merkittävänä valmisteluvaiheena vaan lähin-
nä teknisenä toteuttamisena, näyttää perustuslakivaliokunnan mielestä olevan ainakin
eräissä tapauksissa oikeansuuntainen.
 Tarkistettu
4.1



Pöytäkirjan asiakohta PTK 74/2015 vp
Jo ennen säädösvalmistelua tiukasti toivottu lopputulos ja siihen liittyvät keinot, jotka
on määritelty, rajaavat näitä toteuttamisen vaihtoehtoja, ja vaikutusarviot ja oikeudelliset
reunaehdot voivat olla pitkälti etukäteen rajattuja. Tämä on osoittautunut ongelmaksi. Toi-
saalta on ollut tilanteita, joissa poliittisia linjauksia olisi kaivattu valmistelun aikaisemmas-
sa vaiheessa ja merkittäviäkin sisältömuutoksia on tehty ilman riittävää arviota ja lausun-
tokierrosta.

Perustuslakivaliokunta pitää tärkeänä, että eri ministeriöissä tai itse asiassa kaikissa mi-
nisteriöissä kiinnitetään entistä enemmän huomiota lainvalmistelun prosessioppaan nou-
dattamiseen ja saatujen lausuntojen huomioonottamiseen. Kunnolliseen säädösvalmiste-
luun kuuluu virkamiesvalmistelua, jossa tuodaan esille säädöshankkeen toteuttamisvaihto-
ehdot sekä niihin liittyvät oikeudelliset epävarmuustekijät, kuten suhde perustuslakiin ja
muuhun lainsäädäntöön. Erityistä huomiota valiokunta toivoo kiinnitettäväksi siihen, että
säätämisjärjestysperustelut laaditaan huolellisesti.

Perustuslakivaliokunta on useaan otteeseen korostanut, että hallituksen esitykseen on
aina syytä ottaa jakso "Suhde perustuslakiin ja säätämisjärjestys", jos lakiehdotukset sisäl-
tävät säännöksiä, joiden perustuslainmukaisuutta on syytä arvioida. Hallituksen esityksen
säätämisjärjestysjakso tarjoaa myös eduskunnalle tärkeän informaation, jonka avulla kes-
keisesti arvioidaan esityksen käsittelemisen tarpeellisuutta perustuslakivaliokunnassa.

Perustuslakivaliokunta haluaa tuoda esille myös sen tärkeyden, että ministeriöt kiinnit-
täisivät erityistä huomiota kokeneiden lainvalmistelijoiden riittävyyteen ja huolehtisivat
uusien lainvalmistelijoiden perehdytyksen ja koulutuksen järjestämisestä. Tärkeää on, että
lainvalmistelijat perehdytetään myös eduskuntakäsittelyn vaiheisiin, erityisesti valiokun-
takäsittelyyn, sekä eduskunnan käsittelyn pohjana olevan valiokunnan mietinnön peruste-
lujen merkitykseen, esimerkiksi silloin, kun annetaan ohjeita säännösten tulkinnasta.

Tämän lainsäädännön ongelmien ratkaisemisen lisäksi valiokunta otti esille myös val-
tioneuvoston oikeuskanslerin ja eduskunnan oikeusasiamiehen työnjaon ja yhteistyön ke-
hittämisen. Näiltä osin valiokunta tyytyi viittaamaan asiaan mietinnössään oikeusasiamie-
hen kertomuksen johdosta, ja tässä todetaan perus- ja ihmisoikeuksien edistämiseen ja val-
vontaan liittyvien toimijoiden yhteistyöstä ja työnjaosta, että on syytä varmastikin edel-
leen asiaa selvittää.

Valiokunnan kannanottoehdotuksena on, että eduskunnalla ei ole huomautettavaa ker-
tomuksen johdosta.

19.56 Leena Meri ps: Arvoisa rouva puhemies ja kuulijat! Joudun pikkuisen tässä toista-
maan edellistä puhettani, kun se koskee samaa aihetta kuin eduskunnan oikeusasiamiehen
kertomuksen kohdalla, mutta koska oikeuskansleri ei ollut silloin paikalla, haluan tietysti,
että hänkin on kuulemassa, kun tämä asia koskee myös häntä.

Elikkä tämä koskee työnjaon ja yhteistyön kehittämisen selvittämistä eduskunnan oike-
usasiamiehen ja oikeuskanslerin välillä. Perustuslakivaliokunta on tätä toivonut ja pitänyt
tärkeänä, että tämä selvitetään, ja myös aiemmassa lausunnossaan, valtioneuvoston ihmis-
oikeusselonteosta antamassaan lausunnossa, perustuslakivaliokunta on pitänyt tätä tärkeä-
nä ja toistanut toivomuksensa. Se on minusta erittäin hyvin linjassa siihen, että me yritäm-
me tarkastella näitä niin sanottuja norminpurkutalkoita ja katsoa sitä, onko päällekkäisiä
tehtäviä ja voidaanko niitä järkevämmin jatkossa hoitaa. Tässä eduskunnan oikeusasia-
mies Jääskeläinen onkin todennut, että nykyinen päällekkäinen, kahden ylimmän lailli-
suusvalvojan järjestelmä ei ole kansalaisten ja yhteiskunnan kannalta tehokkain eikä tar-
2



Pöytäkirjan asiakohta PTK 74/2015 vp
koituksenmukaisin. Tässähän on tietysti ideana, että asiat ratkaistaan asiallisesti ja joutui-
sasti ja ihmiset saavat hyvin oikeusturvaa.

Olemme perustuslakivaliokunnassa kuulleet molempia laillisuusvalvojia, ja oikeus-
kansleri on antanut myös kirjallisen lausunnon, ja tietysti nämä samat asiat kävimme va-
liokunnassa läpi. Tässä on joitakin sellaisia näkökohtia, joita tarkastelen.

Tämä lausunto oli aika kriittinen, ja koin sen vähän negatiiviseksi enkä kovin haluk-
kaaksi ottaa vastaan tätä eduskunnan oikeusasiamiehen ehdotusta, mutta se on tietysti jo-
kaisen itsensä päätettävissä, miten asioihin suhtautuu. Nyt itse katselen kansanedustajana
näitä joitakin perusteluita. Esimerkiksi oikeuskansleri katsoo, että laillisuusvalvojalla olisi
hyvä olla mahdollisimman laaja toimenkuva — varmasti näin — ja että se olisi keino saa-
da tietoa viranomaiskoneiston toiminnasta ja siitä, mitä rakenteellisia esteitä siellä mahdol-
lisesti on — ehkä näinkin. Mutta jos ajatellaan kaikkea tuomioistuintoimintaa ja viran-
omaistoimintaa, niin kaikki joutuvat selvittämään laajastikin tuomioistuimen EU-lainsää-
däntö- ja muita ratkaisuja. Sitä tietoa saa myös perehtymällä toisen viranomaisen päätök-
siin. Varmasti sitten, kun on laaja tiedonsaantioikeus, voi myös halutessaan saada valmis-
teluasiakirjoja, niin että ehkä se ei syvällisesti tarkasteltuna ole niin keskeinen vastaseikka
sen torjumiseen.

Tietysti oikeusasiamies oli vielä tuonut esille sitäkin, että täällä joudutaan kansliassa sit-
ten tarkistelemaan kanteluita ja kirjailemaan niitä ja soittelemaan ja että tämä ei tietenkään
ole ongelma, että eipä siihen juuri mene aikaa. No, ei varmasti nyt ole mikään suuri asia,
mutta kyllä se kuitenkin on siellä rikkana rokassa, ja ainahan se kuitenkin jonkin verran kä-
sittelyaikoja pidentää, mutta yksinomaisesti tämä ei ole mitenkään ratkaisevaa.

Mutta se, mikä minusta on tärkeintä, on se, mitä oikeusasiamies on tuonut esille, että sa-
mantyyppisistä tapauksista tulisi samantapaisia ja samansuuntaisia ratkaisuja. Kysymys ei
ole siitä, että meidän pitäisi aina saada samanlaisia ratkaisuja, paitsi silloin, kun on täysin
samanlainen tapaus, ja harvoin on. Mutta jos me mietimme esimerkiksi tämän päivän tuo-
mioistuimia, siellähän on hyvin eriytetyt osastot. Toiset käsittelevät konkurssiasioita, toi-
set rikosasioita, toiset riita-asioita juuri sen takia, että siellä syvennetään sitä osaamista,
kun tiedetään, että meistä kukaan ei voi hallita laidasta laitaan kaikkea. Silloin se tuntemus
ja osaaminen on parasta ja se on myös tehokasta ja nopeampaa. Se on minun mielestäni
kaikkien oikeusturvan kannalta hyvä, että ihminen on todella paljon käsitellyt niitä asioita.
Tämä on minun näkemykseni. Esimerkiksi annoin täällä jo aikaisemmin kehut maistraatin
kohdalta, missä olen vuosia työskennellyt, vanhemmalle oikeusasiamiehensihteerille Mik-
ko Sarjalle — huomaa, että hänellä on vuosien ote siihen edunvalvontaan. Kyllä hän meitä
huomauttaa, en minä sitä tarkoita, mutta hän osaa sen alueen, ja se nopeuttaa ehdottomasti
asioiden käsittelyä. 

Minä pidän erittäin suotavana, että tämä tutkitaan ja tähän suhtaudutaan avoimin mielin.
Tässä voi tulla vaikka mitä uutta. Voimmehan me keksiä oikeuskanslerille jonkun uuden
tehtävän sitten sen tilalle, jos tuntuu, että on liian vähän tehtävää, mitä en epäile — tämä oli
vain loppukevennys.

20.02 Hannu Hoskonen kesk: Arvoisa rouva puhemies! Pari huomiota oikeuskanslerin
kertomuksesta viime vuodelta. Perustuslakivaliokunta mietinnössään toteaa, että ei ole
huomautettavaa. Kaksi huomiota omalta osaltani, ja nämä huomiot eivät missään nimessä
ole negatiivisia huomioita vaan käytännön asioiden kehittämistä.
3



Pöytäkirjan asiakohta PTK 74/2015 vp
Ensimmäinen huomio liittyy oikeuskanslerin esille nostamaan erittäin ajankohtaiseen
asiaan lainvalmistelun laadun parantamisesta. Tämä on eduskunnan otettava ihan oikeasti
hyvänä, positiivisena neuvona siitä, mitä asialle tulisi tehdä, koska olemme törmänneet
monessa yhteydessä joidenkin lakien osalta sellaiseen tilanteeseen, jossa lainvalmistelussa
on ollut joko kiireen tai sitten jonkun muun syyn takia puutteita. Tämä on kansalaisten oi-
keusturvankin kannalta huono asia, koska jos teemme huonolaatuista lainsäädäntöä, sehän
johtaa tietenkin sitten siihen tilanteeseen, että oikeuskanslerille ja oikeusasiamiehelle tulee
valituksia sitten, kun on epäselvä tilanne.

Tällaisesta lainvalmistelusta meidän on päästävä eroon. Ja nimenomaan, kuten oikeus-
kansleri aivan oikein tässä omassa kertomuksessaan viittaa, tätähän varten on tehty tällai-
nen lainvalmisteluopas, joka on tuolla oikeusministeriössä tehty. Sen kyseisen oppaan käy-
töstä voisi sanoa vähän proosallisesti, että se on vähän kuin rallissa nuotit, että hyvä ralli-
kuski tarvitsee erinomaisen kartturin, joka laatii hyvät nuotit, että auto menee sujuvasti tie-
tä pitkin. Sama koskee lainlaadintaa tässä maassa: Kun on hyvä opas ja hyvät nuotit, niin
silloin syntyy laadukasta työtä ja pysytään raiteilla ja nimenomaan niin, että oikeuskansle-
rin ja oikeusasiamiehen työ helpottuu, kun turhat valitukset vähenevät, kun on selvä lain-
säädäntö, joka on hyvin perusteltu, ja sen lisäksi, kun eduskunnan uudesta laista sitten ai-
kanaan laaditaan mietintö tässä salissa hyväksyttynä, se on sitten myös selkeä ja kansalais-
ten on sitä helppo noudattaa. Se on tärkeä osa suomalaista oikeusturvaa.

Sitten, arvoisa puhemies, oikeuskansleri ottaa kantaa vielä tähän, että kun uusi valtio-
neuvosto aloittaa aina työnsä vaalien jälkeen, niin olisi tärkeää tämä perehdyttämistyö, että
pystyttäisiin tekemään laadukasta työtä.

Ja lopuksi, arvoisa rouva puhemies, yksi huomio koskee vain sitä, (Puhemies koputtaa)
että oikeuskansleri aivan oikein nostaa esille tämän oikeusasiamiehen ja oikeuskanslerin
työnjaon. Tämä on aivan oikea huomio. Sitä kannattaa kehittää (Puhemies koputtaa), ja se
parantaa myös oikeusturvaa.

20.04 Valtioneuvoston oikeuskansleri Jaakko Jonkka : Arvoisa puhemies! Kiitän ar-
voisia kansanedustajia esitetyistä näkemyksistä. Minä otan esille tässä vain yhden asian.
Oikeuskanslerin ja eduskunnan oikeusasiamiehen osaksi rinnakkainen toimivalta ei johda
päällekkäiseen työhön. Olen perustellut perustuslakivaliokunnassa kuultuna sitä, että oi-
keuskanslerin nykyinen tehtäväkenttä on valvonnallisesti varsin onnistunut ja voimavaro-
jen käytettävyyden kannalta tarkoituksenmukainen. Minun näkemykseni perustuu molem-
pien ylimpien laillisuusvalvojien toiminnasta omakohtaisesti saamiini käytännön koke-
muksiin. Olen ollut Oikeusasiamiehen kansliassa esittelijänä, kansliapäällikkönä ja apulai-
soikeusasiamiehenä yhteensä lähes vuosikymmenen ja sen jälkeen toistakymmentä vuotta
nyt Oikeuskanslerinvirastossa ensin apulaisoikeuskanslerina, jonka keskeisin työnkuva
vastaa pitkälti oikeusasiamiesten tehtäviä, ja sitten oikeuskanslerina. Näen asian niin, että
oikeuskanslerin tehtävien karsiminen ei olisi toiminnan kannalta onnistunut. Toki myön-
nän, että kaikessa on tietysti aina kehittämisen varaa. — Kiitos.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 5/2015 vp joh-
dosta.
4


