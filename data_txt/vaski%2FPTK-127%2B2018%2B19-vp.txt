















































DEMADF4.tmp.xml


Pöytäkirjan asiakohta PTK 127/2018 vp

 Tarkistettu
4.0

Pöytäkirjan asiakohta 

PTK 127/2018 vp

Täysistunto

Maanantai 10.12.2018 klo 14.01—20.08

19. Hallituksen esitykseksi eduskunnalle laiksi ajoneuvolain 16 ja 64 a §:n muuttamisesta 
sekä eräiksi siihen liittyviksi laeiksi

Hallituksen esitys HE 185/2018 vp
Valiokunnan mietintö LiVM 31/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 19. asia. Käsittelyn pohjana on liikenne- ja viestintävaliokunnan mietintö LiVM
31/2018 vp. Nyt päätetään lakiehdotusten sisällöstä.

Keskustelu

19.56 Jukka Kopra kok: Arvoisa rouva puhemies! Tämä hallituksen esitys raskaiden
moottorikelkkojen sallimisesta moottorikelkkareiteillä on erityisen tervetullut. Jo tälläkin
hetkellä raskaita moottorikelkkoja on käytössä, niillä voi metsässä ajaa, mutta nyt niillä
voisi ajaa siis moottorikelkkareiteillä. Kuljettaja tarvitsee raskaan moottorikelkan kuljetta-
miseen jatkossa T-luokan ajokortin. 

Uskomme, että tämä esitys on erittäin hyvä parantamaan erityisesti pohjoisen Suomen
matkailuyritysten toimintaa, sillä näin voidaan kuljettaa turisteja ja muita matkailijoita
metsässä ja luontokohteissa ja luontokohteisiin paremmin kuin silloin, jos nämä henkilöt
itse ajaisivat moottorikelkkaa.

Valiokunta mietinnössään totesi, että vaikutuksia on seurattava, ja on tietenkin hyvä
näin, että tästä saadaan sitten raportti ajan kuluessa, sillä ilmiö on kuitenkin uusi ja sitä on
syytä tarkkailla.

Yleiskeskutelu päättyi.

Eduskunta hyväksyi hallituksen esitykseen HE 185/2018 vp sisältyvien 1.—4. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.


