















































DEM11.tmp.xml


Pöytäkirjan asiakohta PTK 59/2019 vp
Pöytäkirjan asiakohta 

PTK 59/2019 vp

Täysistunto

Keskiviikko 6.11.2019 klo 14.01—19.16

4. Hallituksen esitys eduskunnalle työeläkelainsäädännön ja sairausvakuutuslain muutta-
miseksi

Hallituksen esitys HE 64/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 4.
asia. [Hälinää] — Ei esittelystä tule mitään, ellen kuule omaa ääntäni. — Puhemiesneuvos-
to ehdottaa, että asia lähetetään sosiaali- ja terveysvaliokuntaan.

Lähetekeskusteluun varataan enintään 45 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

14.02 Arja Juvonen ps: Arvoisa herra puhemies! Käsittelyssä on hallituksen esitys 64
liittyen työeläkelainsäädännön ja sairausvakuutuslain muuttamiseen. Olisin halunnut tie-
dustella tästä ministeriltä, mutta valitettavasti hän ei ole täällä paikalla. Kun täällä asiaa on
käsitelty ja lausuntoja pyydetty, niin Hyvinvointiala HALI lausuu täällä ja esittää, että lain
valmistelussa tulisi ottaa aikalisä, jolloin esityksen vaikutukset vero- ja eläkemaksutuloi-
hin selvitetään tarkemmin sekä huomioidaan esityksen vaikutukset lääkäripulaan uutena
näkökulmana. Olisin halunnut tiedustella, mitä tällä tarkoitetaan. Onko tällä esityksellä
mahdollisesti lääkäripulaa lisäävä vaikutus vai lääkäripulaa helpottava vaikutus? Esitys
liittyy vahvasti hoivatakuuajatukseen, koska haluamme lääkäreitä lisää emmekä toki halua
sellaista lainsäädäntöä, joka ei näitä lääkäreitä toisi.

Puhemies Matti Vanhanen: Keskustelu on... Katsotaanpa. — No niin, edustaja Essayah.

14.03 Sari Essayah kd: Kiitoksia, arvoisa puhemies! Tässä on nyt vähän hämmentävä ti-
lanne, kun tässä on kuitenkin kysymyksessä aika tärkeä työeläkelainsäädäntö- ja sairaus-
vakuutuslakien muuttamiseen liittyvä lainsäädäntöpaketti. Onkohan tarkoitus, että tätä mi-
nisteri tässä esittelee, vai käymmekö me täällä nyt sitten debattia, vaikka ministeri on sa-
lissa? Kyse on kuitenkin hallituksen esityksestä, ja siinä mielessä olen nyt vähän epätietoi-
sena. Puhemies oli jo lopettamassa koko keskustelua, mutta ilmeisestikö esittelevä minis-
teri saapuu? Vai eikö saavu? [Eduskunnasta: Ei! — Puhuja nauraa]

Puhemies Matti Vanhanen: Meillä on keskustelu käynnissä, ja ministerillä on oikeus
osallistua keskusteluun. [Sari Essayah: Selvä!]
 Tarkistettu
4.0



Pöytäkirjan asiakohta PTK 59/2019 vp
14.04 Leena Meri ps: Arvoisa puhemies! Mukavaa, että ministeri saapui paikalle. En tie-
dä, kuulitteko, mutta oikeastaan edustaja Juvonen esitti erittäin oleellisen kysymyksen. Nyt
on viime aikoina puhuttu sote-uudistuksesta, hoitajatakuusta ja lääkärille pääsystä ja kai-
kenlaisista keinoista, joilla me saisimme uusia lääkäreitä. On esitetty, että tulisi tuhat uutta
lääkäriä. Oikeastaan kysyisin ehkä tässä ohessa myöskin sitä, onko teillä suunnitelmia, mi-
ten niitä lääkäreitä nyt saadaan ja mistä heitä saadaan lisää. 

Oli erittäin oleellinen tämä edustaja Juvosen kysymys, mitkä tämän esityksen vaikutuk-
set ovat, vähennetäänkö täällä lääkäreitä vai lisätäänkö täällä lääkäreitä. Hyvä, että meidän
perussuomalaisten kansanedustajat ovat hereillä, niin ettei tämäkin keskustelu nyt mennyt
— oli jo menossa — hyvinkin nopeasti niin sanotusti klousiin. Edustaja Juvonen otti an-
siokkaasti esille erittäin tärkeän kysymyksen.

14.05 Arja Juvonen ps: Arvoisa herra puhemies! Kiitos toisesta puheenvuorosta. 
Todellakin, käsissämme on paksu nivaska lakitekstiä, ja kiinnitän huomiota Hyvinvoin-

tiala HALIn näkemykseen siitä, että tässä lainvalmistelussa tulisi ottaa aikalisä ja pyytää
myös vaikutusten arviointia. Täällä mainitaan lääkäripula uutena näkökulmana, ja nyt ha-
luaisin kysyä teiltä, kun tämä valtavan paksu lakiesitys liittyy kyllä vahvasti aikomukseen-
ne tuoda hoivatakuu: Onko tällä hallituksen esityksellä lääkäripulaa lisäävä vaikutus vai
lääkäripulaa helpottava vaikutus? Erittäin tärkeitä kysymyksiä. Ja millä tavalla vastaatte
nyt tähän HALIn näkemykseen? 

Aivan kuten edustaja Meri sanoi, tämä lääkäreiden saatavuuden parantaminen on ykkös-
teema, ja on erittäin tärkeää, että siitä pidetään kiinni. Puhukaamme siitä, että tarvitsemme
niitä lääkäreitä, ei puhuta moniammatillisesta tiimistä, mistä te, hallitus, haluatte meille
kertoa. Suomalaiset haluavat päästä lääkäriin, ja sen takia on erittäin huolestuttavaa, onko
esityksellä lääkäripulaa lisäävä vaikutus.

14.06 Timo Heinonen kok: Arvoisa herra puhemies! Hyvä, että perussuomalaiset pitivät
keskustelun hengissä. [Leena Meren välihuuto] Ja myös edustaja Essayah’han oli tässä ai-
van niin kuin elvyttämässä tämän keskustelun. Kyse on tietysti erittäin vakavasta asiasta.

Meillä on lääkäripulaa tässä maassa. Viime päivinä on uutisoitu myös laajasti siitä, että
terveyskeskukset ovat syvässä kriisissä: lääkäriin ei pääse. Puhutaan hoitajatakuusta ja hoi-
toon pääsystä, ja on kerrottu, että ensi vuonna ollaan palkkaamassa lisää lääkäreitä terve-
yskeskusohjelman kautta 70 miljoonalla. Mutta sitten asiantuntijat ovat kertoneet, että ei
tuota 70 miljoonaa voikaan käyttää lääkäreiden palkkaamiseen. Nyt tietysti olisi hyvä saa-
da selvyys siihen, onko tämä terveyskeskusohjelmaan varattu 70 miljoonaa käytettävissä
lisälääkäreiden palkkaamiseen vai ei. 

Kaiken kaikkiaan tietysti tämän esityksen peruskysymykset, jotka tässä edellä perussuo-
malaiset ja KD:n puheenjohtaja, edustaja Essayah, esille nostivat, vaatisivat nyt kyllä hie-
man lisää selvyyttä.

14.08 Sari Sarkomaa kok: Arvoisa herra puhemies! Tosiaan kiitos perussuomalaisille ja
kristillisdemokraateille, että piditte täällä puheenvuoroja, niin että saatiin ministerit aina-
kin hetkeksi saliin. Nyt taisi toinen ministeri lähteä. [Eduskunnasta: Toinen livahti!]

Mutta todellakin: Suomessa on erittäin hyvä erikoissairaanhoito, mutta meidän peruster-
veydenhuoltomme on OECD-maiden eriarvoisin. Terveyskeskuksiin ei pääse. Siellä odot-
tavat työttömät, lapsiperheet, eläkeläiset. Nyt kun hallitus on hienosti luvannut, että 1 000
2



Pöytäkirjan asiakohta PTK 59/2019 vp
lääkäriä tulee, niin toivon kuulevani, miten tämä lakiesitys vaikuttaa lääkäreiden saatavuu-
teen. Ja toivoisin, että täällä ministerit tai hallituksen edustajat kertoisivat, minkälaisiin toi-
menpiteisiin oikeasti ryhdytään, jotta nämä 1 000 lääkäriä saadaan.

Ilolla kuulimme sen, kun ministeri Kiuru kertoi, että nyt laitetaan 70 miljoonaa euroa ha-
kuun, alueet voivat hakea. Ja ministeri sanoi, että jos tällä rahalla niitä lääkäreitä ei saada,
niin ei sitten millään. Mutta nyt kun STM:n virkamiehet ovat todenneet ministerin puheen-
vuoron jälkeen, että ei, ei tällä voi palkata yhtään lääkäriä ja että tämä menee kehittämis-
hankkeisiin, niin olisiko oikeus ja kohtuus, että eduskunta saisi tietää, mihin tätä rahaa voi-
daan käyttää ja millä rahalla nämä lääkärit aiotaan palkata?

Me haluamme kokoomuksen eduskuntaryhmässä, että ihmiset saavat sosiaali- ja ter-
veyspalvelut. Mielestämme on todella väärin, että eläkeläiset eivät pääse sinne terveysase-
malle, eivät lapsiperheet, eivät työttömät. Me itse voimme käyttää työterveyshuoltoa täällä
eduskunnassa. 

Meidän täytyy muistaa, että ihmiset odottavat. Toivon, että täällä oleva ministeri tai hal-
lituksen edustaja vastaa. Tästä on todella suuri epätietoisuus. Näin suurta ristiriitaa en
muista ministerin puheiden ja virkamiesten puheiden välillä. Ministeri sanoo: tällä saa-
daan ne lääkärit, mitä tuolta kentältä löytyy. Ja virkamies sanoo: ei, tällä ei voida palkata
yhtään lääkäriä. Kumpi näistä on se, mihin meidän pitää eduskunnassa uskoa?

14.10 Sari Essayah kd: Arvoisa puhemies! Olisin vielä näihin itse esityksen substanssi-
kysymyksiin halunnut paneutua. 

Ensinnäkin täällä esitetään, että jos työntekijä on ollut tietoinen siitä, että työnantaja on
laiminlyönyt eläkevelvoitteensa maksamisen, niin tältä ajalta työntekijälle ei kerry eläket-
tä. Minä olisin halunnut tietää, millä tavalla ministeriössä on huomioitu se, että monet täl-
laisista tilanteista saattavat liittyä esimerkiksi siihen, että tämä työntekijä on ollut vaikkapa
jonkinlaisessa alistetussa asemassa, ehkä jopa pakkotyössä tai vastaavanlaisessa työsuh-
teessa. Elikkä hän on saattanut hyvinkin olla tietoinen siitä, että hänen työnantajansa ei
välttämättä suorita näitä maksuja. Siitä huolimatta tuntuu aika kohtuuttomalta, että työnte-
kijä on nimenomaan se, joka kärsii tässä sitten siitä, että hänelle ei eläkettä kerry. Ajatel-
laan nyt vaikka ihmiskauppatilanteita tai vastaavia, niin voi olla, että työntekijällä on hy-
vin vahva epäilys siitä, että mitään eläkemaksuja ei makseta. Ja siinä mielessä olisin halun-
nut tietää ministeriltä, että onko huomioitu, että tällaisessa tilanteessa esimerkiksi eläketur-
va tulee sitten työntekijän avuksi, jos näin käy.

Sitten toinen kysymys liittyy tähän esityksen kohtaan, jossa mietitään sitä, että mikä elä-
kelaitos ratkaisee tämän eläkehakemuksen, ja oikeastaan siitä vähän johdettuna: Me tie-
dämme, että tämän soten ympärillä on ollut paljon keskustelua siitä, että kun tehdään ul-
koistuksia ja nämä työntekijät siirtyvät yksityiselle puolelle, niin nämä eläkemaksut ovat
matalammat kuin Kevalla. Kun ainakin viime kaudella oli vahvasti epäilyksiä siitä, onko
nämä niin sanotut kattamattomat eläkevastuut tuolla Kevassa hoidettu, niin olisinkin kysy-
nyt, että onko tai tuleeko sillä, että eläkemaksut ovat erisuuruisia eri eläkelaitoksissa, ole-
maan vaikutusta tämän hallituksen mahdollisiin sote-ratkaisuihin.

Ja kolmantena sitten vielä tästä, kun täällä puhutaan tästä oikeudesta eläkkeeseen pal-
kattomilta ajoilta. Meillä Suomessahan kotihoidon tuen ja myöskin tutkintoon johtavan
opiskelun ajalta kertyy niin sanottua laskennallista eläkettä. Tätä asiaa olen jonkun verran
selvitellyt ja tullut siihen hämmentävään lopputulemaan, että näitä eläkevastuita ei tällä
hetkellä ole rahastoitu. Elikkä ne eläkevastuut tulevat maksuun tuleville hallituksille siinä
3



Pöytäkirjan asiakohta PTK 59/2019 vp
vaiheessa, kun nämä henkilöt, vaikkapa nyt kotihoidon tuella olleet, lähtevät sitä omaa elä-
keturvaansa peräämään. Ja ymmärtääkseni kyse on kyllä sitten ihan miljardiluokan vas-
tuista. Vuonna 2002, kun tätä asiaa on täällä eduskunnassa käsitelty, näitä muutamia etuuk-
sia on sinne lisätty, mutta näitä asioita ei ole rahastoitu. Sitä on luvattu selvittää matkan
varrella. Ei kuitenkaan ole selvitetty. Ja meillä on olemassa siellä rahastoimattomia eläke-
vastuita, jotka ovat näitä niin sanottuja laskennallisilta eläkeajoilta kertyviä eläkevastuita.

14.13 Antero Laukkanen kd: Arvoisa herra puhemies! Tässä tosiaan muiden edustajien
huoleen yhdyn tässä. Meillä on täällä semmoinen hyvä tapa, että ministerit esittelevät täm-
möiset merkittävät lakimuutokset, ja oikeastaan vähän ajattelin, että ylpeänä esittelevät
omien ministeriöidensä ja hallinnonalansa uudistuksia täällä, ja sitä toivoisin.

Kiinnitän huomiota vähän samaan asiaan kuin edustaja Essayah, tähän ajatukseen tässä,
että työntekijälle ei kartu eläkettä, jos työnantaja ei sitä ole jostain syystä kartuttanut ja
maksanut ja jos työntekijä on ollut tästä tietoinen: Aika iso vastuu tässä nyt ollaan laitta-
massa työntekijän päälle. Siellähän voi olla moniakin sellaisia syitä, joiden takia hän ei täl-
laiseen toimintaan ryhdy, että esimerkiksi ilmoittaisi asiasta jotenkin eteenpäin. Toivoisin,
että tätäkin ministeri voisi hieman avata, mikä tässä on ollut motiivina näin voimakkaa-
seen muutokseen.

14.14 Päivi Räsänen kd: Arvoisa herra puhemies! Toivoisin myös uudelta hallitukselta
sitä, että varsinkin tällaiset merkittävät monisivuiset hallituksen esitykset esiteltäisiin
eduskunnalle lähetekeskustelussa ministerin toimesta ja sitten myös varauduttaisiin vas-
taamaan kysymyksiin. Ja kiitos siitä, että ministeri on siellä aitiossa ja varmasti nyt sitten
myös osallistuu tähän keskusteluun.

Itse kiinnitin huomiota siihen, että täällä sukupuolivaikutuksissa todetaan, että ”palkat-
tomien aikojen eläkekarttuman laskentaan ehdotettujen muutosten arvioidaan kasvattavan
miehille maksetuista vanhempainpäivärahoista karttuvaa työeläkemenoa ja taas pienentä-
vän naisille maksetuista vanhempainpäivärahoista karttuvaa työeläkemenoa”. Toivoisin,
että hiukan tätä avaisitte tarkemmin.

Sitten todellakin asian valmistelussa eri tahoilla on ollut aika paljon erilaista huomautet-
tavaa, mihin on hyvä saada tässä lähetekeskustelussa vastaus. Ja itsekin toivoisin, että vas-
taisitte tähän Hyvinvointiala HALIn viestiin, jossa he ovat huolestuneita esityksen vaiku-
tuksista lääkäripulaan. Tätä HALIn näkemystä ei ymmärtääkseni tässä esityksessä ole huo-
mioitu, mutta varmasti ministeri pystyy meille nyt selvittämään asiaa.

14.16 Kaisa Juuso ps: Arvoisa puhemies! Kiinnitän huomiota samaan asiaan kuin edus-
tajat Juvonen ja Räsänen. Hallituksen esityksessä kohdassa 2.5 toisessa kappaleessa puhu-
taan työpanososingosta, mikä tällä hetkellä toimii siis sillä tavalla lääkäreiden kohdalla,
että he voivat osan palkastaan saada työpanososinkona, jolloin työnantajan tai sen yrityk-
sen, joka sen osingon maksaa, ei tarvitse siitä maksaa sosiaaliturvamaksuja, vaikkakin se
on verotettavaa palkkatuloa, siis sosiaaliturvamaksuja ja eläkevakuutusmaksuja ei tarvitse
maksaa. Ja nyt jos tämä mahdollisuus tällä hallituksen esityksellä poistetaan, niin olisi kyl-
lä hyvä selvittää, millä tavalla tämä vaikuttaa lääkäreiden saatavuuteen julkisella sektoril-
la. — Kiitos.
4



Pöytäkirjan asiakohta PTK 59/2019 vp
14.17 Joonas Könttä kesk: Arvoisa herra puhemies! Haluan kehua oppositiota näistä ra-
kentavista kysymyksistä. Minusta ne ovat olleet oikein asiallisia, ja muun muassa ne huo-
let tästä mahdollisesta lääkäripulasta ovat sellaisia, että minusta on ihan hyvä, että minis-
teri niihin varautuu vastaamaan. Lääkäreitä tässä maassa totisesti tarvitaan yhä enemmän.

Mutta sen sijaan, että pelkästään pohdimme tällaisia mekaanisia toimia siihen, kuinka
paljon lääkäreitä aina tarvitaan lisää tai kuinka paljon rahaa aina tarvitaan lisää palvelui-
den tuottamiseen, haluaisin kiinnittää huomiota myös muun muassa Lääkärilehden erittäin
asiantuntevaan artikkeliin tämmöisistä järjestelmähäiriöistä ja häiriökysynnän merkityk-
sistä meidän sosiaali- ja terveydenhuollossamme, ja toivon, että myös tällaisiin rakenteel-
lisiin kysymyksiin paneuduttaisiin eikä aina vain pelkästään mekaanisiin asioihin, vaikka-
pa lääkärimäärään. Yhtä kaikki se on kyllä erittäin merkittävää, ja toivon, että myös tähän
opposition hyvään kysymykseen vastataan. 

14.18 Aki Lindén sd: Arvoisa herra puhemies! Tästä asiasta on Elinkeinoelämän keskus-
liitto lausunut seuraavaa: ”Elinkeinoelämän keskusliitolla ei ole huomauttamista esityksen
johdosta.” Harvoin myöskään työntekijät — tässä tapauksessa Lääkäriliitto, joka kuuluu
Akavaan — lausuvat näin. Akava on lausunut: ”Akava on ollut mukana esityksen valmis-
telussa. Akavalla ei ole esitykseen huomautettavaa.” STTK on lausunut: ”STTK on ollut
mukana esityksen kolmikantaisessa valmistelussa. STTK:lla ei ole esitykseen huomautet-
tavaa.”

Minulle uutena kansanedustajana on ollut eräänlainen elämys se, että kun täällä keskus-
tellaan asiasta A, niin hetken päästä puhutaan ihmiskaupasta, terveyskeskusjonoista, mil-
jardien eläkevastuusta, sukupuolivaikutuksista ja niin edelleen ja niin edelleen. Tässä on
kysymys hyvin pitkälti teknisestä järjestelystä, siitä, tekevätkö lääkärit työtä ammatinhar-
joittajina vai niin sanotuissa osakkuusyhtiöissä, joissa sitten voi osan siitä ammatinharjoit-
tajatulosta ottaa osinkona, jolloin sitä verotetaan eri tavalla ja siinä on erilaiset eläkejärjes-
telyt ja käytännöt. Tällä asialla ei tule olemaan mitään kielteisiä vaikutuksia lääkäreiden
saatavuuteen työmarkkinoilla. Itse olen ammatinharjoittajana hoitanut ehkä 20 000 lääkä-
rikontaktia, ja minun mielestäni HALIn lausunnossa olevat asiat ovat täysin liioiteltuja,
kun siellä todetaan, että esimerkiksi ammatinharjoittajana toimiminen tarkoittaa niin suur-
ta byrokratiaa, että se vähentää lääkärien, esimerkiksi virkatyön lisäksi tekemää, ammatin-
harjoittajatyötä. Se on hyvin vähän byrokratiaa vaativaa työtä, eli tässä nyt ollaan kyllä mi-
nusta tehty näillä opposition kysymyksillä kärpäsestä härkänen. Tämä on hyvin tekninen
ratkaisu, niin kuin sitten tässä työnantajan eli EK:n ja Akavan lausunnoissa on todettu.

14.19 Peter Östman kd: Arvoisa puhemies! Äskeinen puheenvuoro oli kyllä yllättävä.
[Hälinää] Jos ajatellaan sitä, että kun tämä hallitus aloitti, he halusivat olla enemmän heik-
kojen puolella kuin edelliset hallitukset, niin nyt kuulosti ihan siltä, että tämä hallitus ni-
menomaan puolustaa niitä, jotka ovat vahvassa asemassa: kun viitattiin näihin lausuntoi-
hin, niin ne olivat juuri niitä tahoja, jotka ovat vahvassa asemassa. Mutta miten käy — täs-
sä salissa monta kertaa viitataan siihen pieneen, tavalliseen ihmiseen, esimerkiksi pitkäai-
kaissairaisiin — minkälaiset vaikutukset tällä lainuudistuksella on niille, jotka ovat olleet
kenties vuoden sairauslomalla ja joutuvat työkokeiluun, jonka jälkeen todetaan, että he
ovat edelleen työkyvyttömiä? He tippuvat siihen pienempään sairauspäivärahaan.
5



Pöytäkirjan asiakohta PTK 59/2019 vp
Tällaisista asioista olisi myöskin syytä keskustella, ei pelkästään lääkäreitten saannista
ja heidän tilastaan markkinoilla. Meidän pitäisi lainsäädännössä huomioida, miten käy ta-
valliselle kansalaiselle. 

14.21 Sosiaali- ja terveysministeri Aino-Kaisa Pekonen: Arvoisa puhemies! Kiitos
edustajille tästä hyvästä, mielenkiintoisesta keskustelusta. Lupaan teille, edustajat, että
täällä aina ylpeydellä esittelen tämän hallituksen esityksiä ja omia lakiesityksiäni, mutta
todettakoon, että tämä esitys on viime kaudelta jäänyt esitys, jonka nyt sitten tämä hallitus
tuo tänne teille käsiteltäväksi. Tämä esitys liittyy viime kaudella tehtyyn päivärahojen
maksuperusteiden uudistamiseen. [Jari Myllykoski: Jonkun tarvii parsia sukat!] Eli jatkos-
sa päivärahat määrittyvät edellisten 12 kuukauden tulojen mukaan, ja tässä nämä muutok-
set tehdään tähän työeläkejärjestelmään. Ja, hyvät edustajat, tämä on ennen kaikkea tekni-
nen muutos, kuten edustaja Lindén täällä sanoi, ja ensisijaisesti tämä hallituksen esitys liit-
tyy nimenomaan työtulouudistukseen, joka on iso uudistus. Tämä laki pitää saattaa voi-
maan ennen kuin tämä työtulouudistus voi tulla voimaan. Me seuraamme tämän lain vai-
kutuksia ja korjaamme toki puutteet, mikäli niitä ilmenee.

14.22 Sari Sarkomaa kok: Arvoisa herra puhemies! Olenko oikeassa, jos totean, että ai-
na, kun eduskuntakausi päättyy, lakiesitykset raukeavat ja kaikki ne esitykset, jotka halli-
tus tuo, ovat hallituksen esityksiä?

Täällä nyt on todettu sosiaalidemokraattisen eduskuntaryhmän puolesta, että täällä on
tehty kärpäsestä härkänen, mutta täällä on pyydetty vain, että merkittävä lakiesitys esitel-
täisiin, ministeri esittelisi lakiesityksen ja vastaisi siihen liittyviin kysymyksiin. Mielestäni
se on ihan kansanedustajien perusoikeus, ja toivon, että tämän tyyppistä keskustelua täällä
ei tarvitse käydä.

Täällä viitattiin myöskin eläkevastuisiin. Me puhumme tässä eläkkeistä, ja mielestäni se
oli ihan hyvä puheenvuoro, jonka täällä Sari Essayah nosti esille. Haluan tässä nyt vielä
käyttää tämän tilaisuuden hyväkseni ja sanoa sen, että en voi mennä mihinkään ilman, että
minulta kysyttäisiin sitä, että aikooko hallitus todellakin leikata työeläkkeitä. Hallitusoh-
jelmassa lukee niin, että selvitetään mahdollisuutta työeläkejärjestelmän sisällä korottaa
pienimpiä eläkkeitä. Eli tämähän tarkoittaisi sitä, että esimerkiksi poliisien ja sairaanhoita-
jien eläkkeistä otettaisiin niitä euroja ja siirrettäisiin niitä pienimpiin eläkkeisiin. On tär-
keää, että eläkkeiden ostovoimasta huolehditaan, [Jussi Saramo: Kokoomuksen toiveajat-
telua!] ihmisistä, keillä on pienet eläkkeet. Meidän täytyy tehdä toimia, että he tulevat niil-
lä toimeen. Mutta tämä selvityshän, joka on hallitusohjelmassa, romuttaisi koko työeläke-
järjestelmän. Aiotaanko tämä tehdä sen takia, että vaalilupaukset lunastetaan? Minä saan
jatkuvasti yhteydenottoja sairaanhoitajilta, poliiseilta, ja niissä kysytään, että aiotteko te to-
dellakin tehdä tämän toimen. Ja kysyn nyt vastuuministeriltä: aiotaanko tämä selvitys teh-
dä ja aiotaanko vaarantaa koko työeläkejärjestelmän kestävyys ja se, että se perustuu työn
tekemiseen? [Jussi Halla-aho: Vasemmistoa vain naurattaa! — Leena Meri: Ainahan niitä
naurattaa!]

14.24 Arja Juvonen ps: Arvoisa herra puhemies! Täytyy sanoa, että myös minä ihmette-
lin edustaja Lindénin puheenvuoroa siitä, että oppositio täältä varsin huvikseen nostaisi
näitä teemoja esille. Ei suinkaan — tämä on ihan puhtaasti täältä asian valmistelusta, muun
muassa tämä HALIn lausunto liittyen siihen lääkäriasiaan ja mahdollisuuteen, lisääkö tämä
6



Pöytäkirjan asiakohta PTK 59/2019 vp
esitys lääkäripulaa Suomessa ja mitä tämä tulee tarkoittamaan. Olen myös sitä mieltä, että
aina silloin, kun eduskuntakausi päättyy ja jos joku lakiesitys jää käsittelemättä, se rau-
keaa. Silloin seuraavalla hallituksella on mahdollisuus tehdä sinne mahdollisesti korjauk-
sia ja viilauksia, mitkä siellä nähdään tarpeelliseksi. Ja siinäkin mielessä koen tärkeänä tä-
män keskustelun, että täällä nostetaan aiheet esille. Eli todellakin HALI toteaa täällä niin,
että tällä esityksellä on vaikutuksia tähän lääkäripulaan. Ja sen olisin halunnut kuulla, onko
sillä lisäävä vaikutus lääkäripulaan vai lisääkö tämä mahdollisesti lääkäreitä. Mikä on vil-
lakoiran ydin tässä asiassa? 

Perussuomalaisille on erittäin tärkeää se, että ihminen pärjää sillä eläkkeellään. Olem-
me pieneläkeläisten asialla ja kannamme toki myös näistä eläkeasioista tähän esitykseen
liittyen huolta. Me olemme olleet aina sillä linjalla, mikä on suomalaiselle paras. Ja erityi-
sesti ikäihmiset, vanhukset, eläkeläiset ovat sydäntä lähellä, ja miksi eivät olisi. He ovat tä-
män Suomenmaan rakentaneet. Näemme myös tärkeänä, että he pääsevät sinne lääkärille.
Eli kun olette tuomassa tämän hoivatakuulain, niin turvaako se hoivatakuu nyt sitten sen,
että nämä Suomen rakentaneet eläkeläiset, sairaanhoitajat, hoitajat, jotka hoitavat myös
teitä, meitä kaikkia, pääsevät itse sinne lääkärille sitten tarvittaessa? Tästä on kysymys, ja
on hienoa, ministeri, että olette paikalla vastaamassa. Saavuitte hieman myöhässä, mutta
joskushan me kaikki myöhästymme.

14.26 Leena Meri ps: Arvoisa puhemies! Minunkin pitää nyt ihan puuttua tähän sosiaali-
demokraattien edustaja Lindénin puheenvuoroon. Ensinnäkin jos te katsotte perustuslakia,
niin siellä on käsitelty niitä seikkoja, joiden mukaan eduskunta maan ylimpänä lainsäädän-
töelimenä käsittelee lakiesitykset. On lähetekeskustelu, jossa kerrotaan, mistä on kysy-
mys, ministeri kertoo usein, mitä keskeistä siinä on. Eduskunnan kansanedustajat antavat
omia näkemyksiään, omia terveisiään mietintövaliokunnalle ja lausuntovaliokunnalle —
tämä on aivan normaalia. Jos toivoo, että asioista ei käydä keskustelua, että ne menisivät
hyvin nopeasti ns. teknisinä asioina, niin tietysti tämmöistä puheenvuoroa voi odottaa. En
tiedä, missä ominaisuudessa ehkä kenelläkään on varaa sanoa, että joku tietty, esimerkiksi
Hyvinvointiala HALI ry:n lausunnot, olisi vain ”minun mielestäni” väärässä, koska toivoi-
sin tietysti teiltä vähän enemmän argumentteja. Minäkin voisin sanoa, että minun mieles-
täni sitä sun tätä, mutta se ei ole silloin tutkittua tietoa.

Luitte myös hyvin valikoivasti näitä teidän esimerkkejänne. Totesitte, että Akavalla ei
ole esitykseen huomautettavaa. Valitettavasti vaan jätitte seuraavan lauseen lukematta:
”Akava kiinnittää kuitenkin huomiota siihen, että esitys on ongelmallinen verotuksen ja
eläkkeen perusteeksi luettavien ansioiden tulkinnan osalta.” [Toimi Kankaanniemi: Mitäs
se Gustafsson tähän sanoo?] Tämä jatkuu, eli minusta voisitte lukea, niin kuin täällä on.
Tämä lähetys on julkinen lähetys, seuraava käsittely on valiokunnissa suljettujen ovien ta-
kana. Tämä on myös kansalaisille tiedoksi, mistä tässä on kysymys, ja silloin ei pitäisi täl-
leen valikoivasti kertoa. Annoitte tietyllä lailla hyvin vääränlaisen käsityksen, että tämä on
hyvin tekninen asia. 

Ja tosiaan pyydän teitä perehtymään perustuslain säädöksiin siitä, miten lakeja käsitel-
lään. 

14.28 Ben Zyskowicz kok: Arvoisa herra puhemies! Minun korvaani sattui se, kun minis-
teri Pekonen toi esiin, että kun tämä iso esityskokonaisuus, jossa on myös paljon teknistä
sisältöä, on edellisen hallituksen aikana valmisteltu, niin sen vuoksi ei pitäisi nykyhallituk-
7



Pöytäkirjan asiakohta PTK 59/2019 vp
selta, näin ymmärsin, vaatia kovin paljon perustelemista. Kyllä nyt on tietysti niin, että val-
taosa niistä esityksistä, mitä tässä vaiheessa eduskuntaan annetaan, on jo edellisen hallituk-
sen aikana valmisteltuja, ja kuitenkin on ihan selvä, ja siitä olemme varmasti kaikki yksi-
mielisiä, että nykyinen hallitus kantaa poliittisen vastuun niistä esityksistä, jotka se tänne
eduskuntaan tuo, vaikka valmistelutyö on luonnollisesti tehty jo edellisen hallituksen aika-
na. Minusta tämä on tärkeätä, ja minusta myös uusien ministereitten pitää tämä sisäistää.
Sitä paitsi nykyhallituksella on sellainen avustaja-armeija käytettävissään, että luulisi, että
joillekin näistä avustajista olisi löytynyt aikaa perehtyä tähän esitykseen ja tehdä ministe-
rille nuotit tähän lähetekeskusteluun.

Myöhemmin tänään täällä keskustellaan tästä leikatusta vappusatasesta, mutta jo tässä
yhteydessä, kun eläkejärjestelmästä laajemmin puhutaan, erittäin perusteltu oli tämä edus-
taja Sarkomaan kysymys siitä, että koska niiden ehkä noin 1 200—1 400 euroa kuussa elä-
kettä saavien pieneläkeläisten asemaa tämä leikattu vappusatanen ei lainkaan kohenna,
niin onko todellakin tarkoitus, että niiden eläkkeitä aiotaan kohentaa työeläkejärjestelmän
sisältä, niin kuin hallitusohjelmassa on sovittu selvitettäväksi. Jokainen varmasti ymmär-
tää, että jos lähdetään työeläkejärjestelmän sisältä siirtämään joidenkin pieneläkeläisten
hyväksi jotain korotuksia, niin se on silloin muilta eläkkeensaajilta pois. 

Todellakin varoittaisin hallitusta ryhtymästä tällaiseen työeläkejärjestelmän sorkkimi-
seen. Jos ei hallituksella ole riittävää poliittista tahtoa tai kykyä toteuttaa demareitten vap-
pusataslupausta, joka tietysti oli ylimitoitettu, niin sitten se jätettäköön toteuttamatta, niin
kuin nyt on tehty tässä leikatun vappusatasen esityksestä, josta tänään myöhemmin keskus-
tellaan, ja asia olkoon näin. Mutta jos samalla sitten sovitaan, että sinne työeläkejärjestel-
mään mennään sisään ja otetaan ehkä esimerkiksi keskituloisilta eläkeläisiltä sitten pois,
jotta voidaan puheenjohtaja Rinteen vaalilupauksia toteuttaa, niin se on kyllä mielestäni
virheellinen menettely. Eläkejärjestelmä tässä mielessä olkoon eteenkinpäin johdonmukai-
nen ja hyvä.

14.31 Aki Lindén sd: Arvoisa herra puhemies! Otan nöyrästi vastaan kaiken sen opastuk-
sen, joka minulle on täällä annettu, ja olen nyt oppinut, että esimerkiksi nyt on korrektia pu-
hua vappusatasesta, kun käsittelyssä on vallan muunlainen esitys täällä salissa.

Tunnen tätä asiaa kohtalaisen hyvin, ja otin sen takia esille tässä kolme muunsisältöistä
lausuntoa, koska tämä oli nostettu esille useista lausunnoista tässä aloituspuheenvuorossa
vain yhden lausunnon yhden kappaleen valossa, jossa oli kritiikkiä tätä asiaa kohtaan. Ja
jos nyt luen ihan sen, mistä tämä keskustelu alkoi edustaja Juvosen puheenvuorossa. ”Mi-
käli lääkäreillä ei ole helppoa tapaa toimia ammatinharjoittajina, monet heistä eivät jatkos-
sa enää tee työsuhteisen päätoimen lisäksi ylimääräisiä töitä. Tämä pahentaa lääkäripulaa
entisestään.” Tämähän on puhtaasti HALIn arvio siitä, kuinka kiinnostuneita lääkärit ovat
vaikkapa sairaalatyön tai terveyskeskuksen lisäksi pitämään yksityisvastaanottoa ja miten
siihen vaikuttaa se, millä tavalla se toiminta on verotettua. Tähän astihan päätyössään jul-
kisella sektorilla olevat lääkärit ovat anoneet vapautuksen yrittäjäeläkemaksuista eli eivät
ole kerryttäneet itselleen eläkettä siitä yrittäjätulosta ollenkaan. Voin kertoa, että näin tein
itse aikanaan, kun 21 työvuoden aikana tein julkisen toimen lisäksi yksityisvastaanottoa.
Hankin vapautuksen yrittäjäeläkemaksusta, jolloin tämä on käytännössä tämmöinen vero-
tus- ja eläkemaksutekninen uudistus, joka tässä on kyseessä, ja sen takia halusin tuoda täs-
tä vähän toistakin argumenttia esille siteeraten niitä lausuntoja, joita tästä olivat monet eri
tahot antaneet. 
8



Pöytäkirjan asiakohta PTK 59/2019 vp
Mutta kiitos nöyrimmästi nyt siitä opetuksesta, että tässä on nyt mahdollista puhua vap-
pusatasesta ja miljardivajeista ja mistä kaikesta tässä nyt olikaan mahdollista puhua. [Juk-
ka Gustafsson: Hienoa kuunnella todellista asiantuntijaa, kyllä kannatti jäädä istumaan!]

14.33 Sari Sarkomaa kok: Arvoisa puhemies! Tässähän nyt on ollut kysymys lähtökoh-
taisesti siitä, että oppositiokansanedustajat ovat pyytäneet lakiesityksen esittelyä. Olemme
kysyneet asiallisia kysymyksiä lakiesityksestä. Emme ole saaneet vastauksia kaikkiin ky-
symyksiin. Täällä yksi hallituspuolueen kansanedustaja on todennut, että olemme tehneet
kärpäsestä härkäsen. Tämä on kansanedustajan vakavaa työtä. On tärkeää, että lakiesityk-
sestä saadaan ministerin esittely, vaikka se valmistelu olisi ollut edellisen hallituksen aika-
na. Aina hallitus kantaa siitä vastuun, ja toivon, että tästä ei tule nyt sitten käytäntöä.

Vielä tästä hallitusohjelman kirjauksesta, kun puhutaan nyt työeläkkeistä: Tosiaan hal-
litusohjelmaan on kirjattu se, että selvitetään mahdollisuus työeläkejärjestelmän sisällä ko-
rottaa pienempiä eläkkeitä. Mitä se tarkoittaisi? Kaksi vaihtoehtoa: Joko sitä, että leikataan
niiltä tavallisilta, ahkerilta, keskituloisilta eläkeläisiltä. Heiltä leikattaisiin, sairaanhoitajil-
ta leikattaisiin eläkettä, ja annettaisiin se sitten vähän pienempää eläkettä saaville eläkeläi-
sille. Tai sitten sitä, että kasvatettaisiin eläkevastuita niin, että lasku lähetettäisiin tuleville
sukupolville, meidän lapsillemme ja lapsenlapsillemme. Tämä selvitys on hallitusohjel-
massa. 

Ja sanon tässä, ministeri, että olen usealta kansanedustajalta, hallituspuolueen kansan-
edustajalta, kysynyt: aiotteko tämän tehdä, kuka tätä esitti, mitä tällä aiotaan? Yhtään vas-
tausta en ole saanut. Jos en tänään sitä vastausta saa, niin aion tästä sitten lopulta jättää sen
kirjallisen kysymyksen. Mutta olisi hyvä, että saisimme tässä yhdessä vastauksen siihen,
aiotaanko tämä selvitys tehdä. Ja tosiasia on, että jos tämäntyyppisiin toimiin mennään,
niin silloin romutettaisiin koko työeläkejärjestelmä, ja tämä on kyllä ennenkuulumatonta.
Vaalilupauksia on aina tehty, toivottavasti ne myöskin pidetään jatkossa entistä enemmän.
En muista yhtään hallitusta, joka näin monta vaalilupausta olisi pettänyt jo näin alkuvai-
heessa, [Naurua — Jukka Gustafsson: Kyllä meistä monet muistavat! Jestas! — Antti Lin-
dtman: Montako päivää koulutuslupaus kesti?] mutta en muista yhtään hallitusta, joka ra-
hoittaa vaalilupaukset työeläkejärjestelmän sisältä. Aiotaanko näin tehdä vai ei?

Puhemies Matti Vanhanen: Edustaja Laiho, ja tämän jälkeen ministeri Pekonen.

14.36 Mia Laiho kok: Arvoisa puhemies! Tämä työeläkelainsäädännön ja sairausvakuu-
tuslain muuttamisesitys on paksu nivaska papereita, ja sen sisältö on myöskin merkittävä.
Sen takia yhdyn edellisiin puhujiin siinä, että tästä olisi ollut tarpeen saada ministerin esit-
tely. 

HALI tuo lausunnossaan esille, että valmistelussa on ehdottomasti otettava aikalisä,
koska tämän esityksen vaikutuksia vero- ja eläkemaksutuloihin ei ole selvitetty riittävästi.
Pitää myöskin huomioida esityksen vaikutukset lääkäripulaan. Akava tuo myöskin esille
huomionsa: lakiesitystä olisi selvennettävä, ja olisi myös havainnollistettava, miten se käy-
tännössä vaikuttaa erilaisissa toimintamalleissa ja tilanteissa. HALI on nostanut esille tääl-
lä tämän vaikutukset lääkäripulaan, ja tämä on todella huomioitava asia. Samaan aikaan,
kun ollaan suunnittelemassa tulevaisuuden sosiaali- ja terveyskeskus -mallia ja pitäisi vah-
vistaa perusterveydenhuoltoa, me emme saa olla tekemässä lakimuutoksia, jotka voisivat
hankaloittaa joittenkin ryhmien toimimista, tai tekemässä muutoksia, jotka eivät kannusta
9



Pöytäkirjan asiakohta PTK 59/2019 vp
esimerkiksi lääkäreitä tai muita ammatinharjoittajia toimimaan siellä perusterveydenhuol-
lossa, mikä olisi tavoitteena.

Edustaja Lindénille sen verran tarkennuksena, että nykyään YEL-yrittäjäeläkkeestä ei
voi saada vapautusta. Itse en ole ainakaan siitä saanut vapautusta, vaan se on tällä hetkellä
pakollinen kaikille. Ehkä sinä aikana, kun edustaja Lindén on lääkärin ammattia harjoitta-
nut, se on näin ollut, mutta tällä hetkellä se on pakollinen kaikille maksettavaksi, vaikka
olisi julkisen työnantajan palveluksessa.

Haluaisin myöskin mainita sen, että meidän pitää mahdollistaa erilaiset ratkaisut saada
lääkäreitä perusterveydenhuoltoon. Toki voi olla niin, että on julkisessa työssä ja tekee si-
vutyönään yksityistä, mikä on ollut vuosia se malli, mutta yhä harvempi lääkäri tähän on
enää halukas, koska työrasite tietenkin käy suureksi. Pitää olla myös mahdollisuuksia teh-
dä esimerkiksi perusterveydenhuollossa ammatinharjoittamistehtäviä, erilaisia malleja
harjoittaa lääkärin ammattia, ja silloin ei kannattaisi mitään malleja [Puhemies koputtaa]
laittaa ulos. Eli toivottavasti tähän saadaan selvennystä.

14.39 Sosiaali- ja terveysministeri Aino-Kaisa Pekonen: Arvoisa puhemies! Minusta
tämä on ollut arvokasta keskustelua täällä eduskunnassa teidän kansanedustajien taholta.
Otan myöskin kritiikin vastaan siitä, että en ollut valmistautunut esittelemään tätä lakiesi-
tystä eduskunnalle.

Tässä on kuitenkin, kuten sanoin, kysymyksessä tekninen muutos, joka liittyy tähän
isompaan kokonaisuuteen työtulouudistusta. Tämä esitys on nyt annettava eduskunnalle
ennen kuin tämä työtulouudistus voi sitten astua voimaan. Annan tämän hallituksen esityk-
sen luottavaisesti nyt sosiaali- ja terveysvaliokunnan käsiteltäväksi ja uskon, että siellä
asiaa käsitellään perusteellisesti. Mikäli siellä joitakin puutoksia ilmenee, niihin voidaan
sitten tarttua. 

Kuten jo totesinkin, kyllä me seuraamme näitä vaikutuksia ja puutumme ja korjaamme
sitten ne epäkohdat, mitä tässä mahdollisesti on jäämässä. Mutta uskon, että tämä esitys hy-
vin täällä etenee.

Haluan myöskin, hyvät edustajat, sanoa teille, että kyllä tämäkin hallitus on huolissaan
eläkeläisistä. Eikä tämä hallitus ole tekemässä mitään sellaisia ratkaisuja tai muutoksia,
joilla jonkun eläkeläisen tulot heikkenisivät. Päinvastoin, sosiaali- ja terveysvaliokunta on
antanut mietintönsä budjettilaista, jolla takuueläkkeet tulevat korottumaan 50 eurolla ja
kansaneläkkeet 34 eurolla. Se on minusta äärimmäisen hyvä asia ja myöskin pieni korotus
pieniin eläkkeisiin. 

Lääkäripulasta on myös tässä keskustelussa puhuttu. Tämä hallitus tulee myöskin toimi-
maan ministeri Kiurun johdolla lääkäripulan parantamiseksi kuten myös tämän hoitota-
kuun voimaan saattamiseksi. Nämä esitykset ovat etenemässä.

14.41 Merja Kyllönen vas: Arvoisa herra puhemies! Kuten olen joskus aiemminkin sa-
nonut, viisi vuotta on pitkä aika, ja viidessä vuodessa on tapahtunut ainakin sellainen muu-
tos tässä salissa, että näköjään todellakin, kuten edustajakollega Lindén sanoi, voi puhua
ihan mistä asiasta vain minkäkin asian käsittelyssä ollessa.

Sinällään työtulouudistus on ihan tarpeellinen uudistus, niin kuin ministeri Pekonen ku-
vasi, ja itse tänä päivänä uutena StV:n jäsenenä kaivelin asioita, joihin oli kohdistettu tässä
lainsäädäntökokonaisuudessa kritiikkiä. Kritiikki kohdentui ennen kaikkea siihen, että
muutoskokonaisuuden laskentakaava ei huomioi kaikkia niitä yksittäisiä elämäntilanteita,
10



Pöytäkirjan asiakohta PTK 59/2019 vp
joissa henkilön tulot ovat 12 kuukauden tarkastelujaksolla määräaikaisesti aiempaa mata-
lammat eivätkä vastaa henkilön tosiasiallista pitkäaikaista tulotasoa, mikä voi tuntua epä-
reilulta ja vaikuttaa esimerkiksi lapsiperheissä äitiyspäivärahakysymykseen. Siinä mieles-
sä tietysti näitä epätasa-arvoisuutta aiheuttavia asioita on hyvinkin seurattava, ja esimer-
kiksi mikäli muutoksessa pitkällä aikajänteellä häviäjinä toimivat ne henkilöt, joiden tulo-
taso on 12 kuukauden tarkastelujakson aikana alempi kuin viimeisimmässä vahvistetussa
verotuksessa, niin täytyy sitten pitää huoli siitä, että ihmisten menetykset eivät ole semmoi-
sia, että ne vaikuttavat toimeentuloon todella, todella kriittisesti.

Jollain tavalla ehkä itse toivoisin kuitenkin, että me käsittelisimme näitä asioita niin, että
täällä ei synny semmoista mielikuvaa, että me emme edes itse tiedä, mitä asiaa me olemme
käsittelemässä. Ymmärrän sen tuskan, että meillä valtava huoli siitä, onko Suomessa riit-
tävästi hoitohenkilökuntaa, onko meillä riittävästi lääkäreitä, ja uskon, että me saamme täs-
sä salissa varmasti niitten asioiden yhteydessä — esimerkiksi sote, hoivatakuut ja muut —
käsitellä tätäkin kysymystä, mutta nyt puhuttiin eläkkeistä ja työtulokysymyksestä, ja toi-
von, että me jollain tavalla pysyisimme edes sillä tavalla asiassa, että me tietäisimme itse,
[Leena Meri: Kun se on täällä esityksessä tuotu esille!] mitä me olemme käsittelemässä ja
tekemässä tässä salissa.

Puhemies Matti Vanhanen: Keskustelu ja asian käsittely keskeytetään. Asian käsittelyä
jatketaan tässä istunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 14.44.

————

Keskustelua jatkettiin kello 18.56.

Ensimmäinen varapuhemies Tuula Haatainen: Nyt jatketaan aiemmin tässä täysistun-
nossa keskeytetyn asiakohdan 4 käsittelyä. 

18.56 Arja Juvonen ps: Arvoisa rouva puhemies! Sen edestäsi löydät, minkä taaksesi jä-
tät. Tämä oli ensimmäinen keskustelu tänään täällä, mitä käytiin. Tässä nostettiin esille eri-
tyisesti se huomio, että ministeri Aino-Kaisa Pekonen ei ollut valitettavasti esittelemässä
tätä hallituksen esitystä meille ja me kansanedustajat olisimme kaivanneet kuulevamme
hallituksen esityksen taustan. Erityisesti otin itse kantaa muun muassa asian valmistelussa
esiin nousseisiin kysymyksiin muun muassa siitä, että hallituksen esityksessä oli muun
muassa Hyvinvointialan kuulemisen mukaan lääkäripulaan vaikuttavia tekijöitä, ja olisin
tiedustellut sitä, mitä tällä tarkoitettiin, että lisääkö tämä hallituksen esitys lääkäripulaa vai
vähentääkö se sitä. Valitettavasti emme saaneet näihin kysymyksiin vastauksia.

Täällä myös ylipäänsä kritisoitiin opposition kysymyspuheenvuoroja ja koettiin, että ky-
syimme kenties jotakin sellaista, mikä oli ilmiselvää esimerkiksi hallituksen edustajille.
Tämä oli myös teema, mihin halusin vielä kommentoida, että kansanedustajien tulee esit-
tää kysymyksiä erityisesti siinä vaiheessa, kun uusi hallituksen esitys tulee käsiteltäväksi.
Ministerihän totesi, että tämä on viime kauden hallituksen esitys, mutta totesin myös pu-
heissani, että kun hallituskausi vaihtuu, niin jos joku lakiesitys jää toteuttamatta edellisellä
11



Pöytäkirjan asiakohta PTK 59/2019 vp
kaudella, sehän raukeaa ja sitten hallitus voi tuoda uuden esityksen, muunnellun, parannel-
lun, elikkä otetaan sitten huomioon mahdollisia epäkohtia, mitä siinä on.

Hyvä, että tästä asiasta keskustelu vielä jatkuu, ja tietysti nyt joudumme sitten valiokun-
nassa, kun tämä esitys tulee sosiaali- ja terveysvaliokuntaan, käsittelemään ja kääntämään
sen aivan viimeistä sivua myöten, että tiedämme todellakin, mistä siinä esityksessä on ky-
symys. Lääkäreitä on saatava lisää. Se on meidän yhteinen tahtotilamme.

18.58 Kimmo Kiljunen sd: Arvoisa puhemies! Minun osaltani tämä keskustelu ei jatku
nyt tässä salissa muuta kuin niin, että teen huomion, mikä liittyy tähän edelliseen aihee-
seen. Ymmärsin, että täällä kokoomus erittäin vahvasti päivällä, kun tästä asiasta keskus-
teltiin, nosti vappusatasen esille ja sitä veivattiin suunnasta ja toisesta. Kyllä minä esitän
suuren ihmettelyni myöskin, että kun tähän ”vappusataskeskusteluun” oli varattu asiakoh-
ta nyt, niin täällä ei ole yhtään kokoomuslaista paikalla. Kiitokset, että edes perussuoma-
laiset täällä ovat kannattamassa hallitusta tässä asiassa ja siinä, mitä me olemme nyt tässä
tekemässä. Olisimme kaivanneet tätä samaa kannatuspuheenvuoroa myöskin kokoomuk-
sesta. 

18.59 Arja Juvonen ps: Arvoisa puhemies! Kiitos, edustaja Kiljunen, tästä rakentavasta
puheenvuorosta, ja olin kuulevinani siinä positiivisen kehun. Otan sen ilolla vastaan, kos-
ka ilta on pitkä ollut ja olemme käyttäneet paljon puheenvuoroja. Todellakin näinhän se on,
että kannattaa olla iltaan asti täällä eduskunnassa, jotta pääsee syvällisesti puhumaan näis-
tä asioista. Se vappusatanen nousi tämän esityksen aikana todellakin esille johtuen juuri
siitä, että se on siellä meidän perussuomalaisten vastalauseessa liittyen pienten eläkkeiden
korottamiseen, mistä edellisessä aiheessa keskusteltiin täällä. Elikkä perussuomalaiset kir-
joittivat sinne vastalauseeseen kansankielellä, selkokielellä ”vappusatanen”, jotta me tie-
dämme, mistä me keskustelemme. Kiitos tästä huomiosta, edustaja Kiljunen.

Vielä palatakseni lääkäripula-asiaan: On todella tärkeää, että kun hoivatakuuta ollaan te-
kemässä, kansalaiset tietävät, mitä se tuo tullessaan. Jos se tuo lääkäreitä lisää, se on hieno
asia. Kansalaisen pitää päästä lääkärille. Mieluummin suoraan lääkärille kuin muuhun mo-
niammatilliseen tiimiin, hoitajalle tai muulle, koska on olemassa esimerkiksi mielenterve-
ysongelmia, joissa apu tulee saada heti. Mahdollisuuden päästä lääkäriin on tultava kuin
apteekin hyllyltä, ja jos viikossa lääkärille pääsee, niin se on hieno asia ja tavoiteltava asia.
Mutta kannamme suurta huolta siitä, että se on nyt kuitenkin hankerahoitus, millä sosiaali-
ja terveysalan sote-keskuksia aletaan uudistaa. Hankeraha ei kyllä riitä koko Suomeen, ja
nythän se haku on menossa parasta aikaa. 

Kannamme huolta siitä, että onko todella sitten niin, että kun terveysasemalle hakeutuu
ja yrittää päästä sen hoivatakuun piirissä hoitoon, niin ohjataankin sitten hoitajalle, ei pää-
se lääkärille. Olisi hyvä tietää, mikä on se moniammatillinen tiimi, joka tulevaisuudessa
siellä sitten työskentelee. Tähän viitaten oli se minun kysymykseni, että mitä vaikutuksia
tällä esityksellä on. Ministeri sanoi, että kysymyksessä ovat vain tekniset muutokset. Nyt
me näemme sen sitten siellä valiokunnassa. 

Toki on se huoli ja toivomme, etteivät lääkäreiden työskentelymahdollisuudet ammatin-
harjoittajana ja sitten lisätöitä tekevänä heikenny tällä esityksellä, vaan että se oikeasti li-
sää lääkäreitä ja ei tee mitään byrokratialoukkuja, koska kukaan ei halua sellaisiin loukkui-
hin pudota, varsinkaan he, jotka hoitavat toista ihmistä. 
12



Pöytäkirjan asiakohta PTK 59/2019 vp
Keskustelu päättyi.

Asia lähetettiin sosiaali- ja terveysvaliokuntaan.
13


	4
	14.02
	14.03
	14.04
	14.05
	14.06
	14.08
	14.10
	14.13
	14.14
	14.16
	14.17
	14.18
	14.19
	14.21
	14.22
	14.24
	14.26
	14.28
	14.31
	14.33
	14.36
	14.39
	14.41
	18.56
	18.58
	18.59


