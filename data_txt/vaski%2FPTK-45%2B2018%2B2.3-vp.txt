















































DEM2D7A.tmp.xml


Pöytäkirjan asiakohta PTK 45/2018 vp
Pöytäkirjan asiakohta 

PTK 45/2018 vp

Täysistunto

Torstai 3.5.2018 klo 16.01—20.01

2.3. Suullinen kysymys neuvolapalveluista sote-uudistuksessa (Touko Aalto vihr)
Suullinen kysymys SKT 64/2018 vp

Suullinen kyselytunti

Puhemies Paula Risikko: Seuraava kysymys — siirrymme hetkeksi aikaa sosiaali- ja ter-
veydenhuoltouudistukseen — vihreä eduskuntaryhmä, edustaja Aalto.

Keskustelu

16.41 Touko Aalto vihr: Arvoisa rouva puhemies! Neuvolajärjestelmä on suomalaisen
terveydenhoitojärjestelmän kruununjalokivi. Neuvola on paikka, jossa kaikki perheet koh-
taavat kokeneen ja luotettavan tuen palkkaan, koulutukseen tai elämäntilanteeseen katso-
matta. Tämä on maailmankuulun neuvolajärjestelmämme ydin. Neuvola on paikka, jossa
jokainen suomalainen, kaikki meistä, on saanut ja saa hyvän alun elämään. Neuvoloiden
ansiosta lapset ovat mukana kansallisessa rokoteohjelmassa, perheet saavat tukea ja neu-
vontaa vanhemmuuteen, lasten sairaudet ja vammat todetaan varhaisessa vaiheessa.

Nyt hallitus aikoo kuitenkin sote-uudistuksen yhteydessä yksityistää neuvolat osittain
tuomalla ne asiakassetelin piiriin. Yksityiset yritykset ryhtyisivät siis tarjoamaan äitiys- ja
neuvolapalveluita. Lapsiasiavaltuutettu ja terveydenhuollon asiantuntijat ovat järkyttynei-
tä: miksi yritys ottaisi puheeksi vaikkapa arkaluontoisia aiheita, [Puhemies: Kysymys! Ai-
ka!] kun se saattaa johtaa asiakkaan menetykseen? Kysynkin ministeri Saarikolta: oletteko
te todella yksityistämässä neuvolat vai korjaatteko sote-uudistusta tältä osin?

16.43 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Aallon arvioon neuvoloiden merkityksestä on varmasti meidän
kaikkien helppo yhtyä. Se on suomalaisen lapsipolitiikan kulmakivi ja suoranainen menes-
tystarina. Siksi siihen liittyviä uudistuksia pitää tehdä varoen mutta samalla pitää huolta
siitä, että neuvolat pysyvät kiinni ajassa ja vanhemmuuden tuessa ja lapsen kasvun ja ke-
hityksen tuessa, tehtäviensä ja ajan tasalla. Suomalaiset terveydenhoitajat tekevät joka päi-
vä hienoa työtä.

Valinnanvapauslaissa neuvolat eivät kuulu asiakassetelipalvelujen piiriin pakollisena.
Ne ovat maakunnan harkinnanvaraisia palveluita, ja jos, edustaja Aalto, tutustutte tuohon
valinnanvapauslakiin ja sen vaikutusarvioihin, hallitus itsekin arvioi omissa teksteissään
hallituksen esityksissä, että on hyvin epätodennäköistä, että tämä olisi palvelu, johon maa-
kunnat kohdistaisivat asiakasseteliä. Siksi toivon, että tällä kysymyksellä ei turhaan pelo-
teltaisi. Tiedossani ei, arvoisa puhemies, ole yhtään maakuntaa, [Puhemies: Aika!] joka
olisi suunnittelemassa tätä vapaaehtoista asiakasseteliä ja valinnan mahdollisuutta neu-
voloihin.
 Tarkistettu
4.1



Pöytäkirjan asiakohta PTK 45/2018 vp
Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan.

16.44 Touko Aalto vihr (vastauspuheenvuoro): Arvoisa puhemies! Jos asia on kuten mi-
nisteri Saarikko toi esiin, niin minkä takia te ette rajaa asiakasseteliä pois neuvolapalveluis-
ta, kuten kouluterveydenhuollon osalta on tehty? [Sosiaalidemokraattien ryhmästä: Ai-
van!] Te voitte tämän tehdä, miksi ette näin toimi?

Soten vaikutuksista ihmisten arkeen ja elämään ei ole kenelläkään tietoa. Neuvolat ovat
vain yksi esimerkki tästä. Neuvolamuutos vaatisi sosiaali- ja terveysvaliokunnan perus-
teellisen käsittelyn sen suuren merkityksen vuoksi, mutta käsittelyn kaoottinen — toistan:
kaoottinen — aikataulu estää tämän. Koko soten käsittelyn aikataulu on hyvin käsittämä-
tön, kuten koko oppositio yhteisessä tiedotteessaan toi esiin. Valmistelu on hätäistä, asian-
tuntijoita ei kuulla eikä kuunnella. Hutaisemalla ei hyvää tule, ja kansanedustajille täytyy
antaa mahdollisuus tehdä työnsä hyvin, antaa mahdollisuus kuulla ne asiantuntijat ilman
sellaista kiirettä, joka estää hyvän lainsäädäntötyön.

On täysin epärealistista ajatella, että eduskunta ehtisi käsittelemään koko sote- ja maa-
kuntauudistuspaketin ennen kesää. Kysynkin ministeri Saarikolta: aikooko hallitus varmis-
taa edes neuvoloiden osalta, että käsittely olisi riittävän perusteellista valiokunnissa?

16.45 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Hallitus on tuonut esitykset eduskuntaan, itse asiassa valtaosan tähän maa-
kunta-, sote-uudistukseen liittyvistä laeista, jo yli vuosi sitten. Valinnanvapauslaki oli val-
tioneuvostossa maaliskuun alkupuolella. Siitä eteenpäin on eduskunnan käsissä se halu ja
tapa, jolla esitystä täällä käsitellään. Sen tiedän, että ministeriön virkamiehet tekevät yötä
päivää työtä tukeakseen valiokunnan työtä asiantuntemuksellaan ja vastatakseen valiokun-
nan kysymyksiin. Tuolle työlle annan suuren kiitoksen ja arvon tässä, kyllä, laajan ja vaa-
tivan kokonaisuuden käsittelyssä.

Ja mitä tulee, edustaja Aalto, tuohon neuvolapalveluiden kokonaisuuteen, itse asiassa
viime vuonna, kun uudistusta ensi kertaa käsiteltiin, silloisena valiokunnan jäsenenä tie-
dän, että neuvolapalveluita ruodittiin läpi, ja itse asiassa juuri siitä johtuen tiedän, että täs-
sä esityksessä, joka nyt eduskuntaan tuotiin, neuvolapalveluiden asema on toinen. Se on
nyt asiakassetelin piirissä harkinnanvaraisena, ja omienkin vaikutusarvioiden mukaisesti
sitä ei tulla asiakassetelipalveluissa [Puhemies koputtaa] juurikaan hyödyntämään.

Puhemies Paula Risikko: Myös kokoomuksen eduskuntaryhmällä on soteen liittyvä ky-
symys.

16.46 Mia Laiho kok (vastauspuheenvuoro): Arvoisa puhemies! Turvallisuus ja hoidon
jatkuvuus ovat merkityksellisiä tekijöitä ihmisen hyvinvoinnin kannalta. Nämä korostuvat
erityisesti vammaisten tai ikäihmisten palveluissa ja hoiva-asumisessa.

Sosiaali- ja terveydenhuollon uudistukseen liittyvien muutosten odotetaan tuovan pa-
rannusta vammaisten ja muiden paljon palveluita tarvitsevien ryhmien tilanteeseen henki-
lökohtaisen budjetin ja asiakassetelien käyttöönoton kautta. Niiden avulla on mahdolli-
suus lisätä henkilön itsemääräämisoikeutta ja vapautta. Tämä merkittävä järjestämistavan
muutos on yksi niistä sote-uudistuksen helmistä, jotka parantavat erityisryhmien ja paljon
palveluja tarvitsevien asiakkaiden asemaa järjestelmässä. Siinä ihminen pääsee keskiöön
2



Pöytäkirjan asiakohta PTK 45/2018 vp
ja voi hankkia palvelut omien tarpeidensa perusteella. Tämä on erinomainen askel kohti
asiakaslähtöisempiä palveluita.

Kysynkin, ministeri Saarikko: voidaanko tulevassa sote- ja maakuntauudistuksessa tur-
vata vammaisten ja vanhusten hoiva-asumisen jatkuvuus ilman kilpailutusten nykytilan-
teessa tuomaa epävarmuutta?

16.47 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! EU:hun alun perin pohjautuvan kansallisen lainsäädäntömme osa kilpailut-
taa palvelut, kun niiden euromääräinen summa ylittää tietyn rajan, on ollut asia, joka on pu-
hututtanut eduskuntaa pitkin kautta. Se on ollut minusta perusteltua, koska me tiedämme,
että kilpailutuksen mahdollisuutta ja hankintalakia ei ole käytetty parhaalla mahdollisella
tavalla niillä vastuutahoilla, jotka nyt palveluita järjestävät, eli käytännössä esimerkiksi
kunnissa. Sinällään kilpailuttamisessa ja hankintalaissa itsessään ei ole automaattisesti mi-
tään pahaa, mutta ehdottomasti yhdyn edustajan arvioon siitä, että valinnanvapauslain mu-
kana tuleva mahdollisuus palveluiden järjestämiseen työkaluna henkilökohtainen budjetti
tai asiakasseteli vahvistaa enemmän palveluiden käyttäjän, esimerkiksi juuri vammaisen
ihmisen ja hänen läheistensä yhdessä, tekemää valintaa siitä, kuka tuottaa ne palvelut, joi-
hin henkilön katsotaan olevan oikeutettu — ja kyllä, se mahdollistaa myös pitkäaikaisem-
mat [Puhemies koputtaa] ja täten laadukkaammat hoitosuhteet.

16.49 Kristiina Salonen sd (vastauspuheenvuoro): Arvoisa puhemies! Kyllä tämä on nyt
vastuun pakoilua. Laki antaa mahdollisuuden neuvoloiden siirtämiseen markkinoille. Itse
asiassa, kun luen sitä pykälää, mihin neuvolat yhtenä on listattu, kyllä se pykälä on sellai-
nen sulle—mulle-pykälä. Siinä näkyy poliittinen kauppa, ja siellä ovat myöskin neuvolat.

Täytyy sanoa, että esimerkiksi imetyksen vaikeudet, vanhempien jaksaminen ja huolet
lapsen kehityksestä on parasta ottaa vakavasti sillä hetkellä, kun ne tulevat. Silloin tarvi-
taan lisäkäyntejä poiketen neuvolan normikäyntijärjestyksestä. Asiakassetelin ollessa ky-
seessä pitäisi aina anoa näitä lisäkäyntejä, koska asiakasseteli on määritetty vain tietyille
palveluille. Jaksaako se baby bluesissa oleva vanhempi anoa lisäkäyntejä neuvolaan tarvi-
tessaan apua? Ei jaksa. Miten ihmeessä tähän on päädytty? Kysyn vain, ministeri Saarik-
ko: miksi neuvolat on asetettu markkinoiden armoille?

16.50 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Avaan ehkä laajemmin valinnanvapauslain pohjaa, kun nyt viittaatte yksit-
täiseen palvelumuotoon. On totta, että neuvoloista todetaan: ”asiakassetelipalveluissa sel-
laisten palveluiden piirissä” — joita on pitkä lista — ”joita maakunta halutessaan harkin-
nanvaraisesti voi tarjota myös asiakassetelillä”, koko palvelua tai jotakin osaa siitä. Kuten
edustaja ansiokkaasti toteaa, neuvolapalvelu on muutakin kuin vuosittaisia tai kuukausit-
taisia säännöllisiä tarkistuksia tai sikiön kasvun seurantaa. Se on esimerkiksi vanhemmuu-
den tukea ja monialaista palvelua.

Mutta käsitykseni mukaan, kuten kerroin täällä valmistelusta, valtaosa maakunnista —
ymmärrykseni mukaan kaikki — lähtee siitä ajatuksesta, että tämä palvelu pidetään julki-
sena palveluna juuri siksi, että se nähdään nykyisellään tuloksekkaana.

Kysymyksen käsittely päättyi.
3


	2.3
	16.41
	16.43
	16.44
	16.45
	16.46
	16.47
	16.49
	16.50


