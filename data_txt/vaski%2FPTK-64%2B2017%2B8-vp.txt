















































DEMDFF2.tmp.xml


Pöytäkirjan asiakohta PTK 64/2017 vp
Pöytäkirjan asiakohta 

PTK 64/2017 vp

Täysistunto

Tiistai 6.6.2017 klo 14.04—16.38

8. Hallituksen esitys eduskunnalle laiksi rahanpesun ja terrorismin rahoittamisen estämi-
sestä, laiksi rahanpesun selvittelykeskuksesta sekä eräiksi niihin liittyviksi laeiksi

Hallituksen esitys HE 228/2016 vp
Valiokunnan mietintö HaVM 8/2017 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 8.
asia. Nyt voidaan hyväksyä tai hylätä lakiehdotukset, joiden sisällöstä päätettiin ensimmäi-
sessä käsittelyssä.

Keskustelu

15.03 Timo Heinonen kok:  Arvoisa herra puhemies! Hyvät kansanedustajat! Liian pal-
jon meillä on näitä käsittelyjä, joissa nyt joudumme puuttumaan tavalla tai toisella terro-
rismiin. Siitä oli kyse tuossa edellisessä kohdassa, missä kansainvälisen avun antamisesta
ja vastaanottamisesta teimme päätöksiä, ja siitä on kyse myös tässä, missä terrorismin ra-
hoittamista kriminalisoidaan. Aiemmin kouluttautuminen terrorismiin on muutettu kielle-
tyksi lainsäädännössä, ei kauankaan sitten. 

Tietysti terroriteon tekeminen tai siihen osallistuminen on luonnollisesti myös rikos,
mutta terrorijärjestöön kuuluminen ei valitettavasti meidän lainsäädännössä ole edelleen-
kään kriminalisoitua. Itse olen tehnyt tästä lakialoitteen, ja jollain tavalla tuntuu, että nyt
ehkä olisi korkea aika ottaa tämäkin asia vakavasti. Itse en valitettavasti öitä hyvin nuku
sen takia, että mielessä on se, että ei ole kuin ajan kysymys, kun Suomessa terrori-isku voi
tapahtua. Se saattaa olla tällainen Isisin/Daeshin inspiroima isku. En usko siihen, että Suo-
mi olisi kohdemaana esimerkiksi Daeshin keskusjohdon tukemalle iskulle saatikka
Daeshin organisoimalle iskulle, mutta tällaiselle Daeshin/Isisin inspiroimalle iskulle me
saatamme hyvinkin olla kohdemaa. Sen takia haluaisin, että meillä olisi vahvemmat keinot
puuttua näihin henkilöihin. 

Britanniahan listasi jo viime keväänä, vuosi sitten, meidät niin sanotun piilevän terroris-
min uhan maaksi, samalle tasolle Norjan kanssa. Pohjoismaista Ruotsi ja Tanska ovat kor-
keammalla tasolla, Britannian omassa listauksessa ne on laitettu yleisen terroriuhan tasol-
le. Britannia on yksi harvoja maita, joka tekee näin selkeitä kirjauksia eri maiden terroriu-
hasta, ja sen takia käytin tuota Britannian listausta tässä nyt esimerkkinä siitä tilanteesta. 

Meiltä Suomesta on lähtenyt noin 80 henkeä — se ei ole enää onneksi kasvanut sillä ta-
valla kuin se tuohon 80 henkeen kasvoi — Syyrian ja Irakin taisteluihin terroristijärjestö
Daeshin riveihin taistelemaan. Heistä aika iso joukko on siellä kuollut, mutta noin 20 ter-
roristia, vierastaistelijaa on palannut Suomeen, ja he muodostavat tällä hetkellä valitetta-
vasti sen uhkan, josta tuossa aiemminkin puhuin. Hallituksen toimesta asiaa on tarkasteltu
 Tarkistettu
4.1



Pöytäkirjan asiakohta PTK 64/2017 vp
ja tehty toimenpiteitä. Viranomaiset miettivät, miten näiden henkilöiden kanssa tulisi toi-
mia, ja on laadittu erilaisia toimintamalleja ohjaamaan maamme viranomaisia ja järjestöjä
taistelualueilta palaavien integroinnissa yhteiskuntaan. Täällä on listattu näiden henkilöi-
den kohdalla uhkiin terrori-isku, joukkosurma, perhe- ja lähisuhdeväkivalta, katuväkivalta
sekä henkilöön itseensä kohdistuva väkivalta, esimerkiksi itsemurha. 

Sisäministeriön kehittämispäällikkö Tarja Mankkinen totesi aiemmin: "Kaikkien palaa-
jien kohdalla selvitetään ensin, mitä he ovat tehneet taistelualueella ollessaan. Henkilöt,
jotka ovat syyllistyneet rikoksiin, saatetaan rikosoikeudelliseen vastuuseen teoistaan."
Näin se tietysti, luonnollisesti on, mutta voi kysyä: mitä nämä henkilöt yleensä ovat teh-
neet, jos he Daeshin joukkoihin ovat matkustaneet? Riittävän näytön hankkiminen ny-
kylainsäädännön valossa on vaikeaa, ja poliisi on todennut, että jopa mahdotonta — tämän
on osoittanut esimerkiksi tämä Forssan tapaus — ja tuomittujen osalta lopulta on kuulem-
ma uhkana sitten se, että he radikalisoituisivat vankilassa ja siitä syntyisi uhka henkilön va-
pauduttua. Itse nyt kysyisin: voimmeko ajatella niin, että emme toimi näiden henkilöiden
kohdalla nyt, vaan katsomme tilannetta niin, että heille vankila ei olisi oikea paikka tai se,
että heidät pidetään kiinni, ei olisi oikein sen takia, että he eivät enää enempää radikalisoi-
tuisi ja synnyttäisi uhkaa vankilasta vapauduttuaan. Itse kysyisin mieluummin: onko näi-
den henkilöiden paikka yleensäkään vapaalla jalalla?

Tässä raportissa on tarkasteltu siis pääasiassa taistelualueelta palaavia henkilöitä, jotka
ovat Suomen kansalaisia, tai henkilöitä, jotka voivat palata Suomeen, koska heillä on voi-
massaoleva oleskelulupa. Mielestäni nyt pitäisi myös pohtia, täyttyvätkö heidän kohdal-
laan oleskeluluvan kriteerit enää tällaisen toiminnan jälkeen. Mielestäni eivät. Mielestäni
heidän ei pitäisi voida palata tänne enää näille alueille mentyään. Tässä ihan tuoreessa uu-
tisessa, joka silmiin osui, oli listattu näitä Euroopassa tapahtuneita terrori-iskuja viime
vuosilta, 12 terrori-iskua, ja niistä löytyy kyllä tiettyä yhteneväisyyttä. Kaikissa oli jonkin-
lainen yhteys terroristijärjestö Daeshiin. Ne olivat siis Isisin inspiroimia iskuja, todennä-
köisesti valtaosa, ehkä jotkut jollain tavalla myös Isisin/Daeshin keskusjohdon tukemia is-
kuja, ja ehkä jotkut myös keskusjohdon organisoimia iskuja, mutta yhdistävä tekijä kaikis-
sa oli se, että nämä nuoret miehet ja vähän vanhemmatkin miehet ovat tavalla tai toisella
liittyneet tai kuuluneet terroristijärjestö Daeshiin. 

Arvoisa puhemies! Itse toivon, että maamme lainsäädäntöä päivitetään niin, että terro-
ristijärjestöön kuuluminen kriminalisoidaan, että me voimme estää tällaisten henkilöiden
vapaana liikkumisen Suomessa, sillä nyt arki on osoittanut sen, että he ovat todellinen uhka
Euroopassa, niin muissa maissa kuin Suomessakin. 

15.10 Maria Tolppanen sd:  Arvoisa puhemies! On todellakin äärimmäisen tärkeätä se,
että me pystymme puuttumaan terrorismitoimintaan ja pystymme vaikuttamaan siihen si-
ten, että sitä voitaisiin estää. Ovat todella harmillista nämä tapahtumat, joita nyt juuri on
Euroopassa taas tapahtunut, ja me tiedämme kaikki, että pelolle ei saa antaa valtaa, mutta
toisaalta tulee tuolta takaraivosta sellainen, että pitääkö terroristeille sitten antaa henki?
Tämä on todella vakava kysymys ja vakava asia, ja toivon, että me voimme osallistua ter-
rorismiuhkien vähentämiseen ja pienentämiseen ja sen lisäksi voimme saada myös itse
apua silloin, kun sitä tarvitsemme.

Toinen asia, mikä tässä nyt on esillä, on rahanpesu ja rahanpesulain mahdollistaminen.
Ensin tutkitaan, mitä voitaisiin tehdä. Se on todellakin varmasti erittäin tärkeää Suomelle
sen takia, että meidän lainsäädäntömme esimerkiksi laista konserniavustusten verotukses-
2



Pöytäkirjan asiakohta PTK 64/2017 vp
ta on ajalta ennen pääomien vapaata liikkuvuutta Euroopassa. Se täytyy nyt kerta kaik-
kiaan jokaisen ymmärtää, että jos laki on ajalta ennen pääomien vapaata liikkuvuutta Eu-
roopassa, niin se ei ole voinut ottaa huomioon tämän päivän asioita eikä tämän päivän sys-
teemeitä, vaan nyt siellä on olemassa todella isoja porsaanreikiä. Tämä koko rahanpesu-
lain hoitaminen, rahanpesun hoitaminen, edellyttäisi tietysti koko meidän verotuslain uu-
distamista ja koko sen läpikäymistä. Se on valtava urakka, enkä usko, että se yhdeltä edus-
kunnalta onnistuu, mutta meidän on ryhdyttävä siihen työhön. Se on äärimmäisen tärkeää,
jos me haluamme pitää verorahamme, meille kuuluvat verorahat, tässä maassa.

15.12 Matti Semi vas: Arvoisa puhemies! Jäin pohtimaan terrorismin vaaroihin ja rahoit-
tamiseen liittyviä ongelmia, ja kun meillä oli tämä rahanpesulaki esillä, niin jäin mietti-
mään, että nythän olisi ollut hallituksella paljon suuremmat mahdollisuudet tarkastella ra-
hanpesua ja tiukentaa sitä, ettei tällaista harmaata taloutta eikä rikolliseen viittaavaa rahan-
pesua pystyttäisi tekemään, kun olisi pidetty siitä EU:n komission 10 prosentin omistaja-
pohjasta enempi kiinni eikä olisi otettu tätä 25 prosentin omistajapohjaa. Siinä mielessä
olin pettynyt tähän hallituspuolueitten tekemään esitykseen.

15.12 Jani Mäkelä ps: Arvoisa puhemies! Näissä äskeisissä puheenvuoroissa mentiin jo
varsin kauas varsinaisesta aiheesta eli terrorismin torjunnasta. Sen sijaan että yleisesti sää-
detään lainsäädäntöä rahanpesun tai muun estämiseksi — se on tietenkin hyvä asia — ter-
rorismia torjutaan sillä, että keskitetään toimet riskihenkilöihin ja riskiryhmiin eikä suin-
kaan aleta esimerkiksi kiusaamaan tavallisia kansalaisia kummallisilla kysymyksillä pan-
kissa. Hyvää tässä lakiesityksessä tietenkin on se, että jotain tehdään terrorismin estämi-
seksi. Siihen ei riitä se, että ollaan pahoillaan, hoetaan, ettei pidä antaa pelolle valtaa, ja
muita näitä lauseita, mitä on aina tullut näiden terroristi-iskujen jälkeen. Lisätoimia tarvit-
taisiin. 

15.13 Timo Heinonen kok: Arvoisa puhemies! Oikeastaan tuli ihan lopussa se, että kun
oman puheenvuoron alussa kuvasin sitä, miten paljon tässä turvallisuusympäristössä on ta-
pahtunut ja mitä kaikkea sen parissa nyt tehdään — tänään useampi keskustelu täällä salis-
sa — niin yhtenä isona asianahan on tämä meidän tiedustelulainsäädännön päivittäminen,
mikä on itse asiassa tässä terrorismin torjunnassa yksi aika isokin aukko tällä hetkellä.
Ruotsissa on pystytty estämään suunniteltuja terrori-iskuja. Tämän lainsäädännön kautta
meille on tullut vinkkejä, joiden avulla olisi pystytty tekemään havaintoja, jos lainsäädäntö
olisi kunnossa, ja on hyvä, että nyt tämä parlamentaarinen työryhmä on tehnyt työtä sen
eteen, että me saisimme myös tämän osan paikattua niin, että meillä olisi keinot puuttua
myös tähän toimintaan. Itse asiassa yksi sellainen brexitin tuoma iso haaste on varmasti se-
kin, että Britannia on tässä keskeinen toimija. Täytyy toivoa, että se yhteistyö Britannian ja
EU:n välillä jää toimivaksi, sillä nämä terroristisolut ja -henkilöt toimivat usein maiden ra-
joista välittämättä, ja sen takia pitää pystyä yhdessä toimimaan myös tiedustelupuolella.

15.15 Jani Mäkelä ps: Arvoisa puhemies! Vielä lyhyesti, kun olen itse tässä parlamentaa-
risessa tiedustelulainsäädännön valmistelun seurantaryhmässä mukana, niin voin kyllä
vahvistaa sen, mitä edustaja Heinonen sanoo, että se on tärkeää lainsäädäntöä tämän aihe-
piirin kannalta, juuri niin, että tiedustelulla voidaan saada selville, keitä riskihenkilöt ja ris-
kiryhmät aidosti ovat, ja kohdistaa nämä rajoittavat ja tarkastelevat toimet heihin, niin ettei
3



Pöytäkirjan asiakohta PTK 64/2017 vp
suinkaan rajoiteta liikaa tavallisten ihmisten elämää sen takia, että jotkut muodostavat uh-
kan.

15.15 Sirkka-Liisa Anttila kesk:  Arvoisa puhemies! Täällä on käyty erittäin hyvää kes-
kustelua tästä hyvin tärkeästä ja ajankohtaisesta aiheesta. Se on aivan totta, että maailma on
ympärillämme muuttunut täydellisesti, ja yksi suurimpia haasteita on juuri terrorismi ja sii-
hen liittyvät erilaiset hyökkäykset ja vastaavat. 

Täällä on todettu ihan oikein, että tiedustelulainsäädäntö on tärkeä. Se olisi pitänyt jo
tehdä, valitettavasti. Parempi kuitenkin, kun nyt tehdään se. Se tarvitaan. Mutta sitten itse
haluaisin entistä enemmän puhua myöskin siitä, mitkä ovat juurisyyt, että me olemme täs-
sä tilanteessa, mistä se on lähtenyt liikkeelle. Niihin pitäisi pystyä tavalla tai toisella pureu-
tumaan, koska tämä, mitä me nyt teemme, on vain niin kuin ongelmasta toiseen menoa. Sii-
hen varsinainen syyhyn, miksi maailmassa tällaista tapahtuu, pitäisi päästä paremmin kä-
siksi, jotta me voisimme sitä kautta yrittää sitä ehkäistä, ettei sitä koko ajan tule lisää.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 228/2016 vp sisältyvät 1.-6. ja 8.-27. lakiehdotuksen. Eduskunta hyväksyi valio-
kunnan mietinnössä ehdotetut uudet, 28. ja 29. lakiehdotuksen. Eduskunta pysyi ensim-
mäisessä käsittelyssä tekemässään päätöksessä hallituksen esitykseen HE 228/2016 vp si-
sältyvän 7. lakiehdotuksen hylkäämisestä. Lakiehdotusten toinen käsittely päättyi. Edus-
kunta hyväksyi mietintöön sisältyvän lausumaehdotuksen. Asian käsittely päättyi.
4


