















































DEM4A56.tmp.xml


Pöytäkirjan asiakohta PTK 157/2018 vp
Pöytäkirjan asiakohta 

PTK 157/2018 vp

Täysistunto

Tiistai 12.2.2019 klo 14.04—18.03

10. Hallituksen esitys eduskunnalle laiksi liikenteen palveluista annetun lain muuttamises-
ta ja eräiksi siihen liittyviksi laeiksi

Hallituksen esitys HE 157/2018 vp
Valiokunnan mietintö LiVM 39/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 10. asia. Käsittelyn pohjana on liikenne- ja viestintävaliokunnan mietintö LiVM
39/2018 vp. Nyt päätetään lakiehdotusten sisällöstä.

Keskustelu

17.18 Kari Kulmala sin: Arvoisa rouva puhemies! Esityksellä ehdotetaan muutettavaksi
liikenteen palveluista annettua lakia. Tieliikenteen raskaan kaluston kuljettajan ammatti-
pätevyyden hankkimisessa otettaisiin käyttöön pelkkien kokeiden suorittamiseen perustu-
va vaihtoehto nykyisten koulutusmallien rinnalle. Perustason ammattipätevyyskoe olisi
kaksiosainen ja edellyttäisi teoriaa ja käytäntöä koskevien kokeiden suorittamista. Tielii-
kenteen ammattipätevyyksiä koskevat muutokset on ehdotettu tulemaan voimaan
1.1.2020. Pitäisin kuitenkin tärkeänä, että näitä ei vaadittaisi myöskään enää tänä vuonna,
vaikka lakia ei voida toki taannehtivasti tehdä.

Tapasin viimeksi eilen kaksi raskaan liikenteen pitkäaikaista kuljettajaa, jotka normaa-
lin kuljettajantyön vaihtoehtona olivat menossa koulunpenkille oppimaan raskaaseen lii-
kenteeseen liittyviä asioita, tällä kertaa ennakoivaa ajoa. Uskon, että kun he molemmat
ovat olleet yli 40 vuotta raskaan ajoneuvon kuljettajana, niin he hallitsevat nämä asiat jo
muutenkin. Hyvä, että hallitus tuo tämän esityksen meille tänne päätettäväksi, joten saa-
daan hieman järkeä tähän asiaan.

17.19 Ari Torniainen kesk: Arvoisa rouva puhemies! Kyseessä on hallituksen esitys,
joka on lain liikenteen palveluista kolmas vaihe. Me olemme täällä salissa käsitelleet kaksi
edellistä vaihetta, ja koko tämä iso lakipaketti on ollut pitkä prosessi. Nyt tässä kolmannes-
sa vaiheessa on käytännössä teknisiä muutoksia niin, että koko lain pykälänumerointi
muuttuu juoksevaksi. Tämä oli niissä kahdessa vaiheessa havaittavissa oleva asia, ja nyt tä-
hän on puututtu. Sitten myös kuljettajien ammattipätevyyksiin puututaan tässä kolmannes-
sa vaiheessa nimenomaan, ja se on hyvä asia. Ja kuten edustaja Kulmala jo tuossa omassa
puheenvuorossaan toi esille, niin tieliikenteen raskaan kaluston kuljettajan ammattipäte-
vyyden hankkimisessa otetaan käyttöön pelkkien kokeiden suorittamiseen perustuva vaih-
toehto nykyisten koulutusmallien rinnalle. Tässä on hyvää se, että tämä helpottaa kuljetta-
 Tarkistettu
4.0



Pöytäkirjan asiakohta PTK 157/2018 vp
japulaa. Ammattipätevyys voidaan hankkia monipuolisin vaihtoehdoin, ja tämä ratkaisee
monessa yrityksessä sitä kuljettajapulaa, mikä on ollut havaittavissa.

Huomionarvoista on, että kun käytiin keskustelua kahdesta edellisestä vaiheesta lain lii-
kenteen palveluista käsittelyssä, niin tässä salissa oli hyvinkin erilaisia näkemyksiä, mutta
tästä kolmannesta vaiheesta, kun olin liikenne- ja viestintävaliokunnassa, me saimme yk-
simielisen mietinnön aikaiseksi. Se on hyvä lähtökohta tälle. 

Varmaankin kaikkein eniten käytiin tässä yhteydessä keskustelua edelleen taksiliiken-
teeseen liittyvistä asioista, siitä, miten taksiliikenne toimii tällä hetkellä, ja kyllähän siinä
parantamisen varaa on. Se on tosiasia. Tässä vaiheessa, nimenomaan tässä hallituksen esi-
tyksessä, käytiin keskustelua siitä, mitä taksinkuljettajan kokeen tulee sisältää ja kenellä on
vastuu siitä, että taksinkuljettajalla on se paikallistuntemus hallussaan. Tällä hetkellähän
on niin, että taksinkuljettajan paikallistuntemuksesta on koe siinä taksinkuljettajan kokeen
osiona, ja nyt kun tämä hallituksen esitys pääsee eteenpäin, niin se paikallistuntemuskoe
poistuu käytännössä, mutta silti taksinkuljettajalla tulee olla jatkossakin nimenomaan sen
pääasiallisen toiminta-alueensa paikallistuntemus. Paikallistuntemus ei poistu vaan se säi-
lyy edelleen, ja taksiyrittäjä vastaa sitten siitä, että kuljettajalla on se jatkossakin. On erit-
täin hyvä, että se säilyy siinä, koska tiedetään, että etenkin tässä asiassa on ollut tällä het-
kellä isoja puutteita, ja tämä on myöskin Taksiliiton toimijoiden toive, että tällä tavalla voi-
daan edetä.

17.22 Mikko Alatalo kesk: Arvoisa rouva puhemies! Todellakin, nyt ollaan muuttamas-
sa lakia liikenteen palveluista, ja tämähän on nimenomaan kolmasosa tätä isoa pakettia, jo-
hon ovat liittyneet muun muassa taksiuudistus ja monet muut asiat.

Ensinnäkin, todella, tämä ammattipätevyys osoitetaan tuolla rekkaliikenteessä ammatti-
pätevyyskortilla. Todella paljon viestiä on tullut kaikenlaisista kursseista, mitä on jouduttu
käymään. Monessa tapauksessa on vähän ongelmana ollut se, että muna opettaa kanaa. En
tietenkään puhu nuorista kuljettajista, heille varmasti täytyykin opettaa säästeliästä ajoa ja
muuta, tällaisia asioita, mutta kun monesti siellä on todella kokeneita kuljettajia, joilla elä-
keikä lähestyy, ja kuljettajia, jotka varmasti tuntevat, miten tien päällä kuljetaan, niin sit-
ten siellä joku konsultti heille opettaa moneen, moneen kertaan samoja asioita, jotka on jo
käytännössä opittu. Siinä mielessä on hyvä, että tämä menee nyt sen kokeen kautta. Toki
niitä kurssejakin voidaan sitten pitää, jos tarpeen on. 

Toinen asia on tietysti sitten tähän taksiliikenteeseen liittyvä asia, se pätevyys siellä. To-
dellakin, me saimme tuonne mietintöön kirjatuksi nyt sitten myös sen, että paikallistunte-
musta pitää olla. Ongelmahan on ollut siinä, että ei ole enää sitä asemapaikkaa, mutta kui-
tenkin, jos ajatellaan, että on se pääasiallinen toiminta-alue, niin itse olisin kyllä jopa jo-
tenkin tiukemminkin sen nyt laittanut sinne, että pitää osata seutu ja kadut ja näin. 

Täällä Helsingissäkin on tapahtunut useita kertoja, että kuljettaja ei todellakaan tiedä,
missäpäin on edes Eduskuntatalo. Onneksi se nyt on kuitenkin tuonne kirjattu: on siis työn-
antajan vastuulla, että tämä kuljettaja osaa nämä osoitteet ja hänellä on se paikallistunte-
mus. Mutta viittaan tässä esimerkiksi niihin lausuntoihin, joita näkövammaiset meille toi-
vat esille, että on aika vaikeaa sen sokean ihmisen painaa siihen navigaattoriin niitä Nor-
denskiöldinkadun kirjaimia, jos ei kuljettaja osaa kunnolla edes suomen kieltä tai osaa lu-
kea tai kirjoittaa suomen kielellä, saatikka sitten tosiaan, mitenkä muissakin, esimerkiksi
tämmöisissä sairaustapauksissa, toimitaan. 
2



Pöytäkirjan asiakohta PTK 157/2018 vp
Eli siinä mielessä luulen, että tätä asiaa jossain vaiheessa joudutaan kyllä käymään vielä
läpi ja ehkä seuraavan hallituksen aikana jopa korjaamaankin. Mutta tässähän on juuri se
ongelma tietysti, että sinä voit tavallaan suorittaa sen paikallistuntemuksen jollakin muulla
alueella ja tulla sitten tänne Helsinkiin toimimaan

Mutta joka tapauksessa on hyvä, että se nyt on kirjattu tuonne kuitenkin ja että se on
työnantajan vastuulla, ettei toivottavasti tarvitse sitten Maahanmuuttovirastosta hakea lap-
pua, että joo, kyllä tämä kaveri osaa suomen kieltä, vaikkei osaakaan. Toivottavasti ihmi-
set saavat palvelunsa asiallisesti tämänkin, nimenomaan tämän lain myötä. 

17.26 Mika Kari sd: Arvoisa rouva puhemies! Puutun tähän samaan asiaan, josta edusta-
ja Alatalo tässä jo käytti puheenvuoron. Kyseessä on siis liikennekaaren kolmas vaihe.
Kahdessa aikaisemmassa vaiheessa olen käyttänyt puheenvuoroja ja pidän ihan johdonmu-
kaisena käyttää kolmannessakin.

Olen ollut äärimmäisen pettynyt aikaisemmin tähän taksilakimuutokseen — liikenne-
kaaressa on paljon hyviäkin asioita, en sitä sano — mutta haluan nyt alleviivata tätä taksi-
lain muutoksen kohtaa, joka nytten tässä liikennekaari kolmosenkin vaiheessa näkyy eri
asioina, ja nimenomaan tätä paikallistuntemusta koskevaa osaa, joka kylläkin tässä esityk-
sessä nyt pyyhkäistään pois vaateena. Se on siellä toiveena, mutta vaateena enää ei. Monet
meistä taksia käyttävistä ihmisistä — työssään tai harrastuksissaan taksia käyttävät tai lii-
kuntarajoitteiset ihmiset, näkövammaiset ihmiset — ovat hyvinkin taksin varassa, ja Suo-
messa on voitu tähän päivään asti luottaa taksiin. Taitaa olla taksiin luottaminen kovem-
paakin kuin poliitikkoihin luottaminen maassa, [Naurua] mutta enpä usko, että enää kauaa.
Sen lisäksi, että itselläni on kokemusta, sitä asiakkaiden kokemusta tietenkin meille kan-
sanedustajille välitetään niin taksiautoilijoiden toimesta kuin muiden taksia käyttävien ih-
misten toimesta.

Tällainen GPS-pohjainen järjestelmä toki tuo taksiliikenteeseen varmasti joustavuutta,
helpottaa taksinkuljettajan työtä, mutta silloin jos taksinkuljettajan ainoa osaaminen ympä-
ristöstä perustuu siihen GPS-järjestelmään, ollaan kyllä todella heikon palvelutason äärel-
lä. Jos GPS-järjestelmään tulee vika tai jos näkövammainen ihminen, niin kuin edustaja
Alatalo tuossa mainitsi, ei pysty sormella osoittamaan sitä tiettyä paikkaa, johonka autolla
haluaisi päästä, ollaan kyllä tilanteessa, jossa ei enää voi puhua siitä suomalaisesta taksis-
ta, johon kansalaiset ovat voineet luottaa.

Kun puhutaan vaikkapa vanhusten palveluiden laadun valvonnasta — äärimmäisen tär-
keä ja varmasti monia meitä koskettava asia palvelun valvonnassa — niin haluan kyllä ko-
rostaa myös taksipalvelun valvonnan välttämättömyyttä. Me emme voi rakentaa suomalai-
sen liikenteen ympärille kansalaisille hyvin tärkeätä järjestelmää ainoastaan bisneksen ja
yksittäisen voitontavoittelun ja alalle ilmoittautumisen varaan, vaan meillä pitää olla val-
vonta taksiliikenteelle. Olen todella pettynyt, että nyt yksi keskeinen osa tästä valvonnan
rakenteesta, paikallisen alueen ja tieverkostonkin tunteminen, poistetaan pätevyysedelly-
tyksistä. Sanon, että ei mennä askelta, vaan peruutetaan tällä suomalaisella taksilla, hyvin
toimivalla taksilla, kyllä vuosikymmeniä taaksepäin koko tämän liikennekaaren ja taksi-
lain romuttamisen osalta.

17.28 Ari Torniainen kesk (vastauspuheenvuoro): Arvoisa rouva puhemies! Edustaja
Mika Karin ansiokkaaseen puheenvuoroon haluan todeta sen, että paikallistuntemusvaa-
detta ei poistettu tässä hallituksen esityksessä nyt, kun me päätämme näin. Kun liikenne- ja
3



Pöytäkirjan asiakohta PTK 157/2018 vp
viestintävaliokunta käsitteli asiaa, niin me nimenomaan lisäsimme sinne hallituksen esi-
tykseen, että taksinkuljettajalla tulee olla se paikallistuntemus edelleen. Se paikallistunte-
muskoeosio siitä kokeesta poistuu, mutta se paikallistuntemusvaade säilyy siellä. Tämän
varmistamiseksi valiokunta esittää yksityiskohtaisissa perusteluissa, että liikennepalvelu-
lain 151 §:n 3 kohtaan lisätään kuljettajalta vaadittava paikallistuntemus, elikkä se on nyt
myöskin siellä pykälissä oleva asia myöskin tästä eteenpäin, ja siitä vastaavat sitten myös-
kin yrittäjä ja toimijat.

17.29 Mika Kari sd (vastauspuheenvuoro): Arvoisa rouva puhemies! Käytännössä kui-
tenkin nyt tiputetaan rima sille tasolle, että sen riman yli pääsee alalle. Ja sen lisäksi, mitä
aikaisemmin sanoin, näiden taksinkuljettajien — tai varmaan heitä vielä voi kutsua taksi-
autoilijoiksi — työn valvontaa ei käytännössä suorita kukaan. Silloin kun ollaan tilantees-
sa, että kukaan ei seuraa niiden palveluiden, hyvinkin kriittisten palveluiden, äärellä ole-
vien ihmisten matkantekoa ja sitä palveluntarjontaa, joka heille tarjotaan, niin voidaan sa-
noa, että meillä on tuhansia tai kymmeniätuhansia Suomessa hyvinkin tärkeisiin asioihin
takseja käyttäviä ihmisiä — sairaalaan menijöitä, näkövammaisia, vanhuksia, heikommas-
sa asemassa olevia ihmisiä — joille taksipalvelun käyttäminen on päivittäistä ja välttämä-
töntä, huomattavasti heikomman laatutason palvelun äärellä kuin aikana ennen tämän hal-
lituksen aloittamista. [Ari Torniainen pyytää vastauspuheenvuoroa]

Toinen varapuhemies Tuula Haatainen:  Mennään nyt puhujalistaan, tässä on kuitenkin
sen verran lyhyt tämä lista, niin että kaikki saavat sanottua.

17.31 Eeva-Maria Maijala kesk: Arvoisa puhemies! Me elämme valtavan muutoksen ai-
kakautta. Olemme todellakin nyt siirtymässä sääntely-yhteiskunnasta yhä enemmän va-
paamman yhteiskunnan kuvioon. Tällä vaalikaudella on puhuttu koko ajan, että sote-puo-
lella ja maakuntahallinnossa on valtavat muutokset, mutta liikenne- ja viestintävaliokun-
nassa ja siellä ministeriössä on tapahtunut aivan valtavasti, elikkä kyseisessä ministeriössä
on valmisteltu todella suuri, laaja-alainen lakimuutoskokonaisuus, mitä me olemme tällä
vaalikaudella käsitelleet, ja se on saatu nytten jo aika lailla valmiiksi.

Tämä laki liikenteen palveluista — liikennekaari, joksi sitä aluksi sanottiin — oli todel-
la iso kokonaisuus. Siinä oli hyvin monta senttiä paksuja paperinippuja, joita me olemme
valiokunnassa tämän vaalikauden aikana käsitelleet. On todellakin ollut kolme erillistä la-
kipakettia, joita olemme työstäneet, ja olemme miettineet näitä asioita. Asioita on ollut val-
tava määrä, mikä on johtanut siihen, että varmasti sinne on nyt sitten virheitäkin jäänyt. Ei
kukaan voi kuvitellakaan, että noin isoa kokonaisuutta virheettömästi suoritetaan, mutta
me olemme saaneet sen ison murrosvaiheen vietyä eteenpäin niin, että pääsemme eteen-
päin näissä kuvioissa. Seuraavalla vaalikaudella varmaan tullaan tekemään useitakin pie-
niä korjauksia, mutta niinhän se kaikessa lainsäädännössä aina on, että kun käytäntö alkaa
näyttämään, niin sitten asioita muutetaan sen mukaisesti. 

Taksiasia on keskusteluttanut kaikkien näitten vuosien aikana varmasti kaikkein eniten,
kun tätä lakia liikenteen palveluista on käsitelty. Olisihan sitä asiaa todellakin toisinkin
voinut tehdä ja toteuttaa, mutta nytten on kuitenkin tähän tilanteeseen tultu. Äsken keskus-
teltiin tästä paikallistuntemuksesta, mikä oli nyt sitten tässä laissa, mikä viimeksi käsitel-
tiin, semmoinen ehkä kaikkein näkyvin ja keskustelluin osio, se, helpottuuko se tilanne vai
ei. Aikaisemmin riitti, että oli suorittanut vaikka Kuusamossa paikallistuntemuksen, ja sil-
4



Pöytäkirjan asiakohta PTK 157/2018 vp
lä sai sitten tulla Helsinkiin töihin. Nytten tilanne on oikeastaan parempi siinä, että nyt esi-
merkiksi helsinkiläinen esimies todellakin voi vaatia, että se on paikallistuntemus Helsin-
gissä eikä Kuusamossa. 

Nyt sitten tässä laissa itse kiinnitin eniten huomiota tähän pykäläasiaan — tietenkin ju-
ristina voi kiinnittää huomiota pykäläasioihin. Kyllähän ennen kuin alettiin töihin, oli to-
della hankala ja monimutkainen tämä pykälöintiasia, ja se olisi pitänyt jo hoitaa lain liiken-
teen palveluista ykkösvaiheessa. No, onneksi nytten se saatiin kolmosvaiheeseen käsitel-
tyä. Tosin en ole kyllä vieläkään ihan täysin tyytyväinen siihen kokonaisuuteen, mutta täl-
lä vaalikaudella päästiin nytten tähän.

17.34 Jani Mäkelä ps: Arvoisa puhemies! Tästä taksilain uudistuksesta olen sanonut ai-
emminkin, että kun käytiin korjaamaan sellaista, mikä ei ole rikki, niin nyt sitten päästään
oikein olan takaa korjaamaan sellaista, joka on rikki. Hyvää tästä ei enää saa, ja nyt sitten
parsitaan tätä kelvotonta lakia seuraavat vuodet toisensa perään, kun takaisin paluukin on
varsin vaikeaa ja parsimista riittää.

Edellä puhuneet kuvasivat hyvin nyt tämän kolmannen vaiheen käsittelyä liikenne- ja
viestintävaliokunnassa. Useat järjestöt vetosivat sen puolesta, että paikallistuntemus voi-
taisiin huomioida jotenkin, ja nyt saatiinkin vähän järkeä tältä osin tähän lakiin, jopa pykä-
lätasolle eikä vain perusteluihin — pykäläthän ne viime kädessä ratkaisevat, kuten me tie-
dämme — niin että ylipäänsä edelleen voidaan vedota tällaiseen paikallistuntemuksen kä-
sitteeseen. Siitä yhteistyöstä kiitos myös hallituspuolueiden edustajille.

17.35 Merja Mäkisalo-Ropponen sd: Arvoisa puhemies! Näkövammaisten lisäksi olen
huolissani muistisairaiden taksipalveluista. Kaikkien näiden muutosten aikana olen Muis-
tiliiton puheenjohtajan roolissa tuonut tätä huoltani täällä eduskunnassakin esille, ja tämä
huoli ei ole kyllä yhtään ainakaan vähentynyt. 

Muistisairaat ovat aiemmin voineet luottaa taksien hyvään palveluun, mutta nyt olen
kyllä saanut paljon huolestuneita viestejä siitä, että turvattomuus on lisääntynyt ja ei ole
varmuutta siitä, osaako taksinkuljettaja auttaa muistisairasta oikealla tavalla ja osaako hän
viedä suoraan sinne paikkaan, minne tarkoitus on viedä, koska muistisairas ei välttämättä
itse osaa — eikä hänen toki tarvitsekaan osata — ohjata sitä kuljettajaa. Muistisairaan pi-
täisi voida luottaa siihen, että kuljettaja tietää luotettavasti reitit ja osaa avustaa ja auttaa oi-
kealla tavalla, ja nyt enää ei ole näin. Eli minä olen aivan samaa mieltä edellisen puhujan
kanssa, että nyt rikottiin jotain erittäin hyvin toimivaa. Muistiliitossa oltiin todella tyyty-
väisiä aiemmin taksipalveluihin, mutta tällä hetkellä näin ei enää ole.

17.36 Ari Torniainen kesk: Arvoisa rouva puhemies! Tässä isossa lakipaketissa huomio
kiinnittyy, niin kuin tässäkin keskustelussa ollaan huomattu, nimenomaan näihin taksi-
asioihin ja taksin palveluun, mikä se on. Se on äärimmäisen tärkeä asia, että siellä kuljet-
tajat osaavat asiansa, huomioivat kuljetettavansa, olkoot he sitten minkälaisia ihmisiä ta-
hansa. Ja etenkin kyllä tuossa liikenne- ja viestintävaliokunnan asiantuntijakuulemisessa
tuli selkeästi esille se, että eri vammaisjärjestöt toivat esille sen, että olkoon kyse sitten nä-
kövammaisista tai muistisairaista, tulee huomioida se, minkälaista palvelua he saavat ja
että myöskin liikuntarajoitteiset ihmiset tarvitsevat asianmukaista palvelua. Se on myös-
kin tietysti tässä lakiesityksessä huomioitu. Sen palvelun tulee olla edelleen hyvää tulevai-
suudessa.
5



Pöytäkirjan asiakohta PTK 157/2018 vp
Tässä on käyty nyt keskustelua taksinkuljettajan kokeista, minkälainen sen taksinkuljet-
tajan kokeen pitää olla, ja sehän on Traficomin määritelmissä. Traficom on sen määritel-
lyt, mitä siinä kokeessa vaaditaan. Nyt eri ammattiliittojen, niin Taksiliiton kuin Autokou-
luliitonkin esimerkiksi, ja muiden toimijoiden toivomuksesta taksinkuljettajan kokeesta on
poistettu nimenomaan se paikallistuntemuskoe, mutta se paikallistuntemus tulee olla edel-
leen tulevaisuudessa taksinkuljettajalla. Näiden, esimerkiksi vaikkapa Autokoululiiton,
mukaan paikallistuntemuskokeen poistaminen on hyvä asia. Sitä ei ole vaadittu aikaisem-
minkaan esimerkiksi paketti- tai kuorma-autonkuljettajan ammatissa, eikä ensihoidossa tai
pelastustoiminnassa eikä kuriiripalveluissa ole vaadittu tätä koetta. Se on ollut ainoastaan
taksinkuljettajilla. Heidän mielestään tämä parantaa myöskin työvoimapulaa, elikkä on
enemmän työvoimaa saatavissa.

Valiokuntakäsittelyssä me painotimme nimenomaan paikallistuntemusta sillä pääasial-
lisella toiminta-alueella — pääasiallisella toiminta-alueella, elikkä niillä taksinkuljettajil-
la, jotka pääasiallisesti toimivat täällä Helsingin alueella, esimerkiksi pääkaupunkiseudul-
la, tulee olla tälle alueelle se paikallistuntemus, ja sitä pitää myöskin valvoa. Se pitää olla,
ja vastuullinen taksiyritys opettaa myöskin, mitä ne asiat vaativat, ja siitä on valvonta
myöskin olemassa. Se on sanottu myöskin täällä tekstissä ihan selvästi, että velvollisuus tä-
män paikallistuntemuksen varmistamiseksi on henkilöliikennettä tarjoavalla luvanhaltijal-
la. [Puhemies koputtaa] Hänen tulee vastata ja huolehtia siitä, että kuljettajalla on riittävä
paikallistuntemus. 

17.39 Eeva-Maria Maijala kesk: Arvoisa puhemies! Oppositiosta on esitetty jopa, että
laki on täysin kelvoton. Eihän näin todellakaan ole. Tuossa lakikokonaisuudessa on uusittu
valtava määrä semmoisia asioita, jotka on oikeasti pitänyt korjata tähän päivään. Eletään
vuotta 2019, joten kyllä meidän ollut pakko muuttaa asioita vastaamaan tämän päivän toi-
veita ja tarpeita, ja sen mukaan on sitten toimittu. Sinne on jäänyt muutamia kohtia, jotka
eivät todellakaan ole parhaalla mahdollisella tavalla, mutta ajatellen sitä, mitä on paras tek-
niikka ja osaaminen, minusta siinä on kuitenkin päästy siihen tilanteeseen. 

Nyt sitten taksikuskeista. Heitä on tässä salissa, tämän lain valmistelun aikana, käsitte-
lyn aikana mollattu hyvinkin paljon. Nyt pitää kuitenkin sanoa se, että suurin osa Suomen
taksikuskeista on todellakin ammattilaisia ja heidän palvelunsa on hyvää. On todella mu-
kavia keskusteluja minullakin ollut taksimiesten kanssa. Olen puhunut heidän kanssaan
hyvinkin paljon asioista ja tullut kyllä siihen tulokseen, että siihen palkkaan nähden, mitä
he saavat, he hoitavat kyllä työnsä todella hyvin. Julkinen tieto on se, että taksipuolella var-
sinkin täällä kaupunkiseudulla on todella pula työntekijöistä. Pula työntekijöistä on juuri-
kin sen takia, että se palkka ei ole kaksinen tässä kokonaisuudessa. 

Vielä paikallistuntemuksesta se, että todellakin esimiehet valvovat paikallistuntemus-
asioita todella paljon eteenpäin, ja kyllä se on kaikille yrityksille ihan kunnia, että asiat hoi-
detaan hyvin eteenpäin. Nyt on ollut monia ongelmia tässä murrosvaiheessa, muutosvai-
heessa, mutta uskon ja toivon, että vuoden päästä näissä asioissa tilanne on jo mennyt pal-
jon eteenpäin. 

17.41 Merja Mäkisalo-Ropponen sd: Arvoisa puhemies! Olen aivan samaa mieltä, että
tässä kokonaispaketissa on paljon hyviä asioita, mutta ne muutamat kohdat — ne muuta-
mat kohdat — ovat vammaisten ja paljon apua tarvitsevien kohdalla huolestuttavia kohtia.
Sen takia näitä ei voi ohittaa sanomalla, että siellä on paljon hyvää, koska näihin pitää puut-
6



Pöytäkirjan asiakohta PTK 157/2018 vp
tua, koska nämä ovat palvelujen laadun ja yhdenvertaisuuden kannalta tärkeitä, jotta vam-
maiset uskaltavat käyttää jatkossakin näitä taksipalveluita. Olen siitäkin aivan samaa miel-
tä, että suurin osa taksiautoilijoista on huippuammattilaisia ja -osaajia, mutta jos sen muis-
tisairaan tai näkövammaisen tai paljon apua tarvitsevan kohdalle sattuu se yksi taksiautoi-
lija, joka ei sitä hommaa hyvin hoida, niin se voi aiheuttaa sen, että tämä muistisairas ei sen
jälkeen enää uskalla käyttää näitä palveluja eikä pysty luottamaan siihen, että sieltä saisi
näitä hyviä ja laadukkaita palveluita jatkossa.

Yleiskeskustelu päättyi.

Eduskunta hyväksyi hallituksen esitykseen HE 157/2018 vp sisältyvien 1.-12., 14.-19. ja
21.-24. lakiehdotuksen sisällön mietinnön mukaisena. Eduskunta hyväksyi valiokunnan
mietinnössä ehdotetun uuden, 25. lakiehdotuksen sisällön mietinnön mukaisena. Eduskun-
ta yhtyi valiokunnan ehdotukseen hallituksen esitykseen HE 157/2018 vp sisältyvien 13. ja
20. lakiehdotuksen hylkäämisestä. Lakiehdotusten ensimmäinen käsittely päättyi.
7


