















































DEM3D6F.tmp.xml


Pöytäkirjan asiakohta PTK 48/2018 vp
Pöytäkirjan asiakohta 

PTK 48/2018 vp

Täysistunto

Keskiviikko 9.5.2018 klo 14.03—19.16

3. Ajankohtaiskeskustelu EU:n rahoituskehyksestä
Keskustelualoite KA 3/2018 vp

Keskustelu

Puhemies Paula Risikko: Päiväjärjestyksen 3. asiana on Eurooppa-päivän kunniaksi
ajankohtaiskeskustelu EU:n rahoituskehyksestä. Valtioneuvoston 10 minuutin puheenvuo-
ron jälkeen myönnän puhemiesneuvoston ehdottamassa laajuudessa eduskuntaryhmien
edustajille 2 minuutin vastauspuheenvuorot. Tämän jälkeen myönnän harkitsemassani jär-
jestyksessä 1 minuutin vastauspuheenvuoroja. Vastauspuheenvuorot varataan täysistun-
nossa V-painikkeella. Keskusteluun varataan aikaa korkeintaan 1,5 tuntia. 

Aloitetaan valtioneuvoston esittelypuheenvuorolla. Pääministeri Sipilä, olkaa hyvä, 10
minuuttia.

Keskustelu

14.08 Pääministeri Juha Sipilä (esittelypuheenvuoro): Arvoisa puhemies! Samalla kun
toivotan kaikille hyvää Eurooppa-päivää, kiitän eduskuntaa luottamuksesta.

Euroopan unionin jäsenyys on Suomelle poliittinen valinta, joka kytkee meidät länti-
seen arvoyhteisöön. Eurooppa-päivänä onkin hyvä pohtia unionin yhteisiä arvoja ja mitä
unionin jäsenyys meille tarkoittaa. Euroopan unioni on yhteisö, johon kuuluvien maiden
kanssa jaamme yhteiset arvot demokratian, tasa-arvon, ihmisoikeuksien, sananvapauden,
oikeusvaltion sekä vähemmistöjen oikeuksien kunnioittamisessa. Yhteisenä tavoitteenam-
me on eurooppalaisten ihmisten hyvinvoinnin vahvistaminen. Tämä kokonaisuus turvaa
Euroopan vakaan kehityksen ja rauhan säilymisen.

Eurooppa-päivänä on hyvä muistaa, että rauha ei ole koskaan itsestäänselvyys. Euroo-
pan yhteisö perustettiin sodan runtelemien yhteiskuntien keskellä. Vielä 1980-luvulla toi-
miva demokratia oli monille tämän päivän EU-kansalaisille hauras tulevaisuuden toive,
jopa utopiaa. Demokratiamme on vielä monissa maissa nuorta ja siksi myös haurasta.

Eurooppalainen päätöksentekokyky ei ratkea huutoäänestyksillä, gallup- tai Twitterde-
mokratialla, vaan kyvyllämme tehdä päätöksiä ja kehittää eurooppalaista päätöksenteko-
järjestelmää. Se perustuu edustuksellisuuteen, jota meidän on jaksettava puolustaa. On
myös jaksettava kertoa, mitä unioni tekee ja miksi unioni on kansalaisten kannalta tärkeä
yhteisö. Euroopan unionin johtajien tehtävänä on katsoa pitkälle tulevaisuuteen ja hakea
kansalaisten tuki niin Euroopan unionissa kuin jäsenmaissa uudistusten läpivientiin. Eu-
roopan unionin on oltava suuri suurissa asioissa ja pieni pienissä asioissa.

Yksi EU:n tärkeimmistä instrumenteista on EU:n budjetti, rahoituskehykset, jonka avul-
la linjaamme unionin toimintaa ja tavoitteita. Budjetti on pahimmillaan surkea kompromis-
si, pienin yhteinen nimittäjä. Parhaimmillaan se toteuttaa yhteisiä eurooppalaisia päämää-
 Tarkistettu
4.0



Pöytäkirjan asiakohta PTK 48/2018 vp
riä. Nyt unionin on aika olla suuri. On luonnollista, että jokainen EU-maa tarkastelee ra-
hoituskehyksiä myös omasta kansallisesta näkökulmastaan, mitä budjetti tuo meille, Suo-
melle. Mutta EU:n budjettia on myös katsottava Euroopan näkökulmasta. Miksi? Koska
olen varma, että vahva ja menestyvä Eurooppa on meille kaikille parasta.

Arvoisa puhemies! Rahoituskehysneuvottelut ovat pitkät ja perusteelliset. Komission
viime viikolla julkaisema esitys on vasta alkua. Olemme hallituksena tähän valmistautu-
neet. Olemme tehneet pohjatyön perusteellisesti ja linjanneet sektoreittain selkeät budjet-
tikannat. Kyse on ennen kaikkea kokonaisuudesta, jolla voimme saavuttaa Suomen ja
myös Euroopan kannalta parhaan mahdollisen tuloksen. Kantojamme on työstetty pitkään
ja huolella. Prosessi on ollut samalla tavalla perusteellinen kuin silloin, kun loimme Emu-
kantamme tai muuttoliikelinjauksemme. Yhdessä Ranskan kanssa rakensimme EU:n puo-
lustusyhteistyön pohjaa. Malli on sama rahoituskehysneuvotteluissa. Perehdymme asiaan,
pohdimme kannat huolellisesti ja sen jälkeen haemme liittolaisia eri Euroopan maista.

Ison-Britannian lähtö Euroopan unionista jättää merkittävän aukon EU:n budjettiin.
Lähtökohtamme on, että Britannian jättämää aukkoa ei täytetä ja nettomaksuosuutemme
säilyy kohtuullisena. Emme ole kuitenkaan asemoineet itseämme tiukimpaan nettomaksa-
jien prosenttiryhmään. Suomi on valmis investoimaan EU:n kautta, jos politiikan painopis-
teet ovat tasapainoisia ja hyväksyttäviä sekä päätöksillä ja EU:n toiminnalla saadaan lisä-
arvoa ja vaikuttavuutta.

Keskusteluissa maksuista on hyvä erottaa puhdas jäsenmaksuosuus ja toisaalta netto-
maksu. Jäsenmaksumme kasvaa hyvin todennäköisesti, koska bruttokansantuotteemme,
onneksi, nyt kasvaa. Se, mitä nettomaksumme on tulevaisuudessa, ratkeaa vasta, kun kaik-
ki neuvottelut asetusten ja rahanjaon kriteerien osalta on käyty.

Päätavoitteemme kansallisista lähtökohdista on selvä. Haluamme maksimoida EU:n
Suomelle palautuvat varat samalla, kun haluamme pitää nettomaksumme kohtuullisena.
Budjetin avulla tavoittelemme myös Euroopalle johtajuutta monissa asioissa: rauhanra-
kentaja, ilmastopolitiikan edelläkävijä, tieteen ja innovaatioiden edistäjä ja hyödyntäjä
sekä kestävän, puhtaan ruuan tuottaja.

Komission viime viikon esityksessä kokonaistaso asettuu suhteessa kantoihimme vielä
liian korkealle tasolle. Positiivista komission esityksessä ovat panostukset turvallisuuteen,
puolustukseen, muuttoliikkeeseen, tutkimukseen ja kehitykseen sekä opiskelijoiden vaih-
to-ohjelmaan. Hallintoa kevennetään, ohjelmia vähennetään sekä eräiden maiden maksu-
helpotuksista luovutaan asteittain. Tätä Suomikin on vahvasti ajanut.

Oikeusvaltioperiaatteeseen sidottu ehdollisuus on niin ikään erittäin tärkeä esitys. Eu-
rooppalaisen arvopohjan puolustaminen konkreettisin toimin on jokaisen eurooppalaisen
tehtävä. Menestyvää Euroopan unionia voidaan rakentaa ainoastaan vahvojen oikeusvalti-
operiaatteiden pohjalle.

Eurooppalaista hyvinvointia ja kilpailukykyä rakennetaan satsaamalla osaamiseen, in-
novaatioihin ja tutkimukseen. Komission esityksessä tähän on tartuttu. Yksi mielenkiintoi-
nen esimerkki on komission esittämä InvestEU-rahasto. Tämä uudenlainen rahoitusväline
voisi mahdollistaa tehokkaan investointien tukemisen vähäisemmällä EU-rahoituksella,
kun tuki olisi avustusmuotoisen rahoituksen sijaan laina- ja takausmuotoinen. Panostukset
strategisiin hankkeisiin — kuten tekoäly, kyberturvallisuus sekä digitaaliset tiedot ja tai-
dot — tukevat EU:n kasvua ja kilpailukykyä.

Suomen näkökulmasta maatalous- ja aluepolitiikka ovat perinteisesti olleet keskeisessä
asemassa budjettineuvotteluissa, kun katsomme meidän saamisiamme EU-budjetista, niin
2



Pöytäkirjan asiakohta PTK 48/2018 vp
nytkin. Maatalouden osalta myönteistä komission esityksessä oli nykyisen kahden pilarin
rakenteen säilyttäminen. Tämän pohjalle voimme rakentaa toimenpiteitä, joilla tuemme
suoraan viljelijöiden tuloa ja toisaalta voimme huomioida erityisolosuhteemme sekä ym-
päristöystävälliset toimenpiteet. Komissio haluaa myös lisätä kansallista päätösvaltaa toi-
menpiteiden suunnittelussa ja niistä päättämisessä.

Komission esittämä rahoituksen taso kokonaisuudessaan osoittaa, että ruuantuotanto on
tärkeä osa EU:n yhteistä politiikkaa. Rahoituksen tasoon sisältyy kuitenkin Suomen kan-
nalta hankaliakin painotuksia. Komissio esittää maatalousbudjettiin leikkauksia. Näitä
meidän on erittäin vaikea hyväksyä. Tarvitsemme tiivistä yhteistyötä ja neuvotteluja ko-
mission, jäsenvaltioiden ja parlamentin kanssa. Teemme lujasti töitä, jotta pystymme saa-
vuttamaan parhaan mahdollisen lopputuloksen suomalaisen kestävän ja puhtaan ruuantuo-
tannon sekä maaseudun kannalta.

Aluepolitiikkaan esitetään niin ikään noin 5 prosentin leikkausta. Osittain tämä on seli-
tettävissä sillä, että absoluuttinen rahantarve on pienentynyt köyhimpien alueiden vauras-
tuessa. Komissio esittää myös rahoituksen jakomekanismien uudistamista. Perinteisestä
bruttokansantuotteeseen perustuvasta jaosta siirryttäisiin laajemmin muihin jakoperustei-
siin. Suomi on ajanut tätä muutosta. Näiden lisäksi meille on keskeistä, että pohjoisen har-
van asutuksen kriteeri huomioidaan myös tulevalla kaudella. Lisäksi Suomi pitää tärkeä-
nä, että koheesiorahoitusta hyödynnetään jatkossa entistä enemmän kilpailukykyä ja osaa-
mista tukevaksi.

Kuten puheeni alussa totesin, työ tulevien EU-rahoituskehysten linjaamiseksi on vasta
alkumetreillä. Hallitus on käärinyt hihat ja valmis neuvottelemaan Suomelle oikeudenmu-
kaista budjettia. Oma näkemykseni on, että rahoituskehys valmistuu aikaisintaan Suomen
puheenjohtajuuskaudella.

Arvoisa puhemies! Ideologisista näkemyseroistamme huolimatta uskon, että meidän
kaikkien päämääränä on huolehtia eurooppalaisten yhteiskuntien tasapainoisesta kehityk-
sestä sekä sosiaalisesta tasa-arvosta. Toimimme näin, jotta välttäisimme vastakkainasette-
lun niin jäsenmaiden sisällä kuin niiden kesken. Toimimme näin, jotta Eurooppa olisi mah-
dollisimman yhtenäinen ja vahva vastaamaan muun maailman meille asettamaan haastee-
seen.

Puhemies Paula Risikko:  Seuraavaksi eduskuntaryhmien edustajilla on mahdollisuus
käyttää puheenvuoro. — Keskustan eduskuntaryhmä, edustaja Anttila, olkaa hyvä.

14.19 Sirkka-Liisa Anttila kesk (vastauspuheenvuoro): Arvoisa puhemies! EU:n rahoi-
tuskehyksen tulee olla oikeassa suhteessa unionin ja Suomen asettamiin tavoitteisiin. Pa-
nostukset tutkimukseen, muuttoliikkeen hallintaan, rajavalvontaan ja puolustukseen ovat
alueita, joihin panostamalla saadaan jäsenmaille lisäarvoa. Yhteisenä tavoitteena on ta-
lousarvio, joka suojelee, puolustaa ja tarjoaa uusia mahdollisuuksia kaikille eurooppalai-
sille.

Ilmastonmuutos haastaa globaalin ruuantuotannon. Oma ruoka on kuluttajan tärkein
henkivakuutus kriisien maailmassa. Siksi yhteisen maatalouspolitiikan ja koheesiopolitii-
kan sekä tutkimuksen riittävä rahoitus onkin turvattava. Leikkauksiin ei ole varaa, sillä ne
vaarantavat maatalouden kannattavuutta, ympäristönsuojelun laatua, ilmastonmuutoksen
torjuntaa ja terveellisten ja turvallisten elintarvikkeiden tuottamista kaikille eurooppalaisil-
le.
3



Pöytäkirjan asiakohta PTK 48/2018 vp
EU:n rahoitus maatalouteen ja maaseudun kehittämiseen on pidettävä asetettujen tavoit-
teiden edellyttämällä tasolla. Yhteisen maatalouspolitiikan toisen pilarin rahoituksella on
huomattava merkitys maaseutualueiden tasapainoiselle kehittämiselle Suomessa. Maaseu-
dun kehittämisrahoituksella on ollut suuri merkitys Suomen nettomaksuasemalle saantom-
me ylittäessä selvästi maksuosuutemme. Neuvotteluissa onkin vahvasti vaikutettava maa-
seudun kehittämisrahoituksen turvaamiseksi.

Arvoisa puhemies! Koheesiopolitiikalla on keskeinen rooli työpaikkojen luomisen, kes-
tävän kasvun ja innovaatioiden edistäjänä unionin eri alueilla. Harvan asutuksen erityisra-
hoituksella turvataan Itä- ja Pohjois-Suomen erityisolosuhteiden pysyvät tarpeet. Myös
muut erityispiirteet, kuten Itämeri, arktisuus ja Venäjän raja-alue, tulee huomioida kohee-
siopolitiikassa.

Keskustan eduskuntaryhmä kiittää pääministeriä ja hallituksen ministereitä aktiivisesta
ennakkovaikuttamisesta monivuotisiin rahoituskehyksiin ja eduskunnan ajantasaisesta,
hyvästä informoimisesta. Edessä meillä on paljon työtä tasapainoisen lopputuloksen saa-
vuttamiseksi. Tähän työhön tarvitaan vahvaa yhteistä suomalaista näkemystä ja yhteistoi-
mintaa yli hallitus—oppositio-rajojen.

14.21 Elina Lepomäki kok (vastauspuheenvuoro): Arvoisa puhemies! Eurooppalainen
yhteistyö on luonut vaurautta, rauhaa ja vapautta alueelle, joka on sotinut keskenään vuo-
sisatoja. Vielä 70 vuotta sitten rauha näytti kaukaiselta haaveelta. Nykyisin ihmiset, palve-
lut ja kasvavan talouden vaatima pääoma liikkuvat vapaasti alueella. Se ei ole koskaan it-
sestäänselvyys.

Suomi on saanut olla mukana Euroopan unionin kehityksessä vajaan sukupolven ajan.
Pienellä reunavaltiolla ei ole varaa huonoihin ideoihin. Nationalismi, protektionismi ja au-
toritarismi voivat olla puheen tasolla koukuttavia, mutta käytännön elämässä ne ovat ihmi-
sille vahingollisia. Eurooppalainen yhteistyö takaa itsenäisyyden ja kyvyn kukoistaa maa-
ilmassa arvojamme ja vapautta puolustaen.

Tulevaisuus on täynnä mahdollisuuksia. Suomi on pieni reunavaltio, joka elää kansain-
välisestä vuorovaikutuksesta. Elintasomme olisi puolet alhaisempi, jos emme osallistuisi
vaihdantaan. EU:n sisämarkkinat ovat jatkuvassa kehityksessä. Meidän on oltava luomas-
sa pelisääntöjä, joilla tuodaan kuluttajalle lisää vaihtoehtoja. Suomi on perinteisesti ollut
suljettujen toimialojen ja rajallisten mahdollisuuksien maa. EU antaa tilaa tuoda sitä valtaa
ihmiselle, joka ihmiselle kuuluu. Tarvitsemme lisää vaihtoehtoja, emme vähemmän.

Arvoisa puhemies! Euroopan komission rahoitusesityksessä tärkeitä ovat panostukset
turvallisuuteen, puolustukseen ja muuttoliikkeeseen. Painotus innovaatioihin ja kehityk-
seen on oikea suunta. EU:n rahoituksessa ei tule keskittyä siihen, miten yksittäiselle kan-
sallisvaltiolle ulosmitataan mahdollisimman paljon — ulosmitataan hyöty ihmisille. Hyvä
esimerkki on Erasmus-ohjelma, jonka kautta jo yli 250 000 suomalaista on osallistunut eri-
laisiin vaihto-ohjelmiin. Tarvitsemme yhä enemmän rajat ylittävää kanssakäymistä. Hy-
vää Eurooppa-päivää!

14.23 Tytti Tuppurainen sd (vastauspuheenvuoro): Arvoisa puhemies! Eurooppa-päi-
vän hengessä sosiaalidemokraatit haluavat kehittää ja uudistaa unionia ja tehdä siitä entistä
paremman. EU:n on oltava vahva toimija, ja sitä tarvitaan etenkin epävarmassa kansainvä-
lisessä tilanteessa turvaamaan avointa maailmantaloutta ja suojelemaan ihmisoikeuksia. Il-
mastonmuutoksen torjumiseen, EU:n ulkorajojen hallintaan, puolustusyhteistyön kehittä-
4



Pöytäkirjan asiakohta PTK 48/2018 vp
miseen, kehitysyhteistyöhön, esimerkiksi Afrikka-yhteistyöhön, koulutukseen ja tutki-
mukseen tarvitaan panostuksia. EU:lla tulee siten olla tarkoituksenmukainen budjetti, jolla
voidaan viedä eteenpäin ja toteuttaa yhteisesti sovittuja tavoitteita sekä vastata yhteisiin
haasteisiin. Meille on tärkeää, että vakautta EU:n lähialueilla varjellaan ja että kansalaisten
perusoikeuksia suojellaan. EU:n sosiaalista ulottuvuutta on vahvistettava ja toimien kes-
kiössä on oltava kansalaisten hyvinvoinnin edistäminen. Pohjoisen sijaintimme vuoksi in-
vestoinnit liikenneyhteyksien kehittämiseen ovat Suomelle keskeisiä. Esimerkiksi Jääme-
ren rata on hanke, jota on vietävä eteenpäin. EU-varoja tulee siis käyttää toimiin, joilla voi-
daan aidosti tuottaa eurooppalaista lisäarvoa. Se on myös Suomen etu.

Puhemies! Kysymys on myös siitä, että budjetin keinoin voimme muotoilla yhteistä
unionia. Kannatamme ajatusta kytkeä rakennerahastovarojen käyttöä oikeusvaltioperiaat-
teen kunnioittamiseen. Viralliset rahoituskehysneuvottelut ovat vasta käynnistymässä,
mutta haluan muistuttaa komission ehdotuksista omiksi varoiksi. Yhteinen yhteisövero-
pohja, jolla voidaan samanaikaisesti torjua veronkiertoa, tai esimerkiksi muovivero, ovat
mielenkiintoisia avauksia. Tietenkään ei neuvotteluissa voida mennä eteenpäin takki auki,
vaan EU:n varojen käytön on oltava läpinäkyvää ja sen valvonnan korkeatasoista.

Mutta, puhemies, ennen kaikkea on kysymys siitä, mitä haluamme yhteisesti saavuttaa
ja kuinka paljon haluamme siihen rahaa laittaa. On niin, että yhtä aikaa ei voi kakkua syö-
dä ja säästää, niin kuin Suomen hallituksesta valitettavasti joidenkin ministereiden ristirii-
taisten kannanottojen perusteella voisi päätellä.

14.25 Simon Elo sin (vastauspuheenvuoro): Arvoisa puhemies! Komission tekemä kar-
maiseva budjettiesitys tarkoittaisi Suomen maksuosuuksiin jopa 4,5 miljardin euron nou-
sua. Kasvattamispuheita on valitettavasti pidetty täällä eduskunnassakin. Niiden taustalla
on sinänsä oikeutettuakin huolta esimerkiksi Suomen maataloustukien leikkaamisesta,
mutta sinisten mielestä maataloustuista pitäisi pitää huolta, kansallisella tuella hyvittää
mahdollinen leikkaus. Satojen miljoonien maataloustukien saamiseksi ei kannata maksaa
EU:lle jopa 4,5:tä miljardia euroa. Nämä neuvottelut todennäköisesti kestävät pidempään
kuin kevääseen 2019. Niinpä katsomme, että todennäköisesti seuraavissa eduskuntavaa-
leissa eri puolueiden täytyy ottaa tähän EU:n budjettikehykseen kantaa.

Viitaten siihen, mitä muilta ryhmiltä on tässä tullut esille, erityisesti sosiaalidemokraa-
teilta, täytyy sanoa, että jos demarit ovat pitäneet ehdotusta EU:n verotusoikeuden laajen-
tamisesta mielenkiintoisena ja harkitsemisen arvoisena, niin se on vastuuton näkemys.
Olette antaneet tukenne myös suhdannetasausmekanismille, joka käytännössä olisi varain-
siirtoa varakkailta EU-mailta köyhemmille EU-maille. Sitä siniset eivät voi hyväksyä. De-
mari käy lompakolle kalliiksi Suomessa, mutta vielä kalliimmaksi tulee, kun demari käy
suomalaisen lompakolle Euroopassa. Missä EU, siellä sosialisti.

Arvoisa puhemies! Tosiasia on, että säästöjä täytyy tehdä. Koheesiovaroissa on säästö-
varaa. Suomen saanti on ollut noin 30 senttiä per euro, joka on sisään laitettu. Tähän täytyy
puuttua. Hyviäkin asioita on. Maahanmuuttoon, puolustukseen täytyy EU:n panostaa li-
sää. Sininen tulevaisuus on EU-kriittinen puolue, jolle ei riitä pelkästään puhe arvoyhtei-
söstä, vaan tarvitaan myös käytännöllisiä hyötyjä suomalaiselle sekä taloudessa että turval-
lisuudessa, ja uskon, että siihen hallitukselta löytyy yhteinen näkemys, että nämä tulokset
myös saadaan.
5



Pöytäkirjan asiakohta PTK 48/2018 vp
14.28 Jani Mäkelä ps (vastauspuheenvuoro): Arvoisa puhemies! EU ei ole Suomelle mi-
kään itseisarvo. Suomi on liittynyt unioniin voidakseen olla mukana vapaassa kaupankäyn-
nissä, ei maksaakseen muiden velkoja tai joutuakseen muiden määräysvallan alle. Tämä
komission ehdotus budjetiksi on meille täysin mahdoton. EU ei edes yritä antaa potkuja
brexitin myötä vastaavalle määrälle byrokraatteja vaan päinvastoin haluaa paisuttaa toi-
mintaansa. Maahanmuuton hallinta ja rajojen vartiointi ovat tärkeitä asioita, mutta nehän
kuuluvat jokaiselle kansallisvaltiolle jo täysin lähtökohtaisesti. Eivät ne ole mikään teko-
syy unionin budjetin paisuttamiselle.

EU on nykyään sellainen pajatso, jossa suomalainen häviää aina. Me maksamme suuren
jäsenmaksun ja saamme vain osan takaisin, ja jokainen takaisin saatu eurokin on omaa ra-
haamme. Tämä voi tulevaisuudessa muuttua vain huonompaan suuntaan. Se johtuu siitä,
että unioniin on tulossa entistä köyhempiä maita, joille maksuosuuksia tullaan tasaamaan.
Nettomaksuosuutemme ei ole laskemassa. Erityisen karua kertomaa meille ovat arviot
maatalouden tukien suurista leikkauksista, ne kun uhkaavat maatalouttamme. Ne uhkaavat
myös huoltovarmuuttamme.

Suomen hallituksen tehtävä tässä asiassa tuntuu ministereille itselleenkin olevan epäsel-
vä. Ei Suomen kuulu miettiä, miten EU selviää. Suomen pitää maksaa mahdollisimman vä-
hän ja vaatia takaisin mahdollisimman paljon. Alku ei ole lupaava. Pääministeri Sipilä on
julkisuudessa ottanut kantaa, että komission ehdotuksessa huomioitaisiin Suomen näkö-
kantoja, samalla kun kaikkien muiden nettomaksajamaiden johtajat ovat tyrmänneet esi-
tyksen. Arvoisa pääministeri, emme me voi mennä Eurooppaan hällä väliä -asenteella. Ei
se ole mitään neuvottelemista, että heti alkuun sanotaan kokonaisuuden käyvän. Se tarkoit-
taa, että olemme hyväksyneet korotuksen ilman mitään takeita edes armopaloista yksityis-
kohdissa.

Arvoisa puhemies! Perussuomalaiset haluavat Suomen EU-linjaan selvän muutoksen.
Myöntyväisyys- ja mallioppilaspolitiikka ei kerta kaikkiaan toimi. Tässä ja muissa asiois-
sa on mentävä tiukasti kansallinen etu edellä. Tarvitsemme vahvojen kansallisvaltioiden
Euroopan, jossa jokainen maa hoitaa omat asiansa. Kauppaa voi ja pitää käydä. Muuta yli-
kansallista määräysvaltaa tai taloudellista vastuuta emme tarvitse emmekä halua.

14.30 Satu Hassi vihr (vastauspuheenvuoro): Arvoisa puhemies! On hyvä miettiä, miltä
EU:n budjetti näyttäisi, jos se tehtäisiin puhtaalta pöydältä ilman aikaisempien vuosikym-
menien tottumusten painolastia. Maataloustukia tuskin kierrätettäisiin EU:n kautta, vaan
kukin maa maksaisi maataloustuet omalle maataloudelleen itse, ja EU:ssa sovittaisiin yh-
teiset pelisäännöt. Pääpaino EU:n budjetissa olisi niissä asioissa, missä EU oikeasti pystyy
olemaan enemmän kuin jäsenmaidensa summa. EU käyttäisi enemmän rahaa tutkimuk-
seen, tulevaisuushaasteiden ratkaisemiseen ja puhtaiden teknologioiden kehittämiseen.
Suurin potti yhteisiä rahoja käytettäisiin ilmastonmuutoksen hillintään, ilmastoratkaisui-
hin, tulevaisuutemme varmistamiseen.

Jossain määrin tähän suuntaan komission ehdotus viekin. Tutkimusrahoja kasvatetaan,
joskin ne ovat edelleen vain pieni osa koko EU-alueen tutkimusrahoituksesta. Nykyisellä
budjettikaudella joka viides EU-euro pitää käyttää ilmastonsuojelua edistävällä tavalla.
Komissio esittää tämän osuuden nostamista siten, että jatkossa joka neljäs euro edistäisi il-
mastonsuojelua. Onkin hyvä vaatia, että EU-rahoilla lyödään kaksi kärpästä yhdellä iskul-
la — esimerkiksi niin, että syrjäisten ja köyhimpien alueiden kehittämisrahoilla samalla
6



Pöytäkirjan asiakohta PTK 48/2018 vp
autetaan hillitsemään ilmastonmuutosta. Mutta lisäksi tulee kerta kaikkiaan kieltää EU-ra-
hojen käyttö hankkeissa, jotka edistävät fossiilisten polttoaineiden käyttöä.

Maatalous säilyy komission ehdotuksessa edelleen kolmasosana budjetista. On tärkeää,
että maatalouden tukiehtoja muutetaan siten, että myös maatalouden pitää edistää ilmas-
tonsuojelua ja myös luonnon monimuotoisuutta. Ja erityisesti toivoisin, että Suomi ajaisi
Itämeren suojelua, onhan Itämeren valuma-alueella, joka on melkein kokonaan EU-alueel-
la, maatalous ylivoimaisesti suurin Itämeren rehevöittäjä. EU-päätöksenteolla voimme Itä-
merenkin pelastaa.

14.32 Paavo Arhinmäki vas (vastauspuheenvuoro): Arvoisa rouva puhemies! Ennen vii-
me eduskuntavaaleja perussuomalaiset ilmoittivat, että kun he pääsevät hallitukseen,
Kreikkaan ei anneta enää euron euroa. [Välihuutoja perussuomalaisten ryhmästä] Meni
pari kuukautta vaaleista, niin sekä nykyiset perussuomalaiset että entiset perussuomalai-
set, jotka sinisten nimellä toimivat, hyväksyivät Kreikan kolmospaketin. [Välihuutoja pe-
russuomalaisten ryhmästä] No, nyt samat kaksi puoluetta sanovat suhtautuvansa EU:hun
kriittisesti ja vastustavansa liittovaltiokehitystä ja samaan aikaan hyväksyvät EU:n milita-
risoinnin. Mikä on sen enempää liittovaltiokehitystä kuin EU:n militarisointi? [Simon Elon
välihuuto] Samaan aikaan vaaditte budjetin pienentämistä ja yhtä aikaa lisärahojen kaata-
mista saksalaiselle ja ranskalaiselle aseteollisuudelle. [Laura Huhtasaaren välihuuto]

Arvoisa rouva puhemies! On helppoheikkipuhetta yhtä aikaa vaatia, että Suomen saanti
pysyy vähintään nykyisellään EU:ssa, vaatia leikkaamaan budjettia, mutta ei suurimmasta
menoerästä, ja vielä kaiken päälle lisäämään rahaa sotateollisuuteen. Yhtä aikaa pitää lei-
kata, lisätä ja pitää kiinni saannista. 

EU:n pitäisi, arvoisa rouva puhemies, pureutua rahoituskehyksillään todellisiin ongel-
miin: eriarvoisuuteen, työttömyyteen ja nuorten syrjäytymiseen. En ymmärrä, miksi halli-
tus niin kovasti kritisoi EU:n niin sanottuja omia varoja. Rajat ylittäviin ongelmiin kannat-
taa puuttua rajat ylittävillä ratkaisuilla. Esimerkiksi EU:n olisi syytä ottaa käyttöön tran-
saktiovero, jolla hillitään pörssikapitalismia, tai yhteinen yhteisöveropohjan alaraja, jolla
estetään veronkiertämistä EU-maiden välillä. Tai kuten täällä on mainittu, ilmasto- ja ym-
päristöongelmat ylittävät rajat, [Puhemies koputtaa] niissä EU:n pitää pystyä toimimaan.
Näillä me saamme lisää varoja, ja te vastustatte sitäkin.

14.34 Mats Löfström r (vastauspuheenvuoro): Arvoisa puhemies! On hyvä, että täällä
keskustellaan perusteellisesti EU:n rahoituskehyksestä. Brexitin myötä meillä on oivalli-
nen tilaisuus katsoa uusin silmin, miten budjetti palvelee unionia. Me kaikki tiedämme,
että näistä budjettikehyksistä tulee olemaan vielä kova vääntö. Brexitin seurauksena tuloja
ja menoja täytyy arvioida uudestaan. Samalla on kannatettavaa, että pääministeri Sipilä ja
valtiovarainministeri Orpo ovat ilmaisseet valmiutensa korottaa EU:n budjettia, kun on
kyse hyvistä yhteisistä tehtävistä, jotka hyödyntävät koko Eurooppaa ja Suomea.

Ärade talman! Svenska riksdagsgruppen anser att EU:s långtidsbudget innehåller många
bra markeringar. Resurserna för studentutbytet Erasmus fördubblas, forskning och innova-
tion ska få mer resurser, och mer satsningar görs på gemensam gränsbevakning och för-
svarssamarbete. Vi stöder en ökad europeisk koordinering genom migrationspolitiken,
men samtidigt får de asylsökandes rättigheter inte försvagas. Samtidigt som nya satsningar
görs är det också av stor vikt att jordbruksstöden tryggas på en tillräcklig nivå eftersom de
7



Pöytäkirjan asiakohta PTK 48/2018 vp
behövs, och de behöver beakta Finlands geografiska läge. Det viktigaste principiella för-
slaget i de nya budgetramarna är att kommissionen föreslår att EU går in för en mekanism
som drar in pengar från medlemsländer som urholkar rättsstatsprincipen och demokratiska
grundrättigheter. EU måste också fortsättningsvis vara en union av värderingar där demo-
krati, pressfrihet och rättsprinciper är fundamentet. 

EU:n budjetti ei saa olla mikään pankkiautomaatti, mistä vain otetaan rahaa eikä piitata ol-
lenkaan unionin arvopohjasta ja oikeusvaltioperiaatteesta. Näiden yhteisten periaatteiden
rikkomisella pitää olla selvät seuraukset. Ruotsalainen eduskuntaryhmä näkee tämä asian
kohtalonkysymyksenä. Jäsenmaiden on sitouduttava eurooppalaiseen, länsimaiseen arvo-
pohjaan. 

14.37 Sari Essayah kd (vastauspuheenvuoro): Arvoisa rouva puhemies! Suomen saanto
EU-budjetista on perinteisesti ollut hyvä osasta maatalous- ja aluekehitysrahoja, mutta
näistä komissio on nyt kuitenkin valmis selkeästi leikkaamaan eniten, vaikka ihan lopulli-
sia painopisteitä ei ollakaan vielä saatu. Mutta Suomelle tämä nykyesitys tarkoittaa väistä-
mättä nettomaksuosuuden kasvamista niin tuon bkt-pohjaisen jäsenmaksun kasvun kautta
kuin myöskin sitten aluepolitiikassa meille tärkeiden harvan asutuksen ja pitkien etäisyyk-
sien kriteerien mahdollisen pienentymisen myötä sekä tietenkin maataloustukien leikkaus-
ten myötä. Suomen onkin siksi hyvin tiukasti oltava vaatimassa EU:lle laihdutuskuuria,
jossa ennen kaikkea byrokratiaa ja turhaa sääntelyä karsitaan ja myöskin nykyisten varo-
jen käyttöä tehostetaan.

Tähän saakka erilaiset sosiaalipolitiikkaan ja koulutukseen liittyvät politiikka-alueet on
selkeästi perussopimusten mukaisesti haluttu pitää jäsenmaitten kompetenssissa. Nyt kui-
tenkin tuo komission esitys tekee uusia avauksia, muun muassa 25 miljardin erityistukioh-
jelman, jossa lähdetään erityistarpeitten, kuten kilpailukyvyn, nuorisotyöttömyyden ja
pankkiunionin varautumisjärjestelyiden, tukemisesta yhteisestä budjetista. On selvä, että
jokaisella jäsenmaalla on varmasti vaikeita ja kalliita ja poliittisesti hankalia rakenteellisia
uudistuksia edessään, mutta tämähän tarkoittaa sitä, että näitä osittain haluttaisiin lähteä
sitten yhteisestä budjetista maksamaan. Ja on myös aika erikoista, että oltaisiin yhteisestä
budjetista tukemassa euroalueeseen halajavaa jäsenvaltiota, jotta se täyttäisi kriteerit.
Tämä tuntuu minusta kyllä varsin nurinkuriselta ja ei mielestäni kyllä tue sitä, että jäsen-
valtio olisi valmis omin avuin yhteiseen valuutta-alueeseen, jos se pitää ensin yhteisellä ra-
halla sinne jollakin tavalla ponnistaa.

Puhemies Paula Risikko: Kiitoksia. Otetaan tähän väliin nyt sitten ministeri Terhon vas-
tauspuheenvuoro, enintään 5 minuuttia, ja te voitte, arvoisat edustajat, varata vastauspu-
heenvuoroja V-painikkeella koko tämän ajan, ja sen jälkeen aloitetaan sitten minuutin mit-
taiset debattipuheenvuorot. — Olkaa hyvä.

14.39 Eurooppa-, kulttuuri- ja urheiluministeri Sampo Terho: Arvoisa puhemies!
Kiitos eduskunnalle tästä ensimmäisestä kierroksesta. Tämä valaisee juuri sitä budjettikes-
kustelun laajuutta ja rahoituskehyskeskustelun laajuutta. Kuulimme jo 19 aika lailla poik-
keavaa visiota siitä, miten rahat pitäisi a) kerätä ja b) käyttää. Tämä tietysti näin eurooppa-
ministerin näkökulmasta, joka tulen istumaan siellä yleisten asioiden neuvostossa, on tuttu
tilanne. Paitsi että joka jäsenmaasta sen oman kansallisen edun määrittely — uskon, että
8



Pöytäkirjan asiakohta PTK 48/2018 vp
kaikki lähtevät nimenomaan siitä kuitenkin liikkeelle — on työn alla ja työn takana, niin
myös alkaa sitten sen jälkeen se pitkä prosessi siitä, kuinka nyt vasta käsillä oleva komis-
sion esitys sitten muokkaantuu vähitellen kohti sellaista lopputulosta, jonka jäsenmaat voi-
vat hyväksyä.

Suomen tavoitteista on jo käyty paljon keskustelua ja tässä on kuultu muita esityksiä sii-
tä, mitä niiden tulisi sisältää. Kertaan ne keskeisimmät kohdat. Suomen yksiselitteinen nä-
kemys on se, että nyt tehty komission esitys on liian korkea kokonaistasoltaan. Eli Suomi
tulee pyrkimään siihen, että tämä rahoituskehyksen kokonaistaso tulee alaspäin, ja olen
täysin luottavainen, että se tulee alaspäin, koska kaikki nettomaksajan asemassa olevat jä-
senmaat oletettavasti ovat tästä samaa mieltä.

Prosessille on siis hyvin tyypillistä ollut myös menneinä rahoituskehyksen kierroksina
se, että ne maat, jotka ovat saajan asemassa, sekä parlamentti ja komissio myös, jotka sit-
ten ovat EU-instituutioina tässä mukana, toivovat melko korkeaa kehystä. Ne jäsenmaat
taas, jotka ovat maksajan asemassa, toivovat matalampaa. Tämä tulee toistumaan, ja tässä
suhteessa ennakoin, että prosessista tulee pitkä. Näitä keskusteluja käytäneen koko tämä
loppueurovaalikausi. Komissiohan tavoittelee, että prosessi loppuisi tällä eurovaalikaudel-
la, mutta pidän realistisempana arviona, että se loppuu vasta seuraavalla eurovaalikaudel-
la, mikä tarkoittaa samalla myös Suomen seuraavaa eduskuntavaalikautta, eli seuraava hal-
litus todennäköisesti viimeistelee Suomen osalta tämän prosessin.

Kuitenkin on tärkeää, että vaikutamme alusta saakka Suomen kansallisen edun mukai-
sella tavalla. Myönteisenä puolena tässä komission esityksessä mainittakoon painotukset
näihin uusiin asioihin. Ne painotukset ovat pieniä verrattuna perinteisiin menoihin, mutta
esimerkiksi puolustusyhteistyö ja sen kehittäminen on Suomen pitkäaikainen tavoite.
Muuttoliikkeen hallinta on ehdottoman tärkeää, kuten olemme kaikki oppineet maahan-
muuttokriisin aikana, ja muutamia muita kohtia.

Kun kysytään monissa puheenvuoroissa sitä, että miten on sitten mahdollista toivoa
kohtuullista tai ainakin brexitin huomioivaa — täysimääräisesti vielä — kehystä ja samaan
aikaan pitää huolta näistä omista tuloista, niin tietenkin oleellista on vaikuttaa siihen, että
leikkaukset kohdistuvat Suomen kannalta oikeisiin kohteisiin ja siis Suomen näkökulmas-
ta keskeiset tekijät tulevat saamaan rahoituksensa myös jatkossa, kuten pohjoiset olosuh-
teet ja harva asutus, jotta meilläkin maatalous ja maaseudun kehittäminen edelleen voivat
jatkua täysipainoisesti.

Vielä ehkä yleisemmällä tasolla tästä prosessin mielekkyydestä ja siitä, mitä tarkoittaa
esimerkiksi se, kuinka Suomi on hallitusohjelmassaan sanonut keskittyvänsä rakentavan
kriittisellä tavalla kansallisen edun ja eurooppalaisen edun yhdistämiseen. Tätä juuri rahoi-
tuskehysneuvottelut ovat. Olen vakaumuksellisesti sitä mieltä, että kohtuullinen kehys on
välttämätön. Myös, voiko sanoa, EU:hun hyvinkin myönteisesti suhtautuvissa piireissä on
yhteinen etu, että veronmaksajat ympäri Euroopan uskovat siihen, että rahoille saa vasti-
netta, että ketään ei laskuteta kohtuuttomasti, että tulonsiirrot, mitä unionissa tapahtuu,
ovat oikeudenmukaisia. Ja jos näin ei tapahdu, niin myös brexit-neuvotteluja seuraavana
ministerinä tein sen huomion, että tämä oli juuri keskeisimpiä kysymyksiä, mikä vaikutti
brexitin äänestystulokseen, että Iso-Britannia oli jatkuvassa maksumiehen asemassa, ja
tämä korostui brexitistä käydyssä keskustelussa hyvin voimakkaasti. Joten on hyvin tär-
keää, että meillä on unioni, joka koetaan oikeudenmukaiseksi sekä niille, jotka ovat netto-
maksajia, että niille, jotka ovat -saajia. 
9



Pöytäkirjan asiakohta PTK 48/2018 vp
Tämähän on myös hallitusohjelmamme ohjenuoria nimenomaan, että Suomen mak-
suosuuden tulee säilyä oikeudenmukaisena ja kohtuullisena. Sen eteen alkaa nyt vuoden
työ, ja sen jälkeen todennäköisesti seuraavalla hallituksella on vielä ehkä puolen vuoden
työ, ja sitten mahdollisesti nimenomaan Suomen puheenjohtajakaudella tämä lopulta saa-
daan viimeisteltyä. Kuten totesin, uskon, että lopputulos tulee olemaan kohtuullinen ja oi-
keudenmukainen, mutta se tulee vaatimaan erittäin aktiivista, asiantuntevaa vaikuttamista,
mitä Suomi tulee tekemään jatkuvasti niin virkamiestasolla kuin poliittisella tasolla. Me
olemme tässä jo kokeneita tekijöitä kuitenkin yli 20 EU-vuoden jälkeen. Uskon, että saam-
me paremman kehyksen kuin koskaan aikaisemmin, myös Suomen kannalta.

Puhemies Paula Risikko: Kiitoksia. — Sitten mennään rivakkaan debattikeskusteluun, ja
sen aloittaa edustaja Satonen, suuren valiokunnan puheenjohtaja.

14.44 Arto Satonen kok (vastauspuheenvuoro): Arvoisa puhemies! Tämä keskustelu ai-
nakin on tarpeellinen. Näyttää siltä, että se ainakin purkaa erilaisia paineita, vaikkei niitä
kaikilta osin voi rakentavina pitääkään.

Mutta mitä tähän itse asiaan tulee, niin tässä on nyt hyvä erottaa ne asiat, joissa me saa-
vutamme enemmän tekemällä asioita yhdessä, kuten yhteisen puolustuksen kehittäminen,
sisäisen turvallisuuden edistäminen, ulkorajojen valvonta, tietyt ympäristöasioihin liitty-
vät asiat — nämä ovat yksi ulottuvuus — ja toinen ulottuvuus eli keskustelu siitä, mitä me
maksamme ja mitä me saamme, ja siinä keskustelussa tietysti on myös niin, että meillä on
vahvoja intressejä esimerkiksi siinä, että innovaatiopolitiikkaa saadaan eteenpäin, koska
Suomi on tässä vahva ja myös VTT on suuri saaja ja niin poispäin. Mutta totta kai meillä
siinä tapauksessa korostuu maatalous ja myöskin se, mitä on siellä sisällä, ja ei kai siellä
nyt ole sisällä tämmöistä 60 000 euron tukikattoa, koska se olisi meidän kannaltamme täy-
sin haitallinen ratkaisu.

14.45 Eero Heinäluoma sd (vastauspuheenvuoro): Arvoisa puhemies! Kaipaisin tähän
keskusteluun vähän myös uusia näkökulmia, ettei tämä heti mene tuttuun vanhaan uo-
maan, jossa luetellaan paljon hyviä menokohteita ja sitten lopuksi sanotaan, että tämä ei
kuitenkaan meille saisi maksaa mitään.

Mitä tulee tähän, miten EU saa omat rahansa, niin jotenkin maallikko päätyy siihen, että
eikö selkeintä olisi kuitenkin, että nojataan kansantuoteosuuteen ja sitten toisaalta siihen,
kun EU on tulliliitto, että EU saa tulleista tulevat rahat — sen sijaan, että käytetään hirveä
määrä aikaa ja energiaa erilaisten vaihtoehtoisten veromuotoisten ratkaisujen ja muiden
keksimiseen. Kansantuote kertoo, mikä on hyvinvoinnin taso, kuinka paljon on talouden
toimeliaisuutta, ja se on ihan hyvä mittari mielestäni.

Toinen asia koskee rahankierrätystä. Epäilen, ettei se raha jalostu sillä, että se lähetetään
Brysseliin ja sitten hetken kuluttua siitä osa palautetaan takaisin ja keskitytään sen osan
maksimointiin. Parempi olisi, että hoidamme kaiken sen, mitä voimme hoitaa, jokainen jä-
senvaltio itse tekee täällä, ja lähetetämme niin vähän kuin mahdollista jalostumaan huonol-
la tavalla sijoitettuna ja tänne takaisin palaamaan... [Puhemies antaa puheenvuoron seuraa-
valle puhujalle]

14.47 Katri Kulmuni kesk (vastauspuheenvuoro): Arvoisa rouva puhemies! Tässä on
käyty läpi problematiikkaa, mikä liittyy Ison-Britannian lähtemiseen EU:sta ja miten EU-
10



Pöytäkirjan asiakohta PTK 48/2018 vp
rahoituskehykselle käy, ja kyllä minun mielestäni täytyy olla realistinen sen suhteen, että
Suomelle tärkeitä asioita ovat olleet pohjoinen sijainti ja siihen liittyvä aluekehitys. Ja kyl-
lä, meille on tärkeätä myös se, että tässä pohjoisessa maassa on jatkossakin maataloutta, ja
kun järjestelmä kerran on sellainen, että rahat kiertävät EU:n kautta, niin totta kai me ta-
voittelemme sieltä mahdollisimman suurta saantoa tälle maalle.

Me ymmärrämme hyvin sen, että kun Suomen bruttokansantuote on nyt kääntynyt kas-
vuun, niin tottahan toki meidän maksuosuutemmekin kasvaa silloin samassa suhteessa,
mutta silloin priorisoimme sitä, missä myös sen meidän saannon pitäisi kasvaa. Minusta se
on aivan oikea linja, minkä hallitus on tehnyt.

Uusista avauksista haluaisin kysyä vielä liittyen Suomen puheenjohtajuuteen Arktises-
sa neuvostossa. On tärkeää, että liikenneministeri sai ruotsalaisten kanssa ajettua pohjoiset
rautatiet TEN-T-verkkoon, mutta minkälaisia mahdollisuuksia arktisuudesta voisi tulla
myös rahoituskehyksen kautta Suomelle ja tuleville hankkeille?

14.48 Kimmo Kivelä sin (vastauspuheenvuoro): Arvoisa puhemies! Jokainen, joka on
käynyt postkommunistisissa nykyisissä EU-valtioissa, huomaa, että infrastruktuuri on siel-
lä rakennettu EU:n rahoilla. Suomi ja Ruotsi eivät ole tällä tavoin hyötyneet, koska jäse-
niksi tultuamme olimme tältä osin jo kehittyneet. Siksi on äärimmäisen tärkeää, että panos-
tetaan siihen, mitä Suomi yhteiskuntana tässä ja nyt tarvitsee, mihin tarvitsee EU-rahoitus-
ta: juuri koheesiopolitiikkaan, innovaatiotoimintaan ja niin edelleen.

Kun tänään on Eurooppa-päivä, on hyvä pitää pieni ajatusleikki: millainen EU olisi, jos
se perustettaisiin tänään, ja toisinpäin, millainen Eurooppa olisi, jos EU:ta ei olisi? Nämä
oikeastaan ovat — vaikka tämä on ajatusleikkiä — ihan fundamentaaleja kysymyksiä.

Lopuksi sanon edustaja Arhinmäelle, että sinisten pelko on viisauden alku. [Naurua]

14.49 Laura Huhtasaari ps (vastauspuheenvuoro): Arvoisa puhemies! Itävalta, Hollanti
ja Ruotsi sanoivat ”ei”, ja Suomi sanoo ”kyllä”. Mikä Suomen hallitusta vaivaa? Onko
EU:lle rahan antaminen niin mukavaa?

EU haluaa budjettinsa riippumattomaksi jäsenmaiden tahdosta siten, että bruttokansan-
tulon mukaan jäsenmaakohtaisten maksujen sijasta siirryttäisiin kohti EU:n omien varojen
järjestelmää, jossa jäsenvaltiot tulouttaisivat muun muassa EU-alueen yhteisen ympäristö-
veron tai yhteisöveron tuoton suoraan Brysselin kirstuihin. Totta kai EU haluaa, että jäsen-
maat mahdollisimman vähän vaikuttavat siihen, miten EU käyttää rahojaan.

Erittäin huolestuttavaa on myös se, että koheesiorahat ja -arvot sidotaan yhteen, koska
tietenkään siinä ei pidä olla naiivi. Suomen hallitus, ei pidä olla naiivi! Siinä todellakin tul-
laan käyttämään poliittista harkintaa. Tässä olemme jo huomanneet, että EU itse on klubi,
joka ei noudata omia sääntöjään ja aloittaa rikkomusmenettelyn asioista mutta ei ole joh-
donmukainen siinä, esimerkiksi aloitti Unkaria kohtaan mutta antaa [Puhemies: Aika!] Es-
panjan poliittisten vankien olla rauhassa.

14.50 Touko Aalto vihr (vastauspuheenvuoro): Arvoisa puhemies! Toimivampi Euroo-
pan unioni on myös Suomen etu. Jotta EU voisi toimia paremmin, sille täytyy antaa riittä-
vät työvälineet myös rahoituskehyksen osalta.

Komission esitys pitää sisällään paljon hyviä asioita. Toivon, että Suomi tukee ponnek-
kaasti komission ehdotuksia tutkimus- ja kehitystyön, koulutuksen ja ilmastotoimien ra-
hoitusosuuksien kasvattamisesta. YK:n kestävän kehityksen periaatteiden ja Pariisin il-
11



Pöytäkirjan asiakohta PTK 48/2018 vp
mastosopimuksen täytyy ohjata kaikkia päätöksiä. Pidän myös hyvänä ajatusta, että rahoi-
tuskehitysneuvotteluihin kytketään oikeusvaltiokehys ja -kehitys, koska yhteisillä rahoilla
täytyy tukea yhteisiä arvoja ja EU:n arvojen tulee näkyä ja tuntua kaikissa EU:n jäsenval-
tiossa.

Annan tukeni myös komission ehdotukseen siitä, että omien varojen määrää lisätään. Li-
säsin tähän listaan, mitä on käytetty, että EU:n päästökauppa- ja yhteisöveron ja muovive-
ron lisäksi voitaisiin hyödyntää lentoveroa ja hiilidioksidiveroa. Ennen kaikkea veronkier-
ron kitkeminen on yksi keskeisimpiä keinoja pitää kiinni jäsenvaltioiden [Puhemies koput-
taa] omista euroista.

14.51 Kari Uotila vas (vastauspuheenvuoro): Arvoisa puhemies! Täällä on todettu, että
EU perustettiin rauhanprojektina ja rauhanprojektina sen pitäisi edelleen olla. Sitä taustaa
vasten vähän hämmentää, kuinka laajasti täällä tuntuu kannatettavan EU:n militarisointia,
EU:n puolustuksen vahvistamista, lisää aseisiin rahan laittamista. 

Vuonna 2012 maailmassa laitettiin 1 756 miljardia USA:n dollaria asemenoihin, siis ei
kymmeniä, ei satoja vaan lähes 2 000 miljardia. Tämä rahareikä pitäisi globaalilla tasolla
saada tukittua ja ne rahat laittaa globaalisten yhteisten haasteiden torjumiseen, ilmaston-
muutoksen torjuntaan, YK:n tavoitteiden toteuttamiseen ja niin edelleen. Turvallisuutta-
kin pystyttäisiin varmasti enemmän kuin aseisiin satsaamalla rakentamaan ja vahvista-
maan siviilikriisinhallinnalla, kehitysyhteistyöllä ja näihin globaaleihin yhteisiin haastei-
siin globaalilla tasolla vastaamalla.

14.52 Mikaela Nylander r (vastauspuheenvuoro): Arvoisa puhemies! Monivuotinen ra-
hoituskehys sisältää muutaman todella hyvän linjanvedon. Panostukset tutkimukseen ja
kehitykseen ja innovaatioihin ovat todella tärkeitä ja tulevat kantamaan pitkälle, mikäli eh-
dotus toteutuu. Ainoastaan panostamalla t&k&i-toimintaan voimme luoda kokonaisval-
taista, pitkäjänteistä, kestävää ja tasa-arvoa tukevaa hyvinvointia EU:ssa. Toivon todella-
kin, että tämä määrärahan taso säilyy.

Värderade talman! Också mekanismen som medger att man ekonomiskt bestraffar med-
lemsländer som inte respekterar EU:s grundläggande värderingar såsom rättsstatsprinci-
pen och grundrättigheterna som tryggar demokratin är verkligen värd att understödas.

Puhemies Paula Risikko: Otetaan tässä vaiheessa ministereitten lyhyitä vastauksia, sitten
jatketaan debattia. Siellä oli kaikkein aikataulukiirein taisi olla ministeri Tiilikaisella, jo-
ten myönnän hänelle minuutin mittaisen puheenvuoron, ja sen jälkeen sitten otetaan tuosta
kaikki, jotka ovat pyytäneet. Ministeri Tiilikainen.

14.53 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Keskustelu on pääasiassa käynyt sen ympärillä, kuinka paljon
Suomi maksaa, mitä saamme, mutta toki on erittäin mielenkiintoista, miten niitä rahoja,
jotka jäävät tuonne EU:n yhteiseen kassaan, käytetään. 

Olen tyytyväinen siihen, että tuo ilmastopolitiikan painotus on parantunut, eli jatkossa
neljännes komission ehdotuksen mukaan yhteisistä varoista käytettäisiin ilmastotoimiin.
Se on korkeampi taso kuin nykyisin, ja sitä Suomi on ollut muitten aktiivisten ilmastomait-
ten mukana kannattamassa.
12



Pöytäkirjan asiakohta PTK 48/2018 vp
Täällä on myös mielenkiintoinen ehdotus liittyen tuohon EU-jäsenmaksuun suhteessa
muovien kierrätykseen. Eli edistämällä muovien kierrätystä jäsenmaa voi välttää EU-jä-
senmaksuja. Tässä on positiivinen kannuste, ja jotain tämänkaltaisia keinoja ympäristöta-
voitteiden edistämiseksi varmasti tarvitaan.

Puhemies Paula Risikko: Otetaan tässä vaiheessa kaksi ministeripuheenvuoroa vielä, sen
jälkeen jatketaan debattia. Puheenvuoron saavat kyllä kaikki ministerit, ketkä haluavat, ly-
hyen, mutta nyt ministeri Orpo, sen jälkeen pääministeri.

14.55 Valtiovarainministeri Petteri Orpo (vastauspuheenvuoro): Arvoisa puhemies!
Ensinnäkin hyvää Eurooppa-päivää. 

Meillä on tämän budjetin, rahoituskehyksen, myötä mahdollisuus todellakin kehittää
Euroopan unionia ja Suomen kannalta ja kaikkien eurooppalaisten kannalta miettiä, miten
me saamme kaikkein eniten lisäarvoa sillä, että Euroopan unioni toimii, miten budjetti par-
haalla tavalla ohjaa sen suurimman yhteisen eurooppalaisen lisäarvon tuottamiseen.

Mutta koska on vähän aikaa, niin kolme kokonaisuutta tässä on.
Meillä on uudet hankkeet, jotka ovat täällä nousseet hyvin esille, jotka ovat meille tär-

keitä ja joista me olemme aika laajalla rintamalla tunnistaneet, että ne tuottavat meille eu-
rooppalaista lisäarvoa, ja niitä meidän kannattaa jatkoprosessissa tukea — eli puolustusta,
turvallisuutta, tutkimusta, maahanmuuttoa tai vaikkapa Erasmus-opiskelijavaihtoa.

Toinen kokonaisuus on vanhat tarpeemme, perustarpeemme, joissa meidän pitää pitää
puolemme. Ja mitä tulee maatalouteen, niin siihen minä totean sen, että aivan oleellista sen
kokonaistason lisäksi on se, millaisin kriteerein maataloustukea aikanaan myönnetään, ja
siinä meidän pitää tehdä sen itse rahan lisäksi paljon töitä.

Kolmas asia on vastuullinen rahankäyttö, mikä on suomalaisille, pohjoismaisille ja poh-
joiseurooppalaisille tärkeää. Se on asia, joka meidän pitää pitää voimakkaasti esillä.

Arvoisa puhemies! Vielä viimeisenä sanon näihin omiin varoihin, että hallitus lähtee oi-
keastaan edustaja Heinäluoman tässä viitoittamalla linjalla, että se on ennen kaikkea tulli-
liitto, josta tulee tuloja, ja sen lisäksi bktl:ään perustuvat jäsenmaksutulot, ja sen pitää olla
perusrahoituskanava. Sinänsä olisi hyvä, että EU-budjetissa olisi joustoa eli niin sanottuja
omia varoja irrotettuina, koska 7 vuoden ajanjaksolla voi tapahtua paljon.

Ja viimeisenä asiana vielä: olen tyytyväinen siitä, että täältä esityksestä löytyy nyt aja-
tukset ja suunnitellut varat innovaatioiden ja rakenneuudistusten tukemiseen, koska minä
koen, että tämä on nyt komission vastaus siihen, että tasausmekanismia euroalueelle ei olla
rakentamassa, eli tulonsiirtounionia, ja siksi nämä kaksi [Puhemies koputtaa] ovat meidän
kannaltamme oleellisia.

Puhemies Paula Risikko: Pääministeri, enintään 2 minuuttia.

14.57 Pääministeri Juha Sipilä (vastauspuheenvuoro): Arvoisa rouva puhemies! Edusta-
ja Lepomäki nosti esille sisämarkkinat ja kauppapolitiikan, ja tämä korostuu erityisesti nyt,
kun Iso-Britannia lähtee unionista ja meidän täytyy hakea siihen sitten ihan erilainen rooli
sekä Suomena että hakea siihen hyvät kumppanit.

Olen samoiten tyytyväinen siihen, että Erasmus-ohjelma tämän esityksen mukaan nyt
tuplaantuu, jolloin sinne saadaan suomalaisillekin nuorille paljon uusia mahdollisuuksia.
13



Pöytäkirjan asiakohta PTK 48/2018 vp
Liikenneyhteyksistä: olen samaa mieltä edustaja Tuppuraisen kanssa siitä, että meillä
pitää olla suuria visioita, esimerkiksi Tallinnasta tunnelin kautta Helsinkiin ja siitä Jääme-
relle ja osaksi TEN-T-verkostoa, ja siihen sitten myöskin EU:ta mukaan.

Omista varoista: Olisin kyllä myöskin hyvin varovainen siinä, että EU:lle siirrettäisiin
verotusoikeutta. Esimerkiksi sitä transaktiomaksua, jonka edustaja Arhinmäki nosti esille,
pidän kyllä vaarallisena sillä tavalla, että se rajoittuu EU:n alueelle, ja nyt kun Iso-Britan-
nia jää ulkopuolelle, nämä yritykset kyllä siirtyvät sitten EU:n ulkopuolelle.

Ehdollisuudesta olen samaa mieltä kuin oltiin useassa puheenvuorossa täällä, muun
muassa edustaja Tuppurainen nosti sen esille. Se oli Suomen vaatimus, ja olen tyytyväi-
nen, että se on myöskin komission ehdotuksessa mukana.

Mutta sitten tämä suhdannetasausmekanismi: en kyllä euroalueelle rakentaisi sellaista
elementtiä, jossa siitä syntyisi helposti tulonjako- ja tulonsiirtomekanismi, mutta sen si-
jaan EU-budjetista voidaan kyllä auttaa jäsenmaita rakenneuudistuksissa.

Ilmastoasioihin ministeri Tiilikainen jo vastasi.
Edustaja Arhinmäelle: kyllä EU turvallisuusyhteisönä on meille Suomessa ollut pitkän

ajan tavoite ja puolustusyhteistyön syventäminen osana sitä.
Edustaja Essayah, koheesiorahojen osalta: koheesiorahojen tarve jo nykysäännösten

mukaan pienenee 12 miljardia euroa sen vuoksi, että tuloerot ovat tasoittuneet.
Sitten vielä lopuksi ESIR-rahasta: Siitä on hyviä kokemuksia Suomella. Ministeri Tiili-

kainen varmasti voi niistä kertoa lisää, mutta esimerkiksi yritysten niin sanotut välirahoi-
tusinstrumentit mahdollistuivat nyt Suomessa ihan eri tavalla, kun tämä niin sanottu Junc-
kerin—Kataisen rahasto otettiin käyttöön.

Puhemies Paula Risikko: Sitten minuutin mittaisiin vastauspuheenvuoroihin.

14.59 Timo Harakka sd (vastauspuheenvuoro): Arvoisa puhemies! Oikeusvaltioperiaate
on itsessään tärkeä, mutta se on myös kestävä varojensaannin edellytys siksi, että jos jon-
kun maan oikeuslaitosta voi painostaa ja korruptoida, niin ei EU:n kannata sinne varojaan
haaskata. Ei siis tarvitse moralisoida vaan vain käytännön syillä puolustaa veronmaksajien
rahoja.

Valtiovarainvaliokunta evästi hallitusta jäsenmaksukeskustelussa kahdella ohjeella. En-
sinnäkin omat tavoitteet olisi syytä laittaa selkeämmin tärkeysjärjestykseen, mutta toiseksi
kehotimme tutkimaan omien varojen mahdollisuutta. Silloin kun toiminta ylittää valtioi-
den rajat ja on yhteinen eurooppalainen etu kyseessä, tämähän on ihan järkeenkäypä ajatus.

Ehdotuksia on hyviä ja huonoja. VATT ja Etla ovat käyneet nämä läpi ja panneet järjes-
tykseen. Yhtenä ehdotuksena oli tämä yhteinen ja yhdistetty yhteisöveropohja, jota myös-
kin komissio esittää. Tämä hyödyttää tietysti jäsenmaita mutta myös yrityksiä niin, että ag-
gressiiviseen verosuunnitteluun ei enää olisi kannustimia. Mitä mieltä olette, [Puhemies
koputtaa] pääministeri Sipilä: olisiko tässä [Puhemies: Aika!] hyvä suunta eteenpäin?

15.01 Leena Meri ps (vastauspuheenvuoro): Arvoisa puhemies! Tuo oikeusvaltioperiaa-
te on mielenkiintoinen, ja kun katsoo sen taustaa oikeusteorian puolelta, se pitää sisällään
myös yhteiskunnan oikeussäännöt.

Pääministeri, kerroitte, että hallitus kannattaa tätä ajatusta. Varmaan siinä on paljon hy-
viäkin puolia, mutta oletteko te hallituksessa ajatelleet, kun tässähän puhutaan pitkästä ai-
kavälistä, että komissio, joka mahdollisesti käynnistäisi tämän menettelyn, on poliittinen
14



Pöytäkirjan asiakohta PTK 48/2018 vp
instituutio, joka ajaa Euroopan omia sisämarkkina-arvoja ja taloutta, ja tulevina vuosina
voi olla semmoisiakin asioita, mitä me emme osaa nyt aavistaa? Voiko tämä kääntyä jos-
kus Suomea vastaan niin, että me luomme täällä jonkinlaista lainsäädäntöä ja komissio kat-
soisi, että se on poliittisen komission tulkitsema oikeusvaltioperiaatteiden vastainen me-
nettely, ja käynnistäisi meitä vastaan rahallisia sanktioita? EU:n arvoihin kuuluu myös
kansanvalta, kuten perussopimuksessa lukee, ja kansanvalta tarkoittaa, että kansanvaltaa
toteutetaan. Kysyn: oletteko te ajatelleet tätä tältä kannalta, että Suomi on joskus kohteena,
vaikka meillä olisi kaikki hyvin, [Puhemies: Aika!] jos EU on eri mieltä?

15.02 Olavi Ala-Nissilä kesk (vastauspuheenvuoro): Arvoisa rouva puhemies! Se on kai
86 senttiä, mitä tämä EU-budjetti on keskimäärin kansalaista kohden päivässä. Sillä ei saa
oikein kahvikuppia, mutta rauhasta se ei ole liikaa. Moni tuntuu lähestyvän täällä EU-bud-
jettia kuten miesten taskumattia tai naisten kenkää, että pitää olla kovin siro päältä mutta si-
sälle pitää mahtua paljon tavaraa. Ei se ihan niin toimi.

Mitä tulee maatalouteen, on huomattava, että tällä vaalikaudella oletettiin, että markki-
nat toimivat ja hoitavat maatalouden rahoitusta. Ne eivät ole toimineet Venäjän pakottei-
den takia, ja sen takia koko eurooppalainen maatalous ja Suomen maatalous ovat kannat-
tavuuskriisissä. Tämä pitää nyt ottaa huomioon ja Suomessa ja EU-tasolla hoitaa niin, että
maatalouden rahoitusta ei leikata.

Pääministeri on hoitanut erinomaisesti EU-politiikkaa — Macron on hänen parhaita ka-
vereitaan — ja tätä pitää jatkaa. Ja eurooppalainen lisäarvo on tärkein periaate nyt, kun teh-
dään EU:n budjettia.

15.03 Pertti Salolainen kok (vastauspuheenvuoro): Arvoisa rouva puhemies! Pääminis-
teri täällä otti esille myöskin brexitin, jolla on suuria rahoitusvaikutuksia EU:n budjettiin.
On kuitenkin otettava huomioon pari uutta näkökohtaa tähän, minkälaisia haasteita me
kohtaamme lähiaikoina. 

Ensinnäkin se, että Yhdysvallat on lähtenyt eräänlaiseen kauppasotaan ja meillä ovat ta-
loussuhteet Yhdysvaltoihin hyvin avonaisia, emme tiedä, mihin me päädymme ennen pit-
kää tässä kauppapolitiikan sekasorrossa. Sen lisäksi, nyt olemme tilanteessa, jossa EU:lla
on sekä ulkopolitiikassa että kauppapolitiikassa eri näkemykset Yhdysvaltojen kanssa. Me
olemme aivan uudenlaisessa, vakavassa tilanteessa, jossa muun muassa viimeaikaiset ta-
pahtumat Iranin suhteen vaikuttavat myöskin meillä. Nyt yritykset sanovat jo, että ne eivät
voi käydä kauppaa ja voi tulla sanktioita, jos käy kauppaa. Eli myöskin tällaisia haasteita
on otettava vakavasti lähiaikoina huomioon. [Puhemies koputtaa]

Sitten viimeisenä asiana [Puhemies: Aika!] sanon vain, että ellei tätä pakolaiskysymys-
tä saada hoidetuksi kunnolla, niin silloin hukka perii kyllä. Siihen on satsattava [Puhemies:
Aika!] paljon enemmän kuin tähän asti on tehty.

15.04 Pekka Haavisto vihr (vastauspuheenvuoro): Arvoisa puhemies! Olemme paitsi
suomalaisia myös eurooppalaisia, ja kun täällä puhutaan kansallisesta edusta, niin minusta
joskus katsotaan liian kapeasti. On asioita, joita saamme aikaan vain eurooppalaisella ta-
solla. Ne voivat olla ympäristöhankkeita, ne voivat olla koulutukseen, tutkimukseen, tuo-
tekehittelyyn liittyviä asioita, ja ne voivat olla rauhanprojekteja, Balkanin vakauttaminen,
Välimeren eteläpuolen vakauttaminen. Vaikka me Suomena miten pinnistäisimme yksin,
15



Pöytäkirjan asiakohta PTK 48/2018 vp
emme saa niitä yksin aikaan, ja tästä eurooppalaisesta näkökulmasta pitää myös tätä bud-
jettia tarkastella, mistä se lisäarvo ja hyöty tässä tulee.

Olisi erittäin tärkeää, että myös EU:ssa jaettaisiin yhteiset arvot, joihin pääministeri viit-
tasi. Minusta on aivan oikein, että jos joku maa rikkoo oikeusvaltioperiaatetta, perusoi-
keuksia, niin siitä seuraa myöskin toimenpiteitä ja rangaistuksia. Olisi hyvä vielä kuulla
hallituksen nykyistä ajattelua tästä. Tulemme itse olemaan puheenjohtajakaudella paljon
haltijoita, koska tämä asia on varmasti silloin kesken, ja on hyvin tärkeää, että olemme
näissä asioissa johdonmukaisia.

15.05 Li Andersson vas (vastauspuheenvuoro): Arvoisa puhemies! EU:n budjetin kasvat-
taminen tai sen supistaminen ei tietenkään voi olla mikään itseisarvo, vaan kyllähän bud-
jetin kokokin riippuu siitä, mitä rahoilla tehdään. Esimerkiksi ilmastonmuutokseen, työt-
tömyyden torjuntaan sekä tutkimuksen ja innovaatioiden edistämiseen on syytä lisätä pa-
nostuksia. Sen sijaan emme näe tarkoituksenmukaisena käyttää EU:n yhteisiä varoja ase-
teollisuuden tarpeisiin. Kyseenalaistan myöskin pääministerin lausuntoa, jonka mukaan
puolustusyhteistyö ja tämä ulottuvuus olisi ollut Suomen pitkäaikainen tavoite. Kyllähän
perinteisesti on ajateltu, että EU:n rooli on olla rauhan unioni nimenomaan sitä kautta, että
edistetään rauhaa kauppasuhteiden, taloudellisen integraation ja kansalaisten liikkuvuu-
den kautta, ei puolustusyhteistyön, aseteollisuuden tai puolustustutkimuksen kautta.

15.06 Anders Adlercreutz r (vastauspuheenvuoro): Ärade talman! On hienoa, että tämä
oikeusvaltioperiaate, demokratian kehitys, tullaan ottamaan tulevaisuudessa huomioon
EU:n budjetissa ja siinä, miten rahoja jaellaan ympäri Eurooppaa. Tässä suhteessahan Puo-
la ja Unkari ovat olleet erityisen huolestuttavia tapauksia, PiS Puolassa ja Fidesz Unkaris-
sa. Fideszhän on tietenkin myöskin kokoomuksen liittolainen Euroopan tasolla, joten pitää
tietenkin toivoa, että kokoomus pitää tästä asiasta ääntä siellä Euroopan parlamentissa.

Kun Eurooppa-tasolla on yritetty järjestää maahanmuuttoa järkevästi, yhteisvastuulli-
sesti, niin nämä samat maat ovat myöskin olleet siinä suhteessa ongelmallisia, mutta vali-
tettavasti myöskin Suomi, joka ei tällaiseen taakanjakoon ole halunnut suostua. Sehän on
tietenkin äärimmäisen lyhytnäköistä tällä hetkellä: etelässä raja vuotaa, mutta huomenna se
saattaa olla meidän oma itärajamme. Jos me nyt menemme sellaiseen yhteiseen Euroop-
paan, jossa vastuita pitää kantaa laajemmin ja jossa vapaamatkustajia ei tässä suhteessa sal-
lita, niin olisiko Suomen hallituksen syytä pohtia omaa kantaansa tässä asiassa?

Puhemies Paula Risikko:  Tässä vaiheessa yksi vastauspuheenvuoro, edustaja Myller.
Sen jälkeen otetaan sekä Lintilän että Lepän lyhyet vastaukset, ja sitten taas jatketaan.

15.08 Riitta Myller sd (vastauspuheenvuoro): Arvoisa puhemies! Kun Suomen edusta
puhutaan, niin mielestäni Suomen etu on olla mahdollisimman aktiivinen Euroopan unio-
nin jäsen ja että Euroopan unioni toimii mahdollisimman hyvin kansalaistensa hyväksi.
Tällöin me puhumme myöskin siitä, että Euroopan unioni on edelleen rauhanprojekti ja
toimii nimenomaan edistäen kansojen yhteistyötä, vakautta ja turvallisuutta. Tämä edellyt-
tää myös sitä, että Euroopan unionin varoja käytetään niiden suurimpien ongelmien ratkai-
semiseksi, mitä meidän nimenomaan yhdessä pitää tehdä. Niitä ovat ilmastonmuutos, se on
tullut täällä esille, ja teollinen digitalisaatiomuutos, joka vaikuttaa hyvin eri tavalla, sa-
moin kuin ilmastonmuutos, eri ihmisiin ja eri alueilla. Koheesiovaroja tarvitaan muun
16



Pöytäkirjan asiakohta PTK 48/2018 vp
muassa siihen. Samoin tarvitaan tätä sosiaalinen Eurooppa -ajattelua, että voimme edesaut-
taa kehitystä joka paikassa Euroopassa ja kaikkien ihmisten kohdalla.

Puhemies Paula Risikko:  Ja tässä vaiheessa kaksi lyhyttä ministeripuheenvuoroa, minis-
terit Lintilä ja Leppä. — Lintilä, minuutti.

15.09 Elinkeinoministeri Mika Lintilä (vastauspuheenvuoro): Arvoisa rouva puhe-
mies! Hallituksen työnjaossa koheesiopolitiikka kuuluu minulle, ja voi sanoa, että kohee-
siorahoitus on tietysti Suomelle hyvin merkittävä. Näyttää, että se tippuu noin 7—10 pro-
senttia. Myönteisiä asioita siinä on se, että koheesiorahoitus tulee jatkumaan kaikilla alu-
eilla, mikä on tietysti merkittävää. Tein verrattain kattavan kierroksen ennen tätä komis-
sion esitystä. Tapasin viisi eri komissaaria ja toin Suomen kantoja tästä esille. Nythän pai-
nopiste pitää kääntää sinne kriteereihin: mitkä ovat ne kriteerit, joilla tullaan jatkossa ko-
heesiorahoitus jakamaan. Siellä tietysti on myös se, että koheesiorahoituksen pitää olla
entistä enemmän EU:n kilpailukykyä nostava moderni työkalu. Me tarvitsemme koheesio-
rahoituksen reformia. Täällä esimerkiksi on tullut byrokratia esille. Yleisen hyväksyttä-
vyyden vuoksi me tarvitsemme koheesiorahoitukseen reformia, mutta tässä vaiheessa on
täysin mahdotonta sanoa, mikä se Suomen saanto tulee loppupelissä olemaan, koska nämä
kriteerit ja niitten sisältö tulevat sen saannon vasta ratkaisemaan.

Puhemies Paula Risikko: Ministeri Leppä, minuutti.

15.10 Maa- ja metsätalousministeri Jari Leppä (vastauspuheenvuoro): Arvoisa rouva
puhemies! Maatalous ja maaseudun kehittäminen ovat Euroopan unionissa yhdet kaikkein
tiukimmin integroidut osiot. Siksi on oleellisen tärkeää, että Suomen prioriteetti on näissä
asioissa ja niiden saannon varmistamisessa myöskin. Se on aivan päivänselvä asia. Ei ole
vanhanaikaista syödä, eikä ole vanhanaikaista edistää biotaloutta ja kiertotaloutta. Päinvas-
toin, ne ovat tulevaisuudessa äärimmäisen tärkeät asiat.

Siksi on oleellisen tärkeää, että me annamme myös viljelijöille ja maaseutuyrittäjille sig-
naalin, että Euroopan unioni välittää näistä asioista ja haluaa edistää asiaa, samalla torjua
ilmastonmuutosta, puuttua ympäristökysymyksiin ja niin edelleen, pitää huolen eurooppa-
laisesta kilpailukykyisestä elintarviketuotannosta. Se on äärimmäisen tärkeää. Siksi pidän
erittäin hankalana ja valitettavana asiana, että erityisesti maaseudun kehittämisrahoituk-
seen siellä esitetään niin voimakasta alentumista kuin mitä siinä on, menojen jäädyttämis-
tä, joka tietää merkittävästi suurempaa osiota vielä alentamisessa kuin pelkkä 5 prosenttia,
mikä nyt on esitetty. Elikkä tässä mielessä meillä on vielä paljon paljon tehtävää.

Puhemies! Ihan lopuksi: Elintarvikemarkkinoiden toiminta on äärimmäisen tärkeää pa-
lauttaa sille tasolle, millä sen pitää olla. Nyt se ei ole oikeudenmukaista ja siellä on epäter-
veitä kauppakäytäntöjä. Ne pitää saada meidän pois sekä Suomessa että Euroopassa.

15.12 Hanna Halmeenpää vihr (vastauspuheenvuoro): Arvoisa rouva puhemies! Vahva
ja toimiva EU on tärkeä, ja siksi vihreät ovat suhtautuneet hallitusta joustavammin myös
brexitin jättämän vajeen kompensoimiseen EU:n budjetissa. Rahoitusta ei voi laskea nol-
lasummapelinä eli maksujemme suhteessa saantoon. Suomi hyötyy EU:sta esimerkiksi toi-
mivien sisämarkkinoiden kautta, ei vain suorien tukien kautta. EU tekee myös paljon asioi-
ta, joita ei voi mitata rahassa mutta joiden arvo on suuri. Mitä maksaa esimerkiksi tunti rau-
17



Pöytäkirjan asiakohta PTK 48/2018 vp
haa Euroopassa? On hyvä muistaa myös mittaluokka. EU:n budjettirahoitus on noin 1 pro-
sentti jäsenmaiden bruttokansantuotteesta, ja nyt puhutaan siis siitä, mitä tulee tuon pilkun
päälle. Vuonna 2016 Suomi maksoi EU:lle 54 euroa asukasta kohden. Vertailun vuoksi:
viime vuonna eduskunnan toiminnan ylläpitämiseen kaikkine kuluineen käytettiin 23 eu-
roa per asukas. Yhteensä siis reilusti alle satasella suomalainen saa [Puhemies koputtaa]
niin kotimaista kansanvaltaa kuin eurooppalaista yhtenäisyyttä ja vakautta. Ei aivan ryös-
töhinta sentään.

15.13 Antti Rinne sd (vastauspuheenvuoro): Arvoisa puhemies! Minusta on tärkeää, että
Euroopan unionia kehitetään jäsenmaitten yhteistoiminnassa enemmän kuin byrokratiaa
rakentaen. Se on tärkeä rakennusperiaate tästä eteenkinpäin. Näkisin, että Euroopan unio-
nin yhteistyön pitäisi rakentua globaalista Eurooppaan päin ja jäsenvaltioihin päin sillä ta-
valla, että rakennetaan kestävää taloudellista, sosiaalista ja ekologista kehitystä Euroopan
unionin puitteissa jäsenvaltioitten yhteistyöllä.

Yhden asian, joka tässä keskustelussa ei ole tullut kovin vahvasti esille, haluan nostaa
esille, tämän ilmastonmuutoksen vaikutuksen pakolaisuuteen, ja arvioni on eri asiantunti-
joitten pohjalta se, että tämä asia tulee nousemaan paljon paljon vakavammaksi asiaksi Eu-
roopan unioninkin puitteissa. Nyt olisi järkevää Afrikan suhteen vahvistaa yhteistoimin-
taa. Meillä on Euroopassa 55 miljardia yhteistä kehitysyhteistyörahaa, siis komissiossa jä-
senvaltioitten rahaa. Sen käyttöä pitäisi nyt tehostaa, pistää liikkeelle. Pääministeri, olette-
ko tässä valmiit lähtemään liikkeelle?

15.14 Mika Niikko ps (vastauspuheenvuoro): Arvoisa puhemies! Edustaja Arhinmäki,
mainitsitte sen, että perussuomalaiset olivat mukana hyväksymässä Kreikka-kolmostuki-
pakettia kesällä 2015, ja se kyllä pitää ihan paikkansa. Mutta tosiasiassa se tukipakettira-
hahan meni EVM-mekanismin kautta, joten eduskunnasta ei myönnetty yhtään mitään li-
särahaa. Tämän me tiedämme. 

Mutta siitä huolimatta: olet oikeassa kyllä, että perussuomalaiset olivat aluksi sitä vas-
tustamassa. Meni vain kuukausi vaaleista, kun MINVAssa tai valtioneuvostossa Soini ja
muut meidän ministerimme menivät Sipilän pillin mukaan. Se sama pilli soi myös sitten
syksyllä, kun tehtiin 2016:n budjettia. Siellä budjetissa hyväksyttiin lääkekorvausten leik-
kaukset, eläkeläisten asumistukien leikkaukset ja opintotuen leikkaukset ja työntekijöiden
ehtojen heikennykset muun muassa. Tämän lisäksi tuli vielä pakolaiskriisi elokuussa, niin
ettei ole ihme, että perussuomalaisten kannatuksesta suli noin puolet pois hyvin lyhyessä
ajassa. Mutta nyt, Arhinmäki, täytyy korjata tilannetta sen verran, että tämä oli silloin en-
tiset perussuomalaiset, nykyiset siniset. [Paavo Arhinmäki: Tekin hyväksyitte tämän kai-
ken!] Sinne lähtivät kaikki ministerit hillotolpan luokse ja jättivät meidät nuolemaan haa-
voja, kun tekivät kalliita ratkaisuja [Puhemies: Aika!] poliittisen tulevaisuuden edessä.

15.15 Sinuhe Wallinheimo kok (vastauspuheenvuoro): Arvoisa puhemies! Suomi on
koko 2010-luvun profiloitunut ennen kaikkea digitaalisten sisämarkkinoiden puolestapu-
hujana, ja hyvä niin. Erityisen hyvää siksi tässä uudessa talousarviossa on tämä digitaali-
nen Eurooppa -ohjelma, jonka talousarvio on noin 9,2 miljardia euroa, ja sen painopistea-
lueet itse asiassa Suomen kannalta ovat äärimmäisen hyviä.

Toisaalta täytyy olla rehellinen siinä, että tämä digitaalinen sisämarkkina ei ole edennyt
siinä suhteessa, missä sen olisi pitänyt. Pääministeri Katainen jo vuonna 2012 esitteli oh-
18



Pöytäkirjan asiakohta PTK 48/2018 vp
jelman, ja tämä ei ole edennyt oikeastaan sen jälkeen mihinkään. Jos halutaan oikeat digi-
taaliset sisämarkkinat, meidän täytyy puhua IPR-oikeuksien alv-käytännöistä, digitalou-
den lainsäädännön harmonisoinnista, edes digialvia ei ole saatu määritellä itse. Joten tässä
on paljon tehtävää.

Sen takia ministeriltä oikeastaan kysyisin: [Puhemies koputtaa] kuinka me pääsemme
hyödyntämään uutta ohjelmaa, ja miten me saisimme tämän lainsäädännön nopeammin
etenemään?

15.16 Mikko Alatalo kesk (vastauspuheenvuoro): Arvoisa rouva puhemies! Todella, tuo
digiohjelma on tärkeä, jotta me pääsisimme myös siihen vauhtiin, mikä Yhdysvalloissa on
kehittynyt.

Mutta toinen asia on se, että Euroopan unioni on rahoittanut paljon liikennehankkeita
erityisesti itäisessä Keski-Euroopassa, ja nyt siis olisi kyllä Suomenkin aika. Suomen tulee
aktiivisesti vaatia rahoitusta päärataamme, niin että me saisimme siitä TEN-ydinhank-
keen, joka ulottuisi Tornioon saakka lisäraiteineen. Ruotsi on jo aktiivinen, he tulevat ha-
kemaan rahaa nimenomaan Tukholma—Haaparanta-väliin, ja EU:n ehtohan on, että tämä
on cross-border-hanke, jolloin se menee kahden valtakunnan alueella, ja tässä täytyisi eh-
dottomasti Suomen olla aktiivinen ja hakemassa tätä rahaa. Se on ehkä 20—25 prosenttia
koko tästä summasta, joka on tietenkin valtava summa vuosien varrella.

En tiedä tuosta Tallinnan tunnelista. Meillä kävi bundestagin liikennevaliokunnan pu-
heenjohtaja, ja hän sanoi, että eikö se Eurotunnelikin ole tehnyt jo kaksi kertaa konkurssia
ja siellä on kuitenkin kymmeniä miljoonia ihmisiä rannalla, mutta eihän mikään estä meitä
sanomasta, että ”I have a dream”, varsinkin jos joku muu sen maksaa. [Puhemies koputtaa]
Virolaiset ainakaan eivät halua kauheasti maksaa. [Naurua]

15.18 Paavo Arhinmäki vas (vastauspuheenvuoro): Arvoisa rouva puhemies! Puhe on
vakuuttavaa, kun siihen niin moni viittaa. — Kiitän edustaja Niikkoa rehellisyydestä. Hän
totesi, että asiat ovat juuri niin kuin kerroin. Tosin hän unohti mainita, että yhtä lailla sitä
hallituksen nappia on niin edustaja Niikko kuin edustaja Mäkeläkin ollut kaikkien näiden
leikkausten kohdalla painamassa kiltisti kaksi ja puoli vuotta. [Keskeltä: Nimi vaihtui!]

Arvoisa rouva puhemies! Pääministeri viittasi siihen, että EU on rauhan unioni, ja sitä se
on. Euroopan hiili- ja teräsyhteisö perustettiin 50-luvun alussa juuri sen vuoksi, että ei enää
koskaan sellaista sotaa, mitä täällä oli nähty. Siinä haluttiin nimenomaan talouden ja sosi-
aalisten suhteiden kautta kytkeä maat toisiinsa, ja EU on saanut Nobelin rauhanpalkinnon-
kin tästä. Haluttiin nimenomaan sitoa taloudellisesti maat yhteen. Mutta se, mikä on aivan
uutta, on, että nyt ensimmäistä kertaa koskaan EU:n budjetissa aiotaan alkaa rahoittaa so-
tateollisuutta ja varustelua, ja tämä on aivan toisenlaista politiikkaa kuin mitä EU tähän asti
on rauhanpolitiikassa [Puhemies koputtaa] harrastanut.

15.19 Sirpa Paatero sd (vastauspuheenvuoro): Arvoisa rouva puhemies! Me olemme to-
denneet täällä Suomessa, että sisäinen ja ulkoinen turvallisuus liittyvät yhteen, ja näin on
myöskin EU:n puolella. Sen takia on tarpeellista, että rajavalvontaan, poliisien Frontexiin,
myöskin maahanmuuttokysymyksiin ynnä muihin ja myöskin tähän puolustukseen koo-
taan yhteistä osaamista ja yhteistä tietojenvaihtoa.

Toinen, missä EU on ollut aktiivinen, on tietenkin kasvu ja työllisyys. Mielenkiintoinen
uusi ajatus on tämä InvestmentEU Fund, johonka koottaisiin näitä sosiaalisen, infran, pk-
19



Pöytäkirjan asiakohta PTK 48/2018 vp
sektorin ja t&k:n vanhoja eri rahoituselementtejä uudella tavalla. En vielä ihan tarkkaan
tiedä, mitä se on, mutta toivon, että tehdään vaikuttavuusarviot siitä, minkälaisia hankkeita
näillä sitten rahoitetaan ja ovatko ne kestävän kehityksen mukaisia, työllistävätkö ne oi-
keasti ja aidosti eri maissa ihmisiä. Tähän liittyy TEN-verkko, jonka suhteen toivon, että
Suomelle tulisi siihen lisää vahvuutta, ja näitten kaikkien tulisi tukea tämän sosiaalisen pi-
larin kautta nuorten työllisyyttä ja koulutusta.

Puhemies Paula Risikko: Otetaan tässä vielä paikalla olevat ryhmäpuheenvuorojen pitä-
jät, ja sitten ministeri Terho ja pääministeri Sipilä vielä vastaavat.

15.20 Elina Lepomäki kok (vastauspuheenvuoro): Arvoisa puhemies! Mielestäni edusta-
ja Heinäluoma sanoi aika hyvin — jos ymmärsin oikein — että Euroopan unionin tulevai-
suuden ja kehityksen tulisi perustua muuhun kuin uusien verojen innovointiin ja toisaalta ei
myöskään siihen, että yritämme tällaisella sulle—mulle-politiikalla pumpata budjetista
mahdollisimman paljon takaisin siitä, mitä sinne on laitettu.

Mielestäni Euroopan unionin tulevaisuus rakentuu vahvasti sen varaan, että kehitämme
niitä yhteisiä hankkeita, joista toisaalta hyödymme kaikki me eurooppalaiset ihmisinä ja
joista toisaalta hyödymme erityisesti yhteisönä. Tällaisia ovat tietysti turvallisuus ja puo-
lustus, monta semmoista kohdetta, joita täällä on nostettu. Mutta näiden markkinoiden ja
toisaalta sen rauhan ja yhdessäolon arvo on myös mittaamaton. Tässä yhdyn myös edusta-
ja Halmeenpään arvioon. Mitä tulee esimerkiksi siihen, että kuluttajan valinnanvara kas-
vaa, sille on vaikea pistää euromääräistä arvoa, mutta sillä on aivan mahdottoman suuri po-
tentiaali tulevaisuudessa. Esimerkiksi se, että voimme rajojen yli tilata vaikkapa viiniä ko-
tiin — ihan siinä, missä se kuuluu saksalaisille ja ranskalaisille, se kuuluu myös suomalai-
sille.

15.21 Tytti Tuppurainen sd (vastauspuheenvuoro): Arvoisa rouva puhemies! Aivan
aluksi haluan kiittää pääministeriä mielestäni erittäin hyvästä, maltillisesta puheenvuoros-
ta ja rakentavasta suhtautumisesta yhteisen Euroopan rakentamiseen. Kiitos teille siitä.

Mutta kyllä valtioneuvostolla ääni kellossa muuttui, kun ääneen pääsi eurooppaministe-
ri Sampo Terho. [Timo Harakka: No vähän!] Te keskityitte puheenvuorossanne täysin sii-
hen, että budjetin kokonaistasoa täytyy saada alaspäin. Kun näitä muita puheenvuoroja on
kuunnellut, niin jää sellainen vaikutelma, että Suomen valtioneuvoston tavoite on siis Suo-
men saannot ylös ja Suomen maksut alas. Kuinka tämä yhtälö oikein sovitetaan todellisuu-
teen? Mistä oikein ollaan valmiita sitten säästämään? On aivan selvää, että kaikkia näitä
yhteisiä hyviä tavoitteitamme emme voi saavuttaa, jos budjetin kokonaistasoa alennetaan.
Eli kun, ministeri Terho, te totesitte, että leikkaukset on laitettava Suomen kannalta oikei-
siin kohteisiin, niin voisitteko te nyt kertoa tälle eduskunnalle ja Suomen kansalle, mistä te
olette valmiita säästämään? [Sinisten ryhmästä: Hänhän kertoi jo!]

Puhemies Paula Risikko: Edustaja Anttila on poissa, joten otetaan edustaja Rantakangas
keskustan ryhmästä, olkaa hyvä.

15.22 Antti Rantakangas kesk (vastauspuheenvuoro): Arvoisa puhemies! Hallituksen
linjahan on sama kuin edustaja Heinäluoman linja. Edustaja Tuppurainen, edustaja Heinä-
luoma käytti erinomaisen puheenvuoron. Me olemme joskus olleet eri mieltä asioista, mut-
20



Pöytäkirjan asiakohta PTK 48/2018 vp
ta tässä annan kyllä teille täyden tunnustuksen ja tuen, ja pitäisi vähän kotiläksyjäkin lukea
ja antaa tukiopetusta teidän ryhmässä. [Timo Harakka: Ai teiltäkö?]

Mutta sitten tähän maatalouden kannattavuuskriisiin. Kyllä se on niin, että yksistään
EU-rahoituksella tätä maatalouden kannattavuuskriisiä ei pystytä hoitamaan, vaan pitää
varautua siihen, että myöskin kansallisia varoja käytetään, jos me aiomme tämän omava-
raisen maatalouden tulevaisuudessa turvata, se on päivänselvä asia. Ja ymmärsin ainakin
edustaja Heinäluoman puheesta, että sanottiin niin, että kansallisesti pitää sitten hoitaa nii-
tä asioita, joita pidetään tärkeinä — hyvä niin.

Sitten pitää tätä tukipolitiikkaa tietysti reivata niin, että ne ruuantuottajat saavat tukea,
eivät ne näennäisviljelijät, ja myöskin byrokratiaa pitää merkittävästi kaventaa. 

Ja aluepolitiikan osalta sanon sen, että on äärettömän tärkeää, että liittymissopimuksen
yhteydessä saatu harvan asutuksen ja pohjoisen erityispiirteitten olosuhteet huomioidaan
tulevassakin [Puhemies koputtaa] EU:n ohjelmakauden osalta.

15.23 Mats Löfström r (vastauspuheenvuoro): Ärade talman! Europaminister Sampo
Terho har betonat att hitta inbesparingar i EU-budgeten. Jag tänkte ge ett konkret förslag
till inbesparing. I samband med EU-budgetförhandlingarna borde man se till att Europa-
parlamentets arbete fokuseras till Bryssel. I dag pendlar Europaparlamentet från Bryssel
till Strasbourg tolv gånger per år. Detta till en kostnad av cirka 150 miljoner euro per år.
Den här resecirkusen betyder också koldioxidutsläpp för resor, samt att viktig tid går till
spillo. Den här resecirkusen kan inte motiveras, i synnerhet inte i tider då det behöver spa-
ras. Jag vill därför fråga minister Terho om han och regeringen kommer att lyfta frågan om
single seat för Europaparlamentet i samband med budgetförhandlingarna.

15.24 Simon Elo sin (vastauspuheenvuoro): Arvoisa puhemies! Edustaja Niikolle ei ole
nyt kovin hedelmällistä vastata, mutta vastaanpa kuitenkin. Perussuomalaiset pesevät kä-
tensä kuin Pontius Pilatus kaikista päätöksistä, näköjään, mitä hallituksessa ovat tehneet.
Siniset kantavat ristinsä suoraselkäisesti. [Vastauspuheenvuoropyyntöjä perussuomalais-
ten ryhmästä] Me vastaamme niistä päätöksistä, jotka olemme tehneet. Tolppa on sitten
seuraavissa eduskuntavaaleissa. Mitä tulee haavojen nuolemiseen, niin suosittelen sen si-
jaan käyttämään sitä hilloa, mikä teille jäi miljoonien puoluetukien kanssa, hillot ovat siel-
lä. [Välihuutoja perussuomalaisten ryhmästä] Meillä on selkärankamme, ja siellä on sitten
hillo.

Mitä tulee tähän varsinaiseen aiheeseen, niin EU-jäsenyyshän oli suomalaisten demo-
kraattinen ratkaisu, ja talous ja turvallisuus olivat jo silloin ne kysymykset, miksi suoma-
laiset halusivat EU:hun liittyä. Ulkona me emme halua olla, liittovaltioon me emme halua.
Olkaamme siis suomalaisia itsenäisessä kansallisvaltiossa osana EU:ta, ja silloin se puo-
lustus, mitä täällä vasemmistoliitto nyt niin kritisoi, puolustusyhteistyö, on Suomen kan-
nalta isänmaan etu.

15.25 Jani Mäkelä ps (vastauspuheenvuoro): Arvoisa puhemies! Hieman ihmettelen täs-
sä salissa esiintyneitä puheita, että meidän pitäisi miettiä EU:ta ennen kansallista etuam-
me. Kuinka arvelette, että siinä käy, kun muut maat miettivät ensin kansallista etuaan ja
vasta sitten EU:ta?

Toinen havainto tästä keskustelusta: siinä ei ole mitään uutta, että oikeisto haluaa luo-
vuttaa päätösvallan maamme asioista Eurooppaan, mutta se on uutta, että vasemmisto ha-
21



Pöytäkirjan asiakohta PTK 48/2018 vp
luaa liittovaltiota vielä oikeistoakin kipeämmin, kun katsotaan näitä käytännön avauksia
— että ihan tulojen tasausta Euroopan tasolla. Harmillista, ettei tätä näytetä televisiossa.
Haluaisin, että teidän äänestäjänne saisivat ajoissa kuulla erityisesti sosiaalidemokraattien
käsityksiä siitä, että vielä EU:nkin pitäisi verottaa suomalaisia, tai vasemmistoliiton käsi-
tyksiä siitä, miten paljon he ovat vastaan suomalaisen puolustusteollisuuden työpaikkoja.
[Markus Mustajärvi: Kun se oliskin suomalaista puolustusteollisuutta!]

Mitä taas tulee maataloustukiin ja koheesiorahoihin ja niiden kansalliselle tasolle siir-
toon, totta kai se on Suomen intressi. Ei ole mitään hyötyä kierrättää niitä EU:n kautta. Ky-
synkin: aikooko hallitus tälle käytännössä jotain tehdä?

Puhemies Paula Risikko: Ja sitten viimeisen vastauspuheenvuoron tässä ajankohtaiskes-
kustelussa käyttää edustaja Hassi, ja sen jälkeen sitten ministeri Terho ja pääministeri Si-
pilä.

15.26 Satu Hassi vihr (vastauspuheenvuoro): Arvoisa puhemies! Useampi edustajakolle-
ga ja myös pääministeri ottivat esille tämän rahankäytön sitomisen oikeusvaltion periaat-
teiden noudattamiseen. Tämä on mielestäni erittäin tärkeä asia. EU:han edellyttää oikeus-
valtion normien, sananvapauden ja demokratian, täyttämistä niiltä mailta, jotka otetaan jä-
seniksi. Näitä jäsenyyskriteerejä laadittaessa ei ole tultu ajatelleeksi sitä, että joku maa voi-
si liityttyään lipsua näistä kriteereistä. EU:n rahankäytön kriteerien myötä siihen on välttä-
mätöntä puuttua.

Toinen asia: On aivan harhakuva, että meidän talouteemme ja ylipäätänsä tulevaisuu-
teemme ja hyvinvointiimme ratkaisevimmin vaikuttaisi EU-jäsenmaksu ja se ero jäsen-
maksun ja suoraan saatujen rahojen välillä. Paljon suurempi vaikutus on sillä, miten EU
vaikuttaa Eurooppaan ja maailmaan. Esimerkiksi ilmastonsuojelusta ei olisi mitään toivoa
ilman aktiivista eurooppalaista diplomatiaa vuosikymmenien ajan. [Eero Heinäluoma: Se
on totta!]

Puhemies Paula Risikko: Kiitoksia, ja sitten vielä kaksi ministeripuheenvuoroa, ministe-
ri Terho ja pääministeri Sipilä, enintään 2 minuuttia.

15.28 Eurooppa-, kulttuuri- ja urheiluministeri Sampo Terho (vastauspuheenvuoro): 

Arvoisa puhemies! Vastaan niin moneen kuin ehdin näistä erilaisista näkemyksistä ja ky-
symyksistä, mitä täällä on esitetty.

Yksi yleisimpiä teemoja, mistä on puhuttu, on EU:n omat varat ja verotusoikeus. Nyt-
hän siis EU:n omien varojen eli budjetin tulopuolen osalta bkt-pohjainen maksu on ja tulee
jatkossakin olemaan se keskeisin. Komissio on ehdottanut uusia omia varoja esimerkiksi
päästökauppajärjestelmään tai kierrättämättömän muovipakkausjätteen määrään liittyen.
Näitä yksityiskohtia ja nimenomaan niiden Suomen edun mukaisuutta tullaan sitten arvi-
oimaan jatkossa.

Siihen on aivan yksiselitteinen vastaus, miten Suomen hallitus ja Suomi suhtautuvat
EU:n verotusoikeuteen: ei verotusoikeutta EU:lle. Se ei tapahdu meidän vahtivuorollam-
me. Tämä on semmoinen ikuisuuskysymys ja keskustelu, mitä on paljon EU:ssa käyty, ja
se tulee palaamaan aina uudestaan ja uudestaan.
22



Pöytäkirjan asiakohta PTK 48/2018 vp
Vasemmisto otti toistuvasti esiin turvallisuusnäkökulmaa [Eero Heinäluoma: Vasem-
mistoliitto!] — Vasemmistoliitto ehkä täsmennyksenä — ja ennen kaikkea syytti EU:ta
militarisoinnista, niinkö se oli? Tähän täytyy todeta, että kyllähän turvallisuus ja sen edis-
täminen ovat olleet aivan keskeisiä tavoitteita Suomelle koko EU-jäsenyyden ajan, [Mar-
kus Mustajärven välihuuto] ja ne ovat olleet keskeisiä syitä siihen, miksi on ylipäänsä lii-
tytty. Jos taas luotte sitä mielikuvaa, että tämä on jotenkin nimenomaan sotilaallistumassa,
niin siis EU-budjetista ei makseta jäsenmaiden puolustushankintoja, se on perussopimus-
ten vastaista. Eli tämä tulkoon nyt aivan yksiselitteisesti kaikille selväksi.

Edustaja Tuppurainen otti esiin tämän painotuksen, minkä olen voimakkaasti tehnyt sii-
tä, että kokonaistaso on liian korkea. Siinä ei ole mitään ristiriitaa hallituksen sisällä, vaan
tämä on aivan selkeästi meidän kannoissamme todettu ennen ja jälkeen komission esityk-
sen, ja siitä tullaan pitämään kiinni. Neuvottelevana ministerinä siellä tietenkin pidän Suo-
men kannasta kiinni ja suomalaisen veronmaksajan lompakosta kiinni loppuun asti.

Puhemies Paula Risikko: Ja pääministeri Sipilä, enintään 2 minuuttia.

15.30 Pääministeri Juha Sipilä (vastauspuheenvuoro): Arvoisa puhemies! Ensinnäkin,
edustaja Niikko, kyllä muistan, että olitte suuressa valiokunnassa silloin, kun Kreikka-pa-
ketista päätettiin. [Paavo Arhinmäki: Kyllä oli!] Itse asiassa perusjäämä Kreikassa vuonna
2016 oli 4,2 prosenttia, selvästi parempi kuin Suomessa. Toki se velkataakka on siellä kor-
kea edelleenkin.

Edustaja Salolainen ja edustaja Haavisto, nostitte esille uusia haasteita. Se on totta, että
arvaamattomuus on globaalissa ympäristössä lisääntynyt. Kauppapolitiikkaan on tullut uu-
sia haasteita. Ilmastopolitiikassa USA:n vetäydyttyä ilman muuta EU:n pitää ottaa johta-
juus, samoiten kuin kauppapolitiikassa. Tämän päivän uutisista: Iranin ydinsopimuksessa
EU:n täytyy ilman muuta pysyä ja huolehtia myöskin siitä, että Iran osaltaan siinä pysyy.

Oikeusvaltioperiaatteesta täällä on ollut useampikin kysymys. Suomi on ehdottomasti
sen kannalla, että ehdollisuus tulee mukaan siihen, ja iloitsimme siitä, että se on myöskin
komission ehdotuksessa nyt mukana.

RKP:lle maahanmuutosta totean vain, että Suomi on kirjaimellisesti noudattanut sitä —
ehkä yhtenä ainoista EU-maista — mitä yhdessä sovimme.

Maatalouteen tarvitaan kansallista liikkumavaraa, siitä olen samaa mieltä.
Ihan lopuksi haluan kiittää tästä keskustelusta ja painottaa sitä, että meillä on Suomen

puheenjohtajuuskausi tulossa reilun vuoden päästä. Sitä edeltävät meillä omat eduskunta-
vaalit ja EU-parlamenttivaalit. Komissio on juuri vaihtumassa ja järjestäytymässä, EU:n
parlamentti on järjestäytymässä. Me teemme Ison-Britannian kanssa silloin uudesta suh-
teesta sopimusta, meillä on rahoituskehys silloin auki. Nyt on äärimmäisen tärkeää se, että
me käymme hyvää keskustelua yli oppositio—hallitus-rajan ja teemme myöskin puheen-
johtajuusohjelmaa yhdessä [Puhemies koputtaa] suuren valiokunnan johdolla.

Puhemies Paula Risikko: Kiitoksia kaikille keskustelijoille. Tämähän oli puhemiesneu-
voston päättämä uudentyyppinen ajankohtaiskeskusteluformaatti, ja mielestäni se näin en-
simmäiseksi kerraksi sujui erinomaisen hyvin. Kiitos kaikille! On tarkoitus, että me jat-
kamme jo tämän kevään aikana tällaisia ajankohtaisia keskusteluja, joko tunnin tai puolen-
toista tunnin mittaisia. Niitä odotellessa. Tämä keskustelu on päättynyt.
23



Pöytäkirjan asiakohta PTK 48/2018 vp
Asian käsittely päättyi.
24


