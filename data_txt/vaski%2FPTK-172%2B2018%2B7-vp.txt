















































DEMC207.tmp.xml


Pöytäkirjan asiakohta PTK 172/2018 vp

 Tarkistettu
4.0

Pöytäkirjan asiakohta 

PTK 172/2018 vp

Täysistunto

Torstai 7.3.2019 klo 16.02—20.58

7. Hallituksen esitys eduskunnalle laeiksi rajoitetusti verovelvollisen tulon verottamisesta 
annetun lain ja eräiden siihen liittyvien lakien muuttamisesta

Hallituksen esitys HE 282/2018 vp
Valiokunnan mietintö VaVM 38/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 7. asia. Käsittelyn pohjana on valtiovarainvaliokunnan mietintö VaVM
38/2018 vp. Nyt päätetään lakiehdotusten sisällöstä.

Keskustelu

20.15 Esko Kiviranta kesk: Arvoisa puhemies! Nyt ensimmäisessä käsittelyssä olevan
hallituksen esityksen keskeinen asia on julkisesti noteeratun osakeyhtiön hallintarekiste-
röidystä osakkeesta saadun osingon lähdeverotus. Osingonsaajan loppusaajatiedot olisi
esityksen mukaan aina toimitettava Verohallinnolle, joka näin voisi varmistua siitä, että
verosopimuksen osinkoa koskevia määräyksiä on sovellettu oikein ja että osingonsaajalla
on oikeus verosopimuksen mukaiseen alempaan verokantaan. Osinkojen lähdevero olisi
35 prosenttia, jos loppusaajatietoja ei anneta. Täten kannustin loppusaajatietojen antami-
seen on merkittävän suuri, kun alimmillaan verosopimuksen mukainen lähdevero voi olla
jopa nolla.

Valtiovarainvaliokunta ehdottaa hallituksen esityksen hyväksymistä muuttamattomana.
Säännöstö tulisi voimaan kuitenkin vasta 1.1.2021, kuten jo hallituksen esityksessä on to-
dettu. Elinkeinoelämän, muun muassa Finanssialan, edustajat ovat asiantuntijakuulemisis-
sa kritisoineet hallituksen esitystä vahvasti. Tämän vuoksi valiokunta ehdottaa seuraavaa
eduskunnan lausumaa:

”Eduskunta edellyttää, että hallitus tarkastelee vielä muutosten vaikutuksia ja arvioi nii-
den pohjalta mahdollisia muutostarpeita ennen soveltamisajan alkua.” Siis ennen 1.1.2021.

Valiokunnan mietintöön sisältyy yksi vastalause.

Yleiskeskustelu päättyi.

Eduskunta hyväksyi hallituksen esitykseen HE 282/2018 vp sisältyvien 1.—5. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.


	7
	20.15


