















































DEM81F4.tmp.xml


Pöytäkirjan asiakohta PTK 51/2018 vp

 Tarkistettu
4.1

Pöytäkirjan asiakohta 

PTK 51/2018 vp

Täysistunto

Torstai 17.5.2018 klo 16.03—18.18

2.5. Suullinen kysymys sote-uudistuksen viestinnästä (Anna-Maja Henriksson r)
Suullinen kysymys SKT 70/2018 vp

Suullinen kyselytunti

Puhemies Paula Risikko: Ja vielä myöskin ruotsalaisella eduskuntaryhmällä oli sote-
asioihin liittyvä kysymys. — Edustaja Henriksson.

Keskustelu

16.35 Anna-Maja Henriksson r: Ärade talman! I Helsingforsregionen håller de lokala
beslutsfattarna stormöten där man kräver att vård- och landskapsreformen ska stoppas. Frå-
gan är om regeringen verkligen kan köra över Nyland med 1,7 miljoner invånare.

Arvoisa puhemies! Tällaisessa tilanteessa, kun koko pääkaupunkiseutu on sote-uudistusta
vastaan, tuntuu vastuuttomalta, että valtioneuvosto julkaisee suoraan sanottuna banaalin
videokampanjan sote-uudistuksesta. [Eduskunnasta: Meidän verorahoilla!] Siinä vielä sa-
notaan näin: ”Onneksi se sukupolvi teki silloin oikeita ratkaisuja.” Mitä ihmeen ratkaisu-
ja? Asiahan on edelleen auki, yhtäkään pykälää ei ole vielä hyväksytty, ja asiantuntijatkin
jo ovat sanoneet, että raja viranomaistiedotuksen ja poliittisen mielipidevaikuttamisen vä-
lillä alkaa hämärtyä. Arvoisa hallitus, eikö tällaisessa herkässä tilanteessa valtioneuvoston
video ole ihan [Puhemies koputtaa] puhdasta propagandaa? Miksi tällaista tehdään, ja mitä
se maksaa?

16.37 Kunta- ja uudistusministeri  Anu Vehviläinen (vastauspuheenvuoro):  Arvoisa
puhemies! Ensinnäkin totean sen, että meillä on koko tämän uudistuksen ajan ollut erittäin
avoin tiedotuslinja. Aivan sieltä vuodesta 2015 lähtien olemme alueuudistus.fi-sivustolla
julkistaneet aina kaikki esitykset — myös keskeneräiset esitykset — reformiministeriryh-
mästä, ja sieltä löytyy paljon tietoa. Mutta sitten totean sen, että alueuudistus.fi on raskas
sivusto ja on kyllä tarkoitettu enimmäkseen ehkä kansanedustajille, asiantuntijoille ja niil-
le, jotka hakevat syvällisemmin tietoa. Tässä kohtaa olemme arvioineet muutama kuukau-
si sitten, että me tarvitsisimme myös entistä enemmän kansalaisviestintää eli kansalaisille
suoraan tehtyä viestintää. Sen vuoksi alkuvuodesta — tai olisiko ollut ehkä maaliskuussa
— julkistettiin tämä omamaakunta.fi-sivusto. On aina makuasia, pitääkö joku viestintää
mielikuvamainontana vai asiallisena mainontana, mutta minä pidän tärkeänä, että meillä
on viestintää myös tavallisille kansalaisille suoraan.

Kysymyksen käsittely päättyi.


	2.5
	16.35
	16.37


