















































DEMA2A.tmpSave.xml


Pöytäkirjan asiakohta PTK 41/2016 vp
Pöytäkirjan asiakohta 

PTK 41/2016 vp

Täysistunto

Torstai 21.4.2016 klo 16.00—19.18

2.4. Suullinen kysymys työllisyyden parantamisesta (Anna-Maja Henriksson r)
Suullinen kysymys SKT 46/2016 vp

Suullinen kyselytunti

Puhemies Maria Lohela: Seuraava kysymys, edustaja Henriksson.

Keskustelu

16.50 Anna-Maja Henriksson r:  Arvoisa puhemies, värderade fru talman! I svenska
folkpartiet har vi länge talat om att vi behöver fler (Puhemies koputtaa) som jobbar. Det är
med arbete vi skapar välfärd i vårt land, och det är på det sättet vi kan finansiera framtiden.
Vi måste få ekonomin på fötter igen.

Myös hallitus on meidän kanssamme samaa mieltä siitä, että tarvitaan lisää työpaikkoja ja
useamman ihmisen osallistumista työelämään. Tämä on hyvinvointiyhteiskuntamme ra-
hoituksen ja ylläpitämisen kannalta aivan välttämätöntä.

Viime viikolla valtiovarainministeriö julkaisi taloudellisen katsauksensa, joka ennakoi
69 prosentin työllisyysastetta vuoteen 2018 mennessä, ja hallituksella puolestaan on 72
prosentin työllisyysasteen tavoite vaalikauden loppuun mennessä. On selvää, että ne toi-
menpiteet yrittäjyys- ja työllisyyspakettien kautta, jotka nyt hallitus esittää, eivät tule riit-
tämään. Näin ovat myös ekonomistit muun muassa VATTista ja Suomen Yrittäjistä lausu-
neet Helsingin Sanomissa. (Puhemies koputtaa) Sen takia kysyn pääministeriltä: Millä li-
säkeinolla (Puhemies koputtaa) aiotte tulla tähän 72 prosentin työllisyystavoitteeseen?

16.51 Pääministeri Juha Sipilä (vastauspuheenvuoro): Arvoisa puhemies! Tämän julki-
sen talouden suunnitelman pohjalla vuoteen 2019 on ennuste, joka johtaa 69,4 prosenttiin
työllisyysasteena. Meidän tavoitteemme on 72, eli kurottavaa riittää. Yhteiskuntasopimuk-
sen on arvioitu täyttävän tuosta erosta noin prosenttiyksikön, vähän yli. Päästään pikkasen
yli 70:een näillä toimilla, mitkä ovat siellä sisällä, ja sitten yhteiskuntasopimuksella. Sen li-
säksi me julkistimme yrittäjyys- ja työllisyyspaketin, joka kuroo tuosta jäljellä olevasta
noin puolestatoista prosenttiyksiköstä osan. Ja sen lisäksi me valmistelemme kehysriiheen
lisätoimia, joilla yritämme vielä löytää lisäkeinoja siihen, että tuo 72 prosenttia täyttyisi.
Julkisen talouden suunnitelma eli se, että velaksi eläminen loppuu vuonna 2021, perustuu
nykyiseen ennusteeseen. Jos pystymme nostamaan (Puhemies koputtaa) työllisyysasteen
tavoitteen mukaiseksi, (Puhemies koputtaa) velaksi eläminen loppuu jo (Puhemies: Nyt on
jo aika täynnä!) vuonna 2019. 
 Tarkistettu
4.0



Pöytäkirjan asiakohta PTK 41/2016 vp
Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan. 

16.52 Anna-Maja Henriksson r (vastauspuheenvuoro):  Arvoisa puhemies! Tiedämme
myös, että kehno työhyvinvointi maksaa meidän yhteiskunnalle valtavia määriä.

Det att människor mår illa på arbetsplatserna kostar vårt samhälle mycket, det går mycket
pengar till förtida pensioneringar och till sjukdagpenning.

Tästä on myös THL:n professori Guy Ahonen lausunut monta viisasta sanaa. Nyt, kun hal-
litus on näitä työllisyys- ja työllistämismenetelmiä miettinyt, niin oletteko miettineet sitä,
millä tavalla parannetaan työhyvinvointia niin, että ihmiset jaksavat pidempään työelämäs-
sä? Ja millä tavalla myös tässä voitaisiin tehdä sellaisia edistysaskelia, että voitaisiin sääs-
tää yhteiskunnalle miljardeja, koska me tiedämme, että kehno työhyvinvointi tulee meille
hyvin kalliiksi?

16.53 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Tämä työssä jaksaminen ja työhyvinvointi on erittäin tärkeä ja merkityksellinen
asia, ja tämän vuoksi sosiaali- ja terveysministeriössä on useita eri hankkeita menossa nyt
nimenomaan tämän työhyvinvoinnin ja työssä jaksamisen kehittämiseksi ja edistämiseksi.
Tänään viimeksi olen käynyt avaamassa yhden tällaisen projektin, ja uskon, että näiden täl-
laisten toimivien käytäntöjen ja mallintamisten kautta meillä on valtava mahdollisuus sii-
hen, että ihmiset aidosti jaksavat ja pärjäävät siellä työelämässä pidempään. Se ei riitä, että
me teemme näitä hyviä tavoitteita vaikka eläkeiän pidentämisestä, vaan aidosti täytyy olla
niitä konkreettisia toimenpiteitä, joilla ihmiset kokevat sitä mielekkyyttä työelämässä ja
pystytään niitä sairaspoissaoloja vähentämään ja saadaan semmoinen kokonaisvaltainen
ote asiaan. Mutta se vaatii sitä, että meillä kaikki toimijat sitoutuvat tähän, myöskin yrittä-
jät ja erityyppiset järjestöt, (Puhemies koputtaa) totta kai valtiovalta, mutta se on yhteistyö-
tä.

16.54 Carl Haglund r (vastauspuheenvuoro):  Fru talman, rouva puhemies! On erittäin
hyvä, että hallitus yrittää tähän tarttua, ja tämä on erittäin suuri haaste. Tälle yhteiskunta-
sopimukselle annetaan aika suuri merkitys. Huolestuttavaa on kuitenkin se, että nyt kun te
tämän yhteiskuntasopimuksen lisäksi tuotte julkisuuteen erityyppisiä uudistuksia, jotka
minun mielestäni ovat ihan hyviä, niin sitten samalla tietyt toimijat työmarkkinoilla ilmoit-
tavat, että ne eivät sitten käy, että silloin yhteiskuntasopimus kaatuu. Tämä on mielestäni
aika haastava kokonaisuus. Olisi mielenkiintoista kuulla, miten pääministeri näkee tämän
yhtälön, mutta pelkään pahoin, että on mahdollista, että tämä tärkeä sopimus onkin sitten
joko vesittymään päin tai jopa pahimmassa tapauksessa kaatuu. Onko hallituksella sitten
joku B-suunnitelma, koska sille on laskettu aika suuri merkitys?

Toinen kysymys, mikä on hyvin keskeinen ja joka liittyy tämän viikon uutisiin, on työn-
välitys ja se, miten sitä voidaan uudistaa. Yritin jo viime viikolla kysyä työministeriltä,
mutten saanut selkeää vastausta, että voisiko työnvälityksen ja työvoimapalveluiden uudis-
taminen olla yksi niistä kysymyksistä, mitä valmistellaan nyt elokuun budjettiriiheen.
2



Pöytäkirjan asiakohta PTK 41/2016 vp
16.55 Pääministeri Juha Sipilä (vastauspuheenvuoro):  Arvoisa puhemies! Se on totta,
että tämä yhteiskuntasopimuksen merkitys on tässä kokonaisuudessa suuri. Se on noin yksi
neljäsosa niistä toimista, mitä tarvitaan työllisyysasteen nostamiseksi 72 prosenttiin. Nyt
on tärkeää, että kaikki osapuolet vievät sitä määrätietoisesti samaan maaliin koko ajan, ja
olemme rauhallisia ja provosoitumatta näistä eri viesteistä ja tilanteista. 

Hallituksen kuitenkin täytyy tehdä monia toimia yhtä aikaa, ja niistä yksi on tämä työn-
välitykseen liittyvä. Meillä on kärkihankkeissa mukana työnvälityksen kehittäminen. Me
haemme siellä myöskin kokeiluja. Esimerkiksi meillä on ollut yksityisen työnvälityksen
kokeilu tämmöisellä tulospalkkiomallilla. Tätäkin aiotaan nyt rajatusti kokeilla tai testata,
mihin sillä päästään.

16.57 Kunta- ja uudistusministeri  Anu Vehviläinen (vastauspuheenvuoro):  Arvoisa
puhemies! Täydennän vielä hieman tätä pääministerin vastausta, kun työministeri Lind-
ström täältä puuttuu. Me olemme linjanneet tässä maakuntauudistuksen yhteydessä, että
vuoden 2019 alussa te-palveluitten järjestämisvastuu siirtyy maakunnille, mutta että sitä
voidaan käytännössä tuottaa, tehdä myös kuntien, kaupunkien, myös yksityisen sektorin ja
järjestöjenkin toimesta. Sitten myös täällä salissa on ollut paljon toivetta siitä, että käyn-
nistäisimme nopeasti erilaisia kuntakokeiluja tässä asiassa, ja tämä on menossa eteenpäin.
Tiedän, että tällä viikolla on TEMin virkamiesvalmistelussa lähtenyt yhdessä valtiovarain-
ministeriön, sosiaali- ja terveysministeriön ja valtioneuvoston kanslian kanssa tämmöinen
kokeiluhanke liikkeelle, jotta me saisimme jo vuosille 17 ja 18 sekä maakuntatasolla ko-
keiluja että myös kaupungeissa ja kunnissa kokeiluja.

Kysymyksen käsittely päättyi.
3


