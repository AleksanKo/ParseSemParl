















































DEM1A48.tmp.xml


Pöytäkirjan asiakohta PTK 152/2018 vp
Pöytäkirjan asiakohta 

PTK 152/2018 vp

Täysistunto

Perjantai 1.2.2019 klo 13.04—13.33

5. Hallituksen esitys eduskunnalle laiksi ulkomaalaislain muuttamisesta
Hallituksen esitys HE 217/2018 vp
Valiokunnan mietintö HaVM 26/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 5. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

13.19 Päivi Räsänen kd: Arvoisa rouva puhemies! Tässä on kyseessä ulkomaalaislain
muutos, joka valiokunnassa on käsitelty aivan yksimielisesti. Nämä muutokset ovat kan-
natettavia. Tässä on kaksi asiaa, toinen koskee oikaisuvaatimusmenettelyjä viisumiasiois-
sa ja toinen sitten dna-tutkimusta lähinnä perheenyhdistämiseen liittyvissä tilanteissa.

Kiinnitän nyt huomiota siihen, että tässä ehdotetaan, että asianosainen voisi itse ottaa
dna-tutkimusta varten suun limakalvolta näytteen virkamiehen valvonnassa. Eli enää jat-
kossa ei tarvittaisi terveydenhuollon ammattihenkilöä tämän näytteen ottamisessa. Vastaa-
va käytäntö on käytössä myös isyystutkimuksissa Suomessa, eli siinäkään ei enää tervey-
denhuollon ammattihenkilöä käytetä vaan henkilö itse lastenvalvojan valvonnassa voi tä-
män näytteen ottaa. Tämä on kaikin puolin kannatettavaa, koska tällähän sekä tavoitellaan
kustannussäästöjä että sujuvoitetaan Maahanmuuttoviraston ja edustustojen toimintaa.

Kiinnitän nyt huomiota siihen, että tässä myös tavoitellaan sitä, että perhesiteen perus-
teella haettavien oleskelulupien käsittelyaikoja voitaisiin lyhentää. Kävin itse tänään Maa-
hanmuuttoviraston sivuilla tekemässä testin, jolla voi testata, mikä olisi tiettyjen ehtojen
vallitessa se perheenyhdistämisen käsittelyaika, ja se on noin 10 kuukautta eli se on aivan
liian pitkä ajatellen näiden perheiden tilannetta. Tuleepa sitten kielteinen tai myönteinen
päätös, käsittelyaika on reilusti yli sen, mikä on tavoitteeksi asetettu.

13.21 Veera Ruoho kok: Arvoisa puhemies! Tosiaan tässä ulkomaalaislain muuttamises-
sa kyse on oikaisunhakuinstanssin muuttamisesta Suomen edustustosta ulkoministeriöksi
näissä viisumin epäämis- ja mitätöimispäätöksissä sekä sellaisessa viisumin kumoamis-
päätöksessä, jota ei ole tehty viisuminhaltijan pyynnöstä. Laissa myös muutettaisiin dna-
näytteen ottoa silleen, että perhesiteen selvittämisessä henkilö tekisi dna-näytteen ottami-
sen itse Migrin, Maahanmuuttoviraston, tai ulkoasiainhallinnon virkamiehen valvonnassa,
eikä siinä tosiaan enää tarvittaisi tätä terveydenhuollon ammattihenkilöä, myöskään paik-
kaa ei säädeltäisi. Muutos sitten koskisi sekä täällä Suomessa että ulkomailla otettavia
näytteitä.
 Tarkistettu
4.0



Pöytäkirjan asiakohta PTK 152/2018 vp
Tämä ulkomaalaislain ehdotus on kannatettava ja hyvä, ja se mahdollisesti myös no-
peuttaa näitä hakuprosesseja.

13.22 Eero Heinäluoma sd: Arvoisa puhemies! Ulkomaalaislaki on tärkeä osa meidän
maahanmuuttopolitiikkaa. Viime viikolla tarkastusvaliokunta sai valmiiksi ja toi myös
eduskunnan käsittelyyn mietinnön meidän kotouttamispolitiikan muutostarpeista, ja voi
sanoa, että tämä kysymys asioiden käsittelyn nopeuttamisesta ja byrokratian vähentämi-
sestä on aivan olennainen. Se sama asia, joka on tässä, koskee laveammalti meidän kotout-
tamispolitiikkaa ja myös turvapaikanhakijoiden vastaanottamista. Nyt ihmisiä pidetään
liian kauan epävarmuudessa, totutetaan elämään sosiaaliturvan varassa, ja sitä kautta, jos
turvapaikka on saatu, vastaavasti tämä kotoutumisen alkaminen suomalaiseen yhteiskun-
taan myöhästyy pahasti. Tämä edellyttää asennemuutosta laveammalti yhteiskunnassa
mutta edellyttää kyllä myös lainsäädännön muutoksia yhtä hyvin kotouttamislain kuin ul-
komaalaislain puolella. Tuossa eduskunnan viime viikolla hyväksymässä kannanotossa
keskeinen lähtökohta oli, että koko tämä ketju pitää saada toimimaan nopeammin sekä siel-
lä vastaanottokeskuspuolella turvapaikkahakemusten käsittelyssä että kotouttamisen alka-
misessa, kielitaidon oppimisessa, työelämään pääsyssä. Jokainen ylimääräinen kuukausi,
joka täällä käytetään byrokratian rattaiden turhaan tai hitaaseen pyörittämiseen tulee mak-
settavaksi sekä suomalaiselle veronmaksajalle että sille henkilölle, joka on kysynyt, saako
hän esimerkiksi perheensä tuoda tänne.

Tässä on inhimillistä kärsimystä mutta tässä on myös suuria taloudellisia menetyksiä.
Sen takia olisi tärkeätä, että eduskunta jatkaisi sillä linjalla, jonka viime viikolla otimme,
että yksituumaisesti viemme eteenpäin tätä isompaa remontin tarvetta, johon kuuluu käsit-
telyaikojen nopeuttaminen, siihen kuuluu myös työlupahakemusten, oleskelulupahake-
musten käsittelyn nopeuttaminen, siihen kuuluu nopeampi pääsy työelämään, ja siihen
kuuluu nopeampi suomen kielen oppiminen. Iso kokonaisuus, joka vaatii puolueilta laajaa
tahtoa, jotta tämä saataisiin paremmalle uralle kuin mitä se on nyt viime vuosina ollut.

13.25 Markku Rossi kesk: Arvoisa rouva puhemies! Sipilän hallitus on toteuttanut hyvin
paljon tällaista normien purkua: on kevennetty hallintoa, vähennetty erilaisia säädöksiä,
määräyksiä. Tässä on tehty hyvin paljon hyvää työtä. Tämä lakiesitys ja tämä kokonaisuus
on erinomaisen hyvä esimerkki siitä, siis ulkomaalaislain muuttaminen, yhdenkin ja muu-
taman pienen kohdan osalta. Nyt ei tarvita tulevaisuudessa sukulaissiteiden selvittämisek-
si dna-näytteen ottotilanteessa enää terveydenhuollon henkilöstöä läsnä, vaan siinä riittää
se, että on asianmukainen virkamies paikan päällä, ja se keventää niin, että terveydenhuol-
lon henkilöt taas voivat paneutua siihen työhön, mihinkä heidät on koulutettu ja tarvitaan.
Tämä on pieni asia kokonaisuudessaan, mutta hyvä esimerkki siitä, että tällä lailla hallin-
toa pitää viedä eteenpäin.

Voin yhtyä täysin tuohon näkökulmaan, mitä edustaja Heinäluoma tuossa sanoi, että
hallintoa muutoinkin pitää pyrkiä viemään siihen suuntaan — olipa kysymys nyt sitten
maahanmuuttokysymyksistä tai mistä tahansa muistakin asioista — että päätöksiin saa-
daan nopeutta. Tämän päivän digitaalisessa maailmassa aamupäivän kysely monesta tun-
tuu jo iltapäivällä vanhalta, eli tarvitaan nopeita ratkaisuja, puhumattakaan, jos kuukausi-
tolkulla, jopa vuositolkulla odotetaan esimerkiksi maahanmuuttotilanteessa, turvapaikan-
hakutilanteessa. Se voi johtaa hyvinkin dramaattisiin tilanteisiin, joista valitettavasti myös
löytyy myös esimerkkejä.
2



Pöytäkirjan asiakohta PTK 152/2018 vp
Arvoisa puhemies! Yksi asia vielä, joka on aina ihmetyttänyt: kun Suomessa koulute-
taan paljon myös ulkomaalaisia ihmisiä, niin heidän mahdollisuutensa jäädä Suomeen
työskentelemään on tehty kyllä hyvin vaikeaksi. Tässäkin on kyllä byrokratian purkami-
sen paikkaa, koska on ihan järkevää, että silloin kun me koulutamme, niin silloin näille am-
mattilaisille annamme myös mahdollisuuden työllistyä.

Puhemies Paula Risikko: Arvoisat edustajat, aikataulusyistä teemme sillä tavalla, että tar-
joan mahdollisuutta näille henkilöille, jotka täällä ovat, Viitanen, Räsänen, Elo ja Heinä-
luoma, vastauspuheenvuoroon. Voi jättää silti puheenvuoropyynnönkin tuonne, mutta se
siirtyy seuraaville päiville.

13.27 Pia Viitanen sd (vastauspuheenvuoro): Arvoisa puhemies! Minustakin se ajatus,
mikä täällä on tullut hyvin ilmi, että kaikissa vaiheissa tarvitaan nopeampia käsittelyjä, on
äärimmäisen tärkeä ja kriittinen. Halusin myös omassa puheenvuorossani korostaa tätä,
että oli tärkeää ja merkittävää, että tarkastusvaliokunta, jossa muuten edustaja Heinäluoma
toimii puheenjohtajana, otti kannan, joka sitten myöhemmin tuli myös koko eduskunnan
yksimieliseksi kannaksi näistä asioista. Minusta siinä on hyvä pohja, ja on erittäin tärkeää,
että tämänkaltaisissa kysymyksissä voimme yhteisellä rintamalla edetä, [Simon Elon väli-
huuto] koska tarvitaan isompaa remonttia ja tarvitaan vahvoja toimia.

Asiantuntijakuulemisessa, puhemies, tuli ilmi myös monia muita tarpeita, joita tulee ko-
hentaa. Esimerkiksi itse pysähdyin kovasti miettimään sitä, kun tuli ilmi, että näistä vas-
taanottokeskuksista meillä ei ole olemassa tilastointia esimerkiksi siitä, kuinka paljon osal-
listutaan [Puhemies koputtaa] näihin kurssitus- ja koulutustoimintoihin. Minusta kaikki
tällainen on itsestäänselvästi niitä asioita, joita pitää tulevaisuudessa parantaa.

13.28 Päivi Räsänen kd (vastauspuheenvuoro): Arvoisa puhemies! Tässä esityksessä,
jota nyt käsittelemme, on todellakin kysymys kahdesta tavasta purkaa tarpeetonta sääte-
lyä, ja on kyllä rehellisyyden nimissä todettava se, että ei näillä toimenpiteillä kovin suurta
vaikutusta näihin käsittelyaikoihin ole, mutta jos pienikin vaikutus on, niin se on toki hyvä.

Todellakin tarkastusvaliokunta teki suuren urakan kolmen vuoden aikana ja käsitteli
näitä kotouttamislainsäädännön uudistamisen tarpeita ja tuli siihen johtopäätökseen, että
koko kotouttamislainsäädäntö tarvitsee uudistuksen. Ei riitä pelkästään, että sitä sieltä tääl-
tä paikkaillaan. Samassa yhteydessä kyllä nämä käsittelyajat, jotka ovat monella tavoin
hankalia, myös tämän perheenyhdistämisen näkökulmasta [Puhemies koputtaa] tulisi huo-
mioida.

13.29 Simon Elo sin (vastauspuheenvuoro): Arvoisa rouva puhemies! Tähän viitaten,
mitä edustaja Räsänen sanoi käsittelyajoista, niin viisumihakemuksen osalta oleellista on
tässä esityksessä nimenomaan se, että oikaisuvaatimuksesta peritään jatkossa asian vireil-
lepanon yhteydessä maksu ja tämän maksun pitää olla suoritettuna 30 päivän kuluessa sii-
tä, kun oikaisuvaatimuksen tekee. Eli tällä halutaan juuri ennaltaehkäistä ilmeisen perus-
teettomia oikaisuvaatimuksia. Toisaalta, jos päädytään siinä oikaisuvaatimuksessa myön-
teiseen tulokseen eli oikaisu tehdään, silloin tämä maksu palautetaan. Eli sinänsä oikeu-
denmukainen toimenpide kaikin tavoin.

Edustaja Heinäluoma otti aiheellisesti esiin myös kotouttamisen noin yleisesti. Siniset
ovat maahanmuutto- ja kotouttamisohjelmassaan esittäneet uusille kansalaisille tällaista
3



Pöytäkirjan asiakohta PTK 152/2018 vp
uskollisuuden valaa, joka on monessa maassa käytössä, isoista maissa esimerkiksi Yhdys-
valloissa, Kanadassa, Britanniassa, Saksassa, Brasiliassa. Eli Suomen valtiolle ja perustus-
laille osoitettaisiin tällainen uskollisuuden vala. Tämä lisäisi kansalaisuuden henkistä pai-
noarvoa, merkitystä ja samalla yhä paremmin erilaisten testien kautta osoittaisi sitä, että
henkilö on todistetusti kotoutunut suomalaisiin arvoihin ja kulttuuriin. [Puhemies koput-
taa]

Tällaisia esityksiä tarvitaan lisää, mitä nyt tosiaan valiokuntakin mietinnössään esitti.

13.30 Eero Heinäluoma sd (vastauspuheenvuoro): Arvoisa puhemies! On hyvä kuulla
jälleen tänään se henki — vaikkakin vähän vähälukuiselta eduskunnalta mutta kuitenkin —
että ajattelu on hyvin yksituumainen, että meidän pitää tehdä muutoksia tässä maahan-
muuttopolitiikassa, kotouttamisessa ja meidän pitää tehdä ne muutokset sellaisella tavalla,
että ne toimivat, niin kuin täällä olemme voineet kuulla, voi sanoa, kaikkien hyväksi. Se,
että näiden käsittelyjen päällä ei istuta vuositolkulla vaan ne saadaan nopeasti ratkaistua,
on ehdottomasti kaikkien etu. Jos tätä voidaan tällä tavalla asiallisella ja kiihkottomalla ta-
valla viedä eteenpäin, niin uskon, että Suomen kansa kiittää eduskuntaa ja kansanedustajia
ja puolueitakin, että voidaan reagoida havaittuihin ongelmiin ja viedä yhdessä ratkaisuja
eteenpäin.

Tämä nopeuttaminen on kuitenkin siksi tärkeä asia koko tässä ketjussa, että toivoisin,
että eduskunta saisi kyllä [Puhemies koputtaa] tuon selonteon yhteydessä myös sitten sel-
vityksen, joka ensi vaalikauden alussa pitäisi antaa, siitä, miten nämä määräajat ovat kehit-
tyneet lähimmän vuoden kahden aikana.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 217/2018 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
4


