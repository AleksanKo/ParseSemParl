















































DEMDA46.tmp.xml


Pöytäkirjan asiakohta PTK 38/2018 vp

 Tarkistettu
4.1

Pöytäkirjan asiakohta 

PTK 38/2018 vp

Täysistunto

Torstai 19.4.2018 klo 16.01—20.42

2.6. Suullinen kysymys  avustusrahojen  kohdentamisesta  palestiinalaishallinnossa (Peter 
Östman kd)

Suullinen kysymys SKT 55/2018 vp

Suullinen kyselytunti

Toinen varapuhemies Tuula Haatainen: Seuraava kysymys, edustaja Östman.

Keskustelu

16.57 Peter Östman kd: Arvoisa puhemies! Suomi täytti juuri 100 vuotta, ja Israel juhlis-
taa 70-vuotisjuhlapäiväänsä tänä keväänä. Israelin ja Suomen valtiollisen itsenäistymisen
välillä on mielenkiintoisia historiallisia näkökohtia. Israelilla on sama olemassaolon oi-
keus kuin Suomellakin. Ilta-Sanomissa oli tänään iso artikkeli, jonka otsikko oli ”Tukeeko
Suomi jihad-opetusta?”

Suomen valtio on vuosikymmenten ajan tukenut palestiinalaishallintoa avokätisesti
muun muassa kehitysyhteistyövaroilla. On hyvin valitettavaa, jos verorahamme päätyvät
epäsuorasti terroristiseen toimintaan. Jokainen sukupolvi, jokainen hallitus on vastuussa
omista teoistaan ja ajastaan. Kysyn hallitukselta: Mitä hallitus aikoo tässä tilanteessa teh-
dä? Miksette jäädytä avustusrahoja, kuten Norja ja Tanska ovat tehneet?

16.58 Ulkoministeri Timo Soini (vastauspuheenvuoro):  Arvoisa rouva puhemies! Israe-
lin valtio täyttää vuosia, ja huomenna on vuosivastaanotto, johon osallistun Suomen ulko-
ministerinä. Se on vahva kannanotto Israelin valtion olemassaolon puolesta. Selvitin tätä
asiaa ministeriössä, tätä kirjakysymystä, ja mikäli oppikirjojen esiin tuodut ongelmat ovat
tosia, ne otetaan vakavasti. Suomi seuraa aina muiden rahoittajamaiden kanssa asian sel-
vittämistä, ja tästä on jo keskusteltu myös palestiinalaishallinnon opetusministeriön kans-
sa, mutta me tuemme myöskin sitä, että palestiinalaislapset saavat oppia ja että he saavat
välineitä pärjätä tässä maailmassa, etteivät he päädy jihadistien ja muiden terroristien vär-
väyslistoille.

Kysymyksen käsittely päättyi.

Kyselytunti päättyi.


	2.6
	16.57
	16.58


