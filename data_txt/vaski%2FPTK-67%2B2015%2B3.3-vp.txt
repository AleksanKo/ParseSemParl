















































DEM95E5.tmpSave.xml


Pöytäkirjan asiakohta PTK 67/2015 vp
Pöytäkirjan asiakohta 

PTK 67/2015 vp

Täysistunto

Torstai 19.11.2015 klo 16.01—19.47

3.3. Suullinen kysymys turvapaikanhakijoiden työnteko-oikeudesta (Joakim Strand r)
Suullinen kysymys SKT 54/2015 vp

Suullinen kyselytunti

Puhemies Maria Lohela: Seuraava kysymys, edustaja Strand.

Keskustelu

16.44 Joakim Strand r: Värderade fru talman! Maamme kansainvälistyy kovaa vauhtia.
Esimerkiksi Vaasassa ulkomaalaistaustaisten osuus on jo noin 8 prosenttia ja kaupungissa
puhutaan yli sataa eri äidinkieltä, työllisyystilanne on maan kärkitasoa ja suurimmissa teol-
lisissa vientiyrityksissä työskentelee lähes 50 eri kansallisuutta. Tällä ei tietenkään ole suo-
raa syy-yhteyttä juuri tämän päivän maahanmuuttotilanteeseen, mutta tiedämme kuiten-
kin, että turvapaikanhakijoiden joukossa on erittäin taitavia ihmisiä, jotka ovat korkeasti
koulutettuja ja jotka voisivat tuoda suurta hyötyä maahamme. Paras apu kotouttamisessa
on oma työpaikka, oma palkka, oma perhe ja yhteenkuuluvuudentunne. Kysyn vastaavalta
ministeriltä: Mitä aiotte tehdä, jotta maahantulijat työllistyvät ja kotoutuisivat nopeam-
min? Ja olisiko aika antaa heille oikeus mennä töihin heti, kun ovat rekisteröityneet maa-
han turvapaikanhakijoiksi? — Kiitos.

16.45 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Kysyjä on ihan, voi sanoa, ajan tasalla, koska TEM on reagoinut näihin asioi-
hin. Se ensimmäinen toimenpide oli se, että alussa kartoitetaan tämä osaaminen, siinä vai-
heessa, kun nämä ihmiset tulevat hakemaan sitä turvapaikkaa, jotta me tiedämme, keitä he
ovat, mitä he osaavat ja onko heillä esimerkiksi kiinnostusta yrittämiseen, mihin te viitta-
sitte. Tämä on tietenkin semmoinen asia, että mitä paremmin me tässä kotouttamisessa on-
nistumme, sitä vähemmällä vaivalla me pääsemme, sitä halvemmaksi se ikään kuin tulee
— jos puhutaan ihan suomen kieltä. Se on meidän etumme, se on maahanmuuttajan etu. Eli
kyllä tätä työtä on tehty.

Ja kun te viittasitte tähän työnteko-oikeuteen, niin yhteisymmärryksessä sisäministeriön
kanssa me olemme tätä asiaa pohtineet. Kyllä tässä varmaan päästään eteenpäin, niin että
nämä ihmiset pääsisivät nykyistä nopeammin työn syrjään kiinni.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.46 Joakim Strand r (vastauspuheenvuoro): Hallitusohjelmassa mainitaan myös, aina-
kin osittain, että EU-alueen ulkopuolisen työvoiman tarveharkintaa lievennetään. Jotta sai-
 Tarkistettu
4.0



Pöytäkirjan asiakohta PTK 67/2015 vp
simme taas viennin vetämään ja elinkeinoelämän pyörät ympäri maatamme pyörimään, on
meidän käytettävä kaikki mahdolliset keinot. Kysynkin taas vastaavalta ministeriltä: miten
tarveharkinnan lieventäminen etenee, ja onko teillä kenties joitain täysin uusia ideoita ja
innovaatioita siitä, miten yritystemme työvoiman saanti tulevaisuudessa turvataan?

16.47 Oikeus- ja työministeri Jari Lindström (vastauspuheenvuoro):  Arvoisa puhe-
mies! Hallitusneuvotteluissa sovittiin, että tarveharkinnasta ei luovuta, mutta siellä on
tämä lievennys siltä osin, kun on näitä asiantuntijoita, asiantuntijatyöhön sopivia henkilöi-
tä, heidän osaltaan se on kyllä. Tämä on nimenomaan sitä puolta, missä kannattaa katsoa se
osaaminen, ja jos sille osaamiselle todellakin on käyttöä, niin tässä suhteessa siinä tarve-
harkinnassa on näin. Tällä lailla on sovittu hallitusneuvotteluissa eikä ole muusta sovittu,
joten tästä pidetään kiinni.

16.47 Antti Kurvinen kesk (vastauspuheenvuoro):  Arvoisa rouva puhemies! Edustaja
Strand otti esille erittäin tärkeän asian. Haluaisinkin nyt kysyä vastaavalta ministeriltä: ol-
laanko mietitty, voisiko vastaanottokeskuksissa harjoittaa pienimuotoista työtoimintaa
niin, että heti maahan saapuvat turvapaikanhakijat oppisivat sen, että Suomessa pitää tehdä
töitä, että voi elättää perheensä ja pärjätä tässä maassa? Lisäksi tarkentaisin vielä vähän tätä
edustaja Strandin kysymystä: onko hallitus valmis poistamaan kaikki karenssiajat turva-
paikanhakijoilta niin, että ei ole mitään makoiluaikaa, joutenoloaikaa siellä vastaanotto-
keskuksessa?

16.48 Oikeus- ja työministeri Jari Lindström (vastauspuheenvuoro):  Arvoisa puhe-
mies! Ensinnäkin tästä työn tekemisestä mahdollisimman äkkiä, ylipäätään siitä, että tekee
jotain hyödyllistä siinä alkuvaiheessa: Kyllä siitä on puhuttu ja sitä ollaan viety eteenpäin.
Siitä voitaisiin lähteä liikkeelle, että esimerkiksi tämmöinen kausityö voisi olla se ensim-
mäinen vaihe, missä tätä voitaisiin soveltaa.

Tästä toisesta, mihinkä te viittasitte, tästä työnteko-oikeudesta: Niin kuin äsken sanoin,
kyllä me olemme näihinkin  asioihin  kiinnittäneet  huomiota ja me olemme sitä mieltä
TEMin puolella, että mahdollisimman nopea työllistyminen on kaikkien etu, myös maa-
hanmuuttajien ja tietenkin tämän yhteiskunnan, ja tämä tämmöinen niin sanottu makoilu,
Kimblen pelaaminen, jalkapallo, vaikka on hieno laji, ei välttämättä kauheasti meitä hyö-
dytä. Eli mahdollisimman äkkiä töihin, se on ainakin minun kantani, ja siitä varmaan löy-
detään yhteisymmärrys hallituksen sisältä.

16.49 Simon Elo ps (vastauspuheenvuoro): Arvoisa rouva puhemies! Esitän juuri tänään
julkaistavassa teoksessani Siirtolaiskriisi ratkaisuksi nimenomaan sitä, että heti ensimmäi-
sen kolmen kuukauden aikana voi tehdä tällaisia avustavia töitä, jotka eivät vaikuta nor-
maaleihin työmarkkinoihin. Tällä hetkellä ongelmallista on se, että monella ihmisellä, joka
Suomeen tulee ja kolmen kuukauden jälkeen voi saada mahdollisuuden tehdä töitä, ei ole
asiallisia henkilöpapereita, ja sitä oikeutta ei nykylainsäädännön mukaan saa. Mutta, arvoi-
sa ministeri Lindström, nimenomaan haluan korostaa tätä, että tällä ei olisi vaikutusta nor-
maaleihin työmarkkinoihin, vaan että se on työvelvoite vastikkeeksi siitä ylöspidosta, so-
siaaliturvasta, mitä saa. Onko juuri näin, ministeri Lindström, että kyse on siitä, että ei vai-
kuteta normaaleihin työmarkkinoihin?
2



Pöytäkirjan asiakohta PTK 67/2015 vp
16.49 Oikeus- ja työministeri Jari Lindström (vastauspuheenvuoro):  Arvoisa puhe-
mies! Edustaja Elo, kirjailija Elo, (Naurua) osui kyllä ihan asian ytimeen. Kyllä juuri näin
on tarkoitus toimia, eli on nämä avustavat työt. Kyllä meillä on tavallaan myös se velvoite
siitä, että kun jotain saa, niin sen eteen täytyisi jotain tehdä, eikä minun mielestäni pitäisi
olla mikään ongelma esimerkiksi tehdä risusavottaa. Mutta sitten se, sotkeeko se näitä työ-
markkinoita: Meillä ei todellakaan ole aikomus järjestää mitään ohituskaistaa maahan-
muuttajille. Heitä kohdellaan ihan samalla tavalla kuin muitakin. Totta kai heillä on sellai-
sia erityispiirteitä kuten kielikoulutus, joka on tietenkin erona suomalaiseen. Mutta ei mi-
tään ohituskaistoja ole tarkoitus rakentaa eikä vastakkainasettelua. Meillä on se 350 000
työtöntä ja muutenkin tarpeeksi haastetta siinäkin. Nämä tulevat lisäksi siihen, ja heitä koh-
dellaan siltä osin samalla tavoin.

16.50 Sisäministeri Petteri Orpo (vastauspuheenvuoro): Arvoisa puhemies! Nopea akti-
vointi ja töihin pääsy on tietysti kaikkein parasta kotouttamista. Itse haluaisin kuitenkin tä-
hän tuoda esiin sen puolen, että meidän täytyy pystyä kuitenkin tekemään nämä turvapaik-
kaprosessit niin nopeasti kuin mahdollista. Meillä on ennuste tällä hetkellä, että 35—40
prosenttia nyt Suomeen tulleista turvapaikanhankijoista tulee saamaan turvapaikan. Mie-
lestäni kaikkein tehokkainta on se, mitä nyt tehdäänkin yhdessä Maahanmuuttoviraston
kanssa, että pyritään puristamaan nämä päätökset mahdollisimman nopeasti. Nyt ne veny-
vät väliaikaisesti, kun on tullut niin paljon tulijoita, yli puoleen vuoteen, valitettavasti, mut-
ta hyvin nopealla tahdilla me pyrimme siihen, että päästään kevään aikana kolmeen kuu-
kauteen ja sitten vielä parempaan kuin tänä päivänä eli jopa sinne kuukauden, kahden kä-
sittelyaikoihin. Silloin niille, jotka Suomeen saavat jäädä, tarvitsevat turvaa ja suojelua, on
tehtävä mahdollisimman nopea reitti työmarkkinoille. Ja tässäkin meidän täytyy hakea uu-
sia tapoja, miettiä, miten me saisimme henkilöt, joilla monella on hyvin alhainen koulutus,
ei kielitaitoa, kuitenkin työmarkkinoille ja työllistettyä.

16.52 Eeva-Johanna Eloranta sd (vastauspuheenvuoro): Arvoisa puhemies! Onnistunut
kotouttaminen on todellakin ensiarvoisen tärkeätä tässä tilanteessa, jossa nyt olemme.
Huolenaiheita kuitenkin tuon kotouttamisen onnistumisessa riittää. VATTin raportin mu-
kaan maahanmuuttajataustaisten oppilaiden osaaminen on heikompaa kuin kantaväestöllä
ja tämä ero on meillä suurempi kuin muissa Pohjoismaissa tai Pohjois-Euroopan maissa.
Myöskin vieraskielisten perheiden peruskoulun suorittaneilla nuorilla on kuusinkertainen
riski joutua ulkopuoliseksi eli nuoriksi, jotka eivät ole koulutuksessa eivätkä työelämässä.
Onkin tärkeätä korostaa erityisesti toisen ja kolmannen polven maahanmuuttajien syrjäy-
tymisen ehkäisyä osana laajempaa yhteiskunnallista kehitystä. Myöskin meidän lainsää-
däntömme ja poliittiset periaatteemme aika hyvin ottavat maahanmuuton huomioon, mut-
ta esimerkiksi hallitusohjelmatasolla maahanmuuttopolitiikalle on annettu vain hyvin niu-
kasti tilaa, noin kymmenisen riviä, ja meillä myöskin kotouttamispolitiikkaa resursoidaan
aivan liian vähän vieläkin. Oletteko, arvoisa hallitus, laatimassa tällaista hyvin laajaa väes-
töpoliittista ohjelmaa tai strategiaa, jossa myös kotouttaminen otettaisiin huomioon? Sille
olisi nyt todellakin tarvetta.

16.53 Oikeus- ja työministeri Jari Lindström (vastauspuheenvuoro):  Arvoisa puhe-
mies! Vastaan omalta osaltani siitä, että meidän on tällä tietoa tämän kuun lopussa tarkoi-
tus tulla julki kotouttamisen toimintasuunnitelman kanssa, eli me olemme pohtineet oi-
3



Pöytäkirjan asiakohta PTK 67/2015 vp
keasti näitä asioita joka näkökulmasta. Ja kuten tässä ministeri Orpo äsken mainitsi, me
joudumme myös samalla miettimään uusia tapoja toimia, koska tämä haastaa meidät aivan
eri tavalla kuin aikaisemmin. Siinä suhteessa näille ryhmille, joilla ei ole sitä osaamista —
nämä osaamiserot ovat todellakin suuria — me joudumme luomaan uusia polkuja ja miet-
timään uusia keinoja, ja sen takia me haluamme kuulla sitä kokemusta myös muualta Eu-
roopasta, miten he ovat näitä asioita tehneet, ja sieltä voi olla oppia. Mutta samalla me tar-
vitsemme järjestöjä, me tarvitsemme yhteistyötä kaikilta toimijoilta. Ei tämä ole pelkäs-
tään hallituksen ja valtiovallan tehtävä, vaan kyllä tässä tarvitaan monta toimijaa mukaan.
Silloin me ehkä selviämme tästä valtavasta haasteesta.

16.54 Anna-Maja Henriksson r (vastauspuheenvuoro): Arvoisa puhemies! Tarttuisin tä-
hän tarveharkintakysymykseen. Meillä on muun muassa Pohjanmaalla aika monta yritys-
tä, jossa on ulkomaalaisia työntekijöitä, ja ihan käytännön näkökulmasta tilanne on se, että
jos henkilö tulee EU:n ulkopuolelta esimerkiksi kasvihuoneeseen töihin Närpiöön ja jos
hän parin vuoden kuluttua haluaa vaihtaa alaa esimerkiksi metallityöhön ja vaikka hän oli-
si itse metallimies, niin hän ei voi vaihtaa työpaikkaa ilman, että saadaan lupa vaihtaa.
Elikkä tässä on valtava byrokratia: se yrittäjä joutuu tekemään töitä sen eteen, että hän saa
sen henkilön palkattua, ja henkilö itse joutuu tekemään paljon byrokraattista työtä. Millä
tavalla hallitus aikoo tätä normien purkua helpottaa, jotta tulevaisuudessa näillä pk-yrityk-
sillä olisi helpompi tilanne vaihtaa työntekijöitä ja jotta nämä ihmiset myös tuntevat, että
he pystyvät kotoutumaan Suomeen ja että heidät hyväksytään täällä?

16.55 Oikeus- ja työministeri Jari Lindström (vastauspuheenvuoro):  Arvoisa puhe-
mies! Se on ihan totta, että meillä on tällaista byrokratiaa. Toisaalta minä itse ymmärrän tä-
män tarveharkinnan nimenomaan niin, että me harkitsemme, tarvitsemmeko me näitä ih-
misiä, ja jos sellainen tarve on, niin silloinhan se on ok. Mutta tämä ammatinvaihtokysy-
mys ja siihen liittyvä tämmöinen byrokratia ovat niitä asioita, joista me nyt sitten yhdessä
esimerkiksi ministeri Vehviläisen kanssa olemme puhuneet: työllisyyden sateenvarjon alla
on näitä kaikenlaisia normeja, suorastaan välillä järjettömyyksiä, joita on syytä miettiä ja
joita voidaan aivan pienelläkin vaivalla poistaa. Eli kyllä tämä on semmoinen asia, mihin-
kä kiinnitän kyllä vakavaa huomiota. Kiitos tästä viestistä, otan tämän tosissani.

Kysymyksen käsittely päättyi.
4


