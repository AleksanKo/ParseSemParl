















































DEMF02D.tmpSave.xml


Pöytäkirjan asiakohta PTK 63/2017 vp
Pöytäkirjan asiakohta 

PTK 63/2017 vp

Täysistunto

Perjantai 2.6.2017 klo 12.59—13.30

4. Eduskunnan tilintarkastajien tilintarkastuskertomus  eduskunnan tilinpäätöksestä, toi-
mintakertomuksesta  ja kirjanpidosta sekä hallinnosta vuodelta 2016

Kertomus K 10/2017 vp
Valiokunnan mietintö TrVM 5/2017 vp

Ainoa käsittely

Toinen varapuhemies Arto Satonen: Ainoaan käsittelyyn esitellään päiväjärjestyksen 4.
asia. Käsittelyn pohjana on tarkastusvaliokunnan mietintö TrVM 5/2017 vp.

Tämän asian yhteydessä sallitaan keskustelu myös päiväjärjestyksen 5. ja 6. asiasta.

Keskustelu

13.03 Eero Heinäluoma sd (esittelypuheenvuoro): Arvoisa puhemies! [Hälinää — Puhe-
mies koputtaa]

Toinen varapuhemies Arto Satonen: Pyydän, että sali keskittyy kuuntelemaan puhujaa.

Arvoisa puhemies! Esittelen seuraavaksi kaikki tässä yhteydessä käsittelyssä olleet tar-
kastusvaliokunnassa mietinnön kohteena olevat kertomukset. Tässähän on perinteinen me-
nettely vuosikertomusten osalta niin eduskunnan, Valtiontalouden tarkastusviraston kuin
myös Ulkopoliittisen instituutin osalta. Valiokunta on käsitellyt nämä kaikki saman kaa-
van mukaan: on kuultu tilintarkastajien puheenjohtajaa, on kuultu myös näiden kohteiden
edustajia ja sitten eduskunnan sisäistä tarkastajaa, ja tällä kertaa valiokunta kuunteli myös
henkilöstöjärjestöjen edustajia. Tarkoituksena oli varmistaa, että saamme myös laitosten
johdosta riippumatonta tietoa ja tietoa siitä, miten henkilöstö kokee asioita hoidetun.

Tilintarkastajien kertomukset ovat tälläkin kertaa niin sanotusti puhtaita eli tilintarkas-
tajilla ei ole huomautettavaa minkään näiden instituutioiden osalta. Näin tarkastusvalio-
kunta voi todeta, että tilintarkastus on suoritettu hyvän tilintarkastustavan mukaisesti.

Perinteisesti valiokunta on sitten katsonut erikseen muutamaa erityistä asiaa, joilla on
ollut yleisempää mielenkiintoa tai jotka ovat nousseet näistä kertomuksista tai saaduista
palautteista muutoin esille. Näin tälläkin kertaa. Sitä ennen sanon kuitenkin, että valiokun-
ta on kiinnittänyt huomiota myös myönnettyihin määrärahoihin ja niiden käyttöön, toimin-
nan kuluihin ja näiden muutoksiin, ja näissä sinällänsä ei ole mitään erityistä, merkittävää
huomattu. Ne on kirjattu tuohon valiokunnan mietintöön.

Eduskunnan osalta valiokunta kiinnitti erikseen huomiota tarpeeseen avustajajärjestel-
män arvioinnista. Meillähän on käytössä nyt ryhmäkansliamalli tällä vaalikaudella, sitä en-
nen sitä kokeiltiin 2007-vaalikaudella ja osittain käytettiin 2011-kaudella. Lisäksi valio-
kunta on noteerannut, niin kuin viime vuonnakin, että myös avustajilta on tullut omaa pa-
 Tarkistettu
4.0



Pöytäkirjan asiakohta PTK 63/2017 vp
lautetta liittyen avustajien asemaan, ja valiokunta onkin päättänyt esittää kannanottonaan,
että on tarve tehdä tämmöinen avustajajärjestelmän kokonaisarviointi, jossa huomioidaan
myös tämän ryhmäkansliamallin kokemukset ja siitä saadut kysymykset. Tämähän liittyy
siihen asiaan, jatketaanko tähän ryhmäkansliamalliin siirtymistä, niin kuin alun perin oli
ajatuksena, että koko eduskunta olisi mennyt ryhmäkansliamalliin. Sittenhän tehtiin tämä
välimuodon ratkaisu, että ne siirtyvät, jotka haluavat, ja ne, jotka haluavat jatkaa vanhassa
eduskunnan kanslian hoitamassa mallissa, voivat jatkaa. Nyt kannatamme sitä, että käytäi-
siin lävitse se, mikä on ollut kokemus ryhmäkansliamallin osalta, ja sitten arvioitaisiin, mi-
ten se antaa aihetta tämän koko avustajajärjestelmän kehittämiseen mukaan lukien myös
näiden henkilöstökysymysten parempi hoitaminen.

Ulkopoliittisen instituutin osalta valiokunta huomioi sen, että instituutilla on ollut mah-
dollisuus kehittää omaa toimintaansa erillisrahoituksen turvin eduskunnan rahoituksen py-
syessä ennallaan niin kuin muidenkin eduskunnan toimintojen osalta. Instituutti on voinut
käyttää projektiavustusta hyväkseen, ja se on antanut mahdollisuuden toimintojen kehittä-
miseen ja myös eräin osin laajentamiseen. Valiokunta toteaa omana havaintonaan, että on
perusteltua, että kun instituutin osalta on käyty myös hyvin vilkasta julkista keskustelua,
niin instituutti ottaa omassa toiminnassaan myös tämän julkisen palautteen huomioon, ei
vain sitä palautetta, mitä virallista tietä tulee tai käydään tutkijayhteisön sisällä, vaan no-
teeraa myös näistä asioista käytetyt julkiset puheenvuorot.

Tarkastusviraston osalta on erikseen syytä sanoa, että viraston ulkoiset tavoitteet ovat
toteutuneet erittäin hyvin. Virastoa on hoidettu tehokkaasti, ja se on tehnyt erittäin ison ja
arvokkaan työn valtionhallinnon toimintojen kehittämisessä, ei vain perinteisessä tarkas-
tustoiminnassa vaan myös toiminnan kehityspuolella, ja on antanut paljon lisää vauhtia ni-
menomaan vaikuttavuuden arvioinnissa. Valiokunta kuitenkin noteeraa, että työviihtyvyy-
den osalta näissä henkilöstötutkimuksissa on havaittu heikentymistä, ja esittääkin merkin-
tänään, että viraston johdon on syytä kiinnittää tähän huomiota ja ryhtyä korjaaviin toimen-
piteisiin.

Päätösehdotuksenaan valiokunta ehdottaa kaikkien kolmen osalta, että eduskunnalla ei
ole varsinaista huomautettavaa kertomusten johdosta.

13.07 Olavi Ala-Nissilä kesk: Arvoisa herra puhemies! Valiokunnan puheenjohtaja,
edustaja Heinäluoma esittelikin mietinnön hyvin. Todellakin näiden kolmen instituution
osalta ei ole mitään erityistä huomautettavaa.

Pidän hyvänä sitä, että kerran kaudessa kuullaan, niin kuin tehtiin, myöskin henkilökun-
nan edustajia näissä eri instituutioissa. Todella tämä työilmapiiri on myöskin asia, johon
kannattaa kiinnittää huomiota, niin kuin VTV:n osalta tuossa mietinnössä tehdään.

Avustajajärjestelmä on vähän tällainen ikuisuuskysymys täällä eduskunnassa, se ei ai-
nakaan avustajia tyydyttävällä tasolla ole. Toisaalta sen kehittämisessä on monia ristikkäi-
siä paineita, mutta on hyvä, että on asetettu pääsihteerin asettama työryhmä ja asiaa pohdi-
taan.

13.09 Pia Viitanen sd: Arvoisa herra puhemies! Oikeastaan pyysin tämän puheenvuoron
lähinnä siksi, että haluaisin kiittää tarkastusvaliokuntaa siitä, että tässä on kuunneltu myös
henkilöstöjärjestöjä. Minusta on hyvin tärkeää tänä päivänä se, että henkilöstöä kuullaan ja
että työviihtyvyyttä ja työhyvinvointia kaiken kaikkiaan voidaan parantaa. Sitä pitää tapah-
tua kaikkialla, ja siksi mielestäni on tärkeää, että myös eduskunnan valiokunnassa tämä
2



Pöytäkirjan asiakohta PTK 63/2017 vp
asia huomioidaan siten, että henkilöstöjärjestöjen edustajat kaiken kaikkiaan erikseen
kuullaan. Sitä pidän hyvin nykyaikaisena ja eteenpäin suuntautuneena toimintana, ja toi-
von sille jatkoa ja tällaista avointa, kuuntelevaa henkeä kaiken kaikkiaan. Sitä pidän myös
tärkeänä, että tässä on erikseen vielä mainittu tästä työviihtyvyydestä.

Samoin minusta oli arvokas kirjaus se, että valiokunta kiinnittää tämän Ulkopoliittisen
instituutin osalta huomiota myös siihen, että luonnollisesti otetaan toiminnassa huomioon
myös julkinen palaute. Se on mielestäni aivan selvä ja tärkeä asia, ja hyvä näin.

Eli mielestäni valiokunta on tehnyt tässä hyvää työtä.

13.10 Pekka Haavisto vihr: Arvoisa puhemies! Tässä yhteydessä, kun myöskin näiden
instituutioiden toimintakertomukset ovat käsittelyssä, olisin Ulkopoliittisen instituutin toi-
mintaan kiinnittänyt huomiota, lähinnä siihen tarpeeseen, joka meillä jatkossa myöskin
eduskuntana on, tukea tällaista think tankia ja tutkimuslaitosta mutta myöskin saada sieltä
itsellemme arvokasta tietoa ja ajatuksia. Ajattelen nyt kaikkia niitä tarpeita, joita liittyy tu-
levaisuuden Venäjä-politiikkaan ja ehkä Ukrainan Krimin kriisien ratkaisuun, joita me
kansanedustajat joudumme sitten käsittelemään Etyj-valtuuskunnassa tai Euroopan neu-
voston valtuuskunnassa. Olisi hyvin tärkeää, että Ulkopoliittinen instituutti pystyisi täällä
tukemaan tätä kansanedustajien työtä ja luomaan ehkä ajatuksia ja näkemyksiä tähän. Toi-
sena asiana tietysti kaikki se, mitä nyt on tapahtumassa Euroopassa, tietynlainen uudel-
leenjärjestäytyminen ja eurooppalaisten instituutioiden kehittäminen taas kerran. Tarvit-
semme suomalaista think tankia, joka tuottaa myöskin meille kansanedustajille ajatuksia ja
ideoita. Tässä mielessä odotukset ovat hyvin suuret kohdistuen Ulkopoliittiseen instituut-
tiin.

13.11 Maria Tolppanen sd: Arvoisa puhemies! Oli erittäin hyvä, että tässä kiinnitettiin
huomiota myös näihin avustaja-asioihin ja siihen, miten työ saataisiin mielekkäämmäksi ja
miten se saataisiin mukavammaksi.

Nyt otan esille asian. Saattaa olla, että ei ole suotavaa, että tässä salissa siitä puhutaan,
mutta puhun kuitenkin. Se, mikä on erittäin ikävää, on, että eduskunnan työilmapiirissä on
ilmennyt sellaisia seikkoja, että täällä on esimerkiksi työpaikkakiusaamista, joka on men-
nyt niin vakavaksi, että siitä on poliisitutkinta käynnissä. Eduskunta työpaikkana on sellai-
nen, jonka täytyy ehdottomasti olla rauhan tyyssija. Meidän tehtävämme on pitää tämä työ-
paikka sellaisena, että täällä jokainen pystyy työskentelemään, että kenenkään ei tarvitse
lähteä sairauslomalle sen takia, että työpaikalla kiusataan ja että työpaikalla ei voi olla.
Tämä on erittäin ikävä asia, ja tiedän, että nyt minulle sanotaan, että näistä asioista ei pidä
puhua täällä, mutta minusta näistä pitää puhua. Jokainen kiusaamistapaus pitää nostaa esil-
le ja jokaisen kiusaajan kanssa on keskusteltava asiasta, minkä takia hän tekee sitä, mitä
hän tekee. Sen lisäksi meidän tehtävämme on myöskin tukea kiusattua osapuolta, tukea sii-
nä tehtävässä, mikä hänelle on suotu ja mitä hän tekee. Olen todella iloinen siitä, että tässä
edustaja Heinäluoma, kun esitteli paperiaan, kertoi myöskin näistä yleisistä työilmapiiri-
asioista. Ne ovat erittäin tärkeitä asioita. Me pystymme vaikuttamaan niihin. Tämä henki-
nen työsuojeluhan tuli työlainsäädäntöönkin, mutta se tuli silloin 80-luvun puolessavälis-
sä, ja se on ehkä syytä nostaa esille uudestaan, jotta meillä olisi rauhallista työskennellä
täällä.
3



Pöytäkirjan asiakohta PTK 63/2017 vp
13.13 Ben Zyskowicz kok: Arvoisa herra puhemies! Eduskunta on erinomainen paikka
tehdä tärkeää työtä. Täällä on valtavan osaavaa, avuliasta, kohteliasta, työhönsä hyvin si-
toutunutta ja työn osalta hyvin motivoitunutta henkilökuntaa, virkailijakuntaa kansanedus-
tajia auttamassa tekemään tärkeätä tehtäväänsä. Eduskunnan virkamiehet ja koko eduskun-
nan henkilökunta ovat kyllä kaiken kiitoksen ansainneet.

Eräs asia, johon olen kuitenkin kiinnittänyt huomiota, on se, että kun luin jonkinlaista
selvitystä avustajien työilmapiiristä ja heidän kokemistaan asioista, niin päällimmäiseksi
tai yhdeksi keskeiseksi kysymykseksi siinä yhteenvedossa nousi ainakin se, että avustajat
eivät voineet ymmärtää, miksi heillä on pidempi työaika kuin muilla eduskunnassa työs-
kentelevillä virkailijoilla ja henkilökunnalla. Pitää sanoa, että minäkään en ymmärrä. Eli
avustajilla on normaali työaika, se virastotyöaika, mitä valtiolla ja kunnilla noudatetaan,
mutta eduskunnan muulla henkilökunnalla on lyhyempi työaika. Me muistamme ne ajat,
kun Eduskunnan oikeusasiamiehen kansliassa työaika oli 6 tuntia, vaikka palkka makset-
tiin normaalipituisesta työpäivästä. En tiedä, mikä siellä tänä päivänä on työaika. Mutta jos
joku osaa minulle selittää, minkä takia eduskunnassa avustajat ovat normaalin julkisella
sektorilla, valtiolla ja kunnilla noudatettavan työajan piirissä ja minkä takia muut eduskun-
nan työntekijät, virkamiehet, toimihenkilöt, henkilökunta ovat tätä lyhyemmän työajan pii-
rissä kuitenkin saaden siitä työstään täyden palkan, niin mielelläni kuuntelen selitystä.

13.15 Simon Elo ps: Arvoisa puhemies! Ulkopoliittisen instituutin hallituksen jäsenenä
haluan kommentoida Ulkopoliittisen instituutin toimintakertomusta ja toimintaa. Ilolla
pystyi toimintakertomusta näin hallituksen jäsenenäkin lukemaan. Toiminta on ollut vah-
vaa, kattavaa ja myös hyvin syvällistä, joka tukee, niin kuin kuuluukin instituutin tukea,
eduskunnan päätöksentekoa sillä tiedolla, mitä instituutti tuottaa.

Viitaten tähän edustaja Haaviston hyvään puheenvuoroon: nyt kun katsoo maailman ti-
lannetta tällä hetkellä, niin on hienoa ja perusteltua, että meillä on Ulkopoliittisen instituu-
tin kaltainen taho, joka tuottaa tärkeää ja hyvää tietoa meille käytettäväksi, meille suoma-
laisille päättäjille ja koko meidän yhteiskunnalle. Erityisesti kun miettii tätä Pariisin ilmas-
tosopimusta ja miten Yhdysvallat, Trumpin hallinto, on nyt toimimassa sen kanssa eli ir-
tautumassa siitä, niin kyllä me tarvitsemme lisää ymmärrystä myös siitä, mihin suuntaan
Yhdysvaltain kaltainen merkittävä toimija on tällä hetkellä menossa. Onneksi jo ennen tätä
tilannetta Ulkopoliittinen instituutti on laittanut lisää resursseja ja kohdistanut toimintaan-
sa Yhdysvaltain poliittisen tilanteen ja kehityskulkujen tutkimiseen. On erittäin arvokasta,
että se on tehty jo niin sanotusti etunojassa.

Toinen on tietysti Venäjään liittyvä tutkimus, joka Suomelle Venäjän naapurimaana on
tärkeää aina mutta erityisesti tässä maailmanpoliittisessa tilanteessa. Instituutti on onneksi
myös siihen vahvasti panostanut.

Uskon, että tällä toimintakertomuksella voimme katsoa vuotta 2016 tyytyväisenä, mutta
hallituksen jäsenenä tiedän, että voimme jatkossa katsoa myös vuotta 2017 samanlaisella
tyytyväisyydellä.

13.17 Mika Raatikainen ps: Arvoisa herra puhemies! Ihan ensin haluaisin kiittää tarkas-
tusvaliokunnan puheenjohtajaa ja varapuheenjohtajaa hyvistä puheenvuoroista, ja muita-
kin. Siellä on tosiaan kuultu näitä henkilöstöjärjestöjen edustajia, ja itse toivoisin, että kiin-
nitetään huomiota, kun tätä avustajajärjestelmää kokonaisuutena pohditaan, että pohdittai-
siin myös sitä avustajien työnkuvien tarkistamista, koska nyt meillä on aika monenlaista
4



Pöytäkirjan asiakohta PTK 63/2017 vp
avustajaa ja niillä on aika monennäköisiä työnkuvia. Tällä nyt lähinnä ajattelen sitä, että jos
työ jollakin avustajalla on, voisi sanoa, ehkä vaativampaa kuin jollain toisella avustajalla,
niin silloin voisi kuvitella, että palkkakin on hieman erilainen. Että näitä kannattaisi oikeas-
ti miettiä. Se on nykyaikaa, niin tehdään joka työpaikalla, että eri töitä arvioidaan ja sen
mukaan maksetaan palkkaa. — Kiitos.

13.18 Pekka Haavisto vihr: Arvoisa puhemies! Ensinnäkin olisin yhtynyt tähän, mitä
edustaja Simon Elo sanoo. Esimerkiksi Pariisin ilmastosopimukseen ja sen tulevaisuuteen
liittyvissä asioissa todella tarvitaan nyt uutta ajattelua. Kysymys esimerkiksi Euroopan
unionin ja Kiinan yhteistyöstä ilmastokysymyksissä tästä eteenpäin on sellainen, joka vaa-
tii myös pohdintaa, mitkä ovat Kiinan edut, mitkä ovat Euroopan unionin edut ja mitä siinä
voidaan tehdä yhdessä. Tämä on esimerkkinä siitä, mitä tarvitsemme.

Myöskin tällainen tutkijavaihto, jota Ulkopoliittisessa instituutissa on myöskin ollut,
että sinne tulee ulkomaisia tutkijoita, eurooppalaisia tutkijoita ja meiltä toivottavasti lähtee
muualle, on juuri tässä tilanteessa tavattoman tärkeää, ja siihen pitää varata resursseja.

Haluan myöskin tervehtiä ilolla tätä toista keskusteluelementtiä, joka tässä on ollut,
eduskunnan henkilökunnan kuulemista, avustajien kuulemista. Korviini on välillä kantau-
tunut, että täällä talossa kohdellaan ihmisiä vähän kahden kerroksen väen omaisesti esi-
merkiksi virkistystilojen käytössä, ja minusta tämä ei ole lainkaan hyväksyttävää. Meillä
pitää kaikkien olla samalla viivalla.

13.19 Ben Zyskowicz kok: Arvoisa herra puhemies! Omalta osaltanikin olisin halunnut
kiittää Ulkopoliittisen instituutin toimintaa. Minun mielestäni on erinomainen asia, että
meillä on tällainen tutkimuslaitos, joka tekee riippumattomasti sekä erilaisia selvityksiä
että varsinaista tutkimustyötä, järjestää monenlaisia ajankohtaisseminaareja ja muita tilai-
suuksia. Puhumme paljon näinä päivinä ihan oikeutetusti Yleisradion journalismin riippu-
mattomuudesta, sen turvaamisesta. Se on hyvin tärkeä aihe. Vaikka Ulkopoliittisen insti-
tuutin kohdalla ei ole kyse journalismista eikä se ole samalla tavalla vallan vahtikoira, niin
samalla tavalla kuitenkin koen, että myös Ulkopoliittisen instituutin osalta meidän pitää
suhtautua siten, että se tutkii asioita riippumattomasti, tekee omia selvityksiä riippumatto-
masti. Julkisessa keskustelussa me voimme toki olla niitten heidän päätelmiensä tai jon-
kun tutkijan näkemysten kanssa samaa mieltä tai eri mieltä, mutta meidän ei pidä pyrkiä
poliittisesti suitsimaan Ulkopoliittisen instituutin tutkimisen vapautta.

Sitten tähän kysymykseen, jonka nostin esiin nyt, kun valiokunnan puheenjohtajalla on
vielä puheenvuoro. Kyllä minä haluaisin oikeasti kuulla, minkä takia eduskunnassa vain
avustajilla on se työaika, mikä kaikilla muillakin julkisella sektorilla on, ja minkä takia
muilla on sitä lyhyempi työaika. Jos on hyviä selityksiä olemassa, niin hyvä niin. Ellei ole
riittävän hyviä selityksiä olemassa, niin kyllä minä katson, että puhemiehistön ja kanslia-
toimikunnan, joka veronmaksajien puolesta vastaa näistä työehtoasioista tässä talossa, tu-
lisi ottaa tämä työaikakysymys omalle agendalleen ja pyrkiä tässä ratkaisuun, joka on sa-
manlainen kuin muuallakin valtionhallinnossa.

13.21 Eero Heinäluoma sd: Arvoisa puhemies! Kiitän tähänastisista puheenvuoroista.
Ensin tästä avustajajärjestelmästä. Nythän tätä avustajajärjestelmää on käyty myös tar-

kastusvaliokunnassa lävitse kuunnellen myös avustajia ja muuta siitä lausuttua palautetta,
ja se johtopäätös valiokunnalla oli juuri tämänsisältöinen, että tässä on tarve käydä ei yk-
5



Pöytäkirjan asiakohta PTK 63/2017 vp
sittäisistä kysymyksistä käsin keskustelu ja selvitys vaan koko avustajajärjestelmän toimi-
vuudesta käsin, ja siihen liittyvät sitten kaikki mahdolliset avustajiin liittyvät asiat. Silloin
se iso kysymys koskee sitä, että kun tämä ryhmäkansliamalli on otettu käyttöön, niin on
syytä raportoida, mitkä ovat kokemukset niillä ryhmillä, jotka ovat sen käyttöön ottaneet,
ja sitten on syytä pohtia sitä, onko osa näistä nykyiseen avustajajärjestelmään liittyvistä
henkilöongelmista sellaisia, jotka ratkeavat paremmin tässä ryhmäkansliamallissa.

Tämä eduskunnan kanslian yhteydessä toimiva avustajajärjestelmähän on vaikea, koska
siinä tosiasiallinen paitsi työnjohto niin kaikenlainen ohjaus on yksittäisellä kansanedusta-
jalla, ja sitten eduskunnan kanslian mahdollisuus toimia työnantajana on hyvin etäinen ja
se tulee esiin lähinnä sellaisessa tilanteessa, jossa on vakavia ongelmia, jotka voivat liittyä
vaikkapa täällä puheena olleeseen kiusaamiseen tai joihinkin huomattaviin erimielisyyk-
siin tai epäluottamukseen, ja ne ovat sitten parhaimmillaan voineet johtaa jopa työsuhteen
irtisanomiseen ja sitten, ikävä kyllä, myös oikeusjuttuihin. Ja erittäin huono asia on ollut
se, että viime kaudella näissä oikeusjutuissa tuli myös langettava tuomio eduskunnalle.
Eduskunta ei kestä kovin montaa tällaista, jossa eduskunta työnantajana saa tuomion vää-
rästä toiminnasta olosuhteissa, joissa eduskunnan kanslia, joka työnantajatoiminnasta vas-
taa, on niin kovin kaukana kansanedustajan ja avustajan keskinäisestä suhteesta ja edus-
kunnan kanslian on vaikea sanoa, mitä on tapahtunut.

Mitä tulee kiusaamiseen, niin kyllähän eduskunnan selvä politiikka on, että siinä on nol-
latoleranssi ja kaikkiin pitää puuttua. Ja tässä suhteessa niistä pitää myös täällä pystyä pu-
humaan, eli kun edustaja Tolppanen pohti, että voiko täällä puhua, niin ilman muuta voi.
[Puhemies koputtaa] — Taidan siirtyä sitten pönttöön.

Toinen varapuhemies Arto Satonen: Joo, puheenvuoroa voi jatkaa täältä pöntöstä. [Pu-
huja siirtyy puhujakorokkeelle]

Eli tämmöiset kiusaamisongelmat kyllä on syytä avoimesti käsitellä. Ongelmista pitää
voida puhua ja henkilöstön pitää voida tietää, että jos ongelma nousee, niin siihen puutu-
taan asianmukaisella tavalla nopeasti ja heti, jotta tämmöinen kiusaaminen loppuu.

No, sitten avustajajärjestelmän muihin osioihin. Valiokunnan tietoon saatettiin, että tar-
koitus on perustaa työryhmä, joka käy lävitse tätä avustajatoiminnasta saatua palautetta,
avustajien itsensä antamaa palautetta ja avustajajärjestelmän kehittämistä, ja valiokunnan
toivomus oli se, että tähän liitetään tämä ryhmäkansliamallin toimivuuden arviointi, jotta
voidaan sitten katsoa kokonaisuudessaan, miten tämä kehittäminen tehdään.

Mitä työaikoihin tulee, valiokunnan työssä sitä ei ole käsitelty eikä se ole tullut edustaja
Zyskowiczin mainitsemalla tai muulla tavalla ongelmallisena esille. Ei myöskään viime
vuosien kansliatoimikuntien työssä ole tämä työaikakysymys ollut mitenkään esillä, joten
oletan, että työaikakysymyksestä on viimeksi puhuttu, olisiko mahdollista, että siihen koh-
distuvia ratkaisuja olisi tehty puhemies Niinistön kaudella 2007—2011. Työajoissa oikea
taho tämän keskustelun noteeraamiseen on tietysti eduskunnan kansliatoimikunta, ja ole-
tankin, että kansliatoimikunnan johto, puhemiehet, myös parhaillaan istuva varapuhemies,
ovat tarkasti panneet ylös edustaja Zyskowiczin esittämät näkökohdat ja sitä kautta tämä
asia tulee läpivalaistua. En tunne mainittua asiaa ollenkaan.

Mitä Ulkopoliittiseen instituuttiin tulee, on syytä sanoa vain tämä näkökohta, että samal-
la kun on tähdellistä, että kun meillä on riippumattomuus ja tutkimuksenvapaus ja journa-
lisminvapaus, jota olemme täällä eri yhteyksissä myös korostaneet, niin samalla on tärkeä-
6



Pöytäkirjan asiakohta PTK 63/2017 vp
tä, että niin tutkimustyötä kuin ohjelmatyötä pitää voida arvioida yhtä hyvin tieteellisessä
mielessä ja journalistisessa mielessä kuin sitten myös kansalaispalautteena ja erilaisena
asiantuntijapalautteena. Ja se, mihin valiokunta halusi kiinnittää huomiota, oli se, että kun
tästä on ollut paljon julkista keskustelua, on ollut myös epäilyksiä siitä, onko tämmöistä
ikään kuin tendenssinomaista, näkökulmaista kirjoittelua, niin sekin palaute on syytä käy-
dä lävitse ja instituutin sitten omassa työssään tutkia, onko siihen aihetta, ja asianmukai-
sesti vastata. Ihan samalla tavalla kuin täällä nyt on esitetty näkökohtia vaikkapa mahdol-
lisista kiusaamisongelmista, niin ne on syytä herkällä korvalla kuulla ja selvittää ja sitten
tehdä tätä koskevia ratkaisuja. — Kiitoksia.

13.26 Markus Mustajärvi vas: Arvoisa puhemies! Liittyen tuohon, mitä edustaja Heinä-
luoma viimeksi sanoi: UPIn toimintaan liittyen on, aivan oikein, kaivattu myös sen julki-
sen arvion ja palautteen huomioon ottamista, mitä on annettu esimerkiksi lehtien palstoil-
la. Tunnistan siitä kyllä itsenikin ja perustelen, miksi olen tällaiseen kriittiseen arviointiin
ryhtynyt. Minä en ole Venäjä-asiantuntija ja vielä vähemmän Ukraina-asiantuntija, mutta
olen osin valiokuntajakoon, paikkajakoon liittyen yrittänyt perehtyä niihin asioihin. Voin
kyllä omalta kohdaltani sanoa, että en ole saanut työhöni apuja Ulkopoliittisen instituutin
toiminnasta, tutkimustoiminnasta tuolta osin. Yle ja UPI ovat kaksi aivan erilaista organi-
saatiota. Ja jos ajatellaan UPIa, niin kyllä sen tutkijoitten pitäisi pystyä tuottamaan mah-
dollisimman arvovapaata, kriittistä tutkimusta. Ja niin kuin jatkoarviointia varten ja mie-
tintään ihan tämmöinen vilpitön kysymys: mitä lisäarvoa muut kansanedustajat, poliittiset
päättäjät ovat saaneet Ulkopoliittisen instituutin Venäjä- ja Ukraina-raportoinnista? Minä
en sitä apua ole saanut. Paljon enemmän minua on hyödyttänyt esimerkiksi yksi ainoa kir-
ja, se on tämä Kentin yliopiston Richard Sakwan Ukraina-teos Taistelu Ukrainasta. Jo yk-
sin sen kirjan lukemalla minä olen pystynyt syventämään omaa analyysiani enemmän kuin
Ulkopoliittisen instituutin tutkimuksilla.

13.28 Eero Heinäluoma sd: Arvoisa puhemies! Tähän lopuksi: En osaa vastata edustaja
Mustajärven Ukrainaa koskeviin kysymyksiin, mutta ajattelen vain, että on syytä kuiten-
kin lausua pieni tervehdys teille tähän lopuksi. Nimittäin tullessani tähän istuntoon jou-
duin lähtemään kesken tilaisuudesta, jossa oli paikalla amerikkalaisia senaattoreita Suo-
men eduskunnan vieraana. Olimme siellä ulkoasiainvaliokunnan puheenjohtaja Vanhasen
kanssa. He pyysivät välittämään arvostuksen osoitukset ja parhaimmat tervehdyksensä
Suomen eduskunnalle, sen täysistunnolle. Nyt sen olen tässä teille kaikille tehnyt samalla,
kun toivotan teille hyvää viikonloppua. [Eduskunnasta: Kiitoksia!]

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 10/2017 vp
johdosta. Asian käsittely päättyi.
7


