















































DEMDFDB.tmp.xml


Pöytäkirjan asiakohta PTK 45/2015 vp
Pöytäkirjan asiakohta 

PTK 45/2015 vp

Täysistunto

Tiistai 6.10.2015 klo 14.02—21.11

6. Hallituksen esitys eduskunnalle vuoden 2016 tuloveroasteikkolaiksi sekä laeiksi eräiden 
muiden lakien muuttamisesta

Hallituksen esitys HE 31/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 6. asia. Puhemiesneuvosto ehdottaa, että asia lähetetään valtiovarainvaliokuntaan.

Keskustelu

19.43 Pia Viitanen sd: Arvoisa rouva puhemies! Tässä tuloveroasteikkolakikokonaisuu-
dessahan edelleen toistuu se hallituksen tietoinen arvovalinta siitä, että kaikkein hyväosai-
simmat osallistuvat hyvin niukasti näihin yhteisiin talkoisiin. Tämä hallituksen verolinja
toistaa sitä kokoomuslaista linjaa, jossa nimenomaisesti hyväosaiset päästetään kuin koira
veräjästä. Myös näihin verolinjauksiin tulemme esittämään selkeästi uuden vaihtoehdon.

Tietenkin olemme siitä tyytyväisiä, että oppositiossa olemme sen verran pystyneet vai-
kuttamaan, että joitakin pieniä, sanotaanko, lähinnä valitettavasti näennäisiä muutoksia on
tullut tässä syksyn aikana hallituksen alkuperäiseen linjaan, mutta tarve on isompi. Oikeu-
denmukaisuutta huutavat kansalaiset, ihmiset kysyvät: "Jos meiltä leikataan, miksi hyvä-
osaiset eivät näihin talkoisiin osallistu?"

Kuten sanottu, tänään tuli ilmi uusi asia, joka liittyy myös näihin tuloveroasteikkolakei-
hin. En usko, että voi olla oikein, että jälleen kerran ollaan nyt repäisemässä juopa palkan-
saajien ja eläkkeensaajien verotuksen välille. Me olemme tehneet vuosikausia töitä ja ta-
voitelleet sitä, että eläkkeensaajia verotetaan tasapuolisesti, tasa-arvoisesti eikä eläkkeen-
saajien verotus ole korkeampi, ja nyt jos hallitus tietoisesti on jälleen kerran tällaisen juo-
van avaamassa, niin se on erittäin valitettava ja huono asia. Me emme saaneet vastausta
vielä kysyessämme, onko tästä tehty kokonaisvaikutusten arviointia, mutta tämä on vaka-
va asia, ja tulemme myös siihen palaamaan.

Mutta tällä puheella, arvoisa puhemies: Nämä verolait ovat tärkeitä, ne määrittävät hal-
lituksen talouspoliittisen linjan, ja meillä on siihen vaihtoehto. Näille täytyy saada kunnol-
la käsittelyaikaa tässä salissa ja myös tietenkin ministerit vastaamaan asioista. Niinpä esi-
tän, että tämä asia jätetään pöydälle 13.10. pidettävään istuntoon.

Toinen varapuhemies Paula Risikko: Edustaja Pia Viitanen on ehdottanut, että asia pan-
naan pöydälle 13.10.2015 pidettävään täysistuntoon. Asia jää siis pöydälle. Onko muita
ehdotuksia pöydällepanon ajankohdasta?

Keskustelu pöydällepanosta päättyi.
 Tarkistettu
4.0



Pöytäkirjan asiakohta PTK 45/2015 vp
Asia pantiin pöydälle 13.10.2015 pidettävään täysistuntoon.
2


