















































DEMD73F.tmp.xml


Pöytäkirjan asiakohta PTK 121/2017 vp
Pöytäkirjan asiakohta 

PTK 121/2017 vp

Täysistunto

Tiistai 21.11.2017 klo 14.00—18.00

16. Hallituksen esitys eduskunnalle laiksi valtakunnallisista opinto- ja tutkintorekistereistä
Hallituksen esitys HE 72/2017 vp
Valiokunnan mietintö SiVM 9/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 16. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

17.54 Sami Savio ps: Arvoisa puhemies! Tämä esitys valtakunnallisista opinto- ja tutkin-
torekistereistä on perusteiltaan varsin hyödyllinen lakiesitys. Tässä uudessa laissa säädet-
tävään perusopetuksen, lukiokoulutuksen ja ammatillisen koulutuksen valtakunnalliseen
tietovarastoon tullaan jatkossa tallentamaan muun muassa opiskelua, suorituksia ja tutkin-
toja koskevia tietoja, joita henkilö mahdollisesti tarvitsee koulutukseen hakeutuessaan tai
työelämän erilaisiin tarpeisiin. Myös opetuksen ja koulutuksen järjestämistä sekä rahoitus-
ta koskevia tietoja tullaan tallentamaan tähän uuteen tietovarantoon. Lakiesityksessä mää-
ritellystä opiskelijavalintarekisteristä voidaan myös luovuttaa henkilötietoja muun muassa
muille opetuksen järjestäjille, ministeriölle, Kansaneläkelaitokselle ja eräille muille laissa
määritellyille osapuolille.

Lakiesitys edistää huomattavasti koulutukseen ja opiskeluun liittyvien tietojen sähköis-
tä tallentamista ja siirtämistä, ja se myös edistää koulutukseen hakeutumista, aiemmin opi-
tun tunnistamista ja tunnustamista sekä elinikäistä oppimista. Nämä ovat erittäin hyviä ta-
voitteita.

Tässä hallituksen alkuperäisessä esityksessä ei kuitenkaan ollut rajattu arkaluontoisten
henkilöön liittyvien tietojen luovuttamista välttämättömiin tilanteisiin, mistä perustuslaki-
valiokuntakin oikeutetusti antoi huomion omassa lausunnossaan. Tämän lausunnon perus-
teella sekä sivistys- ja perustuslakivaliokuntien kuulemisten nojalla valiokunta päätti teh-
dä pykälämuutoksen siten, että luovutettavien arkaluontoisten henkilötietojen tulee olla
välttämättömiä tietojen vastaanottajalle, ei vain tarpeellisia. Tämä muutos voi vaikuttaa
jossain määrin kosmeettiselta, mutta nämä asiantuntijakuulemisessa annetut lausunnot, ja
perustuslakivaliokunnan lausunto myös, toivat hyvin selkeästi esiin sen, että pykälämuu-
tos oli opiskelijoiden tieto- ja oikeusturvan toteutumisen kannalta ehdottomasti tarpeen.
Nykymuodossaan lakiesitys on kannatettava.

17.56 Timo Heinonen kok: Arvoisa herra puhemies! Tässä edellä edustaja Savio kävi hy-
vin läpi tätä esitystä valtakunnallisesta opinto- ja tutkintorekisteristä. Tämä on järkevä han-
 Tarkistettu
4.1



Pöytäkirjan asiakohta PTK 121/2017 vp
ke nimenomaan helpottamaan tiedonsaantia, -hakua ja toisaalta sitten tietojen luovuttamis-
ta. Kun opinnot kuitenkin tänä päivänä ovat kasvavassa määrin sellaista elinikäistä oppi-
mista, että enää ei ole selkeää alkua ja ehkä päätepistettä niille opinnoille, niin on hyvä, että
meillä on tällainen koottu rekisteri, opinto- ja tutkintorekisteri.

Itse toivoisin, että tätä voitaisiin viedä... Edustaja Savio tuossa toi esille nämä, mihin
näitä tietoja voidaan luovuttaa, ja ne ovat varsin rajattuja tässä. Itse olen aikanaan tehnyt
esityksen esimerkiksi pätevien opettajien rekisteristä, siitä että meillä olisi rekisteri, mistä
esimerkiksi lasten vanhemmat taikka opiskelijat voisivat tarkistaa, onko heidän opettajal-
laan pätevyys tähän tehtävään, mitä hän hoitaa — se ei useinkaan titteleistä näy, kun kou-
luissa ollaan tai oppilaitoksissa. Ja silloin ehkä tämäntyyppinen rekisteri voisi jatkossa ede-
tä siihen suuntaan, että se olisi myös tietynlainen pätevyysrekisteri, mistä voitaisiin var-
mistaa vaikkapa työtä hakiessa, onko kyseisellä henkilöllä pätevyys tähän tehtävään ja riit-
tävät opinnot.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 72/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


