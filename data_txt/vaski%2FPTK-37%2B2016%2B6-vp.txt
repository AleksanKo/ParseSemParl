















































DEM6E6A.tmp.xml


Pöytäkirjan asiakohta PTK 37/2016 vp
Pöytäkirjan asiakohta 

PTK 37/2016 vp

Täysistunto

Keskiviikko 13.4.2016 klo 13.59—15.58

6. Hallituksen esitys eduskunnalle laeiksi maantielain ja ratalain muuttamisesta sekä eräik-
si niihin liittyviksi laeiksi 

Hallituksen esitys HE 49/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään liikenne- ja vies-
tintävaliokuntaan.

Keskustelu

15.15 Antero Laukkanen kd: Arvoisa herra puhemies! Tämä esitys tuo useita hyviä
muutoksia. Maantielain ja ratalain muutoksilla mahdollistetaan nykyistä laajemmin myös
talousarviorahoituksen ulkopuolisen rahoituksen käyttö tie- ja ratahankkeiden toteuttami-
seksi. Lisäksi mahdollistetaan tien- tai radanpitäjän osallistuminen muun kuin maantie- tai
rataverkon rahoitukseen erityisistä syistä, kun toimenpiteellä on liityntä tien- tai radanpi-
täjän tehtäviin. Sähkö- ja telekaapeleiden sijoittamisesta tiealueille siirryttäisiin ilmoitus-
menettelyyn eräissä tilanteissa ja niin edelleen. Tienvarsimainosten ja ilmoitusten asetta-
misessa siirryttäisiin ilmoitusmenettelyyn ja mainosten ja ilmoitusten asettamisedellytyk-
siä kevennetään.

Kokonaisuudessaan tämä esitys on jälleen erinomainen osoitus siitä, että kun johonkin
asiaan paneudutaan huolella, niin monenlaisia turhia, vanhanaikaisiakin säännöksiä voi-
daan helposti purkaa. Tämä on taas näitä hallituksen kärkihankkeita, joita voi ilolla terveh-
tiä. Ne sujuvoittavat elämää, keventävät hallintoa ja tulevat myös vähentämään byrokrati-
aa monella eri tavalla.

15.17 Olavi Ala-Nissilä kesk: Arvoisa herra puhemies! Todellakin edustaja Laukkasen
puheenvuoroon voi yhtyä: tässä lakikokonaisuudessa on myönteisiä elementtejä, kaksikin
kokonaisuutta. Todellakin tämä, että rata- ja tiehankkeisiin voidaan etsiä ja saada rahoitus-
ta perinteisen budjettirahan ulkopuolelta helpommin, on erittäin tärkeää tulevaisuudessa,
kun meidän on saatava kuitenkin kannattavia liikenneinvestointeja eri puolilla maata liik-
keelle ja löydettävä siihen uusia innovatiivisia välineitä.

Mutta, puhemies, varsinaisesti haluan kiinnittää huomiota tähän lakiesityksen toiseen
osaan, siihen, että tässä nyt esitys helpottaa yritysten, erilaisten tapahtumien järjestäjien,
ihmisten mahdollisuutta mainostaa tienvarsilla erilaisia tapahtumia, siis helpottaen yritys-
ten toimintaa, helpottaen kansalaisten arkea. Tämähän on nimenomaan tavoite hallituksen
normien sujuvoittamishankkeessa, josta täällä muuten joka päivä nykyisin hallitus tuo esi-
tyksiä, joilla tämä hanke etenee. Nykyisen lain yleinen kielto tienvarsimainosten ja ilmoi-
 Tarkistettu
4.0



Pöytäkirjan asiakohta PTK 37/2016 vp
tusten asettamiselle on rajoittanut tarpeettomastikin erityisesti harvaan asutun seudun yrit-
täjien mahdollisuuksia mainostaa tuotteitaan tai palveluitaan. 

Tienvarsimainonnassa riittää siis jatkossa ilmoitus. Kun vaikka esimerkiksi häätilaisuut-
ta järjestetään, niin ei tarvitse ilmoittaa siitä enää lainkaan, eli tämäkin riesa poistuu. Lii-
kenneturvallisuutta mielestäni lakiesitys ei kuitenkaan tule heikentämään, koska Liikenne-
virasto tulee antamaan selkeän ohjeen mainosten muotoon, sisältöön ja sijaintiin nähden.
Tällä tietenkin turvataan myöskin päätösten yhdenvertaisuus. Mainostaminen mahdolliste-
taan myös valta- ja moottoriteiden varsilla turvallisuudesta tinkimättä. Tilapäisten mainos-
ten ja ilmoitusten kohdalla on esiintynyt epäselvyyttä myöskin vaadittavista luvista ja il-
moituksista. Tienvarsimainontaa ja ilmoittelua koskevaa sääntelyä ehdotetaan todella
muutettavaksi siten, että voimassa olevaan lakiin sisältyvä lähtökohtainen ulkomainosten
asettamisen kielto poistetaan laista ja mainosten ja ilmoitusten asettamisessa siirryttäisiin
ilmoitusmenettelyyn. Tässä tietenkin digitalisaatio auttaa: sähköposti on keksitty, ja sitä
voidaan käyttää, ja se helpottaa kansalaisten arkea. Ilmoitusmenettelyssä ei enää voimassa
olevien säännösten edellyttämällä tavalla arvioitaisi mainosten tarpeellisuutta liikenteen ja
matkailun kannalta, vaan ilmoitusten ja mainosten asettamisen rajoitukset perustuvat yk-
sinomaan liikenneturvallisuus-, tienpito- ja ympäristönäkökohtiin. 

Tilapäisestä tapahtumailmoittelusta tai myöskin vaaleja tai kansanäänestystä koskevas-
ta ilmoittelusta ei vaadittaisi enää erillistä ilmoitusta, eli kun maakuntavaalit ja kunnallis-
vaalit tulevat, niin jos kollegat haluavat laittaa kuviaan tienvarsille ja puihin, niin se hel-
pottuu. Minun kuvaani sinne ei enää kannata laittaa. Ilmoitusmenettelyyn siirtyminen tie-
nvarsimainosten, ilmoitusten sekä eräiden sähkö- ja telekaapelien sijoittamisessa vähentää
yritysten hallinnollista taakkaa myöskin sekä samalla tietysti yritysten kustannuksia. Siir-
tymäaikana vuoden 2019 loppuun mennessä toimijoille, joilla on toistaiseksi voimassa ole-
vina myönnettyjä tienvarsimainonnan poikkeuslupia, voi kuitenkin aiheuttaa kustannuksia
siirtymäsäännöksen edellyttämien uuden sääntelyn mukaisten ilmoitusten tekeminen. Esi-
tetty siirtymäaika on pitkä, jotta toimijoille ei aiheudu kohtuuttomia kustannuksia ja hal-
linnollista taakkaa.

Arvoisa puhemies! Toivon, että valiokunnassa tämä saa ripeän käsittelyn ja katsotaan
todella käytännönläheisestä näkökulmasta, millä tavalla voidaan ihmisten arkea helpottaa
ja yritystoimintaa edistää eri puolilla maailmaa ja erityisesti myöskin tuolla haja-asutusalu-
eilla.

15.22 Eeva-Maria Maijala kesk: Arvoisa puhemies! Olen erittäin kiitollinen siitä, että
tämä laki on saatu nytten tälle vaiheelle. Olen kotoisin Sodankylästä. Siellä alueella Sodan-
kylän Raudanjoella Seipäjärventien varressa olevat yrittäjät ovat tehneet valtavasti töitä tä-
män asian eteen. Siellä on muun muassa potkuriparkki, joka on joutunut sen potkurinsa
poistamaan näkösältä, ja heidän pienet lappusensa, mainoksensa ovat jatkuvasti olleet esil-
lä, että saavatko ne olla siinä vai eivätkö saa olla, ja ne on poistettu ja poistettu ja poistettu
aina uudestaan. Tämä on ollut täysin käsittämätöntä ja järjetöntä. Nyt heidän toimintansa
on tämän jälkeen järkevää. Silläkin alueella, mistä minä olen, tosiaankaan ei sitä yritystoi-
mintaa eikä asutusta niin kovin paljoa ole, ja kyllähän ne pienet, vähäiset mainokset, mitä
tienlaidassa sattuu olemaan, ovat ohikulkijoille vain semmoinen mukava piriste, että min-
kälaista siellä on olemassa. Eli kiitos tästä esityksestä, ja varmasti me valiokunnassa tulem-
me tätä sitten hyvällä mielellä viemään eteenpäin.
2



Pöytäkirjan asiakohta PTK 37/2016 vp
Tosin valiokunnassa me varmasti tulemme myöskin huolehtimaan siitä, että tässä asias-
sa huomioidaan, ettei liikenneturvallisuus tule vaarantumaan ja ettei tässä kuitenkaan ra-
kenneta ylimääräistä byrokratiaa, sillä tämä esityshän on byrokratian purkua jos mikä elik-
kä sitä tarpeettoman, turhan byrokratian hoitamista. Toivottavasti tämä saadaan nytten hoi-
tumaan järkevällä tavalla eteenpäin ja saamme ne pienetkin kohdat sieltä vielä estettyä, et-
tei vain vahingossa joku ylimääräinen säädös jää sinne sisälle.

Muita Lapin matkailun kannalta hyviä asioita on myöskin tämä rataliikenteeseen liitty-
vä asia, elikkä esimerkiksi moottorikelkoilla ei ole tällä hetkellä käytännössä pystynyt ylit-
tämään rataverkkoa juuri mistään paikasta. Nytten tämä lakiesitys antaa mahdollisuuden
siihen, että pystytään ylittämään rata-alueita. Tosin tässäkin asiassa on huomioitava turval-
lisuus ja muut vastaavat alueen asiat, mutta saamme järkevää toimintaa nyt sitten käytän-
töön tämän mukaisesti.

Ja emmehän me kyllä nyt sitten varmasti pane pahaksemme, vaikka niitä vaalimainok-
siakin saa jatkossa laittaa järkevämmin, paremmin, helpommin, ettei niistäkään tarvitse al-
kaa tyhjiä selittelemään. Hyvä on, jos sinne tulee ohjeistuksiin myöskin se, mikä on järke-
vä tapa, ja on hyvä, että sieltä on tulossa ohjeistuksia sijainnista ja sisällöstä. Uskon, että
kyllä suomalaiset hyvien tapojen mukaan nämä asiat tulevat jatkossakin hoitamaan.

15.25 Katja Taimela sd: Arvoisa herra puhemies! Tällä esityksellä on tarkoitus todella-
kin yhdenmukaistaa maantielain ja ratalain säännöksiä ja lakien kirjaustapaa. Maantielain
ja ratalain muutoksella mahdollistettaisiin nykyistä laajemmin myös talousarviorahoituk-
sen ulkopuolisen rahoituksen käyttö tie- ja ratahankkeiden toteuttamiseksi. Lisäksi mah-
dollistettaisiin tien- tai radanpitäjän osallistuminen muun kuin maantie- ja rataverkon ra-
hoitukseen erityisistä syistä, kun toimenpiteellä on liityntä tien- tai radanpitäjän tehtäviin.
Sitten myös tämä, että "sähkö- ja telekaapeleiden sijoittamisessa tiealueelle siirryttäisiin il-
moitusmenettelyyn eräissä tilanteissa", on ihan tervetullut muutos. Kaiken kaikkiaan on
kannatettavaa, että lakeja ja säännöksiä yleis-, tie- ja ratasuunnitelmien voimassaoloajasta
yhdenmukaistettaisiin, ja kaikki tämäntyyppiset ratkaisut, joita tehdään normien purun ni-
missä niin, että se ei tuo lisää kustannuksia eikä ympäristölle haittaa, ovat aina hyväksi, ja
siitä pitää antaa hallitukselle kiitosta.

Vuodelta 2014 lähtöisin oleva uudistus on käynyt nyt kahdella lausuntokierroksella, ja
lausuntoja on kertynyt niinkin paljon kuin 80. Nämä kommentit ovat olleet pääsääntöisesti
hyvin positiivisia, mutta ongelmia yksityiskohdissa on löydetty myös aika monessakin lau-
sunnossa. Minä itse koen, että tässä on kyseessä aika laaja lakipaketti, jonka vaikutuksia on
arvioitava huolellisesti meillä liikenne- ja viestintävaliokunnan valiokuntakäsittelyssä. Lii-
kennevirastolle nyt siirrettävän julkisen toimivallanhan tulisi olla kuitenkin teknisluonteis-
ta ja tarkkaan määriteltyä. Perustuslailliselta kannalta on haastavaa, kuinka paljon harkin-
tavaltaa voidaan siirtää samalla, kun varmistetaan hyvän hallintotavan mukainen käsittely
valitusoikeuksineen, ja itse haluan kyllä myös korostaa ainakin vielä tänä päivänä sitä, että
liikenneväylien rahoituksen on oltava lähtökohtaisesti talousarviopohjaista, joskin kaikki
uudet innovaatiot ja rahoituskanavat, joita pystytään tänä päivänä käyttämään ja tulevina
vuosina hyödyntämään, ovat varsin tervetulleita ja ne pitää hyödyntää.

Sitten vielä tässä tienvarsimainonnan kiellon purkamisessa on korostettu (Puhemies ko-
puttaa) turvallisuusnäkökohtia ja todettu, ettei siitä saa muodostua ympäristöhaittaa. Epäi-
lyksiä on kuitenkin noussut kulttuurimaisemien kohtalosta näitä lausuntoja lukiessa, (Pu-
3



Pöytäkirjan asiakohta PTK 37/2016 vp
hemies koputtaa) ja tähän pitää myös valiokuntatyössä pystyä paneutumaan ja kiinnittä-
mään huomiota.

15.27 Hannu Hoskonen kesk: Arvoisa herra puhemies! Käsittelyssä oleva hallituksen
esitys on mielestäni erittäin hyvä ja kannatettava. Se purkaa turhaa byrokratiaa, mikä on
hallituksen iso linja ollut koko tämän vaalikauden ajan. Se, että uusi maantie- ja ratalaki
mahdollistaa nykyistä laajemman talousarviorahoituksen ulkopuolisen rahoituksen käy-
tön tie- ja ratahankkeisiin, on erittäin tervetullutta. Meillä on tieverkon ja rataverkon osalta
paljon rakentamistarpeita, ja on hyvä, että monipuolistetaan rahoitusmahdollisuuksia. Se
on tervetullut muutos.

Myös erittäin hyvä muutos on se, että sähkö- ja telekaapeleiden sijoittamisessa päästään
ilmoitusmenettelyyn. Voin kokemuksesta kertoa, että kun Ilomantsiin, kotikuntaani, ra-
kennetaan näinä päivinä — tai oikeastaan tulevana kesänä valmistuu — koko kunnan kat-
tava valokuituverkko, niin uskokaa tai älkää, hyvät edustajakollegat, se, että valokuitukaa-
pelin veto radan ali tietyissä paikoissa taikka sitten maantien varteen tai siltojen hyväksi-
käyttö, kun vedetään kaapeleita kahden kylän välille, näiden kaapelien sijoittaminen ja lu-
pien saaminen, oli aivan käsittämättömän vaikeaa. Koneet saattoivat joutua odottamaan
kahdeksan kuukautta lupaa yhdeltä insinööriltä, joka istuu Tampereen toimistolla. Kah-
deksan kuukautta seisoivat paperit hänen pöydällään, sitten tuli lupa, että saat sinä sen 200
metriä kaapelia sen tien viereen kaivaa. Eihän siinä ole minkäännäköistä järkeä. Se edus-
taa tsaarinajan hallintoa. Nykyisen digitaalisen ajan myötä hyödynnämme ilmoitusvelvol-
lisuutta — ilmoitetaan, että kaapeli tulee tuonne, suunnitelmat on nämä ja tehdään hommat
pois. Sillä säästetään rahaa miljoonia vuosittain. On äärimmäisen tärkeää se, että tällaisiin
menettelyihin turvaudutaan yhä enemmän, lopetetaan turha byrokratia ja keskitytään työn-
tekoon.

Arvoisa puhemies! Lopuksi tästä erilaisten kylttien ja ilmoitusten laittamisesta teiden
varsille: kotikuntani Ilomantsin ja myös Pohjois-Karjalan maakunnan osalta olemme teh-
neet muutamia hakemuksia tuonne, että saataisiin tiettyjä kylttejä pystyttää teiden varsille
esimerkiksi matkailutarkoituksiin. Niiden pystyttäminen on ollut vaikeaa, mutta nyt tästä-
kin asiasta päästään irti.

15.29 Mikko Alatalo kesk: Arvoisa puhemies! Tämä on erittäin tärkeä asia, vaikka tämä
voi tuntua pieneltä asialta. Siinä mielessä tämä on hallitusohjelman kärkihanke, että sää-
döksiä sujuvoitetaan ja kevennetään hallinnollista taakkaa.

Tuo tienvarsimainonnan joustavoittaminen on minusta erittäin tärkeää. Eräskin tunnettu
huvi- ja leikkipuisto joutui odottamaan kuukausia, melkein vuosia, että sai virallisen mai-
noksensa tuonne moottoritien varteen. Olen ihan samaa mieltä kuin edustaja Maijala, että
muun muassa Lapissa ja muilla matkailualueilla on tärkeää, että saadaan nämä ilmoitukset
niin, että ihmiset tietävät, mitä tapahtuu. Totta kai liikenneturvallisuutta täytyy noudattaa.
Emme me voi sellaista julisteviidakkoa tehdä kuin esimerkiksi USA:ssa on ollut, ja totta
kai myös valitusoikeus täytyy ottaa huomioon silloin, jos jollakin on kovasti tähän vastaan
panemista.

Sähkö- ja telekaapelien sijoittamisessa tiealueille tosiaan siirrytään ilmoitusmenette-
lyyn. Se on hyvä asia eräissä tilanteissa, ja todellakin kevennetään tällä tavalla tätä menet-
telyä. Toki siinäkin pitää varovaisuutta ja turvallisuutta noudattaa.
4



Pöytäkirjan asiakohta PTK 37/2016 vp
15.30 Toimi Kankaanniemi ps: Arvoisa puhemies! Liikennehankkeiden uusia rahoitus-
malleja on pohdittu pitkään, ja viime kaudella oli parlamentaarinen korjaustyöryhmä, joka
myös esitti omia mallejaan. Siltä osin on hyvä ja erinomaista, kun tämä lainsäädännön
muutos nyt sitten edesauttaa sitä, että uusia muotoja löydetään. Vaikka on perusteet sille,
että isotkin hankkeet on budjetin kautta rahoitettu, niin on kuitenkin ajateltava niinkin, että
ne hankkeet palvelevat vuosikymmeniä eteenpäin ja siksi niihin voidaan käyttää muutakin
kuin vuotuista budjettirahoitusta. Näitä malleja on hallituksen syytä edistää ja mahdolli-
simman nopeasti, ja varmasti niin tapahtuukin.

Mitä sitten tulee tähän normien purkuun tämän esityksen osalta ja sitä kautta byrokrati-
an purkuun, niin muistelen, että kun eduskuntaan 28 tai 29 vuotta sitten tulin, niin jo silloin
hallitusohjelmaan kirjoitettiin normien purku, byrokratiatalkoot, ja varmaan sitä ennenkin
ja sen jälkeen lähes jokaiseen hallitusohjelmaan. Nyt on ilolla todettava, että hallitus on
tässä menossa eteenpäin — edellisen hallituksen työn pohjalta, mutta kuitenkin tämä on
meillä nyt käsittelyssä. Tässä siirrytään ilmoitusmenettelyyn monissa asioissa, ja se on erit-
täin hyvä. Tämä palvelee ihmisiä, kun tämä mainonta voi olla järkevää ja asianmukaista.
Sen täytyy tietysti olla sopivaa ja siistiä, mutta ei sitä niin ahtaaksi pidä vetää kuin nyt on
tehty.

Mitä tulee vaalimainontaan, niin meillä Keski-Suomessa on ollut jo yli 20 vuotta puolu-
eitten välinen sopimus, että villiä tienvarsimainontaa ei harjoiteta. Olen itse ollut siihen hy-
vin tyytyväinen, että meillä ei niitä (Puhemies koputtaa) meidän miestemme kuvia, vaikka
komeita olemmekin, (Puhemies koputtaa) siellä tarvitse katsella ja juhannuksen aikaan vii-
meisiä kerätä pois.

15.32 Mikko Alatalo kesk: Arvoisa puhemies! Sen ajan, kun olen täällä ollut liikenneva-
liokunnassa, toistakymmentä vuotta, on puhuttu näistä vaihtoehtoisista rahoitusmuodois-
ta, mitenkä väyliä voidaan todellakin rahoittaa. Nyt tässä laissa on mukana se, että maan-
tielain ja ratalain muutoksella mahdollistetaan nykyistä laajemmin myös talousarviorahoi-
tuksen ulkopuolisen rahoituksen käyttö tie- ja ratahankkeiden toteuttamiseksi. Mehän tie-
dämme, että valtiovarainministeriö on ollut tässä vastahankainen vuosikaudet, mutta olen
nyt ymmärtänyt, että siellä olisi jopa myötäsukaisuutta tätä asiaa kohtaan. Mikä se malli
sitten olisi, olisiko se jonkinlainen infrayhtiö, jolla olisi myös tämä tiekanta omaisuutena
siellä taseessa, ja se saisi sitten lainoitusta investointipankeilta, eläkevakuutusyhtiöiltä? 

Kun tässä nyt esimerkiksi tämä uusi infrapaketti esiteltiin, se on hyvä paketti sinällään,
mutta sieltä jäi aika monta niin sanottua kakkoskorin hanketta toteuttamatta, muun muassa
Kolmostie Pohjanmaalle ja sitten edustaja Ala-Nissilälle tärkeä Ysitie, joka yhdistää tuon-
ne Itä-Suomeen Varsinais-Suomen. Nämäkin hankkeet varmaan voisivat sitten olla siinä
vaiheessa, kun tällainen infrayhtiö on olemassa myös rahoittajana. Siinä mielessä täytyy
ottaa huomioon myös, että niitten täytyy olla elinkeinojen kannalta tärkeitä. Totta kai suu-
rissa kaupungeissa on raidehankkeita ja muita ja ne ovat rakentamisteollisuuden kannalta
tärkeitä, ne ovat asuntorakentamishankkeita, mutta nimenomaan, jos ajattelemme meidän
elinkeinoelämäämme, biotaloutta ja kaikkia näitä kuljetuksia, niin kyllähän nämä valta-
kunnan päätiet meidän on saatava parempaan kuntoon. Ruotsissa on menetelty pitkällä täh-
täimellä ja siellähän niihin koreihin on uskottu. Niitä on tehty kymmeniä vuosia eikä ole
sillä tavalla tehty niin kuin aikaisemmin, että seuraava hallitus pyyhkii edellisen hallituk-
sen suunnitelmat pois.
5



Pöytäkirjan asiakohta PTK 37/2016 vp
15.35 Marisanna Jarva kesk: Arvoisa puhemies! Täällä on käyty varmastikin hyvää kes-
kustelua siihen liittyen, miten erityisesti yrittäjiä nyt palvellaan ja heidän toimintaansa var-
sinkin harvaan asutuilla seuduilla tähän tienvarsimainontaan liittyen. Tämä on semmoinen
asia, josta on tullut paljon palautetta jo vuosikausia, eikö tälle asialle voida tehdä mitään, ja
on puhuttu, että EU vaikuttaa tähän niin paljon ja ei tälle mitään voida tehdä. Osana halli-
tuksen normien purkua, nyt kun näihin asioihin on lähdetty perehtymään, asioihin todella-
kin voidaan vaikuttaa. Lähtökohtaisesti pitäisi ajatella niin, että ei kielletä asioita vaan
mahdollistetaan ja annetaan selkeästi yrittäjille ja toimijoille selvät ohjeet siitä, miten he
voivat mainostaa palveluitaan niin, että ennen kaikkea nuo meidän matkailijamme pysty-
vät erityisesti tuolla pohjoisessa ja Itä-Suomessa löytämään näihin matkailukohteisiin.
Tämä on ollut erityinen ongelma, miten sieltä ne palvelut löydetään ja voidaan myydä asi-
akkaille sitten näitä palveluita. 

Kaiken kaikkiaan muutenkin näissä tienvarsimainonta-asioissa on ollut myös puhetta
siitä, koskeeko tämä myös sitten isoja valtateitä ja moottoriteitä. Tässä yhteydessä tätä
asiaa on nyt selvitetty, että kun on tämä TEN-verkosto, vaikuttaako tämä muu EU-lainsää-
däntö tähän asiaan. On syytä kyllä edetä vahvasti siihen suuntaan, että ei piilouduta EU:n
selän taakse tässäkään asiassa vaan etsitään se ratkaisu niin, että tämä tienvarsimainonta
myös näillä isoilla teillä on mahdollista. Tämä koskee nimenomaan näitä pitkiä selkosia ja
siellä olevia yrityksiä, erityisesti matkailualan yrityksiä, joille on tärkeätä se, että kun ih-
minen lähtee pitkälle reissulle perheen kanssa, niin sieltä nopeasti löytyvät ne majoituspal-
velut, ruokailupalvelut ja muut, mitä meillä on siellä pohjoisessa erityisesti tarjota.

Tämä on erittäin hyvä esitys hallitukselta. Kiitän tästä esityksestä.

15.37 Teuvo Hakkarainen ps: Arvoisa puhemies! Ihan lyhyesti esimerkkinä: Hirvaskan-
kaalla, varmasti puhemieskin tietää paikan, on ABC:n suuri mainos tienvarressa ja on Shel-
lin mainos. Toisella puolen tietä on pikkuyrittäjägrilli. Ei ole saanut mainosta sinne laittaa,
ely-keskus on kieltänyt sen. Nyt hallituksen esityksen perusteella varmasti voi tämmöisen
toteuttaa ja pienikin yrittäjä pääsee siinä jaloilleen. Näin me edistämme tätä.

Keskustelu päättyi.

Asia lähetettiin liikenne- ja viestintävaliokuntaan.
6


