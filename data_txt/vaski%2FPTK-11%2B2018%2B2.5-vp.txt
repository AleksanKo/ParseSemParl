















































DEME83E.tmp.xml


Pöytäkirjan asiakohta PTK 11/2018 vp
Pöytäkirjan asiakohta 

PTK 11/2018 vp

Täysistunto

Torstai 22.2.2018 klo 16.00—17.23

2.5. Suullinen kysymys maakuntavaalien aikataulusta (Joakim  Strand r)
Suullinen kysymys SKT 13/2018 vp

Suullinen kyselytunti

Puhemies Paula Risikko: Jotta kaikki kysymyksen esittäjät saavat puheenvuoron, ote-
taan aina nopsalla tahdilla. Seuraava kysymys: ruotsalainen eduskuntaryhmä, edustaja
Strand.

Keskustelu

16.45 Joakim Strand r: Ärade talman! Enligt planen ska landskapsvalet hållas i slutet av
oktober detta år. Samtidigt är lagstiftningen gällande landskapen och vårdreformen allt an-
nat än slutbehandlad. Situationen är både speciell och märklig.

Maakuntavaalit siis pidetään ainakin näillä näkymin lokakuussa ja oikeusministeriössä
valmistaudutaan vaalijärjestelyihin erittäin tiukasta aikataulusta huolimatta. Samalla tie-
dämme, että Euroopan neuvosto suosittelee, että lainsäädännön tulisi olla voimassa vähin-
tään vuosi ennen vaaleja. Olemme siis tilanteessa, jossa puolueet joutuvat miettimään eh-
dokasasettelua siitä huolimatta, ettei uusi vaalilainsäädäntö ole hyväksytty, puhumatta-
kaan maakunta- ja sote-lainsäädännöstä. Marssijärjestys on täysin nurinkurinen, eikä ole
helppo nähdä järkeviä syitä tähän hosumiseen. Arvoisa herra oikeusministeri, eikö olisi
järkevää siirtää maakuntavaalit eduskuntavaalien yhteyteen?

16.46 Oikeusministeri Antti Häkkänen (vastauspuheenvuoro): Arvoisa puhemies! Vaa-
lien siirtämisestä käydään paljon keskustelua, mutta sitäkin tärkeämpää on keskustella
myös vaalien sisällöstä. Nyt käsittelyssä on merkittävä uudistus, jota viime vaalikaudella
olivat tekemässä myös oppositiopuolueet. Vaalijärjestelmän uudistaminen tällaisen refor-
min yhteydessä vaatii joka tapauksessa uuden tilanteen ja siihen sopeutumista. Ei ole sel-
laista tilannetta tulossa, jossa tehtäisiin merkittäviä hallintojärjestelmän muutoksia tai teh-
täväsisältöjen muutoksia kuntakentässä, maakuntakentässä tai vaikkapa eduskuntatason
tietyssä päätöksenteossa, jossa tavallaan kaikki asiat olisivat vuosikausia etukäteen tiedos-
sa. Vaalit ovat tulossa, ne ovat lokakuussa 2018, ja eduskuntavaalit pidetään sen jälkeisenä
keväänä.

Puhemies Paula Risikko:  Ja ministeri Vehviläinen haluaa vielä tähän.

16.47 Kunta- ja uudistusministeri Anu  Vehviläinen  (vastauspuheenvuoro):  Haluan
täydentää oikeusministerin puheenvuoroa siltä osin, että kun hallitus on linjannut, että
 Tarkistettu
4.1



Pöytäkirjan asiakohta PTK 11/2018 vp
tämä uudistus halutaan voimaan 1.1.2020, niin maakuntavaalit on pidettävä ensi syksynä,
jotta ensimmäiset maakuntavaltuustot pystyvät tekemään ne kaikki tarvittavat, tärkeät pää-
tökset, jotka liittyvät heidän toimintaansa, talouteensa ja koko maakunnan perustamiseen.

Haluan muistuttaa myös siitä, että viime kesänä, kun perustuslakivaliokunta antoi oman
lausuntonsa, perustuslakivaliokunta sanoi, että tämä uudistus on kiireellinen, tärkeä ja vält-
tämätön, ja myös sen takia me pidämme tästä aikataulusta kiinni. Ja toivomme, että pys-
tymme täällä eduskunnassa huolella, hyvin käsittelemään kokonaisuuden, joka on jo lähes
vuoden verran ollut täällä käsiteltävänä, ja myös valinnanvapauslaki tulee lähiviikkoina
käsiteltäväksi.

Kysymyksen käsittely päättyi.
2


	2.5
	16.45
	16.46
	16.47


