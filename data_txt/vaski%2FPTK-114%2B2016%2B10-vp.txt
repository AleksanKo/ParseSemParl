















































DEMB4AB.tmpSave.xml


Pöytäkirjan asiakohta PTK 114/2016 vp
Pöytäkirjan asiakohta 

PTK 114/2016 vp

Täysistunto

Tiistai 15.11.2016 klo 13.59—20.15

10. Hallituksen esitys eduskunnalle laiksi asuinrakennusten ja asuntojen korjausavustuk-
sista

Hallituksen esitys HE 156/2016 vp
Valiokunnan mietintö YmVM 13/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 10. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

18.16 Susanna Huovinen sd: Arvoisa rouva puhemies! Tässä valiokunnan mietinnön
pohjalla olevassa lakiesityksessä esitetään siis säädettäväksi lakia asuinrakennusten ja
asuntojen korjausavustuksista. Avustuksilla on tarkoitus parantaa iäkkäiden ja vammais-
ten henkilöiden mahdollisuuksia kotona asumiseen, ja näin edistettäisiin siis asuinraken-
nuskannan esteettömyyttä, ja nämä ovat oikein hyviä tavoitteita.

On kuitenkin huomattava, että tähän sisältyy se huononnus, että avustusten piiristä tul-
taisiin tällä esityksellä poistamaan sellaisia avustuksia, jotka ehdotuksen mukaan eivät
enää olisi ajankohtaisia tai tarkoituksenmukaisia, ja näihin sisältyvät myöskin terveyshait-
ta-avustukset ja rakennusten energiakorjausten avustukset. Meidän valiokuntakäsittelys-
sämme vähemmistöön jääneiden mielestä perustelut näiden avustusmuotojen poistamises-
ta ovat aika kevyet. Erityisesti terveyshaitta-avustuksen kohdalla puuttuu kokonaan arvi-
ointi vaikutuksista avustusten tarpeessa olevien tilanteeseen ja pohdinta siitä, miten he pää-
sevät tilanteessaan eteenpäin, jos tämä kyseinen avustus poistetaan. Esimerkiksi sosiaali-
ja terveysministeriö on vastustanut lainmuutoksen lausuntovaiheessa terveyshaitta-avus-
tuksen poistamista ja esittänyt, että poistamisen sijaan kyseistä avustusmuotoa kehitettäi-
siin ympäristöministeriön ja sosiaali- ja terveysministeriön yhteistyönä. Ja tässä valiokun-
nan enemmistön mietinnössäkin todetaan, että jonkinlainen järjestelmä pitäisi olla — jos ei
tämä nykyinen, niin kuitenkin jokin järjestelmä pitäisi kehittää, niin että voitaisiin avustaa
näitä kaikkein vaikeimmassa tilanteessa olevia ihmisiä, jotka ovat esimerkiksi sairastuneet
kotinsa home- tai kosteusvauriosta ja joutuneet sellaiseen tilanteeseen, että eivät oikeas-
taan pysty asumaan siellä kotona mutta eivät saa myöskään tätä kotiaan kaupaksi, koska
arvo on romahtanut.

Puhemies! Niinpä olemme ehdottamassa tässä käsittelyssä lausumaa, joka kuuluisi seu-
raavasti: "Eduskunta edellyttää, että hallitus aloittaa välittömästi poistettavaksi esitettävi-
en terveyshaitta- ja energia-avustusten kehittämiseen tähtäävän valmistelutyön niin, että
 Tarkistettu
4.0



Pöytäkirjan asiakohta PTK 114/2016 vp
laki uudistetuista terveyshaitta- ja energia-avustuksista tulee voimaan samaan aikaan kä-
sittelyssä olevan esityksen kanssa."

18.18 Silvia Modig vas: Arvoisa rouva puhemies! Tätä nykyistä avustusjärjestelmää on
kritisoitu vaikeaselkoiseksi ja sen vaikuttavuutta on pidetty heikkona, ja tämä varmaan
osaltaan on perusteltu näkemys. Mutta ratkaisu ei ole lakkauttaa terveyshaitta-avustusta ja
energiakorjausten avustusta — päinvastoin, näitä tulisi kehittää, kuten sosiaali- ja terveys-
ministeriö on terveyshaitta-avustuksen osalta esittänyt.

Terveyshaitasta sairastunut, homeisen talon omistaja on kyllä todella epätoivoisessa ti-
lanteessa. Homeongelma on terveyden lisäksi romahduttanut talon arvon, joten se, että voi-
si oman kotinsa korjata terveelliseksi, on mahdotonta, koska vakuusarvo on homeongel-
man myötä mennyt. Tällaiselle henkilölle tämmöinen avustus voi olla ainoa keino päästä
ulos tästä taloudellisesta umpikujasta. Toivon todellakin, että tähän löydetään, jos tämä nyt
hylätään, joku muu tehokas tukimuoto, koska homeongelma on valitettavasti aivan liian
yleinen ongelma Suomessa.

Energia-avustus taas on osaltaan keino vastata ilmastonmuutokseen. Suomalaisten il-
mastovaikutuksen aiheuttajat ovat asuminen, liikenne ja ruoka, ja toimivalla energiare-
monttiavustuksella voidaan edistää asumisen energiatehokkuutta ja sen kautta vähentää
kasvihuonepäästöjä, ja siksi kannatan edustaja Huovisen tekemää esitystä ja lausumaa.

18.20 Antero Laukkanen kd: Arvoisa rouva puhemies! Heti aluksi haluan kannattaa
edustaja Huovisen lausumaa.

Pidän tätä aika suurena puutteena, että näin merkittävä asia jostain syystä, jota ei edes
perustella tässä mitenkään, on päätetty poistaa näistä avustuskohteista, mikä oli oikeastaan
aika merkittävä tekijä sille, että monessa talossa käynnistettiin remontteja.

Eräs toinen kohta, johon haluan tässä ihan erityisesti kiinnittää huomiota, on se, että kun
koko tässä uudistuksessa on iso painopiste esteettömyydellä, niin samalla kun tätä hake-
mismenettelyä kehitetään ja parannetaan ja sujuvoitetaan, niin sitten tässä on tapahtunut
joitakin sellaisia asioita, joihin ei ole kiinnitetty huomiota, vaikka ne on itse asiassa täällä
tekstissä mainittu.

Täällä todetaan muun muassa näin: "Asuinrakennusten esteettömyydellä on periaa-
tepäätöksen mukaan suuri merkitys iäkkäiden kotona asumisen mahdollistajana. Esteelli-
set rakennukset ja lähiympäristöt heikentävät iäkkäiden arjessa selviytymistä ja lisäävät ta-
paturmia." — Siis esteelliset rakennukset. Sitten sanotaan näin: "Vanhojen kerrostalojen
suurimmat haasteet esteettömyyden kannalta liittyvät periaatepäätöksen mukaan hissien
puutteeseen tai olemassa olevien hissien pieneen kokoon."

Tämä hissien pieni koko on itse asiassa erittäin suuri esteettömyystekijä. Nyt tässä on
kokonaan jätetty huomiotta sellainen tosiseikka, että meillä on 60- ja 70-luvun alussa ra-
kennettuja kerrostaloja, joissa oli erittäin pieniä hissejä, joihin on lähes mahdotonta rollaat-
torin kanssa mahtua. Sen lisäksi ne ovat vielä tällaisia puolikerroshissejä, joissa siihen ker-
rokseen, josta varsinainen sisäänkäynti kerrostaloon tapahtuu, ei hissillä edes pääse vaan
joutuu menemään puoli kerrosta portaita pitkin. Nyt tähän tarjotaan sitten tämmöistä por-
rasseinähissimallia ikään kuin vastaukseksi. Mutta se ei välttämättä helpota sitä tilannetta
ollenkaan, kun sen rollaattorin kanssa ei mahdu sinne hissiin ja joutuu olemaan selkä ovea
vasten siellä hississä, jos sinne ylipäätänsä mahtuu.
2



Pöytäkirjan asiakohta PTK 114/2016 vp
Tästä olin yhteydessä ministeriöön viime vuoden puolella ja myös ARAan ja selitin hy-
vin juurta jaksain tätä tilannetta. Sen takia ihmetykseni on vielä suurempi: kun itse tekstis-
sä todetaan nämä pienet kerrostalohissit, niin tähän avustusohjelmaan ei ole sisällytetty nii-
tä. Se olisi ollut erityisen helppoa laittaa tähän, lisätä. Kun näiden avustusten kohteena ovat
jälkiasennushissit, niin olisi voinut sitten laittaa, että myös esteettömyyttä poistavien van-
hojen hissien päivittämiseen olisi voinut hakea tätä avustusta.

Valitettavasti itselleni kävi niin hassusti, että huomasin tämän esityksen vasta tänään.
Olisin halunnut tehdä tähän ponnen, mutta se olisi pitänyt jättää ennen kello 12:ta, joten
kävi tämmöinen lapsus. Mutta toivon, että tähän voitaisiin asetuksella tai jollain muulla ta-
valla nyt nopeasti saada korjaus, koska näitä taloja on todella paljon. Monet iäkkäät ihmi-
set joutuvat muuttamaan palvelutaloon, vaikka muuten voisivat asua omassa asunnossaan,
koska tämä liikkuminen tulee heille mahdottomaksi. Kun tämän lakiuudistuksen tarkoitus
on ollut nimenomaan se, että mahdollisimman moni voisi asua kotona, niin itse asiassa
tämä pieni asia on aika iso asia sitten loppujen lopuksi.

Arvoisa puhemies! Toivon, että jos joku ministeriöstä tästä puheesta referaattia saa, niin
tähän sitten voitaisiin tarttua.

18.24 Sari Tanus kd: Arvoisa rouva puhemies! Esteettömyys on merkittävä asia, ja tässä
on erittäin tärkeää huomioida ilman esteettömyys eli homeongelmat, jotka koskettavat —
on arvioitu — lähes 800 000:ta suomalaista, ja lapsia ja koululaisia heistä on arvion mu-
kaan 250 000. Tätä ajatellen on ollut jotenkin pöyristyttävää huomata, että näitä terveys-
haitta-avustuksia oltaisiin todellakin poistamassa sieltä. Oikeastaan en voi ajatella muuta
kuin että tässä olisi käynyt jonkinlainen lapsus, mutta missään nimessä näitä terveyshaitta-
avustuksia ei saa poistaa. Ne eivät saa poistua, niin kuin suunniteltu on, ja kannatan sen ta-
kia esitettyä pontta ja toivon, että se otetaan huomioon. Tämä on todella tärkeä asia.

18.25 Pauli Kiuru kok: Arvoisa rouva puhemies! Edustaja Laukkanen nosti esille tämän
hissiasian, ja se oli kyllä ihan hyvä huomio. Valiokuntakuulemisessa tämä näkökulma ei,
ainakaan oman muistini mukaan, noussut esiin. Hisseistä puhuttiin — mutta se oli uusista
hisseistä ja sitten niistä prosenteista ja näin poispäin — ja siitä, kenelle se tuki menee, eli
tässä tapauksessa taloyhtiölle ja sitä kautta sitten asukkaille. Huomio oli ilmeisen oikea.
Tietysti voi nyt kysyä, miten siellä kuulemisessa sitten on oltu hereillä, vammaisjärjestöt jo
lainvalmisteluvaiheessa ja tässä valiokuntavaiheessa. En tiedä, miten on tapahtunut.

Edustajat Huovinen, Modig ja Tanus kiinnittivät huomiota terveyshaitta-avustukseen.
Siitä keskusteltiin, ja se tuli tietoon, ja lakiesityksessä sanotaan, että se poistuu — se on tot-
ta. Fakta on tietysti se, että avustusta ei ole myönnetty enää muutamaan vuoteen, eli on se
nyt laissa tai ei, niin käytännössä sitä ei ole myönnetty, kun rahaa ei ole talousarviossa ol-
lut. Se todellinen tarve sitten, jos asia haluttaisiin ratkaista ikään kuin rahalla, on niin val-
tava, että siihen eivät tässä taloudellisessa tilanteessa riitä kyllä valtion rahat — tai sitten
niiden ehtojen pitäisi olla niin tiukat, että siinä rajataan merkittävä osa ulkopuolelle. En mi-
tenkään halua väheksyä tämän merkitystä, mutta tämä ikään kuin tunnelmana siitä, mitä
valiokunnassa keskusteltiin ja kuultiin.

18.27 Leena Meri ps: Arvoisa puhemies! Itse en ole tuossa valiokunnassa ollut, mutta pe-
rehdyin näihin asiakirjoihin ja jo tuosta edustaja Kiurun äskeisestä puheenvuorosta sainkin
joitain vastauksia.
3



Pöytäkirjan asiakohta PTK 114/2016 vp
Tosiaan, meillä varmasti on aika mittava määrä homeongelmaisia omistusasuntoja, mut-
ta yksi ongelma on myös se, mistä eräs rouva tuli minulle eräässä toritapahtumassa kerto-
maan: Hän ei löydä sopivaa vuokra-asuntoa. Hän ei voi tehdä niin lyhyttä vuokrasopimus-
ta, että kukaan ottaisi hänet koeasumaan. Hän oli nimittäin sairastunut hometalon jäljiltä, ja
hän ei pystynyt elämään oikeastaan enää kuin sellaisessa tyypillisessä vanhassa hirsitalos-
sa. Se on tosi vaikea tilanne, koska meillä on rakennusjärjestykset nykyisin sellaiset, että
pitää rakentaa tiivistä rakentamista ja koneellista ilmastointia, ja hän sanoi, että hän on niin
yliherkistynyt, että hän ei voi sellaisessa enää asua. Meillä on tällaisia ongelmia, ja nämä
ovat tosi vakavia. Se on ihan hirveätä, jos ei voi oikein missään asua.

Oikeastaan Kiuru toi esille tuon asian, joka minua hämmästytti tässä, kun luin tätä va-
liokunnan mietintöä: täällä on todettu, että avustuksia ei valtion talousarviossa ole usean
vuoden ajan voitu käyttää, koska se on ollut niin rajattu, että siellä ei ole ollut varoja. Oli-
sin oikeastaan tarkistanut — Kiuru nyt ei ole täällä ministeri — ihan mielelläni sen, onko
tilanne siis se, että kun tämä poistuu nyt, niin määrärahoja ei ole ollut myöntää vuodesta
2014, kun tämä on edellisen hallituksen aikana alkanut. Ymmärsinkö oikein tästä teidän
puheenvuorostanne vai väärin?

18.29 Sari Tanus kd: Arvoisa rouva puhemies! Ensin haluaisin korjata, että haluan kan-
nattaa vastalauseen lausumaehdotusta, mikä oli edustaja Huovisen esittämänä ja täällä pa-
pereissa esitettynä.

Sitten haluaisin sanoa, että todella on arvioitu, että tämä korjaustarve olisi semmoinen
1—1,5 miljardia, mitä tarvittaisiin home- ja ilmaongelmista kärsivien rakennusten korjaa-
miseen tai uudelleenrakentamiseen. Se on valtava summa, missä kunnat ja kaupungit eivät
todella yksin pärjää, ja jostakin tähän olisi joka tapauksessa löydettävä avustuksia myös
valtiovallan taholta. Me ajattelemme, että 1—1,5 miljardia on valtavan iso summa, mutta
toisaalta kun ruvetaan vertaamaan, mikä on se inhimillinen kärsimys, se inhimillinen tus-
ka, niin se on kyllä valtava. Jos ajatellaan, niin voi olla ihmisiä, jotka lähtevät muuttamaan
asuntoa, ja kun he etsivät, käyvät asuntoesittelyissä, niin kun siellä on muutaman minuutin
ajan, on pakko lähteä pois, kun siellä on homeongelmaa. Näin joku on voinut joutua kier-
tämään ehkä kymmeniäkin paikkoja ennen kuin toteaa, että tämä on todella terve ja täällä
voi hengittää ja asua normaalisti. Eli inhimillinen kärsimys, menetetyt työpäivät, työvii-
kot, työkuukaudet ja se tutkimusprosessi, lääkärissäjuoksemisprosessit ja kaikki nämä, jos
me rupeamme ynnäämään. Tästä ongelmasta kärsivät hyvin nuoret, pienet lapset ja koulu-
laiset, keski-ikäiset, työikäiset mutta myös ikäihmiset, ja jos näille kaikille laitetaan euro-
määräistä hintaa, niin ajattelen kyllä, että se on moninkertaisesti tuon 1,5 miljardin euron
hinta, ja siihen vielä päälle se inhimillinen kärsimys. Elikkä tämä on todella iso ongelma,
se on kallis ongelma, mutta siihen täytyy löytyä ratkaisu. Sen vuoksi myös näitä terveys-
haittaperusteisia avustuksia ja varoja niihin on löydyttävä.

18.31 Antero Laukkanen kd: Arvoisa rouva puhemies! Täällä on ollut erittäin hyviä pu-
heenvuoroja, ja toivonkin, että jos tuohon äskeiseen puheenvuorooni liittyen jollakin on
erityistä ymmärrystä, miten sitä asiaa voisi nopeasti edistää, niin otan kaiken neuvon siinä
mielelläni vastaan.

Vielä tuen laajuudesta: Sitä oli tarpeetonta supistaa. Olisi voinut vaikka pienentää niitä
avustusprosentteja, säilyttää sen laajuuden, koska usein on niin, että on se avustus sitten 35
tai 40 prosenttia, se ei ole enää niin oleellista, koska se toimii ikään kuin sellaisena laukai-
4



Pöytäkirjan asiakohta PTK 114/2016 vp
sevana mekanismina, että halutaan tehdä se korjaus. Nyt näissä terveyshaitta-asioissa on
niin, että vanhoissa taloissa asbestiongelmat ovat nousseet aivan erityisellä tavalla, kun
suojattujen putkien pinnat repeilevät ja asbestit valuvat pitkin käytäviä ja leviävät sieltä sit-
ten siihen koneelliseen ilmastointiin, joka taloyhtiöissä on. Huono ilmanvaihto johtaa mo-
nenlaisiin ongelmiin, ja silloin kun näitä remontteja tehdään, niin usein tehdään sitten pe-
rustavaa laatua olevaa työtä, jossa asbestit poistetaan ja ilmanvaihtolaitteistot uusitaan, ja
niillä on valtavat terveysvaikutukset.

En ymmärrä, mikä oli nyt ministeriön ajatus tässä, että nämä piti poistaa tästä. Erittäin
surullista.

18.32 Silvia Modig vas: Arvoisa rouva puhemies! Kyllä tämä edustaja Laukkasen huo-
mio hisseistä ja niiden todellisesta esteettömyydestä on todella tärkeä ja oikea. Ehkä edus-
taja Laukkanen tekee siitä lakialoitteen, jos ei ministeri sitä muuten voi ottaa työn alle.

Mutta sitten tämä terveyshaitta-avustus. Se on käsittääkseni juuri näin, niin kuin edusta-
ja Kiuru sanoi, että sitä ei ole myönnetty sitten, oliko se, 2014 jälkeen, siihen ei ole myön-
netty määrärahaa, mutta nyt ei ole enää mitään, mihin edes myöntää määrärahaa. Eli ei sitä
olisi pitänyt poistaa, vaan — niin kuin sosiaali- ja terveysministeriö sanoi — kehittää avus-
tuksen muotoa tehokkaammaksi ja vaikuttavammaksi.

Homeongelmahan on aivan valtava. Tämähän ei ole pelkästään yksityisten ihmisten yk-
sityisessä omistuksessa olevissa kiinteistöissä vaan myös julkisissa rakennuksissa. Tämä
on valtava ongelma Suomessa, eikä mikään rahasumma tule riittämään missään korjaavan
avustuksen muodossa ratkaisemaan tätä, koska valitettavasti näitä sairaita rakennuksia
syntyy edelleen, koko ajan. Tämä ei valitettavasti ole mikään, että tiettynä ajanjaksona,
tiettyinä vuosina rakennusmääräykset eivät olleet kohdillaan ja sen takia syntyi tämmöistä
sairasta kantaa, vaan sitä syntyy edelleen. Toki tämä ongelma on nyt tunnistettu. Viime
kaudellahan tehtiin hometalkoita. Sääli, että tämä hallitus ei halua jatkaa niitä. Tämä on-
gelma on tunnistettu, rakennusmääräyksiä on tarkennettu, mutta se ei edelleenkään ole
kohdillaan. Meidän on pakko oppia kokonaisuudessaan rakentamaan uudestaan ja raken-
tamaan paremmin, ja se tarkoittaa nimenomaan sitä, että meidän on ymmärrettävä, että hir-
si on itsessään erittäin hyvä rakennusmateriaali. Meidän ei tarvitse vaatia niin monia eri-
laisia rakennuspintoja saadaksemme energiatehokkuutta tai saadaksemme uutta hyvää
kantaa syntymään, vaan kyllä ne vanhat hirsitalot seisovat edelleen aika terveinä ja hyvin-
voivina, ja ennemmin meidän pitää palata takaisin siihen. Mutta se ei liity pelkästään ra-
kennusmääräyksiin, vaan se liittyy myös pitkiin alihankkijaketjuihin ja vastuuketjuun siitä
rakentamisesta.

18.34 Susanna Huovinen sd: Arvoisa rouva puhemies! Hieman silmäilin noita valiokun-
nassa kuultuja asiantuntijalausuntoja, jotta pystyisin vastaamaan tähän kysymykseen siitä,
miksi nyt on tämä terveyshaitta-avustus päätetty tästä kokonaisuudesta nyysiä pois. Tässä-
hän nyt todetaan, esimerkiksi ympäristöministeriön ja ARAn lausunnoissa, että tämä jär-
jestelmä on koettu hyvin vaikeaselkoiseksi. Tässä on ollut alun perin kuusi erilaista muo-
toa, joilla tästä potista on tuettu niin terveyshaitta-asioita kuin hissiasioita kuin sitten vielä
energia-avustustakin, eli se on ollut liian epäselvä ilmeisesti myös ministeriön ja ARAn nä-
kökulmasta.

Mutta minä haluan nyt siteerata sosiaali- ja terveysministeriötä, joka on tästä asiasta lau-
sunut seuraavalla tavalla: "Avustusmuotoa ei pidetä enää ajankohtaisena ja tarkoituksen-
5



Pöytäkirjan asiakohta PTK 114/2016 vp
mukaisena. Järjestelmän vaikuttavuus on ollut vähäinen, ja avustusjärjestelmä on ollut
hankala." Sitten jatkuu hetken päästä: "Järjestelmän vaikuttavuuteen on vaikuttanut erityi-
sesti se, että ARA ei ole näitä avustuksia myöntänyt. Sosiaali- ja terveysministeriön saa-
mien tietojen mukaan avustusten myöntämiskynnys on koettu kohtuuttoman tiukaksi, eikä
viime vuosina ARA ole myöntänyt avustuksia lainkaan. Järjestelmään liittyvät vaikeudet
eivät voi olla syynä sille, että avuntarpeessa olevat jätetään täysin avustusten ulkopuolelle.
Johtopäätöksen avustukseen liittyvistä hankaluuksista tulisi olla se, että järjestelmää kehi-
tetään nykyistä toimivammaksi eikä vain poistettaisi sitä." Enpä voisi olla oman entisen
ministeriöni kanssa enempää samaa mieltä. Tämä on minusta asiapuhetta. Pelkään pahoin,
että hallitus joutuu tämän asian tavalla tai toisella ottamaan sitten muutoin esille, koska niin
kuin täällä lukuisassa joukossa puheenvuoroja on kerrottu, (Puhemies koputtaa) home- ja
kosteusongelmat valitettavasti eivät ole katoava luonnonvara.

18.37 Joakim Strand r: Arvoisa puhemies! Tässä on ollut paljon hyviä puheenvuoroja.
Halusin vain lyhyesti muistuttaa siitä, että myös kotikunnissa ja -kaupungeissa me pystym-
me tekemään paljon tämän asian eteen. Me olemme Vaasassa päättäneet ottaa esteettömyy-
den osaksi kaupunkikuvaa, ja siitä olemme saaneet palkintoja myös eurooppalaisella tasol-
la. Viimeksi eilen päätimme, että kunnan hissiavustuksiin varattua rahaa voidaan käyttää
myös muihin esteettömyyttä edistäviin investointeihin.

  Så det finns mycket vi kan göra också på hemmaplan förutom i denna sal.

18.37 Pauli Kiuru kok: Arvoisa rouva puhemies! Tästä terveyshaitta-avustuksesta ja sen
käsittelystä: Todellakin STM:n lausunto, niin kuin edustaja Huovinen kertoi, oli sangen
selkeä, joku voisi sanoa jopa jyrkkä, mutta varmasti omalla tavallaan aivan aiheellinen. Ai-
heellisuus näkyy kyllä tässä ympäristövaliokunnan mietinnössä. Tässä todetaan, että valio-
kunta pitää tärkeänä, että hallitus selvittää mahdollisimman nopeasti korvaavan ratkaisu-
vaihtoehdon oikea-aikaisen ja tehokkaan tukimuodon luomiseksi sisäilmasta sairastunei-
den vaikeampien tilanteiden helpottamiseksi. Eli tarve nähdään, mutta se korjaushaitta-
avustus, niin kuin tässä nyt tuli ilmi, ilmeisesti ei siinä muodossa ollut se paras keino, kos-
ka niin kuin sanoitte myös, siellä on monimutkaisuutta, vaikeaselkoisuutta, varmaan myös
tulee tämmöisiä näyttökysymyksiä ynnä muita ongelmia, vakuutusyhtiöt ynnä muut sitten,
jotka saattavat olla mukana. Voisin kuvitella, että ne vain ovat tehneet siitä asiasta niin
mutkikkaan ja sitten tietysti nämä taloudelliset reunaehdot. Mutta edelleenkin valiokunta-
kin toteaa, että ongelma on olemassa, siihen pitää löytää ratkaisu. Tässä hallituksen esityk-
sessä sitä ratkaisua ei tähän kyseiseen kohtaan ole löydetty mutta viesti on nyt kyllä tässä
mietinnössä esitetty, että syytä on pohtia, koska ongelma on olemassa ja kaikki me sen tun-
nistamme.

18.39 Leena Meri ps: Arvoisa rouva puhemies! Kiitän edustaja Kiurua siitä, että vähän
avasitte tätä. Itse jäin miettimään, kun kuuntelin tässä edustaja Modigia ja sitten kun ker-
roin tästä tapaamastani rouvasta, että tässä oikeastaan voisi lähettää vielä sitten lisätervei-
siä ministerille ja hallitukselle siitä, että nyt kun tätä lähdetään kehittämään ja pikaisesti
ratkaistaan joku uusi, tehokas tukimuoto sisäilmasta sairastuneille henkilöille, niin voisi
miettiä esimerkiksi juuri sitä rakennusjärjestyspuolella, että meillä, jos katsoo professori
Panu Kailan kirjoituksia, hänhän puhuu aina näitten hirsitalojen ja hengittävien talojen
6



Pöytäkirjan asiakohta PTK 114/2016 vp
puolesta ja koneellista ilmastointia vastaan, että se terve talo on se vanha talo. Se ei ole aina
se energiatehokkain, mutta nämä meidän pullotalot alkavat olla sellaisia, että ne eivät vält-
tämättä ole enää meidän sisäilmalle hyväksi. Voisi juuri huomioida tämänkin, että kun on
sitten ihmisiä, jotka eivät voi enää tämäntyyppisissä asunnoissa asua sairastuttuaan home-
asioiden vuoksi, niin me voisimme miettiä tässä yhteydessä, voisiko tämmöisiäkin raken-
taa, koska niitä vanhoja taloja ei ole mittaamattomasti enää tarjolla, ne on oikeastaan aiko-
jen saatossa purettu ja ne, ketkä ovat niitä kunnostaneet, eivät niistä varmaan enää luovu,
niissä on hyvä olla ja elää.

18.40 Silvia Modig vas: Arvoisa rouva puhemies! Kun tässä nyt hallituspuolueiden jäse-
net ovat valmiita viemään hallituksellensa terveisiä, niin nyt voisi puuttua jo näihin laki-
esityksiin, mitä tällä hetkellä meille tulee energiatehokkuudesta ja rakentamisesta. Pidän
erittäin kannatettavana, että hallitus haluaa edistää puurakentamista. Mutta juuri niin kuin
te sanoitte, Panu Kailaa ei turhaan kutsuta talotohtoriksi. Jos me mietimme energiatehok-
kuutta rakennuksilla, niin itse minä kyllä ajattelen, että meidän pitää miettiä koko elinkaar-
ta, ei sitä, miten energiatehokkuus lasketaan seuraavan kymmenen vuoden aikana, jolloin
varmasti uusi pakettitalo koneellisella ilmastoinnilla, passiivienergiatalo tai lähes nolla-
energiatalo kymmenen vuoden säteellä on energiatehokkaampi kuin vanha hirsitalo, mutta
kun se vanha hirsitalo seisoo siellä 200 vuotta, niin jos me katsomme sitä koko elinkaarta,
kun se toinen on jo moneen kertaan homehtunut ja purettu siinä vaiheessa, niin kyllä se hir-
sitalo myös pärjää energiatehokkuusmittareissa. Mutta tämä onkin se tärkein nyt, kun me
teemme tätä lähes nollaenergiatalolainsäädäntöä, että siinä tulee tämä elinkaariajattelu mu-
kaan, jotta ne ihan oikeat materiaalit ovat vertailukelpoisia niissä arvoissa ja niissä luvuis-
sa, minkä mukaan ne pitää laskea.

18.42 Pauli Kiuru kok: Arvoisa puhemies! Nyt mentiin jo vähän seuraavaan hallituksen
esitykseen, mutta on samaa ongelmavyyhtiä tai asiaa. Eli tämä lähes nollaenergiarakenta-
minenhan, joka on valiokunnassa käsiteltävänä, on EU-direktiiveistä tuleva, meidän on se
pakko tehdä. Jos emme sitä tee, niin sanktiot tulee, eli... (Leena Meri: Missä EU, siellä on-
gelma!) — No, me teemme sen nyt joka tapauksessa, koska 90-luvun puolivälissä on näin
äänestetty, mutta se, miten se tehdään, menee sen minimin kautta. Emme tee mitään yli-
määräistä, teemme vain sen, mitä on pakko tehdä.

Edustaja Modig nosti puurakentamisen, ja tässä nollaenergiarakentamisessa ministerin
mukaan helpotetaan massiivipuurakentamista. Edustaja Modig nosti esille myös painovoi-
maisen ilmanvaihdon, ja tässä nollaenergialakiesityksessä on myös mahdollista edelleen
rakentaa asunto tai talo niin, että siellä on painovoimainen ilmanvaihto, jos näin halutaan.
Eli siinä suhteessa kansalaisten oikeuksia rakentaa puusta tai painovoimaisella ilmanvaih-
dolla ei rajoiteta. Mutta sen sijaan siellä pyritään nostamaan energiatehokkuutta, ja huo-
mio sitten tästä elinkaariajattelusta on ihan aiheellinen. Ei ole todellakaan perusteltua, että
talot rakennetaan niin, että ne pitää purkaa 40 tai 50 vuoden päästä, koska siinä mallissa sit-
ten menetetään kaikki ne säästöt, mitkä on saavutettu vuosien varrella.

18.43 Anneli Kiljunen sd: Arvoisa rouva puhemies! Oli ihan pakko käydä katsomassa ja
hakemassa tämä ympäristövaliokunnan mietintö tästä asiasta, kun kuuntelin teidän keskus-
teluanne. Nythän meillä on tulevaisuudessa suuri haaste, kun meidän pitäisi seuraavan 15
vuoden aikana saada noin miljoona uutta esteetöntä asuntoa, jos me mietimme sitä, mitkä
7



Pöytäkirjan asiakohta PTK 114/2016 vp
tarpeet meillä yhteiskunnassa on ikääntymisen ja sen puitteissa, että tavoitteena on, että
ikääntyneet, vammaiset ja yleensäkin me ihmiset pystyisimme asumaan mahdollisimman
pitkään kotona. Ja tähän ihan oleellisesti liittyy myös sitten näiden erilaisten korjausavus-
tusten mahdollistaminen kaikille kansalaisille.

Nyt kysyisin, kun täällä on kuitenkin esimerkiksi edustaja Kiuru perehtynyt tähän asiaan
vähän enemmän ja valiokunnan mietinnössä todetaan, että valiokunta pitää tärkeänä, että
hallitus selvittää mahdollisimman nopeasti korvaavan ratkaisuvaihtoehdon oikea-aikaisen
ja tehokkaan tukimuodon luomiseksi sisäilmasta sairastuneiden vaikeimpien tilanteiden
helpottamiseen, ja tämä ilmeisesti liittyy myös esteettömyyteen liittyviin kysymyksiin:
kun tätä lakia on nyt valmisteltu, niin onko teillä tiedossa se, että tähän liittyvää korvaavaa
lainsäädäntöä olisi tulossa, vai tarkoittaako tämä käytännössä sitä, että niitä esteettömyy-
teen liittyviä asumistarpeita ei pystytä saavuttamaan kuten tässä isossa kansallisessa hank-
keessa on esitetty?

18.45 Pauli Kiuru kok: Arvoisa rouva puhemies! Edellinen puheenvuoro olisi parempi
kohdistaa ministerille, mutta koska ministeri ei ole paikalla, niin vastaan. Mutta kun en
osaa vastata, niin en osaa antaa siihen mitään järkevää vastausta — eli en tiedä, se on se
vastaus.

Mutta toistan edelleen sen, että ongelma on huomioitu ja varmasti tämäkin keskustelu
referoidaan ministeriössä ja se viesti on ihan aiheellinen, mikä täältä on mennyt eteenpäin.
Ja kyllä valiokunta on sen kuullut ja ongelmat nähnyt, mutta siinä on juuri näitä reunaeh-
toja. Entinen laki oli monitulkintainen, hankala, ja sitten tulee näitä taloudellisia ongelmia.
Se, mikä meillä oli olemassa, ei toiminut, ja nyt sitten tässä esityksessä ei löydetä sitä vas-
tausta, mitä haetaan.

Tämä kysymys sitten täytyy esittää ministerille, tai voihan sen esittää vaikka kirjallisena
kysymyksenä, että miten tästä eteenpäin, kun valiokuntakin on siihen viitannut. Saadaan
sitten kaikki asiallinen vastaus ministeriltä.

Keskustelu päättyi ja asian käsittely keskeytettiin.
8


