















































DEM7991.tmp.xml


Pöytäkirjan asiakohta PTK 175/2018 vp
Pöytäkirjan asiakohta 

PTK 175/2018 vp

Täysistunto

Tiistai 12.3.2019 klo 12.00—14.44

2. Hallituksen esitys eduskunnalle vuoden 2019 lisätalousarvioksi
Hallituksen esitys eduskunnalle vuoden 2019 lisätalousarvioesityksen (HE 323/2018 vp) 
täydentämisestä

Hallituksen esitys HE 323/2018 vp
Hallituksen esitys HE 324/2018 vp
Lisätalousarvioaloite LTA 51-54/2018 vp
Valiokunnan mietintö VaVM 39/2018 vp

Ainoa käsittely

Toinen varapuhemies Tuula Haatainen: Ainoaan käsittelyyn esitellään päiväjärjestyk-
sen 2. asia. Käsittelyn pohjana on valtiovarainvaliokunnan mietintö VaVM 39/2018 vp.

Asian käsittely alkaa yleiskeskustelulla, jossa on nopeatahtinen osuus, jolloin etukäteen
varatut puheenvuorot saavat kestää enintään 5 minuuttia. Puhemiesneuvosto suosittaa, että
myös nopeatahtisen keskusteluosuuden jälkeen pidettävät puheenvuorot kestävät enintään
5 minuuttia. Lisäksi myönnän harkitsemassani järjestyksessä vastauspuheenvuoroja.

Esittelypuheenvuoro, valtiovarainvaliokunnan puheenjohtaja Kalli, olkaa hyvä.

Keskustelu

12.01 Timo Kalli kesk (esittelypuheenvuoro): Arvoisa puhemies! Käsittelyn pohjana ole-
va lisätalousarvio on lyhyt mutta kuitenkin varsin ajankohtainen, ja se vastaa viime aikoi-
na esillä olleisiin asioihin. Ensinnä totean kuitenkin, että verotuloarvioita ehdotetaan alen-
nettavaksi 150 miljoonalla eurolla. Arvonlisäveroennuste alenee 196 miljoonalla eurolla,
yhteisövero 110 miljoonalla. Ansio- ja pääomatuloverojen lisäystä kuitenkin korotetaan
156 miljoonalla eurolla. 

Hallitus esittää 82,6 miljoonaa euroa lisäpanostuksia, ja nämä lisäpanostukset käytetään
vanhusten ja vammaisten palvelujen ohjauksen ja valvonnan vahvistamiseen, kaikkiaan...
[Hälinää]

Toinen varapuhemies Tuula Haatainen: Anteeksi, käydään nämä keskustelut käytäväl-
lä, jotta kuulemme esittelypuheenvuoron.

...tämän ohjauksen ja valvonnan vahvistamiseen siis lisää 720 000 euroa. Myös varhais-
kasvatuksen valvontaprosesseja lisätään. Lasten ja nuorten seksuaalista hyväksikäyttöä py-
ritään myös torjumaan lisäämällä merkittävästi poliisien resursseja.

 Ehkä kaikkein suurin yksittäinen hanke on kuitenkin hankeyhtiön toimintamallin perus-
taminen ja sen rahoituksesta päättäminen. Tässä siirretään valtion omistamia osakkeita 100
 Tarkistettu
3.2



Pöytäkirjan asiakohta PTK 175/2018 vp
miljoonan euron arvosta Oy Suomen Rata Ab:n taseeseen. Tämän yhtiön tarkoituksena on
edistää raideliikennettä ja sen tulevia tarpeita, erityisesti raideliikenteen investointeja. 

Lisätalousarvion tasapaino ja valtionvelka koostuvat seuraavasti: Tulojen vähennystä
144 miljoonaa euroa, määrärahojen lisäystä 82,6 miljoonaa euroa, näin ollen valtion netto-
lainanotoksi arvioidaan tänä vuonna 1,9 miljardia euroa. Valtionvelan määrä arvioidaan
noin 107 miljardiksi euroksi. 

Mietinnön lopussa on valiokunnan päätösehdotus, jossa valiokunta toteaa, että eduskun-
ta hyväksyy lisätalousarvion ja sitä täydentävän esityksen mietinnössä toteutetuin muutok-
sin. Lisäksi hylätään lisätalousarvioon jätetyt aloitteet ja edelleen todetaan, että eduskunta
päättää, että lisätalousarviota sovelletaan 1.4.2019 alkaen. — Kiitoksia, rouva puhemies. 

12.04 Timo Harakka sd: Arvoisa puhemies! Lähdemme käsittelemään hallituksen vii-
meistä lisäbudjettia ilman hallitusta. Tämä on uusi tilanne. Sipilän hallitus on nyt saanut
Suomen pysähtymään. Suomi on seisokissa kokonaisen kuukauden, mutta ei maailma jää
meitä odottelemaan. [Markku Rossi: Eikö olisi aika mennä asiaan!] Kotikaupungissani Ää-
nekoskella, jos tehdas on seisokissa yhden päivän, niin tappio on suuri, mutta Sipilän hal-
litus jätti iloisin ilmein hommat kesken, [Eero Heinäluoma: Oikea ratkaisu!] jätti maakun-
nat oman onnensa nojaan ja karkasi vaalikarkkeja jakamaan. 

No, sote jätettiin kesken, mutta yhtä lailla puheet siitä, että vanhustenhoivaa lähdetään
korjaamaan, jäävät nyt ilmeisesti pelkiksi puheiksi. Viime päivinäkin olemme saaneet lu-
kea karmaisevia kohtaloita yksityisistä hoivakodeista, eivätkä nämä pikkurahat valvonnan
lisäämiseksi tilannetta muuta. Kysehän on ennen kaikkea palveluihin käytettävistä resurs-
seista. Tarvitaan lisää hoitajia ja muuta henkilökuntaa. Tarvitsemme tarkasti laissa määri-
tellyt laatuvaatimukset ja vähimmäismitoituksen hoitajien määrälle. Viime kädessä on
kyse siitä, että hoitajat ja muut ammattilaiset eivät voi nykyresursseilla tehdä työtään ar-
vokkaan hoidon edellyttämällä tavalla. Kysynkin nyt hallitukselta, tai entisten hallituspuo-
lueiden edustajilta: Onko tarkoitus jättää tämäkin asia kesken? Jääkö se kokonaan seuraa-
valle hallitukselle, vanhustenhoidon parantaminen?

Yhtä lailla kesken jää, puhemies, myös toimenpideohjelma seksuaalisen väkivallan es-
tämiseksi, josta tässä lisäbudjetissa on muutamia mainintoja. Suomeen on luotava valta-
kunnallinen malli seksuaalisen väkivallan uhriksi joutuneiden lasten tukemiseksi ja hoita-
miseksi hyödyntäen parhaita käytäntöjä. Lisäksi lapsiin ja naisiin kohdistuvan väkivallan
ehkäisemiseksi on lisättävä turvakotipaikkojen määrää Istanbulin sopimuksen edellyttä-
mälle tasolle. Tapahtuuko tässäkään asiassa nyt mitään ennen kuin karataan vaalikarkkeja
jakamaan?

Lisäksi kysymys liittyy siihen, millä tavalla työllisyyden ja kotoutuksen palveluita voi-
daan parantaa. Näissä useissa lausumaehdotuksissa me kiinnitämme huomiota siihen, että
järjestöille maksettavan niin sanotun täyden palkkatuen rajoitus noin 4 000 henkilötyövuo-
teen on kohtuuton kolmannen sektorien toimijoiden ja vaikeimmin työllistyvien ihmisten
kannalta. Tämä lähinnä järjestöjen työllistämiseen tähdätty leikkaussäännös vaikeuttaa
juuri vaikeimmassa työmarkkina-asemassa olevien työllistymistä. Kolmannen sektorin
toimijoiden 100 prosentin palkkatuen 4 000 hengen kiintiö on johtanut siihen, että järjestöt
eivät enää työllistä yhtä paljon vaikeimmissa asemissa olevia kuin ennen. Tapahtuuko täs-
säkään mitään korjausta ennen kuin kesä koittaa?

Mutta, puhemies, kuten puheenjohtaja Kalli tuossa äsken oikein totesi, ehkä tärkein
avoimeksi jäävä kysymys on se, mikä on tämän nopeita raideyhteyksiä valmistelevan han-
2



Pöytäkirjan asiakohta PTK 175/2018 vp
keyhtiön kohtalo. Hallitushan päätti perustaa hankeyhtiön, mutta sen toimintamalli jäi täy-
sin auki. Katsomme, kuten valiokunta mietinnössään, että ennen kuin toimintaa voidaan
suunnitella pidemmälle, on laadittava kattava selvitys ja asianmukaiset laskelmat ja julki-
set laskelmat siitä, mikä on valitun mallin vaikutus hankkeiden kokonaiskustannuksiin.
Kuulimme, että valittava rahoitusmalli voi nostaa esimerkiksi 3 miljardin hankkeen 30
vuoden elinkaarikustannukset jopa kaksinkertaisiksi. Ero viisaan ja tyhmän mallin välillä
on 4 miljardia euroa. 

Kun pääministerinä ollessaan Juha Sipilä piti välttämättömänä, että ministeri Berner jat-
kaa hallituksessa koko kevään ennen astumistaan ruotsalaisen Wallenberg-suvun sijoitus-
yhtiön pankin palvelukseen, ja perusteli hänen korvaamattomuuttaan sillä, että nimen-
omaan valmistellaan tämä hankeyhtiö, niin olisi tärkeä kuulla, mikä se tilanne on nyt, kun
kenelläkään ei ole poliittista lupaa jatkaa tätä työtä enää. 

Ja sitten tämä ehkä kaikkein tärkein kysymys eduskunnan kannalta. Nythän tilanne on
se, että kun ei ole hallitusta, niin perustuslakia voitaisiin ajatella täysin sananmukaisesti:
valtiovalta kuuluu kansalle, jota edustaa valtiopäivät eli nyt koolla oleva eduskunta. [Juk-
ka Gustafsson: Voitko toistaa kysymyksen, edustaja Kaikkonen tuli saliin!] — Niin, edus-
taja Kaikkoselle ja kaikille muillekin edustajille voin tässä esittää sen kysymyksen. — Kun
nyt hallitus esitti asuntorahaston tuloutusta niihin tarkoituksiin, joihin eduskunta on sano-
nut tiukasti ”ei”, kun eduskunta on yhteisellä tahdonilmauksellaan kiistattomasti sanonut,
että asuntorahaston varat täytyy käyttää asuntorakentamiseen eikä mihinkään muuhun,
niin voisiko tämä eduskunta nyt noudattaa omaa tahtoaan, eduskunnan tahtoa, ja estää tä-
män asuntorahaston kaappaamisen? Nyt tähän tarvitaan vastaus, koska meillä ainoina Suo-
messa tällä hetkellä on oikeus ja valta tehdä näitä päätöksiä. Meillä on valta. [Vastauspu-
heenvuoropyyntöjä]

Toinen varapuhemies Tuula Haatainen:  Halutaanko debattikeskustelu käydä? Avataan
debattikeskustelu. Edustaja Ala-Nissilä.

12.10 Olavi Ala-Nissilä kesk (vastauspuheenvuoro): Arvoisa puhemies! Hallituksen toi-
mintakyky voidaan mitata monella tavalla. Viime kaudella hallitus ei eronnut, mutta äänes-
ti omia esityksiään vastaan. En pitänyt sitä kovin [Pia Viitasen välihuuto] tehokkaana ja
tuottavana toimintana. [Välihuutoja sosiaalidemokraattien ryhmästä] Nyt sen sijaan halli-
tus on jättänyt eronpyynnön mutta jatkaa työtään, ja tämähän se oikea linja on tässä. [Timo
Harakka: Aitio näyttää tyhjältä!] Edustaja Harakan populismi: muuten en vastaa, mutta
tämä kannattaa ottaa huomioon. 

Totta kai myöskin esimerkiksi nämä raideyhtiöt on tärkeä asia nyt katsoa, se, miten sii-
nä päästään eteenpäin, koska asialla on kiire. Turun tunnin junan suunnitelmia kyllä jo teh-
dään hyvää vauhtia, ja sehän siinä onkin hyvä asia tietenkin.

Toinen varapuhemies Tuula Haatainen:  Ne edustajat, jotka haluavat osallistua tähän
debattiin, voivat painaa V-painiketta ja nousta seisomaan. — Seuraava puheenvuoro, edus-
taja Zyskowicz.

12.11 Ben Zyskowicz kok (vastauspuheenvuoro): Arvoisa rouva puhemies! Tämä tuli vä-
hän äkkiä. 
3



Pöytäkirjan asiakohta PTK 175/2018 vp
Haluaisin tämän lisäbudjetin osalta todeta erityisesti sen, että kun vanhusten hoivassa ja
myös lasten päivähoivassa havaittiin räikeitä ongelmia, vanhusten hoivassa suoranaisia ri-
kollisia laiminlyöntejä ilmeisesti, niin hallitus hyvin ripeästi tarttui tähän asiaan ja osoitti
lisää voimavaroja vanhusten hoivan eli vanhustenpalveluiden valvontaan. Se oli sellainen
ensiratkaisu, joka oli tehtävissä, ja sen hallitus myös teki.

On ihan selvää, että nyt koko tämä vanhuspalvelujen kokonaisuus vaatii vielä tarkaste-
lua, ja sitä varten hallitus on asettanut asiantuntevan työryhmän. Kun työryhmän työ on
valmis, on aika katsoa sitä, millä eri keinoin, ottaen huomioon myös kotihoito ja omaishoi-
to, voidaan varmistaa vanhuksille hyvä hoiva. 

12.12 Pia Viitanen sd (vastauspuheenvuoro): Arvoisa puhemies! Ehkä minä sitten katse-
len erilaisten silmälasien läpi tuota ministeriaitiota kuin edustaja Olavi Ala-Nissilä katse-
lee, nimittäin minä en näe siellä yhtäkään ministeriä enkä näe hallitusta, joka olisi ollut val-
mis kantamaan vastuunsa loppuun asti. Ja aivan kuten edustaja Harakka aivan oikein tote-
si, kyllä tässä hommat kesken jätettiin ja hanskat tiskiin lyötiin.

Mutta, puhemies, ihan tästä asiasta: Nyt kun meillä ei ole hallitusta, tunnetusti, niin
eduskunta tekee päätökset, ja minä vetoan nyt tähän eduskuntaan siinä, että me todella pi-
täisimme tiukan linjan siinä, että me emme tätä VAR-rahastoa eli asuntorahastoa lähtisi
tyhjentämään valtion budjetin yleiskatteeksi. Me tarvitsemme ihmisille kohtuuhintaisia
koteja, me tarvitsemme rahaa lähiökotien korjaamiseen, me tarvitsemme homekorjauksiin
ja hissirakentamiseen rahoja. Ja eduskunta on yksimielisesti edellyttänyt, että asuntorahas-
ton rahat käytetään ihmisten kohtuuhintaisen asumisen edellytyksiksi, ja nyt eduskunnalla
on tähän mahdollisuus. 

12.13 Olavi Ala-Nissilä kesk (vastauspuheenvuoro): Puhemies! On tuo ajankohtainen
asia, tuo Britannian tilanne. Siellä pääministeri Cameron halusi pitää vallasta kynsin ham-
pain kiinni eikä eronnut, vei asian kansanäänestykseen. Nyt maan asiat ovat täysin sekai-
sin ja puolueet pirstoutuvat eikä löydy mitään enemmistöä minkään päätöksen taakse. [Ee-
ro Heinäluoman välihuuto] Minusta tämä linja, että kun ei sote edennyt, niin hallitus erosi,
oli paljon johdonmukaisempi ja hyvä. [Välihuutoja vasemmalta] 

Mutta sitä minä ihmettelen, että kun täällä koko ajan yritetään välikysymyksillä hallitus-
ta kaataa, niin sitten se eroaminen on huono asia — siinä ei logiikka toimi minun mieles-
täni ollenkaan. Minä toivoisin nyt kuitenkin oppositiolta, vaikka sellaista ei enää olekaan,
[Naurua] että viedään nämä tärkeät tiehankkeet, tärkeät määrärahahankkeet yhdessä yksi-
mielisesti eteenpäin eikä tehdä enää politiikkaa, kun ei ole enää tätä oppositioasetelmaa-
kaan. Nyt omia vaihtoehtoja, edustaja Viitanen, pikkuhiljaa pöytään.

12.14 Pia Viitanen sd (vastauspuheenvuoro): Arvoisa puhemies! Edustaja Ala-Nissilälle
voin todeta suurella ilolla, että meillä on omia vaihtoehtoja. Luette meidän vastalauseem-
me, niin sieltä niitä löytyy. [Olavi Ala-Nissilän välihuuto] Sieltä löytyvät kirjaukset muun
muassa siitä, että eduskunta edellyttää, että vanhuksista pidetään hyvää hoivaa ja otetaan
hoitajamitoitus. 

Ennen kaikkea, edustaja Ala-Nissilä, tekin olette sitoutuneet eduskunnassa siihen, että
näihin Valtion asuntorahaston varoihin ei pidä koskea muussa mielessä kuin siinä, että niil-
lä edistetään kohtuuhintaista asumista. Minä toivon, että te tähän SDP:n vaihtoehtoon ja tä-
hän koko eduskunnan yksimieliseen linjaukseen jatkossakin sitoutuisitte. 
4



Pöytäkirjan asiakohta PTK 175/2018 vp
Tästä on kysymys, edustaja Ala-Nissilä. Sitä te ette valitettavasti pääse karkuun, että
hallitusta tuolla aitiossa nyt ei näy, ja siksi tietenkin voi ajatella niinpäin, että eduskunta nyt
sitten nimenomaan kokonaisuutena käyttää omaa valtaansa ja näitä hyviä esityksiämme
vie eteenpäin myös tältä osin.

12.15 Simon Elo sin (vastauspuheenvuoro): Arvoisa rouva puhemies! Pääministeri teki
ratkaisunsa ja kantaa siitä vastuun. Pääministeri tämän ratkaisun voi tehdä, mikä tarkoitti
sitten myös koko hallituksen eroa.

Kun kuunteli edustaja Harakkaa, niin jos ei ole poliittista hallitusta — niin kuin voin mi-
näkin nähdä minunkin silmälaseillani, ettei tuolla kukaan istu [Eero Heinäluoma: Tyhjä
on!] — niin kyllä meillä selvästi oppositio on edelleen olemassa, kun kuunteli edustaja Ha-
rakkaa. Ihmettelen, että edustaja Harakka puhui, että Suomi olisi jollain tavalla pysähdyk-
sissä. Ei ole. Meidän valtiosääntö on hienosti luotu niin, että aina päätöksentekoon pitää
kyetä, ja tasavallan presidentti esitti minusta aivan oikein, että tässä tilanteessa, tällä ajalla,
mikä ennen säännönmukaisia vaaleja on, toimitusministeristö olisi järkevin ratkaisu. [Pu-
hemies koputtaa] Tänään eduskuntaryhmät tästä keskustelevat, ja toivon, että yhteisym-
märrys löytyy. Kannatan tätä tasavallan presidentin tekemää esitystä.

Mitä tulee tähän lisäbudjettiin, niin on hienoa, että näin nopeasti voidaan valvontaan
laittaa lisää resursseja, jotta vanhustenhoidon laadusta ja turvallisuudesta pidetään mahdol-
lisimman hyvää huolta. On täysin kestämätöntä, että 6 miljoonaa euroa saa tämmöisen [Pu-
hemies koputtaa] firman toimitusjohtaja ja sitten väittää, että ei ole varaa pitää kunnon ta-
sosta huolta [Puhemies: Aika!] ja hoitajien määrästä huolta. Se on kestämätöntä.

12.17 Kari Uotila vas (vastauspuheenvuoro): Arvoisa rouva puhemies! Edustaja Ala-
Nissilä tuossa viittasi viime vaalikauden kaoottisiin lopputunnelmiin ja sanoi, että nyt me-
nee paremmin. No ei nyt ihan oikeasti mene näin tällä kertaa, kun täällä salissa ei päästä ää-
nestämään näistä asioista vaan ne vedetään pois jo tuolla valiokuntavaiheessa. Viime vii-
kolla hallituspuolueet vetivät pois maatalouden kriisiä helpottamaan tarkoitetun tasausva-
rausjärjestelmän parantamisen. Se vedettiin pois, asian käsittely keskeytettiin. Siinä oli ju-
ridisia ongelmia, niin kuin kaikki tiedämme. Tänään vietiin vinjetti pois, keskeytettiin kä-
sittely verojaostossa — vinjetti, jota muun muassa keskustan eduskuntaryhmän puheen-
johtaja, edustaja Kaikkonen kehui, että ajateltiin laittaa ulkolaiset rekat maksumiehiksi,
olisiko kiva idea. No nyt se kiva idea on tänään päätetty keskeyttää hallitusryhmien toimes-
ta jo verojaostoon, elikkä eivät hallituspuolueet pääse täällä äänestämään ainakaan näitä
asioita nurin sitten enää suuressa salissa. [Jukka Gustafsson: Tärkeätä tietoa tuli!]

12.18 Sari Multala kok (vastauspuheenvuoro): Arvoisa puhemies! Sinällään mielestäni
on erittäin tärkeää, että me edistämme asuntotuotantoa ja kohtuuhintaista asumista, ja ku-
ten me kaikki tiedämme, sitä edistetään kaikista parhaiten lisäämällä asuntorakentamista,
joten välillisesti voi ajatella, että tämäkin päätös pääomittaa yhtiöitä, jotka mahdollistavat
lisäasuntorakentamisen nopeiden raideyhteyksien varrelle, nimenomaisesti tekee näin.

Tarkastusvaliokunnan tilaaman asiantuntijaraportin suosituksen numero 9 mukaan
ARA-varallisuutta tulee ohjata kaupunkirakenteen ja asumista edistävän infrastruktuurin
kehittämiseen. Tämä on nyt juuri se, mitä tässä ollaan tekemässä, ja olisi mielestäni todella
sääli, että nyt vain sen vuoksi, että hallitus on eronnut, näiden nopeiden raideyhteyksien
suunnittelua ei päästäisi aloittamaan ja kehittämään. Mielestäni tämä ei ole nimenomaises-
5



Pöytäkirjan asiakohta PTK 175/2018 vp
ti mitenkään riippuvainen siitä, onko meillä hallitusta vai ei, ja kehottaisinkin myös muita
siellä toisella laidalla pohtimaan, olisiko tässä kuitenkin syytä nyt tukea tätä hyvää esitys-
tä, [Puhemies koputtaa] koska nopeat raideyhteydet ovat koko Suomen kannalta äärimmäi-
sen tärkeitä.

12.19 Ozan Yanar vihr (vastauspuheenvuoro): Arvoisa puhemies! Edustaja Multalalle
sanoisin, että kyllä, asuntoja pitää rakentaa, se on ihan selvä asia, jotta asumismenot laski-
sivat, mutta se, että Valtion asuntorahaston rahoja käytetään muun tarkoitukseen kuin koh-
tuuhintaisten asuntojen tarkoituksiin, on aidosti outo ja tuomittava ratkaisu. 73 miljoonan
siirtäminen on aidosti outo ratkaisu edelliseltä hallitukselta, varsinkin kun eduskunnalla on
kirjaus siitä, että näitä rahoja ei saisi käyttää muuhun. Nyt kun hallitusta ei ole, niin edus-
kunta voi korjata tämän päätöksen. 

Minusta on outoa, että edelliset hallituspuolueet eli Sipilän hallituksen puolueet nyt jo-
tenkin pakenevat tämän taakse. Miten te vastaatte ihmisille ja niille kansalaisille, jotka tar-
vitsevat kohtuuhintaista asumistuotantoa? Minusta tämä on se keskustelu, jota pitäisi käy-
dä.

12.20 Ville Vähämäki ps (vastauspuheenvuoro): Kunnioitettu puhemies! Siis nyt kun
meillä ei poliittista hallitusta ole, niin eikö tässä ole syntynyt tilanne, jossa hallituksessa pi-
täisi olla edustettuina kaikki eduskuntapuolueet? Tähän pitäisi saada oikeudellinen sel-
vyys, tätä minä pohdin. 

Mutta näin yleisesti taloustilanteesta: Valtiontalous on kohentunut, kuntatalous sama-
ten, mutta kotitalouksien velkaantuneisuus on edelleen kasvanut viime aikoina. Asumisen
kustannukset, sähkön hinta, liikkumisen hinta — nämä ovat kaikki kasvavia kustannuksia.
Uusien asuntojen neliöhinnasta pitäisi saada noin tonni pois. Se olisi mahdollista sääntelyä
keventämällä. 

Meille on tulossa EU-tasolta paljon isoja ongelmia. Italian ja Saksan talouskasvu, sieltä
kuuluu huonoja uutisia, saattaa vetää myöskin Suomen taantumaan.

Itse tästä lisäbudjetista totean sen, että vanhustenhoidon osalta uuden hallituksen kyllä
pitäisi tehdä toimenpideohjelma, jolla nämä toistuvat laiminlyönnit huomioitaisiin kilpai-
lutuksissa. Eihän voi olla niin, että laatupisteet täyttyvät ja nämä yhtiöt voittavat kilpailu-
tuksia. Myöskin sanktioita täytyisi saada vastuuhenkilöille.

12.21 Antti Rantakangas kesk (vastauspuheenvuoro): Arvoisa puhemies! Sipilän halli-
tuksen saldohan tulee olemaan erinomainen tältä kaudelta. Talouden ja työllisyyden luvut
ovat aivan erilaiset [Eero Heinäluoman välihuuto] kuin mitä oli edellisen hallituksen aika-
na, ja tässä mielessä... — Se on kiistaton tosiasia, kiitos hallituksen hyvän politiikan ja hy-
vien päätösten.

Mitä tulee lisäbudjettiin, niin tietysti on hyvä, että tähän vanhustenhoidon valvontaan
kiinnitetään huomiota. Hallitus toimi nopeasti, niin kuin pitääkin.

Sitten raideyhtiöstä sanon sen verran, että sekin oli hieno asia, että hallituksen lopputai-
paleella saatiin aika iso linjaus siitä, että me alamme kehittämään raideliikennettä aivan
merkittävällä tavalla. Kun SDP täällä moittii tätä ARAsta pienen siivun ottamista pääomit-
tamiseen, niin te samalla unohdatte ne teidän jokavuotiset esityksenne, että Suomen Pan-
kista ja Sitrasta pitää ottaa pääomaa tänne yhden vuoden budjetin yleiskatteeksi. Sehän on
vastuutonta, aivan vastuutonta. Nyt pannaan pääomaa raideyhtiölle, että se voi investoida
6



Pöytäkirjan asiakohta PTK 175/2018 vp
ja voi saada meidän liikenneyhteyksiämme parannettua, ja se on kestävää politiikkaa toi-
sin kuin teidän Suomen Pankin ja Sitran kertaluontoinen kuppaamisenne. [Olavi Ala-Nis-
silä: Joka on EKP:n sääntöjen vastaista!]

12.22 Eero Heinäluoma sd (vastauspuheenvuoro): Arvoisa puhemies! Eduskunnan tar-
kastusvaliokuntahan kävi lävitse nämä asiantuntijaesitykset, ja niitä oli tosi paljon. Valio-
kunta päätyi yksimielisesti siihen, että me tarvitsemme asuntorahastoa nimenomaisesti
asuntorakentamiseen ja kohtuuhintaisen asuntotuotannon tukemiseen. Siis valiokunta tie-
toisesti päätyi siihen, että asuntorahastoa ei ryhdytä tyhjentämään, ja eduskunta yksimieli-
sesti teki täällä päätöksen, jossa edellytettiin, että asuntorahaston toimintaa jatketaan ja että
sen rahoja käytetään nimenomaisesti asuntorakentamiseen. 

Ei se, että joku on joskus lausunut jotain muuta, tarkoita sitä, että kun eduskunta on teh-
nyt päätöksen, niin se vanha idea olisi voimassa. Olemme täällä koko porukalla olleet sitä
mieltä, että asuntorahasto tarvitaan ja sen rahoja käytetään kohtuuhintaisen asuntotuotan-
non mahdollistamiseen. Nyt hallitus poikkeaa tästä. Jos tämän eduskunta hyväksyy, niin
jään kysymään, mitä mieltä tämän salin päätöksillä on, jos muutama viikko niiden tekemi-
sen jälkeen tehdään jotain ihan muuta. [Jukka Gustafsson: Voiko kepuun luottaa, kuuluu
kysymys!]

12.23 Pauli Kiuru kok (vastauspuheenvuoro): Arvoisa rouva puhemies! Tämä sali on
myös päättänyt ilmastotavoitteista ja miten niihin sitoudumme. Viime syksyllä tulleen
IPCC:n raportin mukaan aikaa on todella vähän, paljon vähemmän kuin moni kuvitteli, ja
nyt tarvitaan poikkeuksellisen nopeita toimia. Tämä ratahanke on yksi sellainen hanke, ja
näen, että se on sekä ilmastopolitiikan että ympäristötavoitteiden kannalta suotava, mutta
se on myös asuntopolitiikan kannalta suotava ja sellainen asia, jota pitää viedä eteenpäin. 

Se on mielenkiintoinen näkökulma, että jos tätä nyt ei vietäisi eteenpäin, niin miten esi-
merkiksi Pirkanmaan, Tampereen hervantalaisten kulkeminen tänne Helsinkiin päin sujui-
si. Vahva tahto Pirkanmaan kansanedustajilla on ajaa tunnissa junalla Helsinkiin ja helpot-
taa tavallisten ihmisten arkea, helpottaa Helsingissä asuntopainetta. Täällä asuntojen hin-
nat räjähtävät käsiin. Yksi tapa on keventää normitusta, ja sieltä voidaan ottaa jopa 1 000
euroa, mutta toinen tapa on se, että tehdään yhtenäinen työssäkäyntialue. 

12.25 Timo Harakka sd (vastauspuheenvuoro): Arvoisa puheenjohtaja! Täällä hallitus-
puolueiden — tai entisten hallituspuolueiden — edustajat puhuvat ikään kuin lapio olisi jo
maassa ja näitä raiteita kovasti rakennettaisiin. Kysymyshän on nyt siitä, millaisia nämä
hankeyhtiöt sitten olisivat, kun nyt on olemassa vain kuoret eikä mitään sisältöä siihen. Nyt
pitää tehdä se poliittinen, ratkaiseva päätös, millä tavalla tämä rahoitus tehdään, ja sitä ei
nyt voida tehdä, kiitos Sipilän äkkinäisen eron. 

Tietenkin on erikoista kuulla, että edustaja Multala on sitä mieltä, että ei ole mitään vä-
liä sillä, ettei ole poliittista hallitusta. Jään siis kysymään, miksi Juha Sipilä oli sitten niin
tarkkana siitä, että ministeri Berner jatkaisi aivan loppuun saakka, koska ilman häntä ei
saada eteenpäin näitä asioita. Nyt sillä ei sitten ilmeisesti olekaan mitään väliä. Ja ihmette-
len sitä, että ei kyllä liike-elämässä toimita näin, että kun toimitusjohtaja eroaa, niin hän
jääkin roikkumaan vanhalle työpaikalle ja pyrkii vielä samaan firmaan uudestaan töihin. 
7



Pöytäkirjan asiakohta PTK 175/2018 vp
12.25 Markku Rossi kesk (vastauspuheenvuoro): Arvoisa rouva puhemies! Kyllä tätä
SDP:n retoriikkaa on kieltämättä hauska kuunnella. Kun te yrititte kaataa Sipilän hallitusta
koko tämän vaalikauden aikana, niin nyt sitten, kun hallitus pääministerin johdolla itse ero-
si, tuli tunnelma, että se oli niin kuin väärin eronnut. [Jukka Gustafsson: Ei kannettu poliit-
tista vastuuta!] Kyllä joka tapauksessa pääministeri on ollut suoraselkäinen poliitikko, oi-
keastaan isolla kirjaimella, ja kantanut vastuuta myös siitä, että pitkälti teidän jarrutuksen-
ne vuoksi sote-uudistus [Sosiaalidemokraattien ryhmästä: Voi, voi! Ohhoh!] ei ole mennyt
eteenpäin, joskin tilanne on niin, että tähän lisätalousarvioon tämä ei juurikaan kuulu.

Eduskunnan käsissä on lisätalousarviosta päättäminen, ja kun katson tätä, niin kyllä
minä ihmettelen erityisesti SDP:n esitystä tästä, joka on selvästi, minulle tulee sellainen
tunne, raideliikennevihamielinen. [Eduskunnasta: Höpö höpö! — Naurua sosiaalidemo-
kraattien ryhmästä] — No, ymmärrän, että toivon mukaan näin ei ole, mutta jos te puhutte
tätä Rata Oy-järjestelmää vastaan, siis Turun, Tampereen, Itäradan [Timo Harakka: Ei sitä
ole vielä!] kehitystä vastaan, jota hallitus vie eteenpäin, niin mitä se sitten käytännössä on?
[Puhemies koputtaa] Samalla lailla soteakin vastustettiin. 

12.27 Maria Guzenina sd (vastauspuheenvuoro): Arvoisa puhemies! Pyytäisin, että
edustajat kuitenkin pitäytyisivät totuudessa. Se syy, minkä takia sote-uudistus ei tällä vaa-
likaudella menestynyt, johtuu siitä, että se oli toistuvasti perustuslain vastainen. Mikäli esi-
merkiksi perustuslakivaliokunta olisi esityksen hyväksynyt, olisi puhemies joutunut sen
uudistuksen täällä salissa pysäyttämään. [Ben Zyskowicz: Täh?] Perustuslain valvonta
kuuluu seuraavaksi perustuslakivaliokunnan jälkeen puhemiehelle, ja sen jälkeen se kuu-
luu tasavallan presidentille. Minä kovasti ihmettelen niitä puheita, joiden mukaan tämän
eduskunnan olisi pitänyt viis veisata Suomen perustuslaista vain siksi, että hallitus sanoi,
että jotain on pakko tehdä huolimatta siitä, että siinä oli perustuslainvastaisuuksia. [Puhe-
mies koputtaa] Kyllä se näin on, arvoisa puhemies, että eduskunnalta edellytetään lain nou-
dattamista. 

12.28 Veera Ruoho kok (vastauspuheenvuoro): Arvoisa puhemies! Kuten edustaja Elo
totesi, tosiaan pääministeri Sipilän ratkaisusta oli kysymys.

Edustaja Harakka tosiaan puhui, että nyt on niin, niin kuin onkin, että hallituksen toimin-
takyky on pysähtynyt, mutta myös, että Suomikin olisi pysähtynyt. Totuuden nimessä täy-
tyy muistaa se, että kyllä se oli aikamoista neliraajajarrutusta, ja se on ihan myönnettykin
siellä opposition puolella, että ihan tarkoituksella tehtiin myös sitä jarrutusta siinä asiassa,
ja kyllähän se autokin pysähtyy, kun jarrua painaa täysillä. [Ozan Yanar: Perustuslaki!] Ja
mielenkiintoista on ollut koko siinä sote-keskustelussa sekin, että ei ole kelvannut se, että
tavallinen ihminen, köyhempikin ihminen, olisi saanut sitä valinnanvapautta, ja perussuo-
malaiset taas käänsivät kelkkansa sen jälkeen, kun itse putosivat hallituksesta pois, muuten
olisi kyllä kelvannut kaikki siinä. Mielenkiintoista oli sekin, että ei ollut ymmärrystäkään
siitä, mitä kaikkea se sote pitää sisällään.

Toinen varapuhemies Tuula Haatainen:  Keskustellaan lisätalousarviosta — jos yritet-
täisiin pysyä siinä.

12.29 Toimi Kankaanniemi ps (vastauspuheenvuoro): Arvoisa puhemies! Edustaja Ala-
Nissilä tuossa moitti oppositiota siitä, että teimme välikysymyksen vanhustenhuollosta.
8



Pöytäkirjan asiakohta PTK 175/2018 vp
Tuntuu siltä, että keskustalle vanhustenhuollon katastrofaalinen tila on samanlainen kuin
oli valtiovarainministeri Orpolle eli marginaalikysymys. Tuon välikysymyksen ansiosta
asia nousi voimakkaasti esille, ja hallitus viime metreillään antoi lisäbudjetin, jossa tähän
tarkoitukseen osoitetaan edes pikkuisen parannusta. Se on tärkeää, ja se oli välikysymyk-
sen ansiota.

Arvoisa puhemies! Keskustalle on nyt kyllä esitettävä kysymys siitä, kun tämä maata-
louden tasausvaraus ja toisaalta vinjetti nyt kaatuivat tuolla ja niitä te kehuitte valtavasti
täällä lähetekeskustelussa. Miten te nyt suhtaudutte siihen, kun ei ole poliittista hallitusta,
kun pääministeri lähti käpykaartiin [Puhemies koputtaa] kesken kaiken?

12.30 Päivi Räsänen kd (vastauspuheenvuoro): Arvoisa puhemies! Edustaja Ala-Nissilä
totesi, että hallitus erosi mutta jatkaa työtään, ja samalla, että jokainen voi nyt esitellä sit-
ten omia vaihtoehtojaan. Eli hallituksen ero tarkoittaa sitä, että tuo poliittinen hallitustyös-
kentely vaihtui käytännössä vaalityöskentelyyn, ja siinä mielessä todellakin jokainen nyt
voi niitä omia vaihtoehtojaan esitellä.

Tässä lisäbudjetissa on monia todella kannatettavia asioita: vanhusten ja vammaisten
palvelujen valvonnan samoin kuin varhaiskasvatuksen valvontaresurssien vahvistaminen,
samoin sitten nuo seksuaalirikosten torjuntaan liittyvät asiat. Mutta samalla muistutan sii-
tä, että tämä hallitus on itse heikentänyt esimerkiksi varhaiskasvatuksen henkilöstömitoi-
tusta siitä 1/7-suhdeluvusta 1/8-suhdelukuun. [Puhemies koputtaa] Se, että nyt valvontaa
lisätään, ei tuo niitä hoitavia käsiä [Puhemies koputtaa] sinne, ei vanhustenhoitoon eikä
varhaiskasvatukseen

12.31 Olavi Ala-Nissilä kesk (vastauspuheenvuoro): Arvoisa puhemies! Näyttää siltä,
että kun vaalit lähestyvät, niin edustaja Kankaanniemi alkaa vääristellä täällä asioita. [Toi-
mi Kankaanniemen välihuuto] Minä en ole arvostellut mitenkään vanhustenhuollon väli-
kysymystä. Se oli varmaan asiana erittäin tärkeä, mutta minä vain puhuin yleisesti siitä,
että on tehty paljon välikysymyksiä, joilla hallitus pyritään kaatamaan, ja sitten kun se
eroaa, niin se on erittäin huono asia. Tätä tein, mutta toivon, edustaja Kankaanniemi, että
ette anna väärää todistusta, se ei sovi teidän suuhunne.

12.32 Hanna Sarkkinen vas (vastauspuheenvuoro): Arvoisa puhemies! Onhan tämä kiel-
tämättä erikoinen tilanne, että käsittelemme hallituksen lisäbudjettia tilanteessa, jossa hal-
litusta ei enää ole.

Arvoisa puhemies! Lisäbudjetissa annetaan lisämäärärahoja seksuaalirikoksien uhrien
tukemiseen, ja se on erittäin tarpeellista. Kuitenkaan budjetin lisämäärärahat eivät ole lä-
heskään riittäviä tarpeeseen nähden. Seksuaalirikoksia tapahtuu joka puolella Suomea, jo-
ten myös uhrien tukipalveluita tulisi olla joka puolella Suomea. Siksi esitämme, että sek-
suaalirikosten uhrien tukikeskuksille ja lastenasiaintaloille lisättäisiin yhteensä 1,8 miljoo-
naa. Näillä rahoilla toimintaa voitaisiin käynnistää eri puolilla Suomea sen sijaan, että pal-
veluita olisi vain kahdessa kaupungissa. Seksuaalirikosten uhrien tukeminen on erittäin
tärkeää, sillä se voi madaltaa rikosten ilmoittamiskynnystä ja tietenkin antaa uhreille erit-
täin tärkeää tukea traumaattisessa ja vaikeassa tilanteessa. Nyt kun hallitusta ei ole, [Puhe-
mies koputtaa] niin toivon, että tätä esitystä punnitaan huolella.
9



Pöytäkirjan asiakohta PTK 175/2018 vp
12.33 Joona Räsänen sd (vastauspuheenvuoro): Arvoisa puhemies! Nyt kun Sipilän hal-
litus on heittänyt hanskat tiskiin, olisi toivottavaa, että hallituspuolueetkin täällä salissa nyt
myöntäisivät, että kyllä siinä ihan omat synnit ovat takana, että tämä sosiaali- ja terveyden-
huollon massiivinen uudistus kaatui. Mistä se jäi kiinni? Kyllähän se jäi siitä kiinni, että
hallitus teki sellaisen mallin, mikä ei vain toiminut, että siinä voi kyllä peiliin katsoa.

Mutta, arvoisa puhemies, mitä sitten tulee näihin hankeyhtiöihin, niin eihän kukaan täs-
sä salissa ole vastustanut niitä infrahankkeita. Nehän nyt ovat äärimmäisen tärkeitä, ja nii-
tä pitää edistää. Kysymyshän on siitä, noudattaako eduskunta omaa tahtoaan: siitä, että se
ei puhalla asuntorahastosta rahaa tähän tarkoitukseen, vaan ne rahat käytetään kohtuuhin-
taiseen asuntotuotantoon ja sen tukemiseen. Ja tältä osin, vaikka nyt hallitus on sitten vas-
tuusta jo livennyt ja heittänyt hanskat tiskiin, niin eduskunta ei näin voi toimia, ja eduskun-
nan täytyy noudattaa sitä linjaa, joka täällä yhteisesti salissa on päätetty, ja estää tämä asun-
torahaston puhallus.

12.34 Eero Reijonen kesk (vastauspuheenvuoro): Arvoisa rouva puhemies! Näyttää sil-
tä, että voimakkain kasvu on takana, se näkyy tässä lisäbudjetin verotuloennusteessa. Eli
todennäköisesti myös tuleville päättäjille jää työtä sen eteen, että Suomi nousee ja talous
kasvaa. [Timo Harakka: Eikö se olekaan kunnossa?] Painopisteet tähän lisäbudjettiin on
varmasti aivan oikein valittu, ja olen ymmärtänyt, että me kaikki olemme siitä yhtä mieltä.

Se, että nyt lähdetään vastustamaan raideliikenteen kehittämistä, tuntuu vähän ihmeelli-
seltä. Kun vasemmalla on puhuttu ilmastonmuutoksen perään ja niin edelleen, niin tämä on
outo ratkaisu. Kaikki me tiedämme — ainakin me, jotka olemme valtiovaroissa — että
asuntorahaston tase kyllä kestää, ja sinnehän koko ajan tulee rahaa sisään. [Pia Viitasen vä-
lihuuto] Aina puhutaan kohtuuhintaisen asuntotuotannon vahvistamisesta, siitä puhuttiin
jo silloin, kun asuntoministerinä oli edustaja Viitanen. Näyttää siltä, että sama jatkuu, mitä
on 13 vuotta tässä salissa jo ollut.

12.35 Arja Juvonen ps (vastauspuheenvuoro): Arvoisa rouva puhemies! Välikysymys on
opposition järein ase, jolla se yrittää heiluttaa hallitusta, mutta kyllä sote oli itsessään niin
järeä ase, että se kaatoi itse itsensä mutta vei mennessään myös hallituksen. Ja nyt meillä on
haamuhallitus. Meillä on myös haamuhoitajia, ja minä näen, että tämä lisätalousarvion yri-
tys parantaa vanhustenhoidon tilannetta lisäämällä valvontaa ei osu siihen ytimeen. Se on
vasta alkua. Todellisesti me voimme puuttua vanhustenhuollon ongelmiin vain lisäämällä
sinne henkilöstöä ja resursseja. 

Jo vuonna 2014 tein lakialoitteen siitä, että hoitajamitoitus 0,7 kirjataan sinne lakiin, ja
näenkin, että hallitus on ollut hidas viedessään eteenpäin sitä todellista keinoa, millä tämä
vanhustenhoidon tilanne olisi saatu kuntoon. Näen myös, että kyllä hallituksen inhimilli-
nen saldo on ollut huono. Täällä kehuttiin, että saldo on hyvä, mutta kun ajattelen ja katson
inhimillisesti, eivät vanhustenhoidon ongelmat ole uusia, ja siellä on myös mukana saatto-
hoidon tilanne, se on todella huonossa jamassa Suomessa.

12.36 Markku Pakkanen kesk (vastauspuheenvuoro): Arvoisa rouva puhemies! Edusta-
ja Uotila nosti täällä keskusteluun vinjet-maksut. Saamani tiedon mukaan vinjet-asian kä-
sittely on keskeytetty valiokunnassa. [Timo Harakan välihuuto] Haluaisin kuitenkin muis-
tuttaa siitä, että se on asia, joka täällä on laajasti saanut suosiota ja kannatusta, mutta nyt ai-
nakin tuossa käsittelyvaiheessa erityisesti vasemmistopuolueet ovat alkaneet sitä vastus-
10



Pöytäkirjan asiakohta PTK 175/2018 vp
taa. [Timo Harakka: Ei pidä paikkaansa!] Erityisesti EK:han sitä kuulemisen perusteella
vastusti, ja nyt näyttää siltä, että vasemmistoliitto, demarit ja vihreät ovat lähteneet EK:n
puhemiehiksi tässä vinjet-maksujen vastustamisessa. [Naurua vasemmalta] Se on ollut tär-
keä asia suomalaiselle kuljetuselinkeinolle, joka on viimeiseen asti toivonut, että tämä hal-
litus saisi siitä ratkaisun tehtyä, mutta nyt on selvästi näkyvissä, että [Ozan Yanarin väli-
huuto] vasemmistopuolueet ovat EK:n kätyreinä näissä vinjet-maksuissa.

12.37 Kari Uotila vas (vastauspuheenvuoro): Arvoisa puhemies! Nyt täytyy edustaja
Pakkaselle todeta, että verojaostossa oppositiopuolueiden edustajat joutuivat jäämään jaos-
toon, kun hallituspuolueet lähtivät tänään neuvottelemaan ja tulivat neuvotteluista ja tote-
sivat, että vinjet-lain käsittely keskeytetään, piste. [Sosiaalidemokraattien ryhmästä: Näin
on!] Ja mitä tulee siihen, ketkä ovat pitäneet tätä ehdotusta mahdottomana ja laittomana,
niin siihen joukkoon kuuluvat oikeuskansleri, perustuslakivaliokunta, yhtä lukuun otta-
matta kaikki asiantuntijatahot, joita verojaosto on kuullut. Mutta turha tässä nyt on syyttää
oppositiota, käsittelyn keskeytyspäätöksen tekivät tänään verojaoston hallitusryhmät.

12.38 Timo Harakka sd (vastauspuheenvuoro): Arvoisa puhemies! Ei kyllä osoita min-
käänlaista johtajuutta, että tässäkin asiassa vastuu hallituksen puolelta vieritetään muualle
— ihan niin sotessa kuin nyt tässä vinjettiasiassakin, jossa todellakin, kuten edustaja Uoti-
la sanoi tässä, on täysin hallituksen omalla vastuulla, viedäänkö eteenpäin. Viekää sitä
eteenpäin, jos kerran olette sitä mieltä. Oppositiopuolueet ovat kannattaneet lämpimästi
ajatusta tästä vinjetistä niin täällä salissa kuin muuallakin ja kantavat huolta tietenkin kul-
jetuselinkeinosta, mutta se, että hallitus niin soten kuin tämän vinjetin osalta ei kykene te-
kemään sellaista lainsäädäntöä, joka ei ole ristiriidassa EU-oikeuden tai perustuslain tai
molempien kanssa, ei kyllä ole minkään muun vika kuin hallituksen itsensä. Ja siinä mie-
lessä on tietysti täysin ymmärrettävää, että hallitus jättää turhautuneena nämä hommat kes-
ken, kun eihän tästä mitään tule, ja sitten lähtee selittämään tuonne vaalikentille, kuinka
heillä itsellään ei ole ollut vastuuta. Se johtajuus unohtuu varsin nopeasti siinä vaiheessa,
kun haetaan taas vaalikarkkeja jakoon.

12.39 Sari Multala kok (vastauspuheenvuoro): Arvoisa puhemies! Vähän haluan kuiten-
kin korjata sitä, mitä edustaja Harakka väitti minun sanoneen. En väittänyt, että ei ole väliä
sillä, onko hallitusta. Sanoin, että hyviä asioita kannattaa edistää silti.

Ja sitten pientä suhteellisuudentajua haluaisin tuoda tähän keskusteluun. Nyt puhutaan
70 miljoonasta eurosta tämän pääomittamisen suhteen, kun asuntorahaston likvidit varat
ovat noin 2 miljardia euroa. Eli kun täällä edustaja Heinäluoma puhui ryöstöstä tai tyhjen-
tämisestä, niin se nyt on ainakin aika kovaa liioittelua.

Haluan vielä todeta sen, että todellakaan ainakaan itse en ole puhunut siitä, että olisi juna
huomenna tuossa kulkemassa, mutta jos me emme nyt käynnistä sitä suunnittelua, mikä ni-
menomaisesti on se tarkoitus tässä vaiheessa myös Suomi-radan osalta, [Timo Harakan vä-
lihuuto] niin siinä kestää huomattavasti pidempään. Kun me tiedämme, minkälaiset pai-
neet meillä on saada päästöjä vähentäviä päätöksiä aikaiseksi myös tulevalla hallituskau-
della, niin eikö tätä asiaa nyt kannattaisi mahdollisimman nopeasti edistää vähintään sinne
suunnitteluun?
11



Pöytäkirjan asiakohta PTK 175/2018 vp
12.40 Mats Nylund r (vastauspuheenvuoro): Arvoisa rouva puhemies! Nyt, ennen kuin
edustaja Pakkanen lähtee pois salista, haluan sanoa selkeästi, että ei missään tapauksessa
ole näin, että oppositio olisi kaatamassa vinjettiä. Se riippuu nimenomaan lakiesityksen
laadusta. Eli hallitus on tehnyt semmoisen lakiesityksen, joka ei kelpaa EU:lle, se ei kelpaa
muille järjestöille, ja jos se kaatuu, niin kuin se varmasti tekee, se on nimenomaan huonon
valmistelutyön, ei opposition syytä.

12.41 Antero Laukkanen kd (vastauspuheenvuoro): Arvoisa rouva puhemies! Tässä li-
sätalousarvioesityksessä tosiaan on monta erittäin hyvää puolta, ja tämä kiistely nyt tästä,
miksi hallitus kaatui, vie vähän syrjään tästä. 

Antaisin siitä nyt kyllä hallitukselle kiitosta, että on nopeasti reagoitu kipupisteisiin. Ja
se on minusta tärkeä asia, että vaikka tässä loppusuoraa parhaillaan mennään, niin puutu-
taan keskeisiin asioihin. 

Tästä olen kyllä myös sitä mieltä, ettei pitäisi nyt näitä asuntorahastorahoja ottaa mihin-
kään muuhun käyttöön kuin siihen, mihin ne on tarkoitettu. Uskon, että meidän valtionta-
loudesta löytyy muitakin taseita, joista näitä rahoja voi ottaa, ja ne toimisivat paljon oikeu-
denmukaisemmin, kun ottaa ne nimenomaan näistä asuntorahoitusrahoista.

12.42 Jari Myllykoski vas (vastauspuheenvuoro): Arvoisa rouva puhemies! Yhdyn nii-
hin arvosteleviin kritiikin sanoihin, jotka arvostelevat juuri tätä asuntorahaston veivaamis-
ta tähän yhteyteen. Täällä edustaja Ala-Nissilä jo sanoi, että Turussa on kuokka maassa, ja
edustaja Rossi kuvasi sitä, kuinka me mukamas täällä vastustamme. Mutta täytyy sanoa,
että tässä on pieni hankaluus hyväksyä tätä koko keissiä. 

Parlamentaarinen työryhmä sitoutui 12 vuoden suunnitelmaan, ja valiokunta käsitelles-
sään selontekoa liikennepolitiikasta pidättäytyi sanomasta, nimeämästä yhtään ainoaa reit-
tiä, yhtään ainoaa raidetta, mitä tulisi ensimmäisenä rakentaa, vaan katsotaan yhdessä, teh-
dään ne päätökset koko kansan ja koko elinkeinon ja ihmisten liikkuvuuden kannalta, ei
niin, että ne tekee joku yksi ainoa ministeri.

12.43 Ben Zyskowicz kok (vastauspuheenvuoro): Arvoisa rouva puhemies! Täällä on
käyty keskustelua aika monista asioista. Minäkin haluan sanoa, että pääministeri Sipilän
ero oli sikäli johdonmukainen, että syksyllä 2015 hän sanoi, että hän kävelee presidentin
luokse, jos ei saa 18:aa maakuntaa, ja nyt kun ei tullut 18:aa maakuntaa, niin pääministeri
erosi.

Näistä junista sanoisin, että myös minä kannatan junaa, millä pääsee tunnissa Tampe-
reelle ja tunnissa Turusta pois.

Mitä tulee edustaja Vähämäen puheenvuoroon näistä yrityksistä, jotka ovat laiminlyö-
neet jopa rikollisella tavalla velvollisuksiaan vanhusten hoivassa ahneuttaan ja moraalitto-
muuttaan, niin on ihan selvä, että tämä tullaan varmasti ottamaan kunnissa huomioon jat-
kossa. Tietysti vielä parempi olisi se, että potilaalla, asiakkaalla, olisi mahdollisuus itse va-
lita, ja silloin panostettaisiin aivan eri tavoin laatuun kuin nyt.

Toinen varapuhemies Tuula Haatainen:  Ja vielä kaksi debattipuheenvuoroa, ja sitten
mennään puhujalistaan.
12



Pöytäkirjan asiakohta PTK 175/2018 vp
12.44 Pia Viitanen sd (vastauspuheenvuoro): Arvoisa puhemies! Vielä tästä asuntorahas-
ton asiasta: Ei tätä 73:a miljoonaa käytetä siihen radan rakentamiseen, se pystytään kyllä
ihan ilman tätäkin tekemään. Tämä on suunnatonta vääristelyä, puhemies, kun täällä yrite-
tään kytkeä tämä asia nimenomaan siihen, että oltaisiin ratakielteisiä. Varmuuden vuoksi
totean, että kannattaisi lukea esimerkiksi nämä SDP:n lausumat, joista kolme on sellaisia,
joissa puhutaan nimenomaan näiden ratahankkeiden edistämisestä. [Kari Uotilan välihuu-
to] 

Eli en ymmärrä, millaisilla silmälaseilla siellä nyt näitä vastalauseita luetaan, sillä tä-
nään on ollut keskustelun leima se, että suorastaan vääristellään sitä, mitä ihmiset ovat pu-
huneet tai mitä vastalauseissa lukee tai mitä verojaostossa on tapahtunut. Hämmästelen ko-
vin tätä salin henkeä, että täysin vääriä viestejä annetaan. 

Ja tämä 73 miljoonaa on periaatteellinen asia. Se on päänavaus seuraavaan. Ja korostan:
vain tovi sitten eduskunta täysin yksimielisesti oli täysin toista mieltä, ja siksi hämmäste-
len kovasti tätä avausta.

12.45 Timo Kalli kesk (vastauspuheenvuoro): Rouva puhemies! Ensinnä muistutan vie-
lä, että käsittelyssä on valtiovarainvaliokunnan mietintö — riippumatta siitä, minkälainen
hallitus meillä on — ja toivon, että täällä salissa löytyy enemmistö, joka turvaa valtiova-
rainvaliokunnan enemmistön hyväksymän mietinnön.

Kaikkein suurin kritiikki, joka tietenkin poliittisesti on mielenkiintoinen — tämä han-
keyhtiö ja sen toimintamalli. Ne ovat hyviä asioita ja vastaavat siihen odotukseen, joka on.
Ymmärrän sen, että on olemassa erilaisia rahoitusmuotoja, mutta opposition taholta ei ole
esitetty yhtään vaihtoehtoa, jolla tämä pääomitus tapahtuisi. Näitä lisäpuheenvuoroja jään-
kin odottamaan, että millä tavalla te tulette pääomittamaan tämän yhtiön toimintamallin ja
sen hankkeen eteenpäin viemisen, jolla sitten mahdollistetaan sitä vivuttamista eteenpäin. 

Toinen varapuhemies Tuula Haatainen:  Sitten mennään puhujalistaan, edustaja Viita-
nen. [Olavi Ala-Nissilä: No nyt niitä vaihtoehtoja! — Markku Pakkanen: Ei tule!]

12.46 Pia Viitanen sd: Arvoisa puhemies! En minä oikein tiedä, miten tätä ajankuvaa täs-
sä kuvaisi tai analysoisi. Kun kuuntelin salikeskustelua tähän asti, ja sitten kun puhe meni
tähän vinjettiin, niin tuli ihan mieleen, puhemies, se, että tässähän totuus on, että hallitus on
tehnyt kannatettavasta, hyvästä asiasta — jota mekin olemme kannattaneet — sellaisen esi-
tyksen, että sitä ei voi viedä eteenpäin. Hallituspuolueet päättävät kaataa sen esityksen,
näin tapahtui verojaostossa käytännössä tänään, ja sitten alkaa istunto ja hallituspuolueet
ilmestyvät tänne saliin ja kertovat, että oppositiopa kaatoi tämän esityksen ja oppositiopa
tätä on vastustanut. Kyllähän tämä nyt on merkillistä. Ei tästä farssista, puhemies, puutu
enää mikään muu kuin se, että seuraavaksi keskustalaiset lähtevät Riihimäelle tai Hämeen-
linnaan pitämän toritilaisuutta, jossa he kertovat, että heillä on oma vinjettimalli. Niinkö
tämä nyt menee? Tämähän on surkuhupaisaa, puhemies, en toivoisi ihan tällaista käsitte-
lyä asioille, [Timo Kallin välihuuto] vakaville, tärkeille asioille tänään täällä salissa. Kun-
nioitetaan edes sen verran toisiamme, että annetaan totuudenmukainen viesti asioista.

Mutta, puhemies, kuten tuossa sanoin jo aiemmin, me emme vastusta mitään ratahank-
keita — päinvastoin, me haluamme niitä edistää. Me olemme esimerkiksi valiokunnassa
kuulleet valtiovarainministeriön asiantuntijoita, ja sielläkin on kerrottu meille siitä, minkä-
laisia erilaisia vaihtoehtoja tähän malliksi olisi, ja uskon, että edustaja Uotila, joka on ollut
13



Pöytäkirjan asiakohta PTK 175/2018 vp
tässä työryhmässäkin, joka näitä on käsitellyt, varmaan näitä valottaa. Eli tästä on ollut ky-
symys.

Mutta, puhemies, kuten myös sanoin, niin eihän tämä kaikki, että raideliikennettä edis-
tetään, millään tavalla edellytä sitä, että on väen vängällä käytävä siellä asuntorahaston
kukkarolla. Kun nimenomaisesti tausta tähän on se, että tarkastusvaliokunta käsitellessään
tätä tilaamansa selvitystä, käsitteli tarkalleen tämän ARAn tilanteen ja tuli siihen johtopää-
töksen, että teki lausuman, että jatkossakin VAR-rahaston varoja on käytettävä kohtuuhin-
taisen asumisen edistämiseen. Tästä on kysymys. Eduskunta yksimielisesti tämän hyväk-
syi. Täällä käytiin salissa hyvä keskustelu vähän ennen joulua tästä asiasta, ja nyt kun tovi
on kulunut, niin ollaankin sitten aivan toisessa asennossa. Ja mikä hulluinta, puhemies, niin
tässä yritetään sanoa, että jos tätä kritisoi, kun eduskunta nyt itse on itsensä kanssa tai hal-
lituspuolueiden toimesta eri mieltä, että tämä olisi sitten jotain raiteiden vastustamista, niin
tämä on taas kerran tätä tämän päivän henkeä, että vääristellään kaikki viesti aivan pääla-
elleen. [Timo Kalli: Mistä rahat?] — Edustaja Kalli varmasti tietää, että asuntorahaston ra-
hoja tarvitaan kohtuuhintaisen asumisen edistämiseen. Sitä tarvitaan siihen, että rakenne-
taan kohtuuhintaisia koteja, peruskorjataan koteja, tehdään hissejä, tehdään kaikkea sitä,
mihin tämä rahasto on alun perin tarkoitettu. Muistaisin, että meillä on yhteistä historiaa-
kin siinä puolueidemme kanssa, että olemme nähneet tämän erittäin tärkeänä, ja mielestäni
tämä varallisuus, mikä asuntorahastossa on, tulee jatkossakin käyttää asumisen hyväksi,
kohtuuhintaisen asumisen hyväksi, ja juuri näiden asukkaiden hyväksi. Kaikki me tiedäm-
me ne ongelmat, mitä meillä tänä päivänä on siitä, että meillä ei ole riittävästi kohtuuhin-
taisia koteja ihmisille. Ja kyllä minä näen, että tämä on iso periaate. Jos me juuri olemme
olleet tiettyä mieltä, niin emme me voi mennä ryöväämään pala palalta tätä varallisuutta
pois. Ja te tiedätte itsekin varmasti tätä historiaa seuranneena, että kovasti on aina silloin
tällöin tullut sellaisia intohimoja, että kun jossain on rahasto, niin otetaanpa sieltä budjetin
yleiskatteeksi — tämä nimenomaan menisi budjetin yleiskatteeksi, ei tällä rakennettaisi
metriäkään sitä rataa. [Timo Kalli: Sitra ja Suomen Pankki!] Niin, tässähän on hirveän
helppo ottaa sitten päänavaus, ja juuri siksi se eduskunnan kanta oli merkittävä, kun yksi-
mielisesti päätimme, että nyt stop näille puheille, että käydään vuokralaisten ja asukkaiden
rahoilla, stop sille. Edistetään kohtuuhintaista asumista, ja stop sille, että se käsi kävisi siel-
lä rahastolla ja siirrettäisiin näitä varallisuuksia budjetin yleiskatteeksi. Tämän viestin me
sanoimme, ja nyt me toimimme täysin päinvastoin. Tästä on, puhemies, kysymys, ja siksi
tämä asia on syytä käsitellä täällä hivenen tarkemmin kuin vain heittämällä, että tuostapa
otetaan. Tämä voi olla askel jatkoon, joka avaa pään ja tekee tyhjäksi sen, mitä täällä ol-
laan yksimielisesti päätetty, ja nyt kun meillä, puhemies, ei ole hallitusta — hallitus tup-
sahti jonnekin tielleen, siellä sitten vaalikentille ilmeisesti siirryttiin ja heitettiin vastuu
muualle — niin tässä tilanteessa toivottavasti eduskunta nyt käyttää sen sillä tavalla hyväk-
seen, että mikään hallituspuolueiden kuri ei estä sitä, ettemmekö voisi pysyä oman päätök-
semme takana. [Timo Kalli: Mistä rahat, jäi sanomatta! — Pia Viitanen: Anteeksi, mitkä
rahat?]

12.52 Kari Uotila vas: Arvoisa rouva puhemies! Ihan tästä ARAn kaappauksesta: Ensin-
näkin tähän liittyy tietysti tämä, kunnioittaako eduskunta omia päätöksiään. Jos se on tuo-
reessa mietinnössään joulukuussa, nimenomaan pohdiskeltuaan ARAn periaatepäätöksiä
ja aikaisempia linjauksia peilaten niitä tähän päivään, todennut, että ARAn rahat on käy-
tettävä asumiseen, niin se on kyllä kova paikka, jos sitä ei kunnioiteta. Voihan sitä tulkita,
14



Pöytäkirjan asiakohta PTK 175/2018 vp
että kaikki mahdollinen on asumista — minä tuolla valiokunnassa totesin, että voidaan hä-
vittäjähankintojakin perustella sillä, että ovathan nekin jollain tavalla asumisen turvaamis-
ta kriisioloissa — mutta kyllä se rajanveto jonnekin menee, ja uskon, että tarkastusvalio-
kunta on kyllä tarkoittanut konkreettisemmin asumista elikkä korjausrakentamista, uudis-
tusrakentamista ja niin edelleen.

Mitä sitten tulee tähän toiseen ja ehkä tämän lisäbudjetin ehdottomasti suurimpaan
asiaan: 

Ensinnäkin täytyy sanoa, että tässä on opposition, vihreiden, demareiden ja vasemmis-
toliiton, yhteinen vastalause ja vähän historian havinaa, koska muistaakseni vaalikauden
ensimmäiseen lisäbudjettiin teimme yhteisen vastalauseen ja nyt sitten loppumetreillä
myöskin, ja tämä kuvaa rivien tiivistymistä näin vaalien alla myöskin opposition puolella. 

Olen ollut korjausvelkatyöryhmässä ja olen ollut Bernerin vetämissä työryhmissä nyt
sen jälkeen tällä vaalikaudella, ja on totta, että eduskuntakin on moneen kertaan nimen-
omaan valtiovarainvaliokunnassa todennut, että pitää aktiivisesti etsiä eri rahoitusmalleja
erityisesti isojen liikenneinfrahankkeiden toteuttamiseen ja että ne voitaisiin budjeteissa-
kin käsitellä vähän eri tavalla kuin muut käyttömenot ja niin edelleen. Kyllä tahtoa on etsiä
näitä rahoitusmalleja. Mutta nyt kun tämä hanke on edennyt voisiko sanoa kukon harp-
pauksin, tässä täytyy muistaa, että tämä Bernerin työryhmä linjasi juuri loppuraportissaan,
että tarkoituksena on laatia 12-vuotinen liikennejärjestelmäsuunnitelma, joka tehdään hy-
vin tiiviissä yhteistyössä maakuntien ja elinkeinoelämän kanssa ja ennen kaikkea parla-
mentaarisesti valmistellen, ja katsotaan, minkälaisia väyliä tarvitaan, minkälaisia ratkaisu-
ja tarvitaan ja minkälaisia rahoitusmalleja tarvitaan sitten niiden välttämättömiksi koettu-
jen väylien toteuttamiseksi. Bernerin työryhmässä oli todettu, että yksi vaihtoehto — yksi
mahdollinen vaihtoehto — on hankeyhtiömalli muun muassa yksittäisten rataosuuksien ra-
kentamisessa, ja kun valtiovarainministeriö sitten veti työryhmää, joka jätti raporttinsa jou-
lukuussa, niin tämän totesi myöskin tämä valtiovarainministeriön vetämä työryhmä joulu-
kuussa, ja se totesi myös, että näitä hankeyhtiöitä koskevia päätöksiä on luonnollista tehdä
hallitusohjelmaneuvottelujen ja hallitusohjelman yhteydessä. No sekin jättää sitten vähän
tietysti parlamentarismin kyseenalaiseksi, koska hallitusohjelmanhan laativat hallituspuo-
lueet, jotka yhteiseen hallitukseen sitoutuvat, ja sillä tavalla se ei ole niin parlamentaarista
kuin esimerkiksi tämän Bernerin vetämän työryhmän työ on ollut.

Mutta kun täällä valiokunnan puheenjohtaja, edustaja Kallikin on nyt huudellut, että
mistä rahat, [Timo Kalli: Nyt kuullaan!] niin täytyy muistaa, että kun kuuntelimme valtio-
varainvaliokunnassa problematiikkaa näiden hankeyhtiöiden osalta, niin ei se nyt niin
simppeliä ole kuin Berner tiedotustilaisuudessa totesi, että 10—15 miljardia jostain löytyy
rahaa eikä se julkista taloutta rasita millään tavalla eikä sitä tarvitse ottaa 12-vuotisissa lii-
kennejärjestelmäohjelmissa huomioon. Ei se nyt näin vain ole. Ei sitä rahaa taivaasta tipu
eikä puissa kasva, vaikka minkälaisia innovaatioita kehitetään. Meidän asiantuntija totesi,
että jos puhutaan vaikka tästä Tampereen pääradan nopeutetusta kehittämisestä, niin tällai-
sen 5,5 miljardin hankkeen elinkaarikustannukset 30 vuoden aikana ovat korkotasosta ja
rahoitusmalleista riippuen 5,5—13 miljardia. 13 miljardia maksimissaan, ja kun tiede-
tään... [Timo Kalli: 16!] — No, 16. Minä pikkasen olin varovaisempi tässä. No se 16 tulee
silloin, jos otetaan aika kallista rahaa ja otetaan lyhennyksiä ja muuta. — Kun ministeri
Berner piti tällaisesta hankeyhtiöstä tiedotustilaisuuden, niin siellähän oli ensinnäkin näitä
kassavirtalaskelmia, joita ei haluttu julkisesti kaikkia kertoa, ja kun sieltä joku sitten lip-
15



Pöytäkirjan asiakohta PTK 175/2018 vp
sahti julki, niin sen lopputulema oli se, että kun tällainen yhtiö toteuttaisi esimerkiksi täl-
laisen hankkeen, niin 50 vuoden päästä on 3 miljardia velkaa ja rata huonossa kunnossa. 

Tämä kaikki johtuu ihan puhtaasti, arvoisa puhemies, siitä, mikä asiantuntijakuulemisis-
sa myöskin kävi selvästi ilmi, että on hyvin vaikea luoda sellaista yhtiötä, joka maksimis-
saan parinsadan miljoonan vuosittaisella liikevaihdolla pystyy selviytymään 3, 5 tai 7 mil-
jardin velkataakasta ja rahoittamaan vielä sitten radan ylläpidon ja poistot ja velan lyhen-
tämisen ja kaikki. Elikkä kyllä tähän erittäin paljon liittyy epävarmuuksia, ja sen takia val-
tiovarainvaliokunta mietinnössään minusta hyvin vastuullisesti toteaa, että asioita pitää
tarkastella rauhallisesti, kaikki vaikutusarviot pitää tehdä huolellisesti ja julkisen talouden
kehyksestä ja eduskunnan budjettivallasta pitää pitää kiinni eikä nyt höntyillä heikoille
jäille, koska viime kädessä se raha, nämä miljardit, tulee tavalla tai toisella suomalaisilta
veronmaksajilta. Raideliikennettä pitää edistää kaikin keinoin, mutta ei saa olla enemmän
innokas kuin järkevä näitä suunniteltaessa.

12.58 Antero Laukkanen kd: Arvoisa rouva puhemies! Kahteen asiaan tässä kiinnittäi-
sin huomiota. 

Olen myös tämän parlamentaarisen liikennetyöryhmän jäsen ja totean, että siellä yhdes-
sä totesimme, niin kuin täällä edustaja Myllykoski hyvin toi esille, että me jätämme ikään
kuin perinnöksi tulevalle eduskunnalle tämän hankeyhtiön suunnittelun, sen sisällön ja ra-
kenteiden ratkaisemisen. Toivon, että sillä tavalla myös edetään. Valiokunta onkin tähän
kiinnittänyt erityistä huomiota ja on todennut, että tässä vaiheessa on kysymys lähinnä han-
keyhtiön ja toimintamallin suunnittelusta, varsinaiset investointi- ja rahoituspäätökset teh-
dään myöhemmin. Tämä on ollut hyvä linjaus, ja tällä tavalla seuraava hallitus ja eduskun-
ta sitten tulevat varmaan tekemään tarkemman ikään kuin vedon siitä, mitä seuraavat 12
vuotta voisivat sisältää, ja seuraava eduskunta siitä taas täydentää, mitä voisivat seuraavat
12 vuotta sisältää, eli tässä oltiin luomassa hyvin kauaskantoista menettelytapaa. 

Toinen asia, johon kiinnitän nyt erityisesti huomiota, on tämä kolmannen sektorin työl-
listämisedellytysten heikentäminen. Pidän tätä nyt huonona, koska kolmannen sektorin
tapa on toimia nimenomaan välityömarkkinoina, joissa useimmissa tapauksissa osatyöky-
kyiset — itsekin olen mukana monessa yhdistyksessä, jotka työllistävät esimerkiksi vanki-
lasta palaavia — saavat mahdollisuuden astua työelämään oman tahtinsa mukaan, ja mo-
net heistä sitten, kun pääsevät alkuun, työllistyvät muutenkin. Pidän huonona sitä, että nyt
tässä rajataan näitä kolmannen sektorin toimintaedellytyksiä. Minusta yhteiskunta olisi jär-
kevä, kun vahvistaisi kolmatta sektoria, joka kaikista parhaiten vaikeasti työllistyvien jou-
kossa toimii tällä hetkellä. Siellä on tehoja, siellä on osaamista, siellä on jopa sitä henkistä
sympatiatukea, jota vaikeassa tilanteessa olevat henkilöt tarvitsevat jaksaakseen työllistyä.
Näitä ihmisiä meillä on aika paljon, ja silloin kun yhteiskunnassa on vahva kansalaisjärjes-
tötoiminta, niin kuin Suomessa on, vahvat perinteet, niin sitä pitää pikemminkin vahvistaa
kuin heikentää. 

13.00 Olavi Ala-Nissilä kesk: Arvoisa puhemies! Edustaja Uotilan puheenvuoron joh-
dosta tulee mieleen se, että kyllä minä muistan, että koko sen ajan, kun minä eduskunnassa
olen ollut, on pohdittu sitä, miten voitaisiin liikennerahoitusta uudistaa. Ei ole Suomessa
niin pientä kuntaa, etteikö se erikseen investoisi käyttömenoja, erikseen investoisi inves-
tointimenoja ja pyrkisi investoinneillaan hakemaan rahoitusta eri kanavilta. Tämä on
myöskin aivan välttämätöntä, kun meillä on 50 miljardin hankkeet Suomessa, löytää uusi
16



Pöytäkirjan asiakohta PTK 175/2018 vp
rahoitusväline, ja nyt tässä otetaan ensimmäisiä tärkeitä askeleita. Tietysti voidaan puhua
siitä, liittyykö liikenneinfra — sehän liittyy asumiseen erittäin keskeisesti, mutta onko se
sillä tavalla liittyvää, että asuntorahastoa on luontevaa tähän käyttää. Siitä voidaan keskus-
tella, mutta se on näkemyskysymys ja voidaan olla kriittisiäkin. 

Sen sijaan kiinnitän huomiota siihen, että kun täällä on esitetty, että Suomen Pankista
otettaisiin rahaa, niin sehän on selkeästi vastoin EKP:n määräyksiä. Ei kansallisilla, halli-
tuksen eikä eduskunnan, päätöksillä voida puuttua itsenäisen EKP:n järjestelmiin. [Pia Vii-
tanen: On tainnut olla teilläkin vaihtoehtobudjetissa!] — Ei ole ollut. Te olette jatkuvasti
tätä laitonta esittäneet täällä eduskunnassa. Olen siihen kyllä kiinnittänyt huomiota. Muis-
tan silloin, kun ministeri Wideroos yritti käydä Suomen Pankin kupilla. Silloin tuli selkeä
lausunto EKP:ltä, että ei käy, että eivät itsenäiseltä EKP:lta lähde kansalliset hallitukset ja
kansalliset parlamentit ottamaan rahaa pois. Siitä voidaan keskustella, onko se oikein vai
väärin, mutta säädökset ovat tällaiset. 

Arvoisa puhemies! Tässä lisätalousarviossa on monia hyviä, pieniä kohtia erittäin ajan-
kohtaisiin ongelmiin liittyen vanhustenhoitoon, liittyen tapahtumiin Oulussa, liittyen esi-
merkiksi nuorten työpajatoimintaan, ja on erittäin hyvä, että hallitus on pystynyt tällä lisä-
talousarviolla reagoimaan näihin pieniin ja merkittäviin kipukohtiin. Siinä mielessä tämä-
kin lisätalousarvio on tärkeä, ja viedään tämä lävitse täällä mahdollisimman laajalla yhteis-
ymmärryksellä.

Toinen varapuhemies Tuula Haatainen: Myönnän edustaja Uotilalle minuutin mittai-
sen vastauspuheenvuoron. 

13.03 Kari Uotila vas (vastauspuheenvuoro): Arvoisa rouva puhemies! Olen ystäväni,
edustaja Ala-Nissilän kanssa samaa mieltä, että vuosikausia olemme nimenomaan valtio-
varainvaliokunnassa kantaneet huolta siitä, millä tavalla näitä erittäin isoja infrahankkeita
pystyttäisiin rahoittamaan, niin kuin puheenvuorossani totesin. Mutta asia ei ole niin yk-
sinkertainen, kun sitä rahoitusta sitten muualta etsitään. Valtio saa kaikista edullisinta ra-
haa, mitä maailmassa voi tälläkin hetkellä saada, käytännössä miinuskorolla. 

Jos käännytään vaikkapa eläkeyhtiöiden piiriin, kun monet herkästi sanovat, että miksei
käytetä suomalaisten eläkerahastojen varoja ratojen rakentamiseen, kysymys on vain, että
lainsäädäntö lähtee siitä, että eläkerahat pitää sijoittaa turvallisesti ja tuottavasti, ja se tuot-
to nyt lienee sellaista 4—6 prosenttia. Sitten kun mennään ihan varsinaisesti yksityiseen ra-
hoitukseen, sijoitusyhtiöt, rahoitusyhtiöt ja niin edelleen, niin ne hakevat mahdollisesti vie-
lä suurempaa tuottoa. Minä vain halusin puheenvuorollani todeta, että asia ei ole yksinker-
tainen tämän ulkopuolisen edullisen rahan löytämisen osalta lyhyellä eikä pitkällä aikavä-
lillä. 

13.04 Arja Juvonen ps: Arvoisa rouva puhemies! Vuoden 2019 lisätalousarviossa on toki
muutamia hyviä kohtia, joista voi mainita. On hienoa, että resursseja osoitetaan niin van-
husten ja vammaisten palvelujen ohjauksen ja valvonnan voimavarojen vahvistamiseen
kuin myös lasten ja nuorten seksuaalisen hyväksikäytön ennaltaehkäisyyn ja torjumiseen.
Nämä ovat hyviä asioita.

On kuitenkin pohdittava sitä, että näin jälkikäteen näihin vakaviin asioihin puuttuminen
herättää kysymyksiä. Olisimme voineet tehdä paljon enemmän jo aikaisemmin. Tein 2014
lakialoitteen, jossa esitin, että hoitajamitoitus 0,7 kirjataan lakiin. Jos sellainen lakiesitys
17



Pöytäkirjan asiakohta PTK 175/2018 vp
olisi tullut eduskunnalle, niin olisiko meillä vanhustenhoito tällä hetkellä paremmin? 2012
ja 2015 tein lakialoitteet liittyen törkeiden seksuaalirikosten minimituomioiden koventa-
miseen. Jos näistä toinen olisi edennyt niin pitkälle, että olisimme päättäneet ja tällainen
laki olisi tullut, että minimituomiot kovenevat, niin olisiko sillä ollut ennaltaehkäisevää
vaikutusta niihin tapahtumiin, mitä Suomessa nyt on tapahtunut muun muassa Oulussa?
Olisiko se ollut pelote, että tuomiot ovat kovempia ja sen ehdollisen tuomion sijaan tuomio
on aina ehdotonta eli joutuu vankilaan, jos tekee näitä törkeitä tekoja? Eli ennaltaehkäise-
västi olisimme voineet toimia, ja siinä mielessä hallitukset nyt ja viime kaudella ovat olleet
liian hitaita. Hallitukset ovat toimineet liian hitaasti eivätkä ole nähneet sitä todellisuutta ja
tulevaisuutta, mihinkä olemme olleet matkalla.

On hyvä asia, että nyt on noussut esille valvonta liittyen vanhustenhoitoon, mutta yksin-
omaan se valvonta ei paranna vanhustenhoidon tilannetta. Haluan kertoa teille hieman sitä
historiaa, mikä minun mielestäni hoitajana on aiheuttanut sen, että vanhustenhoidon tilan-
ne on niin huono. 2008 meillä oli erittäin hyvä, toimiva ikäihmisten palvelujen laatusuosi-
tus, missä oli korkeat mitoitukset. Ne lähtivät 0,5:stä—0,8:sta, mutta 2013 laatusuositus
uudistettiin ja mitoitusta heikennettiin niin, että se pudotettiin sinne 0,5:een. Tämän jäl-
keen kaikki toimijat, hoivapaikat, alkoivat toteuttamaan tätä uusinta senaikaista mitoitusta
elikkä sitä 0,5:tä vuodelta 2013, ja se 0,5 on jatkunut näihin päiviin saakka. Elikkä kun ei
enempään velvoitettu eikä edes ehdotettu, niin minimiresurssilla ollaan menossa. Minä
näen, että valvonta yksinomaan ei ole se asia, mikä tässä olisi täsmätoimi, vaan se, että hoi-
tajia saadaan lisää.

Hetemäen muistiohan oli aika karmaisevaa luettavaa. Se oli muun muassa tuolla meidän
sote-valiokunnassa, sosiaali- ja terveysvaliokunnassa, ja siellä ehdotettiin digihoitajia kor-
vaamaan sitä kotona käyvää hoitajaa. Minun mielestäni lasin läpi hoitava digihoitaja ei ole
riittävä, rinnalle tarvitaan aina lämpimiä käsiä. Kylmän lasin läpi tietokoneruudun tai kän-
nykkäruudun takaa ei varmisteta hyvää hoitoa.

Meillä on haamuhoitajaongelma Suomessa. On toivottavaa, että nyt kun nämä resurssit
kohdentuvat sinne valvontaan, niin jokainen haamuhoitaja katoaa Suomesta — nyt meillä
on haamuhallitus, joka ei tietenkään näitä asioita enää kommentoi.

Tuossa äskeisessä debatissa nousi esiin muun muassa sote ja arvosteltiin sitä, että täällä
on käyty välikysymyskeskustelua vanhustenhoidosta. On hienoa, että oppositio voi käyt-
tää järeintä asetta eli välikysymystä, jolla yrittää horjuttaa hallitusta ja nostaa esiin epäkoh-
tia. Mutta sote oli itsessään niin järeä ase, että se kaatoi itse itsensä ja samalla vei myös hal-
lituksen. Se on hyvä muistaa. Silloin kun tulee esityksiä, jotka ovat perustuslain vastaisia ja
ne törmäävät siihen asiaan, siihen vuoreen, perustuslain vuoreen, niin silloin ne ovatkin
omiaan kaatumaan.

Täällä nousi debatissa esille myös perussuomalaisten malli ja kanta sote-uudistukseen ja
muun muassa valinnanvapauteen. Haluan muistuttaa teitä siitä, että perussuomalaisten
kanta oli alun alkaenkin kriittisen arvioiva, ja se tarkoitti sitä, että kriittisesti arvioiden läh-
dimme tutustumaan tähän malliin, muun muassa valinnanvapauteen, ja paljastui, että se on
täysin mahdotonta toteuttaa. Yksi suuri ongelma, mikä siellä oli, oli se, että asiakkaan to-
dellinen valinnanvapaus ei toteutunut, kun esimerkiksi hoivapaikka voi itse valita sen asi-
akkaansa. Elikkä raskaasti hoidettavat potilaat eivät välttämättä pääsisi sinne hoivapaik-
kaan, minne olisivat halunneet, minne olisivat valinnan tehneet, ja jäisivät näin sitten maa-
kunnan hoidettaviksi. Nämä ovat niitä totuuksia, ja sen toki tiedän myös hoitajana toimit-
18



Pöytäkirjan asiakohta PTK 175/2018 vp
tuani: aina ennenkin sanottiin, että kaikki raskaimmat asiakkaat, potilaat, hoidetaan siellä
julkisella sektorilla, ja joku muu ottaa siitä pullasta ne rusinat.

Täällä kehuttiin, että hallituksen saldo on hyvä. Minun mielestäni hallituksen inhimilli-
nen saldo on huono. Täältä salista puuttuu inhimillistä näkemystä ja sitä empaattisuutta,
mitä monessa päätöksessä tulisi olla, ja tämä vanhustenhoidon kysymys erityisestikin vaa-
tisi suurta sydäntä. Se vaatii toki rahaa ja resursseja, ja sitä meiltä kyllä löytyy, kun me jär-
keistämme ja leikkaamme sieltä, mistä on mahdollista ottaa — elikkä talous tasapainoon ja
vanhustenhoitoon enemmän resursseja.

Minä toivon, että seuraava hallitus jatkaa siitä, mihinkä tänään täällä nämä keskustelut
vanhustenhoidostakin liittyvät, eli ottaa sen ensimmäisenä pöydällensä ja lähtee käsittele-
mään sitten tätä asiaa.

Mutta näillä sanoilla — näen, että valvonta ei yksinomaan riitä. Kun kissa on pois, hiiret
ovat pöydällä. Tämä on se vanha viisaus ja totuus, joten muistakaamme se.

13.10 Mats Nylund r: Arvoisa rouva puhemies! Ruotsalaisen eduskuntaryhmän mukaan
on hyvä, että hallituksen lisätalousarviossa on kiinnitetty erityistä huomiota vanhusten-
huollon kehittämiseen ja seksuaalirikollisuuden kitkemiseen. Taustalla on tietenkin alku-
vuodesta 2019 esiin tulleet tapaukset, jotka ovat olleet herätys niin paikallisesti kuin valta-
kunnallisesti. Ongelmat ovat monitahoisia, eikä niiden ratkaisuun löydy yhtä selkeää rat-
kaisua. Ruotsalainen eduskuntaryhmä kuitenkin katsoo, että enemmän on tehtävissä.

Seksuaalisella väkivallalla on useita eri ilmenemismuotoja. Sen uhreiksi joutuvat niin
nuoret kuin vanhat, miehet ja naiset. Nykyaikana tekotavat ovat moninaistuneet, ja inter-
net on luonut uuden alustan seksuaaliselle väkivallalle. On hienoa, että hallitus lisätalous-
arviossa kasvattaa muun muassa poliisin resurssia ja lisää poliisin läsnäoloa siellä, missä
nuoret ovat. Ruotsalainen eduskuntaryhmä korostaa, että jokaiselle seksuaalisen väkival-
lan uhrille tulee tarjota apua ja tukea riippumatta siitä, kuka väkivallan tekijä on.

Suomi on ratifioinut Euroopan neuvoston yleissopimuksen naisiin kohdistuvan väkival-
lan ja perheväkivallan ehkäisemisestä ja torjumisesta, niin sanotun Istanbulin sopimuksen.
Istanbulin sopimuksen mukaan Suomen tulee perustaa tukikeskuksia raiskauksien ja muun
seksuaalisen väkivallan uhreja varten. Tällä hetkellä Suomessa on vain kaksi raiskauksen
uhreille tarkoitettua kriisikeskusta. Asiantuntijoiden mukaan Suomeen tarvittaisiin vähin-
tään kolme uutta raiskauksen uhreille tarkoitettua kriisikeskusta. Niin sanottu matalan kyn-
nyksen kriisikeskus maksaa noin 300 000 euroa vuodessa. Turvapaikkakotien ja raiskaus-
kriisikeskusten määrän lisäämistä ovat pitkään ajaneet monet järjestöt yhteiskunnan eri lai-
tamilta. Viimeksi tasa-arvovaltuutettu suositti vuoden 2018 kertomuksessaan, että sek-
suaalisen ja muun väkivallan kohteeksi joutuneita naisia tulisi tukea perustamalla kahdek-
san uutta turvakotia ja kolme raiskauskriisikeskusta. Ruotsalainen eduskuntaryhmä tukee
tätä tavoitetta.

Vanhustenhuoltoa koskien me haluamme sanoa, että kaikki olemme sitä mieltä, että
vanhuksemme ansaitsevat hyvää hoitoa, kun he eivät enää pysty pitämään itsestään huolta.
Hallituksen lisätalousarviossa esitetään lisämäärärahaa vanhusten ja vammaisten palvelu-
jen ja oikeuksien valvontaan aluehallintovirastoille sekä Eduskunnan oikeusasiamiehen
kanslialle. Vanhustenhuollon valvonta on tärkeää. Olemme tottuneet siihen, että Suomes-
sa pidetään sovitusta kiinni. Nyt valitettavasti olemme nähneet, että näin ei aina ole. 

Valvonnan lisääminen tietenkään ei yksin korjaa vanhuspalveluissa esiintyvää varsi-
naista ongelmaa, hoitohenkilöstön heikkoa tilannetta, mutta se kyllä parantaa sitä. Hoita-
19



Pöytäkirjan asiakohta PTK 175/2018 vp
jamäärän mitoittamisessa on ensisijaisesti painotettava palveluiden tarvetta, vanhuksen yk-
silöllistä hoitoisuutta. Hoidon tarve riippuu asiakkaiden fyysisestä, kognitiivisesta, psyyk-
kisestä ja sosiaalisesta toimintakyvystä ja palvelun tarpeesta. Hoitajien tehtävä on olla hoi-
tajia. Kehitys ei ole hyväksyttävää, jos tuottavuuden nostamiseksi luovutaan tärkeistä tu-
kitoiminnoista, kuten siivouksesta tai jostain hallinnollisesta tukitoimesta. Tämä johtaa sii-
hen, että hoitajaa kuormitetaan useilla tehtävillä, joilla ei ole tekemistä itse hoidon kanssa.
Siksi hoitopalveluihin tarvitaan myös lisää läpinäkyvyyttä.

Lopuksi, arvoisa puhemies, haluan nostaa esille kansallisen rokoteohjelman ja sen tär-
keyden. Rokotekattavuus on yleisesti hyvällä tasolla Suomessa, mutta suurten epidemioi-
den riskin välttämiseksi meidän on varmistettava, että se on riittävällä tasolla kaikkialla
Suomessa. Nyt tiedämme, että tietyillä alueilla, kuten Pohjanmaalla, rokotuskattavuus on
jo alle 90 prosenttia. Esimerkiksi Pietarsaaren seudulla ainoastaan noin 83 prosenttia vuon-
na 2013 syntyneistä lapsista on saanut MPR-rokotteen. Luku on hälyttävän alhainen, ja tä-
män vuoksi esimerkiksi tuhkarokon tartuntariski on nyt suuri. Hyvän tason saavuttaminen
koko maassa vaatii valistusta ja entistä tehokkaampaa tiedotusta. Sen avulla voimme lisätä
perheiden rokotushalukkuutta. Ja aivan lopuksi: tuemme THL:n suosittelujen mukaan
myös, että HPV-rokotus tulisi laajentaa koskemaan myös poikia.

Ruotsalainen eduskuntaryhmä tukee valtiovarainvaliokunnan mietintöä, mutta esitäm-
me viittä lausumaa, jotka kuvaavat tätä, mitä nyt sanoin. — Kiitos.

13.16 Sari Multala kok: Arvoisa puhemies! Tässä lisätalousarviossa on paljon tärkeitä li-
säyksiä muun muassa vanhustenhuollon valvontaan ja varhaiskasvatuksen valvontaan. Itse
asiassa siinä mielessä, vaikka nämä esiin tulleet tapaukset olivat kammottavia ja järkyttä-
viä, varmasti meidät kaikki herätti se keskustelu, mitä täällä käytiin, ja uskon, että monet
kuntapäättäjät ovat nyt omissa kunnissaan kiinnittäneet erityistä huomiota siihen, millä ta-
voin kunnissa vanhustenhuoltoa valvotaan. 

Näin tehtiin ainakin meillä Vantaalla, ja siinä yhteydessä kävi ilmi, että meillä valvo-
taan myös omia kunnallisia hoivapalveluitamme, kun taas naapurikunnissa Helsingissä ja
Espoossa valvotaan vain yksityisiä hoivalaitoksia. Näin ei mielestäni pitäisi olla. Kyllä val-
vonnan pitää osua myös omiin hoivalaitoksiin, sillä tiedämme, että kummallakin puolella
on varmasti parannettavaa. Ainakin oman kokemukseni perusteella, kun omat isovanhem-
pani ovat olleet sekä kotihoidossa, palvelutalossa, hoivapalveluissa ja sitten ihan sairaala-,
laitoshoidossa, voin sanoa, että löytyy paljon hyvää hoitoa, todella hienoa työtä tehdään,
mutta sitten on myös niitä tilanteita, joissa siihen palvelun laatuun on erittäin vaikea tällä
hetkellä vaikuttaa.

Sen lisäksi, että vanhusten palveluihin tuli lisäresursseja valvontaan, myös varhaiskas-
vatuksen valvonnan lisäresurssit ovat erittäin tervetulleita. Kyllähän meidän pitää voida
vanhempina luottaa siihen, että kun viemme lapsemme päiväkotiin, siellä heistä pidetään
hyvää huolta. Ammattilaiset tietysti tekevät parhaansa, mutta ei voi olla niin, että resurssit
viedään liian tiukoille sillä tavoin, että aikuisten määrä, kasvattajien määrä, on liian alhai-
nen ja sitä tehdään toistuvasti. Tästä itse asiassa on todettava, että sivistysvaliokuntahan
mahdollisti varhaiskasvatuslain uudistuksen myötä myös omaehtoisen valvonnan aveille,
jolloin ei tarvitse enää tehdä kanteluita vaan voi myös omaehtoisesti käydä valvomassa.
Toivottavasti tätä mahdollisuutta käytetään.

Haluan vielä nostaa tästä lisätalousarviosta esiin sen, että tässä mahdollistetaan nyt
olympiarahaston perustaminen eli huippu-urheilun pitkäjänteisempi rahoittaminen niin,
20



Pöytäkirjan asiakohta PTK 175/2018 vp
että valtio samassa suhteessa, kun rahastoon saadaan yksityisiä varoja kerättyä, pääomit-
taisi osakkeilla tätä rahastoa. Mielestäni erittäin hyvä ja kannatettava tapa pyrkiä varmis-
tamaan rahoitusta hieman pidemmälle tulevaisuuteen.

Vielä tähän aiemmin käytyyn keskusteluun: Ymmärrän tämän periaatteellisen kritiikin,
mitä täällä on esitetty, mutta voisi myöskin sitten kysyä, kuinka monta kohtuuhintaista
asuntoa olisi saatu rakennettua tai korjattua lisää, jos tätä rahaa ei olisi käytetty tähän tar-
koitukseen, mihin se nyt on laitettu. Eli ymmärrän periaatteen, mutta ehkä pragmatismia-
kin voi käyttää.

13.19 Timo Harakka sd: Arvoisa puhemies! Ehkä tästä infrayhtiöstä vielä muutama sa-
na, ettei jää täysin väärää käsitystä siitä, millä tavalla näitä asioita pitäisi suunnitella ja
kuinka tärkeitä nämä nopeat raideyhteydet ovat sekä lännestä Helsinkiin että tämä päärata
ja sitten ennen pitkää myöskin rata itäsuuntaan. 

Ongelmahan tässä on juuri se, että valtiovarainministeriön ja liikenne- ja viestintäminis-
teriön näkökohdat eivät ole yhteisiä. Vanhaa kliseetä lainatakseni sukset ovat menneet ris-
tiin. Heti kohta, kun valtiovarainministeriö oli tehnyt oman yleisnäkemyksensä siitä, min-
kälaisia olisivat nämä infrahankkeiden yhtiömallit, liikenne- ja viestintäministeriö kiirehti
tekemään omansa, ja kuten valiokunnan kuulemisessa kävi ilmi, niin ne eivät ole saman-
laisia. Tämä on valitettavaa, koska tässä on jo monta vuotta ollut aikaa edistää näitä hank-
keita ja edelleen ollaan siinä vaiheessa, että ei olla päästy itse toimeen. 

Tänään kuultiin salissa myöskin aivan uusi termi, kun sanottiin, että vaikka kuokka ei
olekaan maassa, niin ainakin suunnittelukuokka on maassa. Se on ollut sitä jo useamman
vuoden, eikä voi tätä hallitusta ainakaan kiirehtimisestä syyttää. Twitter-tili Tunnin juna on
perustettu jo neljä vuotta sitten. 

Olennaista on siis se, millä tavalla tämä hankeyhtiö rahoittaa itsensä, millä toimintamal-
lilla se toimii, mistä saa rahoitusta, ja nyt on ikävä kyllä todettava, että monelta osin valio-
kunnan saaman selvityksen mukaan nämä liikenne- ja viestintäministeriön suunnittelemat
hankeyhtiöt jättävät yksityiskohdissa toivomisen varaa vallankin, kun tulovirrat on arvioi-
tu epärealistisen korkeiksi ja kustannukset puolestaan liian alhaisiksi. Tämän arviointi on
vaikeaa sen tähden, että valiokuntakaan ei ole saanut tarkkoja laskelmia suunniteltavien
yhtiöiden taloudesta ja toteutuksesta. Siksi on tärkeätä, että olisi poliittinen taho ja poliit-
tinen tahto, jotka veisivät näitä eteenpäin. 

Valtiovarainministeriön työryhmäraportissa hahmoteltiin joulukuussa 2018 sentyyppis-
tä mallia, joka olisi luontevin hankeyhtiöksi, esimerkiksi valtion ja mahdollisesti kuntien
omistamaa yhtiötä, joka suunnittelisi ja toteuttaisi hankkeen ja hankkisi rakentamisaikai-
sen rahoituksen. Se olisi taloudellista toteuttaa niin, että rahoituskustannukset tietenkin mi-
nimoidaan, ja se merkitsee sitä, että rahoittajana tai takaajana toimii julkinen valta, koska
valtio saa rahoitusta pienimmin kustannuksin. Infra olisi koko ajan julkisessa omistukses-
sa, ja yhtiö myisi sen valtiolle pitkällä maksuajalla valmistumisen jälkeen. Sen jälkeen esi-
merkiksi Väylävirasto hoitaisi sitten sen, kuinka ratayhteyttä operoidaan, ja sitä kautta saa-
taisiin varmasti myöskin osa kuluista takaisin. 

Kaikki siis kannattavat lämpimästi näitten nopeitten raideyhteyksien toteuttamista, työs-
säkäyntialueiden laajentamista pääkaupunkiseudun ulkopuolelle, mutta se on tehtävä kus-
tannustehokkaalla mallilla, ja ikävä kyllä, siihen työhön on nyt poliittisen ohjauksen osalta
tullut liian pitkä tauko.
21



Pöytäkirjan asiakohta PTK 175/2018 vp
13.23 Pia Viitanen sd: Arvoisa puhemies! Niin, oikeastaan täällä aiemmin edustaja Ala-
Nissilä, joka nyt tällä hetkellä ei ole salissa, analysoi hieman tätä — onko tämä nyt sitten
tarkastusvaliokunnan päätös, mitä on tarkoittanut. Minä löysin täältä tämän, kun muistin
hänen ottaneen kantaa silloin tuoreeltaan, kun tämä ratkaisu tuli. Sieltä tuli muun muassa
KOVA ry:ltä vahvaa kritiikkiä ja myös julkisuudessa oppositiopuolueista ainakin SDP ja
vasemmistoliitto tämän nostivat esiin ja kysyivät asiaa, niin silloin Ala-Nissilä totesi, että
hän myöntää, että hallituksen lisäbudjetin esitys ei ole aivan linjassa eduskunnan hyväksy-
män tarkastusvaliokunnan mietinnön kanssa. [Timo Harakka: Ei aivan linjassa!] Eli ”ei ai-
van linjassa” oli jo silloin tulkinta. Ja sitten se, mikä tästä tekee mielenkiintoisen: hän sil-
loin sanoi Uudelle Suomelle kommentoidessaan, että tarkastusvaliokunnan mietinnön aja-
tuksena oli velvoittaa vasta seuraavaa hallitusta, ei nykyistä. Kun luin silloin tämän kan-
nanoton, ajattelin, että no niin, tämä nyt on keksitty siinä vaiheessa, kun huomataan, että
tämä ei nyt ihan mennytkään putkeen eikä vastaa sitä eduskunnan linjaa, että okei, se ei
koskenutkaan nykyistä hallitusta, vaikka tietenkin mielestäni itsestään selvää on, että se
koskee, totta kai, siitä lähtien, kun eduskunta sen hyväksyy. Mutta nyt tietenkin heräsi ky-
symys, että kun hän on näin ajatellut kenties silloin ja julkisuuteen lausunut, niin nythän tä-
mäkin vielä osaltaan vapauttaa hallituspuolueita ajattelemaan, että nyt kun sitten ei ole
enää sitä nykyistä hallitusta — nykyinen hallitus on lähtenyt, pötkinyt pakoon, ja sitä ei ole
— niin se mielestäni, jo tämäkin lausunto ja tämä tulkinta, voisi vielä ehkä antaa parem-
man mahdollisuuden sitten yksimielisesti eduskunnan todeta, että tämä ei käy, tämä ei ve-
tele ja nyt kunnioitamme omaa tahtoamme ja turvaamme VAR:in käyttötarkastuksen nii-
hin tarkoitusperiin, mihin se on alun perinkin tarkoitettu ja minkä eduskunta on hiljan lin-
jannut. 

Tämän, puhemies, halusin tuoda esiin, koska mielestäni tämä Olavi Ala-Nissilän aiempi
kannanotto selkeästi myös antaa mahdollisuuden koko eduskunnalle, myös hallituspuolu-
eille, harkita tätä asiaa.

13.26 Antero Laukkanen kd: Arvoisa rouva puhemies! Kiinnittäisin yhteen asiaan tässä
vielä huomiota. Se on, että tässä lisätalousarviossa esitetään 82 miljoonaa lisäpanostuksia,
joita osoitetaan muun muassa vanhusten ja vammaisten palvelujen ohjauksen ja valvonnan
voimavarojen vahvistamiseen. Muutama ajatus siitä, mikä on ajanut yhteiskunnan tähän ti-
lanteeseen, että me joudumme lisäämään valvontaan varoja yhä kasvavassa määrin. Onko
kyse siitä, että palveluntuottaja, niin kunta kuin yksityinen, ei pidä vanhuksen loppuelä-
mää enää niin arvokkaana asiana — niin arvokkaana, että automaattisesti pyrkisi siihen,
että ilman valvontaakin vanhus saa arvokkaan vanhuuden? Tämä on aika huolestuttava ti-
lanne, ja minusta olisi oikein, että yhteiskunta keskustelisi enemmän siitä, miksi emme au-
tomaattisesti pyri siihen parhaaseen mahdolliseen yhteiskunnalliseen tilanteeseen, jossa
vanhuksille annetaan arvokas elämä. 

Kun me laskemme irti vanhasta, turvallisesta, kristillisestä perinnöstä, johon koko län-
tisen yhteiskunnan arvopohja pohjautuu, niin silloin tässä yhteydessä, kun näin tapahtuu,
kun niin sanottu sekularisoituminen lisääntyy, yleensä käy niin, että moraali pirstoutuu ja
harmaat alueet lisääntyvät. Tässä yhteydessä koen suorastaan velvollisuudeksi sanoa sen,
että eivät ne vanhat arvot niin hirveän huonoja ole. Olen usein pohtinut, että mikä on tämä
vimma yhteiskunnassa, kun on niin suuri halu päästä irti tästä vanhasta ja hyvästä arvope-
rustasta. 
22



Pöytäkirjan asiakohta PTK 175/2018 vp
Veikkaan, arvoisa puhemies, että meille käy niin kuin Ruotsissa tällä hetkellä, missä
pohditaan sitä, onko sekularismi todella tuonut sen onnen, sen onnen odotuksen, ovatko ne
odotukset täyttyneet, vai olisiko syytä joissakin asioissa palata siihen entiseen ja vanhaan
ja turvalliseen. Helluntailainen lehti on kysellyt tätä, pohtinut ja tuonut esille näkökulman,
kun Hollannissa käytiin laaja keskustelu aiheesta, kun siellä yksi merkittävimmistä päivä-
lehdistä kirjoitti: onko sekularismi tuonut meille onnea vai ei? 

Puhemies! Kaipaisin arvokeskustelua tästä aiheesta, koska mitkään rahat eivät sitten lo-
pulta riitä valvomiseen, jos tämä arvoperusta ei ole kunnossa. 

13.29 Päivi Räsänen kd: Arvoisa rouva puhemies! Hallitus todellakin tällä lisäbudjet-
tiehdotuksella reagoi ajankohtaisiin esiin tulleisiin epäkohtiin — sekä paljastuneisiin sek-
suaalirikoksiin erityisesti Oulussa että vanhustenhoidon epäkohtiin ja myös varhaiskasva-
tuksen, päiväkotien ongelmiin erityisesti täällä pääkaupunkiseudulla. Nämä lisäysehdo-
tukset niin poliisille Oulun seksuaalirikosten torjuntaan kuin valvontaresursseihin varhais-
kasvatukseen ja vanhuspalveluihin ovat kannatettavia. Ne ovat tarpeellisia, mutta kyllä ne
samalla nostavat esiin sen kysymyksen, miksi ei ole toimittu enemmän.

Vanhuspalveluiden kohdalla on selkeästi ollut nähtävissä jo ennen näiden tiettyjen yk-
siköiden ongelmien esiin tulemista, että henkilöstömitoituksen suositukset eivät ole olleet
riittäviä. Itse asiassa kristillisdemokraatit jo omassa vaihtoehtobudjetissaan nostivat tämän
ongelman esiin ennen kuin tämä edes tuli julkisuudessa esiin, ja esitimme lisämäärärahaa
jo tälle vuodelle, että olisi tuhat vanhustenhoitajaa palkattu lisää vanhuspalveluihin. Tämä
ehdotuksemme on edelleen varsin ajankohtainen. Kyllä me tarvitsemme lakiin sen henki-
löstömitoituksen. Toivon, että tuleva hallitus ja tuleva eduskunta ottavat tämän vakavasti.

Sitten nämä varhaiskasvatuksen valvontaresurssit. Nekin ovat tarpeen, mutta niissäkin
nousee esiin se kysymys, minkä takia hallitus nimenomaan heikensi päiväkotien henkilös-
tömäärää pudottamalla hoitajan ja lasten 1:7-suhdeluvun 1:8:aan. Eli sitä heikennettiin täl-
lä vaalikaudella ja nyt sitten lisätään valvontaresursseja, että saataisiin valvottua, että edes
tuo suhdeluku on voimassa.

Sitten nämä seksuaalirikokset. Kyllä tässä on nostettava esiin hyvin moniakin asioita.
Itse olen useaan kertaan ehdottanut esimerkiksi sitä, että törkeät lapsiin kohdistuvat seksu-
aalirikokset, törkeät raiskaukset eivät saisi vanheta. Eli vanhenemisajoista pitäisi päästä
eroon. Toivottavasti se on seuraavan hallituksen agendalla.

13.32 Arja Juvonen ps: Arvoisa rouva puhemies! Erittäin hyviä kysymyksiä täällä nousi
esille: Miksi me olemme tässä tilanteessa, että vanhustenhoito sakkaa? Miksi me tarvit-
semme valvontaa? Emmekö me voi luottaa siihen, että ne toimijat, joilta olemme palveluja
ostaneet, eivät toteuta sitä velvollisuutta, jonka me heille olemme antaneet? Se johtuu yk-
sinomaan siitä, että vuonna 2008 meillä oli Suomessa ministeriön antama ikäihmisten pal-
velujen laatusuositus, jossa henkilöstömitoitus oli 0,5:n ja 0,8:n välillä eli haitari oli pitkä.
Vuonna 2013 silloinen hallitus toi uuden ikäihmisten palvelujen laatusuosituksen, jossa
sitä haitaria pienennettiin ja siihen jäi luku 0,5. Vuoden 2013 jälkeen toimijat niin kunta-
sektorilla kuin myös yksityisillä paikoilla ovat toteuttaneet suositusta, joka on 0,5. Eli toi-
sin sanoen me olemme laskeneet silloin vuonna 2013 sieltä säkistä ulos jotakin, joka ei ole
enää ollut hallinnassa, ja se on se, että sitä matalinta mitoitusta 0,5 käytetään, koska miksi
käytettäisiin suurempaa, jos kerran se on suosituksessa 0,5. Ja tämä on se syy. Vuonna
2017, jolloin perussuomalaiset eivät enää olleet hallituksessa, tuli seuraava ikäihmisten
23



Pöytäkirjan asiakohta PTK 175/2018 vp
palvelujen laatusuositus, ja siinä taasen laajennettiin sitä henkilöstöä, ketkä kaikki laske-
taan siihen mitoitukseen. Eli tämä on ollut vähän tällainen tuskainen taival henkilöstömi-
toituksen osalta, ja se on tapahtunut laatusuosituksen sisällä, joka on luonut ne normit, ar-
vot, ohjeistukset sinne kuntasektorille. Siitä se johtuu.

Perussuomalaiset ovat pitäneet kovasti ääntä hoitajamitoituksesta, vanhustenhoidon
asiasta. Ehkä syynä on myös se, että meillä on terveydenhuollon henkilöstöä ollut edusta-
jina. Meillä oli viime kaudella muun muassa Johanna Jurva Uudeltamaalta, Vantaalta, ja it-
sekin olen hoitaja taustaltani. Kun siitä laatusuosituksesta täällä niin paljon haluan teille
puhua, niin se johtuu siitä, että olen lukenut sitä, se oli minun käsissäni, kun minä olin sil-
loin töissä, vuonna 2008, toimin luottamusmiehenä. Ja minusta se paperi, se asiakirja oli
äärettömän vahva ja ponteva, kun minä se asiakirja kädessäni marssin puhumaan lisähen-
kilöstön tarpeesta. Eli jos mentiin sinne alle 0,7:n, niin silloin oli helppo sanoa, että, hei,
tämä laatusuositus sallii kyllä enemmän sitä henkilöstöä. Eli kun me olemme antaneet in-
formatiivisella ohjauksella sellaisen signaalin kuntasektorille, että käyttäkää minimimitoi-
tusta, niin kyllähän he käyttävät. Mehän puhumme rahasta, mehän puhumme taloudesta,
me puhumme bisneksestä ja siitä, että minun mielestäni hoitoala ei ole bisnestä ikinä.
Tämä on se perimmäinen syy. Ja toivon, että kaikki käyvät läpi asiakirjat, tutustutte niihin.
Ne löytyvät netistä, laatusuositukset jo aikaisemmilta vuosilta. 2000-luvun alussa on tehty
ihan ensimmäinen liittyen näihin mitoituksiin. Lukekaa ne, niin ymmärrätte, mikä tämän
tilanteen on heikentänyt.

Arvoisa rouva puhemies! On hyvä, että sitä valvontaa lisätään, mutta se valvonta ei yk-
sinomaan riitä. 

Haluan nostaa vielä esille tässä erittäin tärkeän asian, saattohoidon ja saattohoitotilan-
teen siellä vanhustenhoidon sektorilla. Meillä on Suomessa sellainen tilanne, että meillä on
entistä enemmän kodinomaisia hoivayksiköitä. Ja kun meillä on kodinomainen hoivayk-
sikkö, se tarkoittaa sitä, ettei ole mahdollista sairaalamaiseen miljööseen eikä toimintaval-
miuteen eikä edes terveyskeskuksen, vaan siellä toimitaan niin kuin kodissa. Se tarkoittaa,
että puuttuu kipulääkitystä, puuttuu hoivavälineitä, puuttuu laitteistoa ja sitä, mitä joskus
kuolevan potilaan, ihmisen tilanteessa kaivattaisiin. Ja nämä ovat ongelmia, kun emme tie-
dä ja emme näe sinne, niin siellä ei saattohoito silloin toteudu. Olen saanut itse todella
monta viestiä, ja parasta aikaakin on yksi asia, jota tuossa yritän selvitellä, kun on tilanne,
että saattohoito on ollut huonoa ja ontuvaa. Eli on ollut tämä perinteinen tilanne: ei ole riit-
tävästi kipulääkitystä, ei lievennystä eikä ymmärretä, miten pitäisi toimia. Ja nämä tilan-
teet ovat kestämättömiä. Nämä liittyvät vahvasti vanhustenhoidon sektorille. Ne liittyvät
niihin kodinomaisiin yksiköihin, jollaisia Suomessa ollaan perustettu ja perustamassa, se
liittyy siihen, että laitoshoivapaikkoja on lakkautettu, terveyskeskusvuodehoivaa ei ole
enää, se on minimissä, ihmiset lähetetään koteihin. Tämä on suuri ongelma ja asia, ja toi-
von, että seuraava hallitus ymmärtää saattohoitolain tärkeyden myös.

Saattohoitolaista olen tehnyt myös lakialoitteen, kirjoittanut pykälineen päivineen. Kos-
ka meillä ei ole lakia, ei voi tehdä lakialoitetta vaan pitää kirjoittaa itse laki, ja se on nyt
hoitajan kynästä kirjoitettu. Toivoisin, että seuraava ministeri ottaa sen käsittelyyn ja tur-
vaa ja takaa kaikille suomalaisille subjektiivisen oikeuden hyvään saattohoitoon, mihin
liittyy se, että päätökset tehdään yhdessä omaisia ja potilasta kuunnellen ja että kivunlievi-
tystä, palliatiivista hoitoa on saatavilla ja tulee myös henkistä tukea. 

Eli isoja, isoja kysymyksiä. Puhumme äärettömän syvistä asioista. Olemme inhimilli-
syyden lähteellä, kun me puhumme näistä asioista ja kun me myös viemme niitä eteenpäin.
24



Pöytäkirjan asiakohta PTK 175/2018 vp
Eli hoitajamitoituslakialoite 2014, saattohoitolakialoite 2017 — pyydän, että tuleva edus-
kunta vie ne eteenpäin ja tekee asioita, jotta jokaisen ihmisen tulevaisuus on niiltä osin tur-
vattu. Yksi asia meitä yhdistää tässä elämässä: se ei ole status eikä se ole raha, vaan se on
ikä ja vanhuus ja vanheneminen. Kaikki me vanhenemme joku päivä, olemme joka ikinen
siellä samalla viivalla, ja on ikävää, että vasta silloin huomaamme, että olemme tehneet
täysin vääriä päätöksiä.

13.38 Päivi Räsänen kd: Arvoisa rouva puhemies! Edustaja Laukkanen puhui tuossa äs-
ken arvopohjan muutoksesta, joka on omalta osaltaan ollut vaikuttamassa näihin ikäviin il-
miöihin, joiden paikkaamiseen nyt ollaan rahaa tässä lisäbudjetissa laittamassa, ja haluan
nyt tässä yhteydessä nostaa yhden konkreettisen esimerkin esiin — josta itse asiassa mi-
nulla oli jo ihan valmisteltu kirjallinen kysymys, mutta nyt kun ei ole enää poliittista halli-
tusta, niin ei ole enää poliittista ministeriäkään vastaamaan näihin kysymyksiin. Nimen-
omaan Oulun tapauksiin ja seksuaalirikoksiin liittyen ajattelen, että meillä on kyllä koko
yhteiskuntana vastuuta myös siitä arvopohjan muutoksesta, joka on ollut altistamassa näi-
tä nuoria tyttöjä sille hyväksikäytölle, johon he ovat sitten näitten maahanmuuttajien tahol-
ta joutuneet, ja nostan esiin koulujen seksuaalikasvatuksen. 

Koulujen seksuaalikasvatuksessa sellaisilla järjestöillä kuin Seta ja Sexpo on käytännös-
sä hyvin suuri rooli. Niihin viitataan siellä oppimateriaaleissa ja koulutehtävissä, ja esimer-
kiksi sosiaali- ja terveysministeriön rahoittaman Sexpon nettimateriaalissa todetaan: ”In-
ternet ja sosiaalinen media ovat hyviä välineitä itseilmaisuun; netissä voi jakaa ajatuksia,
kuvia ja tilanteita muiden kanssa. Omasta kehosta ja seksuaalisuudesta on lupa iloita, ja
oman seksuaalisuuden ilmaiseminen on sallittua niin verkossa kuin muuallakin. Jokainen
päättää itse siitä, onko arvokkaampaa ilmaista omaa seksuaalisuutta avoimesti vai toimia
varovasti.” Sitten on oikein sarjakuvan kanssa kannustettu nuoria laittamaan alastonkuvia
nettiin — on tämmöinen sarjakuva kuin ”Tissit netissä”, jossa yllytetään kokeilemaan sek-
suaalisuuden toteuttamisen muotoja, joilla lapsi tai nuori väistämättä altistaa itsensä hy-
väksikäytölle ja pedofilian vaaroille. 

Itse kävin läpi terveystiedon oppikirjojen materiaaleista sen seksuaalikasvatuksen, joka
meillä oppikirjoissa on, ja olin kyllä aika järkyttynyt, kun siellä ei sanallakaan puhuta per-
heestä, ei puhuta uskollisuudesta, ei sitoutumisesta, ja suorastaan kannustetaan nuoria il-
man mitään alaikärajaa seksuaalisiin kokeiluihin. On selvää, että tällainen kasvatus, kun se
vielä voimakkaasti tulee median ja muun yhteiskunnan taholta, altistaa nuoria myös sitten
seksuaaliselle hyväksikäytölle.

13.41 Markku Pakkanen kesk: Arvoisa rouva puhemies! Haluan vielä tulla tähän saliin
kertomaan vinjettiasiasta oman näkemykseni, koska olen täällä vuosien saatossa sitä aina
puolustanut ja minusta olisi ollut hyvä tämän hallituksen esityksen osalta, josta täällä on ar-
vioitu, että se ei jotenkin olisi EU-oikeuden mukainen, nyt kerrankin testata tämmöinen
järjestelmä. Tämä esitys kyllä täyttää ne edellytykset, ja tämä olisi voitu viedä sitten siellä
eteenpäin, jos siinä olisi ollut mahdollisesti kysymyksiä, koska tässä on näin, että Suomi on
harvoja Euroopan maita, jotka eivät ole hyödyntäneet tiemaksuja liikennejärjestelmän ko-
konaisrahoituskeinoina ja liikenteen ohjauskeinoina, kilpailuolosuhteiden tasoittajina.
Tämä on se asia, miksi itse haluaisin, että tämä asia vietäisiin eteenpäin ja saataisiin sitten
kerrankin vastaus, mikäli se on niiden vastainen. Tämähän on tähän raskaan liikenteen ai-
25



Pöytäkirjan asiakohta PTK 175/2018 vp
kaperusteiseen tienkäyttömaksuun, mitä täällä on vinjetiksi kutsuttu, verrattavissa oleva
asia.

Näissä eri lausunnoissa on kerrottu myös, että tämän hyvitysjärjestelmän osalta, jossa
kotimaiselle liikenteelle sitten hyvitetään, osittainen hyvitysjärjestelmä on EU-oikeuden
kannalta hyväksyttävä ja se voisi käyttöön otettavassa vinjettijärjestelmässä edustaa EU:n
näkökulmasta hyväksyttäviä tavoitteita. Minusta nämä asiat nyt olisi hyvä katsoa ja selvit-
tää sieltä, että jos näissä on kerran kuitenkin mahdollisuus läpi mennä, niin sieltä EU:sta
haettaisiin se näkemys tälle. Tämä olisi suomalaiselle kuljetuselinkeinolle äärimmäisen
tärkeä.

Tässä on tietysti vähän harmillista, kun täällä sitten joissain teksteissä aina tulee tämä,
että virkamiehet ja tuomarit saattavat joutua hankalaan asemaan. No, näin voi käydä, mut-
ta niinhän elämässä yleensä joskus käy, että joku virkamies tai tuomari joutuu hankalaan
asemaan. Sitten se asia selvitetään, ja tuomarit ovat sitä varten käyneet kouluja, että tästä
hankalastakin asemasta kyllä selvitään. Minusta tämä olisi ollut tärkeä asia, että tämä vin-
jettimaksu olisi kerrankin testattu siellä EU:ssa, että ovatko suomalaiset ainoita, joille se ei
sovi, kun muille EU-maille tämmöinen järjestelmä sopii.

13.44 Arja Juvonen ps: Arvoisa rouva puhemies! Lapsiin kohdistuvat seksuaalirikokset
ovat todella järkyttäviä. Tein Espoon valtuustossa valtuustokysymyksen, mikä on oman
kotikaupunkimme tilanne liittyen seksuaalirikollisuuteen, ja kun täällä edustaja Päivi Rä-
sänen nosti esille ohjauksen ja neuvonnan, niin haluan kertoa teille, että meillä Espoossa
Espoon kouluille ja lukioille on olemassa ohjeistus ja materiaali seksuaalisen häirinnän en-
nalta ehkäisemiseksi sekä mahdolliseen häirintään puuttumiseksi. Lasten ja nuorten kans-
sa tullaan oppilaitoksissa keskustelemaan näistä aiheista heidän ikätasoonsa sopivalla ta-
valla ja tukimateriaalia hyödynnetään. Ja myös kotona voi olla hyvä tarvittaessa keskustel-
la asioista. Lisäksi oppilailla ja opiskelijoilla on mahdollisuus halutessaan keskustella
opettajien tai opiskeluhuollon kuraattorien, psykologien ja kouluterveydenhoitajien kans-
sa.

Tällainen viesti tuli todellakin Espoosta, ja pidän erittäin tärkeänä, että kunnat ja kau-
pungit ottavat näitä asioita myös omiin käsiinsä sillä tavalla, että kehittävät sitä ohjausta,
neuvontaa ja erityisesti tukea ja että siellä on ne henkilöt, joille voi puhua ja joille asioista
voi kertoa. Eli nyt ainakin Espoo on toiminut tällä tavalla, ja näen tämän mallin erittäin hy-
vänä ja toivon, että tätä noudatetaan myös muualla Uudellamaalla, kuin myös koko Suo-
messa. Ehkä näissä on kaikkein tärkeintä juurikin se, että siellä on luotettavat henkilöt, joil-
le nuoret pystyvät puhumaan ja kertomaan näitä asioita.

Kyllä tämä on ilmiönä Suomessa aivan ennenkuulumaton ja -näkemätön, ja ei tällaista
tule missään nimessä sallia. Ja sellaiset sanktiot ja rangaistukset näistä teoista, että kyllä
kun sinne vankilaan joutuu ja kakkua tulee, niin se siihen loppuu. Eli tarpeeksi kova pelote
niin, että tuomiot ovat ehdottomia eivätkä ehdollisia, sillä eihän se ehdollinen tunnu mis-
sään. Sehän on ihan vain leikittelyä, koska silloin voi jatkaa kuitenkin edelleen vapaudessa
niitä toimia.

13.46 Timo Kalli kesk: Arvoisa puhemies! Olemme edustaja Juvosen kanssa 2015, 2016
ja 2017 yhdessä hyväksyneet sekä hallitusohjelman, kehysriihen että monet budjetit, joilla
nyt toteutetaan sitä politiikkaa. — Teidän puheenne ovat hiukan erilaisia kuin minun, vaik-
ka olemme molemmat yhdessä hyväksyneet nämä pelisäännöt. Nyt tässä viimeisessä par-
26



Pöytäkirjan asiakohta PTK 175/2018 vp
tiassa te olette irtaantunut siitä, mitä aiemmin olitte. — Tällä haluan vain varoittaa teitä,
jotka tulette jatkamaan eduskunnassa eduskuntavaalien jälkeen: hallitusneuvotteluissa yh-
dessä sovitaan, mitenkä seuraavat neljä vuotta tullaan etenemään, ja silloin jaetaan resurs-
sit. 

Kukaan ei ole täällä puuttunut ollenkaan siihen, että me olemme velkaantuneet
107 miljardia ja tänäkin vuonna otamme lisää velkaa 1,9 miljardia euroa. Toivottavasti
tämä kuvaa sen, että vaalien jälkeen raha ei kasva puussa vaan silloinkin joudutaan tark-
kaan priorisoimaan ja miettimään, mihin rahaa käytetään ja millä tavalla se pitää yllä ta-
louskasvua, kilpailukykyä, niin että kykenemme hoitamaan vanhukset, lapset ja että myös
koulutukseen ja sivistykseen, tutkimukseen ja kehitykseen voidaan osoittaa riittävästi ra-
haa. 

Varoitan teitä siitä, että kun osallistutte hallitusneuvotteluihin, niin muistakaa sitten pi-
tää mielessänne ne puheet, joita täällä viimeisten vuosien, viimeisten kuukausien aikana
yllä on pidetty. Pitää katsoa eteenpäin. Ei se menneiden muistelu helpota, vaan pitää kat-
soa eteenpäin, ja sen tähden varoittelen teitä.

Koska olemme edustaja Uotilan kanssa jättämässä paikkamme, niin varmaan uskomme,
että tulevaisuudessa tulette pärjäämään paremmin kuin me.

13.48 Kari Uotila vas: Arvoisa rouva puhemies! Halusin tulla vielä edustaja Pakkasen
puheenvuoron jälkeen kuitenkin kertomaan sen, minkä takia hallituspuolueiden edustajat
tänään valtiovarainvaliokunnan verojaostossa päätyivät siihen, että asia vinjet-laista ei ete-
ne. 

Se on täysin ymmärrettävä ja minusta itse asiassa näiltä ryhmiltä vastuullinen linjaus.
Nimittäin taustahan on se, että kyllähän vinjet-maksuja voidaan säätää, ja Viro otti käyt-
töön 2018 alusta vinjetin, mutta se on vinjetti, joka koskee sekä virolaisia rekkoja että ul-
komaalaisia rekkoja Viron liikenteessä. Jos sellaisen ehdotuksen hallitus olisi tehnyt, ei
olisi mitään ongelmia, mutta se ehdotus, jonka hallitus teki pitkän vetkuilun jälkeen, oli eh-
dotus, jonka tietojeni mukaan jo valmisteleva virkamies olisi halunnut pysäyttää valmiste-
lussa, mutta kun oikeuskansleri totesi, että mikäli perustuslakivaliokunta löytää oikeudel-
liset perusteet niille syrjintäkohdille, joita tämä ehdotus pitää sisällään — 12 tonnin raja tai
kompensaation eriarvoisuus eri yrittäjille — ja jos nämä pystytään oikeudellisesti esityk-
sessä muuttamaan ja korjaamaan, silloin tämä voi mennä eteenpäin. 

Nyt kun näitä puutteita ei ole pystytty korjaamaan, olisi ollut aivan selvä juttu, että tämä
olisi johtanut ehdottomasti kannemenettelyyn. Koska tämä tieto oli aivan selkeä sekä ko-
missiosta ilmoitettuna, oikeuskanslerilta ilmoitettuna että perustuslakivaliokunnan kan-
nanotoissa, niin jos tätä olisi nyt jääräpäisesti viety eteenpäin, tämä olisi pysähtynyt luul-
tavasti tasavallan presidentin lainvahvistamisvaiheessa. 

Joku voi sanoa, että ei pidä olla paavillisempi kuin paavi itse eikä pidä nöyristellä
EU-lainsäädännön edessä, mutta tilanne on kuitenkin se, että kun me olemme unionin jä-
senmaita, meitä sitoo EU-lainsäädäntö ja sen ensisijaisuus ja laittomia päätöksiä tässä sa-
lissa emme voi tehdä, vaikka haluaisimme.

13.50 Mats Nylund r: Arvoisa rouva puhemies! Ei paljon lisättävää edustaja Uotilan seli-
tykseen. Minä vain luen suoraan perustuslakivaliokunnan lausunnosta 79/2018, näin he sa-
novat: ”Valiokunta korostaa oikeuskanslerin asemaa ennakollisessa normikontrollissa ja
oikeuskanslerin kannanottojen noudattamista. Perustuslakivaliokunnan käsityksen mu-
27



Pöytäkirjan asiakohta PTK 175/2018 vp
kaan hallituksen esityksessä ei perustella oikeudellisesti komission virkamiesten tulkin-
nasta poikkeavaa näkemystä siten kuin oikeuskansleri on edellyttänyt.” Eli näinhän se vain
menee, aivan kuten edustaja Uotila sanoo, että jos se olisi viety eteenpäin, se olisi ottanut
kiinni luultavasti viimeistään tasavallan presidentin luona.

13.51 Arja Juvonen ps: Arvoisa rouva puhemies! Se on todella harmillista, että aikaisem-
mat hallitukset eivät ole osanneet laskea sitä, että vuonna 2019 meillä on ikääntynyt väes-
tö, joka tarvitsee palveluja. Siinä on tapahtunut suuri matemaattinen virhe. Ei ole ymmär-
retty sitä, että väestö vanhenee.

Perussuomalaiset eivät ota vastuuta vuoden 2013 hoitajamitoituksen heikentämisestä.
Me olimme silloin oppositiossa, ja se ei ole meidän vastuullamme. Sen sijaan olemme
2014 tehneet lakialoitteen hoitajamitoituksen kirjaamisesta lakiin.

Sen sijaan perussuomalaiset ottavat vastuun siitä, että nykyhallituksen aikomus heiken-
tää hoitajamitoitusta 0,5:stä 0,4:ään torpattiin. Olin itse silloin sosiaali- ja terveysvaliokun-
nassa ja tein pontevasti siellä töitä sen eteen, että saimme sen kumottua. Ja siihen osallistui
silloin myös hallituksesta sosiaali- ja terveysvaliokunnan jäseniä, ja oli hieno asia, että yh-
dessä voimakkaasti kerroimme sen, että se on kohtuuton teko ja näin ei tule tehdä.

2017 meidät viskattiin ulos hallituksesta, koska emme olleet enää kelvollisia sinne, mikä
hämmästyttää, koska kyllä meillä meidän ryhmässämme niin paljon järkeä ja hyviä ideoita
on. Tämä on se totuus, ja vuoden 2017 jälkeen emme ole enää sitten olleet siinä hallitus-
vastuussa. Ja nyt se hallitus on haamu.

13.53 Markku Pakkanen kesk: Arvoisa rouva puhemies! Täällä nyt on perustuslakiva-
liokuntaa tässä vinjettiasiassakin siteerattu — sinällänsä tärkeä valiokunta, mutta kuulu-
vatko kaikki asiat sille? Jos tätä haetaan perustuslakivaliokunnasta, niin ”perustuslakiva-
liokunta katsoo myös, että perustuslain 1 §:n 3 momentista voi johtaa myös oikeudellisesti
merkityksellisen kannan, jonka mukaan suomalaisessa lainsäädännössä ei ole syytä pyr-
kiä...” Mutta ei tämä ole mitenkään ehdoton, se ”voi johtaa”, eikä tämä sano mitenkään
niin, että se ehdottomasti pyrkii. Tässä on vain niin, ettei ole syytä pyrkiä. Kyllä minä ym-
märrän totta kai tämän huolen, ja tässä on näin, mutta tässähän nyt totta kai virkamiehet ja
tuomarit turvaavat omaa selustaansa, ettei tule tämmöistä kiusallista tilannetta. Mutta kun
täällä salissa on aina moneen kertaan ajateltu, että sieltä EU:sta meille tulee vain rajoituk-
sia, emmekä uskalla koskaan testata sitä, niin nyt olisi ollut erinomainen paikka siihen tä-
män vinjetin kohdalla, koska tämä on mahdollista, ja kun käytäntö on muissa EU-maissa
käytössä, niin miksi tätä ei voida ottaa Suomeen? Minä nyt vain haluan puolustaa tässä
suomalaisia kuljetusyrittäjiä enkä EK:ta, niin kuin täällä nyt sitten joku muu taho haluaa
puolustaa.

Toinen varapuhemies Tuula Haatainen:  Yleiskeskustelu on... Ai, anteeksi, edustaja
Uotila. — Pitäydytään kuitenkin nyt tässä lisätalousarviossa.

13.54 Kari Uotila vas: — Joo. — Totean vain, että on kyllä kohtuuton tuo edustaja Pak-
kasen viittaus. Me vastuulliset kansanedustajat täällä kyllä puolustamme lakia.

Yleiskeskustelu päättyi ja asian käsittely keskeytettiin.
28


	2
	12.01
	12.04
	12.10
	12.11
	12.12
	12.13
	12.14
	12.15
	12.17
	12.18
	12.19
	12.20
	12.21
	12.22
	12.23
	12.25
	12.25
	12.27
	12.28
	12.29
	12.30
	12.31
	12.32
	12.33
	12.34
	12.35
	12.36
	12.37
	12.38
	12.39
	12.40
	12.41
	12.42
	12.43
	12.44
	12.45
	12.46
	12.52
	12.58
	13.00
	13.03
	13.04
	13.10
	13.16
	13.19
	13.23
	13.26
	13.29
	13.32
	13.38
	13.41
	13.44
	13.46
	13.48
	13.50
	13.51
	13.53
	13.54


