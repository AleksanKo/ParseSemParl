















































DEM2748.tmp.xml


Pöytäkirjan asiakohta PTK 29/2018 vp
Pöytäkirjan asiakohta 

PTK 29/2018 vp

Täysistunto

Keskiviikko 4.4.2018 klo 14.00—18.19

7. Hallituksen esitys eduskunnalle  laiksi rahanpesun ja terrorismin rahoittamisen estämi-
sestä annetun lain 7 luvun 1 §:n muuttamisesta

Hallituksen esitys HE 23/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään hallintovaliokuntaan.

Keskustelu

15.44 Sisäministeri Kai Mykkänen (esittelypuheenvuoro): Arvoisa puhemies! Tämä la-
kiesitys on sinänsä varsin tekninen kysymys: toimivaltaisen valvontaviranomaisen nimeä-
minen näissä rahanpesun ja terrorismin rahoittamisen estämisestä annetun lain kysymyk-
sissä myös Ahvenanmaan osalta on edellytyksenä sille, että seuraavassa vaiheessa voidaan
sopimusasetuksella siirtää Ahvenanmaan omille viranomaisille tämä vastaava toimivalta.
Silloin kun tätä itse pohjalla olevaa lainsäädäntöä rahanpesun ja terrorismin rahoittamisen
estämisestä säädettiin toimeenpantavaksi, tätä asiaa ei siinä yhteydessä pystytty kerralla
järjestämään, ja sen takia tämä tekninen lakimuutos tarvitsee tässä vaiheessa eduskunnalle
tuoda esitettäväksi, ja tältä osin perusteet ovat ilmeiset. Tämä säädös tarvitaan siis, jotta me
voimme laillisesti valvoa tätä tärkeää asiaa myös Ahvenanmaan osalta.

15.45 Reijo Hongisto sin:  Arvoisa puhemies! Tässä hallituksen esityksessä ehdotetaan
muutettavaksi rahanpesun ja terrorismin rahoittamisen estämisestä viime kesänä voimaan
tullutta lakia siten, että valvontaviranomaisten toimivalta kattaa nimenomaisesti myös Ah-
venanmaan maakuntalainsäädännössä tarkoitetut Ahvenanmaalla toimivat rahapeliyhtei-
söt sekä kiinteistönvälittäjät ja vuokrahuoneistojen välitysliikkeet. Rahapeliyhteisöjen val-
vonnasta vastaisi Poliisihallitus, ja kiinteistönvälittäjien ja vuokrahuoneistojen välitysliik-
keiden valvonnasta vastaisi Etelä-Suomen aluehallintovirasto. Lain tavoitteena on estää
sellainen rikollinen toiminta, esimerkiksi rahanpesu, jota voisi Ahvenanmaalla harjoittaa
Suomen lain ulottumattomissa, ja tällä pestyllä rahalla voitaisiin sitten tukea esimerkiksi
terrorismia ja terroristisia hankkeita taikka sillä voitaisiin ylläpitää vaikkapa järjestäyty-
nyttä rikollista toimintaa.

Aivan kuten ministeri tuossa totesi, niin korjataan vuoden vanhaa lakia. Voinkin todeta,
että ei ole kunniaksi eduskunnalle, että näin pian joudutaan vajaan vuoden vanhaa lakia
päivittämään, mutta toisaalta on hyvä, kun hallitus jossain laissa valuvian todettuaan kyke-
nee reagoimaan ongelmaan nopeasti ja korjaa sen lakimuutoksella. Jotta vastaavilta kor-
jaustoimilta vältytään jatkossa, meidän on syytä katsoa tarkemmin peiliin täällä eduskun-
nassa mutta myös valmistelevien viranhaltijoiden tuolla ministeriössä.
 Tarkistettu
4.1



Pöytäkirjan asiakohta PTK 29/2018 vp
Arvoisa puhemies! Kannatan tätä lakiesitystä.

15.46 Sari Essayah kd: Arvoisa rouva puhemies! On todella tärkeää, että tässä on otettu
huomioon myöskin Ahvenanmaalla toimivat rahapeliyhteisöt ja kiinteistönvälittäjät ja
vuokrahuoneistojen välitysliikkeet. Erityisesti urheilumaailman liepeillä oleva vedonlyön-
tibisnes on tällä hetkellä, voisi sanoa, maailman laajinta ja hyväksikäytetyintä rahanpesu-
bisnestä. Suomessa meillä on Veikkaus-monopoli, mutta sitten Ahvenanmaalla toimivat
rahapeliyhtiöt toimivat siitä irrallaan. Siinä mielessä on äärimmäisen tärkeää, että meillä
kansallisesti ja kansallisessa lainsäädännössä huomioidaan kaikki mahdolliset ikään kuin
porsaanreiät, missä tämäntyyppisiä toimintoja voitaisiin harjoittaa, ja ulotetaan myöskin
tämä lainsäädäntö koskemaan kaikkia näitä tahoja. Siinä mielessä täytyy sanoa, että hyvä,
että lakia tällä tavoin kiireesti paikataan.

Keskustelu päättyi.

Asia lähetettiin hallintovaliokuntaan.
2


	7
	15.44
	15.45
	15.46


