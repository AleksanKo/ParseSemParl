















































DEM7E11.tmp.xml


Pöytäkirjan asiakohta PTK 132/2018 vp
Pöytäkirjan asiakohta 

PTK 132/2018 vp

Täysistunto

Maanantai 17.12.2018 klo 13.00—2.20

23. Hallituksen esitys eduskunnalle laiksi kestävän metsätalouden määräaikaisen rahoitus-
lain muuttamisesta

Hallituksen esitys HE 153/2018 vp
Valiokunnan mietintö MmVM 19/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 23. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

2.16 Eerikki Viljanen kesk: Arvoisa puhemies! Ilmastonmuutoksen torjumisesta ja hii-
len sitomisesta on puhuttu täällä tänäänkin päivällä, illalla ja yöllä monessa eri yhteydessä,
monesta eri kulmasta ja monella eri tavalla.

Me kaikki varmaan haluamme tehdä parhaamme ilmastonmuutoksen torjumiseksi ja
toimia hiilensidonnan edistämiseksi, hiilinielujen syntymiseksi ja niitten vahvistamiseksi.
Tämä muutosesitys on sekä byrokratian karsimista että erittäin tehokkaan hiilensidonnan
edistämistä, pienellä mutta erittäin oikeaan suuntaan vievällä tavalla.

Tämä lakimuutos muuttaa kestävän metsätalouden rahoituslakia elikkä Kemera-lakia
niin, että byrokratia vähenee ja asioiden käsittely sujuvoituu, ja toivottavasti tämä sujuvoi-
tuminen omalta osaltaan edesauttaa Kemera-tukien hakemista ja Kemera-avusteisten töi-
den tekemistä, etenkin nuorissa metsissä, joiden kasvukunnosta huolehtimiseen ja opti-
maaliseen kasvukuntoon hoitamiseen näitä tukia on mahdollista hakea.

Arvoisa puhemies! Tämä on todella tervetullut byrokratian karsiminen ja asioiden suju-
voittaminen ja saa aikaan sen, että jo pääsääntöisesti erittäin hyvin hoidettujen metsiemme
loputkin hoitorästit voivat tulla hoidettua. Toivottavasti tämä muutos osaltaan edesauttaa
tämän tavoitteen saavuttamista. Optimaalisen kasvukunnon saavuttaminen on erittäin tär-
keä taloudellinen asia metsänomistajille, ja sillä on meille kansantaloudellista merkitystä,
mutta se on myös erittäin tärkeä asia metsien hiilinielujen vahvistamiseksi.

2.18 Pertti Hakanen kesk: Arvoisa rouva puhemies! Tässä edustaja Viljanen jo aika hie-
nosti kyllä toi esille sen, millä tavalla tämä vaikuttaa meidän ilmastonmuutoksen työhön
metsänomistajan osalta, mutta lyhkäsesti voisin sanoa vain niin, että tällä turvataan tule-
vaisuudessa sitä, että me saisimme ne hoitorästit tehtyä siellä metsissä, jotta me saamme
metsät sitten paremmin hiiltä sitomaan. Elikkä kyllä tällä on iso merkitys, byrokratian pur-
kamisella ja sillä, että me saamme metsänomistajat tarttumaan siihen, että ensiharvennuk-
set tulee tehtyä ja taimikonhoidot tulee tehtyä ajallaan.
 Tarkistettu
4.0



Pöytäkirjan asiakohta PTK 132/2018 vp
Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 153/2018 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


