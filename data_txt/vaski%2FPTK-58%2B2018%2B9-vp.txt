















































DEMD9C9.tmp.xml


Pöytäkirjan asiakohta PTK 58/2018 vp
Pöytäkirjan asiakohta 

PTK 58/2018 vp

Täysistunto

Keskiviikko 30.5.2018 klo 14.00—17.08

9. Lakialoite laiksi pakkokeinolain 10 luvun 56 §:n muuttamisesta
Lakialoite LA 19/2018 vp Kari Kulmala sin

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään lakivaliokun-
taan.

Keskustelu

16.59 Kari Kulmala sin (esittelypuheenvuoro): Arvoisa puhemies! Pakkokeinolain 10
luvun 55 §:n perusteella ylimääräiseksi tiedoksi määritellään pykälässä erikseen mainittu-
jen salaisten pakkokeinojen tuottama perusterikokseen liittymätön tieto. Ylimääräisen tie-
don käyttämisestä säädetään pakkokeinolain 10 luvun 56 §:ssä, jonka 2 momentissa on
luettelo 14 rikoksesta, joiden selvittämisessä ylimääräistä tietoa voidaan käyttää. Tällöin
edellytyksenä on myös, että käyttämisellä voidaan olettaa olevan erittäin tärkeä merkitys
rikoksen selvittämiselle. 

Luettelosta puuttuu huumausainerikos, joka kuitenkin täyttää ne vaatimukset, jotka lu-
ettelossa mainituille rikoksille on lainvalmistelussa asetettu. Tämä ilmeinen puute aiheut-
taa ongelmia etenkin yhteiskunnan turvallisuuden kannalta, koska puute hankaloittaa mer-
kittävästi huumausainerikollisuuden torjumista ja rikosvastuun toteutumista. Siten oikeus-
tilan muuttaminen olisi tärkeää myös kansalaisten oikeustajun ja oikeusjärjestelmän uskot-
tavuuden kannalta. 

Esitutkintaviranomaisten käytössä olevat salaiset pakkokeinot tuottavat usein sivutuot-
teenaan tietoa, joka on merkityksellistä jonkin toisen rikoksen selvittämisen kannalta. On
tavanomaista, että tällainen tieto koskee sellaista rikosta, josta esitutkintaviranomaisella ei
ole ollut aiempaa tietoa. Aiemmin oikeuskäytäntö Suomessa on hyväksynyt ylimääräisen
tiedon hyödyntämisen laajasti. Vuoden 2014 pakkokeinolakiuudistuksen myötä esitutkin-
taviranomaisten mahdollisuuksia käyttää ylimääräistä tietoa rikoksen selvittämisessä ra-
joitettiin merkittävästi. Euroopan ihmisoikeustuomioistuimen käytäntö edellyttää salaisia
pakkokeinoja koskevan sääntelyn riittävää ennakoitavuutta sekä perusoikeusrajoitusten
täsmällisyyttä ja tarkkarajaisuutta. Sen sijaan Euroopan ihmisoikeustuomioistuin ei ota
kantaa siihen, millaisia todisteita oikeudenkäynnissä voidaan ottaa vastaan, joten tämä on
päätettävissä kansallisesti. 

Hyödyntämisrajoitteet ovat radikaali muutos oikeusjärjestelmässämme hyväksyttyyn
vapaan todistelun ja todistusharkinnan periaatteeseen. Hyödyntämisrajoitteet heikentävät
esitutkintaviranomaisten mahdollisuuksia paljastaa piilorikollisuutta, antaa oikeusturvaa
rikoksen uhrille ja ylläpitää yksilön ja yhteiskunnan turvallisuutta. Hyödyntämisrajoitteet
 Tarkistettu
4.0



Pöytäkirjan asiakohta PTK 58/2018 vp
koituvat lopulta rikoksentekijän eduksi, koska tuomioistuin ei voi ottaa todisteita vastaan
aiempaan tapaan. 

Voimassa olevan pakkokeinolain 10 luvun 55 §:n mukaan ylimääräisellä tiedolla tarkoi-
tetaan telekuuntelulla, televalvonnalla, tukiasematietojen hankkimisella ja teknisellä tark-
kailulla saatua tietoa, joka ei liity rikokseen tai joka koskee muuta rikosta kuin sitä, jonka
tutkintaa varten lupa tai päätös on annettu. Pakkokeinolain 10 luvun 56 §:n 1 momentin
mukaan ylimääräistä tietoa saadaan käyttää rikoksen selvittämisessä, jos tieto koskee sel-
laista rikosta, jonka tutkinnassa olisi saatu käyttää sitä pakkokeinoa, jolla tieto on saatu.
Ylimääräistä tietoa saadaan käyttää rikoksen selvittämisessä mainitun pykälän 2 momen-
tin mukaan myös rikoksissa, joista säädetty enimmäisrangaistus on vähintään kolme vuot-
ta vankeutta. Tämän lisäksi 2 momentissa on luettelo rikoksista, joiden selvittämisessä yli-
määräistä tietoa voidaan käyttää. 

Voimassa olevasta ylimääräisen tiedon käyttämistä koskevasta sääntelystä aiheutuvia
ongelmia huumausainerikostutkinnassa on syytä konkretisoida esimerkillä. 

Tilanne on tyypillisesti sellainen, että poliisi kohdistaa telekuuntelua A:han, jota epäil-
lään törkeästä huumausainerikoksesta. A myy huumausainetta B:lle ja C:lle, mikä ilmenee
myös telekuuntelussa. Telekuuntelutallenteiden ja muun esitutkinnassa selvitetyn perus-
teella on syytä epäillä, että A:n osalta törkeän huumausainerikoksen tunnusmerkistö täyt-
tyy. Sen sijaan B:n ja C:n osalta poliisin hankkiman selvityksen perusteella heitä on syytä
epäillä ainoastaan huumausainerikoksesta. Poliisi ottaa kiinni kolmikon. 

Oletetaan, että poliisi saa takavarikoitua jokaiselta kolmelta epäillyltä amfetamiinia,
jonka voidaan todeta olevan samaa erää. Törkeästä huumausainerikoksesta epäillyn A:n
kohdalla on selvää, että telekuuntelutallenteita voidaan hyödyntää näyttönä häntä vastaan
törkeän huumausainerikoksen tutkinnassa. Huumausainerikoksista epäiltyjen B:n ja C:n
osalta tilanne on tulkinnanvaraisempi. Voidaanko A:ta koskevan törkeän huumausaineri-
koksen tutkinnassa hankittuja telekuuntelutallenteita käyttää heidän kuulusteluissaan? Mi-
käli B:n ja C:n on syytä epäillä osallistuneen omalla toiminnallaan A:n amfetamiinin levi-
tykseen, olisi perusteltua epäillä B:n ja C:n syyllistyneen avunantoon A:n tekemässä tör-
keässä huumausainerikoksessa. Tällöin telekuuntelutallenteet ovat kuulusteluissa käytettä-
vissä näyttönä koko kolmikkoa vastaan, koska kysymys on perusterikoksena olevan törke-
än huumausainerikoksen selvittämisestä eikä kyse siten ole pakkokeinolain 10 luvun
55 §:n mukaisesta ylimääräisestä tiedosta. 

Tilanne on epäselvä silloin, kun B:tä ja C:tä ei ole syytä epäillä avunannosta törkeään
humausainerikokseen, vaan kummankin osalta on syytä epäillä syyllistymistä huumausai-
nerikokseen. Huumausainerikoksen osalta eivät täyty pakkokeinolain 10 luvun 56 §:n
edellytykset ylimääräisen tiedon käyttämisestä rikoksen selvittämisessä. Tämä tarkoittaa
käytännössä sitä, ettei telekuuntelutallenteita voida käyttää näyttönä B:tä ja C:tä vastaan
huumausainerikosten selvittämisessä. Kaikista ongelmallisin tilanne on siinä tapauksessa,
jos esimerkiksi A:n ja B:n välisen puhelun sisältämästä yhdestä lauseesta paljastuu asia,
joka selkeästi puhuu B:n syyttömyydestä huumausainerikokseen mutta toisaalta on samal-
la A:n ja C:n syyllisyyttä tukeva seikka. Tätä toisen syyttömyydestä mutta samalla toisten
syyllisyydestä puhuvan lauseen sisältöä ei siis ole käytännössä mahdollista pilkkoa osiin. 

Edellä kuvattu esimerkki selventää, millaisia ongelmia ja tulkinnanvaraisia tilanteita
huumausainerikoksen puuttuminen pakkokeinolain 10 luvun 56 §:n 2 momentissa olevas-
ta luettelosta aiheuttaa käytännössä tällä hetkellä huumausainerikostutkinnassa Suomessa.
Huumausainerikoksen lisäämisellä kyseiseen luetteloon olisi merkittävä vaikutus etenkin
2



Pöytäkirjan asiakohta PTK 58/2018 vp
telekuuntelun tuottaman materiaalin hyödyntämisessä. Tämä ilmeinen lainsäädännöllinen
puute vähentää merkittävästi huumausainerikostorjunnan tehokkuutta ja oikeusjärjestel-
män uskottavuutta. 

Arvoisa puhemies! Edellä olevan perusteella ehdotan, että eduskunta hyväksyy lakieh-
dotuksen, jossa pakkokeinolain 10 luvun 56 §:n 2 momenttiin sellaisena kuin se on laissa
1146/2013 lisätään uusi 7 kohta, huumausainerikos.

Keskustelu päättyi.

Asia lähetettiin lakivaliokuntaan.
3


