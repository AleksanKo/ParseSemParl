















































DEM154E.tmpSave.xml


Pöytäkirjan asiakohta PTK 16/2015 vp
Pöytäkirjan asiakohta 

PTK 16/2015 vp

Täysistunto

Perjantai 5.6.2015 klo 13.00—13.29

2. Pohjoismaiden neuvosto Suomen valtuuskunta toimintakertomus 2014
Kertomus K 13/2015 vp

Lähetekeskustelu

Puhemies Maria Lohela: Hyvät edustajat! Tässä salissa on edelleen hieman haasteita
meillä kuulla toisiamme, ja jotta huomioimme keskustelun ja toiset kuulijat, läsnäolijat
täällä ja myös kotona tätä television tai netin kautta seuraavat kansalaiset, niin pyritään
välttämään tarpeetonta keskustelua tässä salissa. 

Lähetekeskustelua varten esitellään päiväjärjestyksen 2. asia. Puhemiesneuvosto ehdot-
taa, että asia lähetetään ulkoasiainvaliokuntaan.

Keskustelu

13.01 Arto Pirttilahti kesk: Arvoisa rouva puhemies! Käsittelyssä on Pohjoismaiden
neuvoston toimintakertomus vuodelta 2014.

Ensiksi haluan lämpimästi kiittää niitä kaikkia kansanedustajia, ketkä ovat olleet poh-
joismaisessa työssä mukana, ja vielä lisäksi niitä kansanedustajia, mitkä ovat tämän salin
ulkopuolella, eli uusiutumista tuli meidän neuvostoon aika paljon.

Ruotsin puheenjohtajuuden aikana oli useita teemoja, ja Pohjoismaiden neuvostossahan
on perinteisesti näin ollut, ettei ole hirveästi puhuttu ulko- ja turvallisuuspolitiikasta, mutta
vuoden 2014 aikana tämä keskustelu tiivistyi hyvin voimallisesti. Eli puhuttiin vahvasti
puheenjohtajistossa... (Hälinää)

Puhemies Maria Lohela: Anteeksi, edustaja Pirttilahti, odotatteko hetken. — Täällä on
jatkuvasti tällaista kovaa kohinaa ja supattelua ja keskustelua. Pyydän siirtymään salin ul-
kopuolelle juttelemaan, että voidaan kuulla, mitä puhuja sanoo.

Arvoisa rouva puhemies! Ukrainan kriisi toi siihen oman mausteensa, ja pohjoismainen
yhteistyö ja keskustelu tiivistyi entisestään. Huhtikuun teemaistunnossa lausuttiin ja siinä
tuomittiin Krimin liittäminen Venäjään Ukrainan perustuslain vastaisena. Tämä oli PN:n
osalta hyvin voimakas esiintulo, ja myös tätä linjaa jatkettiin. Ratkaisuna nähdään tässä
parlamentaarisessa yhteistyössä demokratian kehityksen edistämiseksi vuoropuhelu venä-
läispoliitikkojen suuntaan ja kanssa ja se, että siellä jatketaan tehtäviä lisämahdollisuuk-
sien, ratkaisujen löytämiseksi. Eli PN:llä on pyöreän pöydän neuvottelut, ja PN halusi,
Pohjoismaat yhdessä, jatkaa keskusteluja ja yhteistyösuhteita Venäjän suuntaan. Meillä oli
tähän teemaan liittyen myös sitten nuorten poliitikkojen foorumi, ja asioita käsiteltiin myös
siinä.
 Tarkistettu
4.2



Pöytäkirjan asiakohta PTK 16/2015 vp
Tämän pohjalla Pohjoismaiden neuvostossa tehtiin 2008 Thorvald Stoltenbergin raport-
ti, ja sen raportin pohjalta on aika paljon jo tätä yhteistyötä tiivistetty. Kun sitä käsiteltiin
Tukholman istunnossa, muistaakseni, niin toivottiin, että raportti tulisi oikeastaan uudistaa
ja tehdä uudet askeleet, uudet askelmerkit pohjoismaiselle puolustus- ja turvallisuusyhteis-
työlle. Tämä oli aika iso keskustelu meillä.

Toinen, mikä PN:ssä oli vuoden aikana, oli tämä uudistustyö. PN:ää ehkä on pidetty
tämmöisenä keskustelu- ja diskuteerauskerhona, mutta se ei sitä ole omasta mielestäni, ja
sitä toimintaa haluttiin tiivistää, koska nytkin, kun on tehty esityksiä ja aloitteita, on men-
nyt useita vuosia, kun niitä on pyöritelty, ja sen jälkeen ne on saatu vasta ministerineuvos-
toon. Tällä uudistustyöllä tavoiteltiin toimintatapojen uudistamista ja tehostamista sekä si-
tä, että voidaan saada lisää politiikkaa neuvoston työhön ja nopeuttaa näitä käsittelyaikoja.
Tarkoitus olisi myös ankkuroida Pohjoismaiden neuvoston yhteistyön päätökset meidän
eduskunnan, Suomenkin eduskunnan, valiokuntakäsittelyyn ja myös käsittelyyn tässä sa-
lissa. Tämä uudistustyö on kesken, ja toivon, että käymme siinä tämmöisiä keskusteluja,
kuten viime joulukuussa kävimme täällä muun muassa tästä EU-asiasta — avointa, laajaa
keskustelua — mutta niin, että myös kaikki edustajat, mitkä omissa valiokunnissa täällä
eduskunnassa olemme, kävisimme niissä siihen liittyviä asiakokonaisuuksia.

Toinen raportti, mikä viime vuonna julkaistiin, oli Bo Könbergin raportti terveysalalta
eli terveysalan pohjoismaista yhteistyötä pohtiva raportti. Näen sen kanssa niin — kun pu-
hutaan nyt sote-uudistuksesta, meidän rakenneuudistuksista — että tämän raportin pohjal-
ta voidaan, ja tulee, myös katsoa näitä asioita pohjoismaalaisittain.

Rajaesteet ovat aina pohjoismaisessa toiminnassa olleet yksi vahva keskustelunaihe, ja
asetettiin viime vuonna, että kukin maa ratkaisisi kolmesta viiteen rajaestettä. Suomi ei
ihan päässyt tavoitteeseen, me saimme poistettua kahdesta kolmeen ehkä näitä rajaesteitä,
mutta se on oikeastaan meidän lainsäädännön ja poliitikkojen tehtävä. Mutta pohjoismai-
sessa ylimenevässä yhteistyössä voidaan näihin tarkemmin paneutua.

EU-yhteistyö oli yksi asia, eli proaktiivisempi ote komission suuntaan, eli Pohjoismaat
nähtäisiin yhtenä perheenä komission suuntaan, esimerkiksi ympäristö- ja metsäpolitiikas-
sa, ja tätä tultiin myös edistämään.

Valtuuskunnan jäsenten osalta kaikki valtuuskunnan jäsenet olivat hyvin aktiivisia eri
puolueista. Itse olin keskiryhmän puheenjohtaja ja otan ehkä muutaman noston tähän
asiaan. Meidän aktiivinen puheenjohtaja, valtuuskunnan puheenjohtaja Simo Rundgren,
oli meidän puheenjohtajiston mukana, ja saimme useita aloitteita, esityksiä sinne tehtyä,
esimerkkinä vaikka Satu Haapasen aloite laatumerkinnöistä. Meillä oli hyviä aloitteita
smart gridistä eli energiasta, energiaraportoinnista.

Ehkä näillä sanoilla: tämä on hyvä raportti, lukekaa. Ja uudet kansanedustajat: toivotan
teidät lämpimästi tähän pohjoismaiseen yhteistyöperheeseen. Suomella on puheenjohta-
juus vuonna 2016 ministerineuvostossa ja 2017 neuvoston puheenjohtajuus. Ja tulee vielä
mainita, että nuorisotyökin on aktiivista ja meillä on tällä hetkellä eduskunta-avustaja Sara
Huhtanen nuorten varapuheenjohtajana. Toivon, että pistämme myös itsemme likoon täs-
sä pohjoismaisessa yhteistyössä.

13.08 Arja Juvonen ps: Arvoisa rouva puhemies! Pohjoismaiden neuvoston Suomen val-
tuuskunnan toimintakertomus ottaa kantaa hyviin asioihin, ja muun muassa valtuuskunta
sosiaali- ja terveysalalta on kiinnittänyt huomiota muun muassa antibioottiresistenssiin,
mikä on ongelma ei ainoastaan Pohjoismaissa ja Suomessa vaan maailmanlaajuisesti. Mie-
2



Pöytäkirjan asiakohta PTK 16/2015 vp
lestäni on hyvä, että tämänkaltaisia asioita käsitellään yhteistyössä ja yritetään etsiä niihin
myös mahdollisimman hyvää ratkaisua.

Täällä mainitaan myös ebola, ja se on myös yhteinen asia, josta kannamme huolta. Toki
muitakin kansanterveydellisesti vaarallisia sairauksia on olemassa.

Itämeren asia on myös kiitettävästi nostettu täällä esille. Itämeri on Helsingin helmi,
mutta Itämeri on myös koko Pohjoismaiden ja Euroopan helmi, ja Itämeren huono ekolo-
ginen tilanne on huolestuttava.

Kolmantena asiana ilmasto- ja energiayhteistyö: On hienoa, että täällä mainitaan poh-
joismainen älysähköverkosto. "Mittaroi, analysoi ja säästä" on yksi hyvä tavoite myös
Pohjoismaissa saavuttaa EU:n ilmasto- ja energiatehokkuustavoitteet.

13.09 Timo Heinonen kok: Arvoisa rouva puhemies! Pohjoismaiden neuvoston yksi
vuoden 2014 pääteemoista oli ulko-, turvallisuus- ja puolustuspoliittinen yhteistyö Poh-
joismaissa. Tässä toimintakertomuksessa todetaan, niin kuin meidän eduskuntakeskuste-
luissa on lukuisat kerrat todettu, että pohjoismainen yhteistyö tiivistyy nopeaan tahtiin
puolustus- ja turvallisuuspolitiikassa. Tässä työssä erittäin aktiivinen on ollut nykyinen
vierustoverini, entinen puolustusministeri Carl Haglund, joka on nostanut esille muun
muassa niitä tarpeita, että tässä yhteistyössä pitäisi purkaa esteitä aidolta yhteistyöltä puo-
lustuspolitiikassa. Nehän nousivat esille ennen muuta vedenalaisen toiminnan tapahtumis-
sa niin Ruotsissa kuin Suomessa ja toisaalta myös Itämerellä muissa poikkeavissa tilanteis-
sa. Tässä työssä kyllä kannustan nyt uutta puolustusministeriä, puolustusministeri Jussi
Niinistöä, olemaan aktiivinen, että avun vastaanottaminen ja avun antaminen tämäntyyp-
pisissä tilanteissa olisi mahdollista. On itse asiassa vähän erikoista, että me olemme alle-
kirjoittaneet Lissabonin sopimuksen, missä tämäntyyppisiä toimia kyllä tuodaan esille
avunannosta, mutta meidän oma lainsäädäntömme ei anna mahdollisuuksia vastaanottaa ja
antaa apua toiselle maalle.

Pohjoismaiden neuvosto hyväksyi myös lausunnon, jossa tuomittiin Krimin liittäminen
Venäjään Ukrainan perustuslain vastaisena ja yhdyttiin Pohjoismaiden, Baltian maiden ja
Visegrad-ryhmän ulkoministereiden julkilausumaan Ukrainan tilanteesta. Ulkoministerit
tuomitsivat omassa julkilausumassaan Venäjän kansainvälisen oikeuden vastaiset toimet
Ukrainassa ja antoivat tukensa EU:n lähetystön perustamiselle ja Etyj-operaation jatkami-
selle Ukrainassa. Pidän tärkeänä sitä, että myös näissä kysymyksissä me pidämme yhtä
meidän ystävämaidemme ja Pohjoismaiden kesken ja olemme aktiivisia myös tulevaisuu-
dessa pitämään esillä sitä demokratiakehityksen esillenostoa, mitä olemme jo pitkään teh-
neet.

13.12 Maarit Feldt-Ranta sd: Arvoisa puhemies, fru talman! Olen vähän huolissani, ja
tämä huoleni liittyy siihen, että kun uusi hallitus reilu viikko sitten Smolnassa suorassa lä-
hetyksessä piti tiedotustilaisuuden ja tiedotti hallituksen ohjelmasta ja ministerivalinnois-
ta, niin eräs paikalla oleva toimittaja kysyi, kuka on pohjoismainen yhteistyöministeri.
Suorassa lähetyksessä kävi ilmi, että semmoinen oli unohdettu valita tai nimetä tähän hal-
litukseen. (Eduskunnasta: Onko näin?) — Onko näin? Hyvä kysymys. — Koska olen ah-
kera edustaja ja kiinnostunut Pohjoismaiden neuvoston toiminnasta ja sinne myös pyrki-
nyt uudelleen, niin olen selvittänyt sitten tätä asiaa, onko hallituksesta nyt löytynyt täm-
möinen pohjoismainen yhteistyöministeri. Virallisilla nettisivuilla lukee, että ministeri
Toivakka olisi nyt pohjoismainen yhteistyöministeri. Mutta koska olen paitsi ahkera myös
3



Pöytäkirjan asiakohta PTK 16/2015 vp
huolellinen, niin tarkistin tämän vielä toiseen kertaan itse ministeri Toivakalta tänä aamu-
na tuossa viereisessä tilassa ja kysyin, onko hän täällä tänään käymässä tätä keskustelua,
koska hän on pohjoismainen yhteistyöministeri. Hän totesi, että hän ei ole täällä käymässä
keskustelua, eikä tiennyt, että täällä tämmöistä keskustelua tänään käydään, ja ei myös-
kään ollut varma, onko hän pohjoismainen yhteistyöministeri. (Välihuutoja)

Tästä, hyvät edustajakollegat, on syytä olla huolissaan. On merkittävä strateginen valin-
ta Suomen hallitukselta, jos pohjoismaiset asiat eivät ole keskeisesti hallituksen agendalla,
kolmestakin syystä, hyvät edustajakollegat.

Ensinnäkin, tavallisten kansalaisten, yrittäjien, viranomaisten, kansalaisyhteiskunnan
kannalta juuri Pohjoismaat ovat se tärkeä viitekehysyhteisö, johon me haluamme kuulua ja
joka tavallisille kansalaisille, yrittäjille on erittäin tärkeä. Tehdään kauppaa, matkustetaan,
opiskellaan, perustetaan perheitä. Tämä rajaestetyö, jota me olemme määrätietoisesti teh-
neet viimeiset vuodet, on erittäin tärkeätä, ja toivon, että uusi hallitus ottaisi nyt ryhdik-
käämmän asenteen tähän.

Toinen syy, miksi tämä on merkittävä strateginen valinta, on se ulko- ja turvallisuuspo-
liittinen tilanne, joka lähialueillamme tällä hetkellä on. Tämä pohjoismainen yhteistyö Ve-
näjän, Ukrainan demokratiakehityksen kannalta on aivan olennaista. Me emme voi olla sii-
tä pois.

Kolmas syy, minkä takia tässä täytyy nyt tehdä hallituksen puolella ryhtiliike, on se, ku-
ten edustaja Pirttilahti sanoi, että Suomi on jo ensi vuonna, reilun puolen vuoden kuluttua,
Pohjoismaiden neuvoston ministerineuvoston puheenjohtajamaa ja kyllähän meillä täytyy
olla joku ajatus ja agenda, miten me tämän momentumin kansakuntana käytämme hyväksi
ja olemme tässä aktiivisia.

Hallitusohjelmaa on mainostettu strategiseksi. On hyvin suuri strateginen valinta ja mi-
nun mielestäni virhevalinta, jos pohjoismaista yhteistyötä ei priorisoida.

Fru talman! Det är en stor strategisk fråga att Finland tillhör den nordiska värdegrunden.
Också den nordiska modellen ligger som grund, och också den aktiviteten vi har bland
medborgare, företagen, för att inte tala om medborgarsamhället. Jag hoppas verkligen att
regeringen tar sig i nackskarven och vidtar åtgärder för att sätta det här högre på dagsagen-
dan.

13.15 Silvia Modig vas: Arvoisa rouva puhemies! Yhdyn edustaja Feldt-Rannan esittä-
mään huoleen. Miten voi olla mahdollista, että me emme edes tiedä, kuka on pohjoismai-
nen yhteistyöministeri, saatikka että joku ministereistä ei edes tiedä olevansa se?

Kuten täällä todettiin, me olemme ensi vuonna ministerineuvoston puheenjohtajamaa,
mikä on suuri mahdollisuus Suomelle tuoda omia strategioitansa, omia linjauksiansa ja
omia painotuksiansa pohjoismaiseen yhteistyöhön. Toivottavasti tämä ei kerro hallituksen
asenteesta pohjoismaista yhteistyötä kohtaan, joka on oikeasti Suomelle tärkeä kansainvä-
linen arvoyhteisö, jossa vaikuttaa. Toivottavasti hallitus tekee asiassa ryhtiliikkeen.

Olennaista tässä toimintakertomuksessa on mielestäni, kuten edustaja Pirttilahti puheen-
vuorossaan hyvin totesi, tämä neuvoston työn kehittäminen. Siitä pitää tulla konkreetti-
sempaa, ja siitä pitää tulla vaikuttavampaa, ja sinne pitää myös rohkeammin tuoda poliit-
tista keskustelua mukaan. Tämä on jotain, mitä minä toivon, että tuleva uusi valtuuskunta
nyt vahvasti seuraavalla kaudella ajaa, kuten me edellisellä kaudella teimme. Mutta vaikea
4



Pöytäkirjan asiakohta PTK 16/2015 vp
on tämän valtuuskunnan asioita ajaa, jos hallituksemme antaa tällaisen viestin pohjoismai-
sen yhteistyön arvostuksesta.

13.17 Ben Zyskowicz kok: Arvoisa rouva puhemies! Kuten kertomuksen sivulta 14 käy
ilmi, teemaistunnossa käsiteltiin ylimääräisenä asiana Ukrainan tilannetta ja päätettiin tu-
kea Ukrainan demokratiakehitystä. Tämä on todella tärkeä aihe. Ukraina hukkasi 20 vuot-
ta, ylikin, itsenäistymisensä jälkeen, jolloin siellä olisi pitänyt demokratiaa kehittää, vah-
vistaa kansalaisten luottamusta omaan yhteiskuntaansa, luoda talouden pohjaa menesty-
välle maalle. Siellä vallanpitäjät ja oligarkit keskittyivät lähinnä ryöstämään maan rikkauk-
sia.

Oli Ukraina tehnyt oman yhteiskuntansa vahvistamisessa mitä virheitä tahansa, on ai-
van selvää, että Venäjän toimintaa Ukrainassa ei voida hyväksyä, Krimin ryöväämistä ja
sotimista Itä-Ukrainassa. On hienoa, että Pohjoismaiden neuvosto on tuominnut Venäjän
toiminnan.

Kauppapakotteita, joihin Euroopan unioni on ryhtynyt, arvostellaan ja sanotaan, että ne
ovat huonoa politiikkaa, koska ne vaikuttavat kielteisesti meihin itseemmekin ja koska ne
eivät ainakaan lyhyellä aikavälillä saa aikaiseksi Venäjän politiikassa sellaisia muutoksia,
joihin pyritään. Tämähän on totta, nämä kauppapakotteet ovat huonoa politiikkaa, mutta
vielä huonompaa politiikkaa olisi se, että Euroopan unioni, yleensäkin läntinen maailma,
katsoisi muualle, kun Venäjä harjoittaa aggressiivista toimintaa pientä naapurimaataan —
tai ei itse asiassa niin pientäkään — kohtaan, hyökkää sinne, valtaa sitä. On erittäin tärkeä-
tä, että Venäjä tietää, että sen aggressioista naapurimaitaan kohtaan se joutuu maksamaan
poliittista ja taloudellista hintaa. Tilanteen näin jatkuessa ei ole mitään syytä lähteä näitä
kauppapakotteita purkamaan. (Eero Heinäluoma: Olisiko pohjoismaisesta yhteistyöstä
mahdollista keskustella?)

13.19 Maarit Feldt-Ranta sd (vastauspuheenvuoro): Arvoisa puhemies! Edustaja Zys-
kowicz täällä kertoi, mikä on huonoa politiikkaa ja mikä on hyvää politiikkaa. Minusta
huonoa politiikkaa on sellainen politiikka, jota ei tehdä ollenkaan. Ja nythän me olemme ti-
lanteessa — viittaan puheenvuoroon, jonka juuri käytin — että hallitus ei ole ollenkaan te-
kemässä pohjoismaista politiikkaa.

Nyt huomasin ilokseni, että valtioneuvoston jäsen Berner on täällä salissa. Nyt meillä
olisi loistava tilaisuus saada jonkunnäköistä selvyyttä tähän asiaan, onko valtioneuvostolla
pohjoismainen yhteistyöministeri, onko valtioneuvostolla pohjoismaiset asiat jollain
muullakin politiikan saralla kuin puolustusyhteistyössä mainittu hallitusohjelmassa. Se
loistaa muuten poissaolollaan, ja toivoisin, että kun tämä on ainoa asia esityslistalla, niin
olisi kohtuullista, että joku valtioneuvoston parista kertoisi, mikä linja nyt tässä asiassa on.

13.20 Maria Tolppanen ps (vastauspuheenvuoro): Arvoisa rouva puhemies! Kuten nyt
kuultiin, niin meillähän on todellakin nimettynä nyt ministeri pohjoismaiseen yhteistyö-
hön, ja varmasti on ollut aikaisemminkin. Minä olen itse ollut Pohjoismaiden neuvostossa,
ja on sanottava, että aikaisemmin se, että ministeri on ollut nimettynä Pohjoismaitten neu-
vostoon, ei ole millään tavalla siinä toiminnassa näkynyt.

Nyt olisi syytä ryhtyä puhumaan pohjoismaisesta yhteistyöstä, ryhtyä puhumaan niistä
asioista, missä pitää rajaesteitä poistaa, ja siitä tärkeydestä, minkä Pohjoismaitten neuvos-
tossa oleminen tuo niille edustajille, joita siellä on. Heidän tehtävänsä on tuoda asioita tän-
5



Pöytäkirjan asiakohta PTK 16/2015 vp
ne ja ajaa asioita niin, että saadaan kansallisia päätöksiä tehtyä. Mitä tulee siihen, onko ni-
metty joku vai eikö ole nimetty joku, niin aikaisemmin on selkeästi ollut jo aikaa sitten ni-
metty — missä ne teot ovat? Siellä on edelleenkin pullopanttiasia, kaksoisverotus, sosiaa-
liturvan joustava siirtyminen. Ei ole tapahtunut, vaikka nimettyjä ministereitä on ollut.

13.21 Eva Biaudet r (vastauspuheenvuoro): Arvoisa puhemies! Kyllä aikaisempina vuo-
sina pohjoismainen yhteistyö ministeriöiden välisellä tasolla mutta myöskin Pohjoismai-
den vastuuministerien tasolla on ollut hyvin merkittävää esimerkiksi ihmiskaupan vastai-
sessa työssä, syrjinnän vastaisessa työssä. Nytkin toivottavasti tämä hallitus sitten valmis-
telee meidän puheenjohtajakaudellemme myöskin täällä merkittäviä aloitteita, joissa voi-
simme edetä.

Mielestäni on hyvin huolestuttavaa, että hallituksessa ei ole löytynyt tämän enempää
kiinnostusta tämän asian keskusteluun. Siinä mielessä yhdyn kyllä edustaja Maarit Feldt-
Rannan huolenaiheeseen ja olen iloinen, että ministeri Berner on täällä, joka on melkein ai-
nakin pohjoismainen ministeri.

13.22 Eero Heinäluoma sd (vastauspuheenvuoro): Arvoisa puhemies! Niin kuin edusta-
ja Feldt-Ranta sanoi, pohjoismainen yhteistyö on meille tosi tärkeätä arvoyhteistyötä ja se
on arvoyhteisö ja se on kyllä vaikuttanut suuresti Suomen yhteiskunnan kehitykseen ja an-
tanut myös meille tärkeätä viitekehystä maailmalla toimiessa.

Olen itsekin ollut mukana Pohjoismaiden neuvoston toiminnassa ja voinut huomata,
kuinka merkittävää se on toistemme ymmärtämisen ja myös sitten yhdessä toimimisen
kannalta. Tiedossa on, että tämä virallinen totuus on hiukan parempi kuin käytäntö. Me
ajattelemme, että kaikki esteet yhteistyöstä ovat jo poistuneet, mutta näinhän ei käytännös-
sä ole. Meillä on näitä ongelmakohtia, ja se vaatii sekä kansanedustajilta että hallitukselta
yhteistä työtä.

Puolustuspuolella yhteistyö on mennyt eteenpäin, hyvä niin. Mutta sitten meillä on ta-
loudessa aika paljon käyttämätöntä mahdollisuutta. Ajattelen nyt erityisesti sitä, että Poh-
joismaat voisivat olla paljon tiiviimpi talousalue, josta yritykset voisivat ponnistaa sitten
Eurooppaan ja maailmalle. Sitten meillä on tiedossa nämä rajaongelmat. Niistä pitäisi olla
konkreettisia aloitteita, jotka helpottaisivat ihmisten aitoa kanssakäymistä. Ja sitten meillä
on verotuksessa eräitä ongelmia. Aika paljon tuli terveisiä myös ennen viime eduskunta-
vaaleja (Puhemies koputtaa) eläkeläisten verotusongelmista, jotka ovat todellisia ja epäoi-
keudenmukaiseksi koettuja.

13.23 Erkki Tuomioja sd (vastauspuheenvuoro): Arvoisa puhemies! Olen ollut Pohjois-
maiden neuvoston toiminnassa ensimmäisen kerran mukana vuonna 1970 ja myöskin mi-
nisterinä pitänyt aina kunnia-asiana osallistua Pohjoismaiden neuvoston kokouksiin ja mi-
nisteritapaamisiin, koska pidän tätä asiaa todella tärkeänä ja asiana, jonka merkitys on itse
asiassa kasvanut. Minä olen iloinen, että olen voinut olla myös panemassa liikkeelle ja ke-
hittämässä tätä ulko- ja turvallisuuspolitiikkaan ja myös puolustukseen ulottuvaa yhteis-
työtä, ja näen, että se tulee muodostumaan hyvin tärkeäksi. Se on jo sitä tänä päivänä ja
muodostuu vielä tärkeämmäksi.

Mutta olen huolissani siitä, jos hallitus ja hallitusohjelma eivät anna selvää viestiä siitä,
että tätä halutaan jatkaa. Pohjoismainen yhteistyö näillä aloilla ei ole vain varautumista,
vaan se on myöskin aktiivista vaikuttamista. Pohjoismailla on ainutlaatuinen asema kan-
6



Pöytäkirjan asiakohta PTK 16/2015 vp
sainvälisessä yhteisössä vaikuttaa kehitykseen, ja jos esimerkiksi otetaan kirjaimellisesti
hallitusohjelman linjaukset kriisinhallinnasta, se merkitsee sitä, että Suomi olisi vetäyty-
mässä keskeisestä vaikuttamiskanavasta kansainvälisessä yhteistyössä ja tulisi tässä suh-
teessa poikkeamaan (Puhemies koputtaa) muista Pohjoismaista.

Puhemies Maria Lohela: Puhujalistaan.

13.25 Carl Haglund r: Fru talman, rouva puhemies! Haluan ensiksi myös osaltani kiittää
edustaja Feldt-Rantaa: itse asiassa veit sanat suustani, koska täysin sama viesti on minul-
lakin, koska minäkin tein tätä samaa selvitystyötä kuin sinäkin. Ja sama käsitys syntyi, että
hallituksella ei ole vankkaa käsitystä siitä, mikä ministeri vastaa pohjoismaisesta yhteis-
työstä. Tuli ensiksi se viesti, että se olisi ministeri Berner — nähtävästi näin ei ole — ja sit-
ten kerrottiin, että se on ministeri Toivakka. On erittäin huolestuttavaa, jos tosiaan minis-
teri Toivakka ei itse tiedä, että on vastuussa näistä asioista.

Niin kuin tässä on monen suulla jo todettu, on selkeästi niin, että nämä asiat ovat aina ol-
leet Suomelle tärkeitä ja tulevat sitä olemaan myös tulevaisuudessa. Jos verrataan tätä vii-
me hallitusohjelmaan — ne vertaavat, jotka ovat vaivautuneet sen lukemaan — siis tarkoi-
tan sitä, joka kirjoitettiin vuonna 2011, niin siinä koko ohjelman läpi käydään läpi pohjois-
maisia arvoja ja yhteisiä tavoitteita. Ja niin kuin tässä muun muassa entinen ministeri Tuo-
mioja, arvostettu kollegani, kävi läpi, ollaan saatu tuloksia, ja edustaja Heinonen puhui
niistä. Nyt on selvää, että tällä hallituksella ei ole mitään ambitioita tämän suhteen. Se on
yksi kaunis korulause koko ohjelmassa, ja se jää suunnilleen siihen.

Että tämä on kyllä aika aliarvoinen suoritus hallitukselta tähän mennessä. Ministeriaitio
on tyhjä, hallitus ei tiedä, kuka vastaa näistä asioista — ei tässä nyt voi muuta kuin moittia,
ikävä kyllä. Mutta toivotaan, että parannusta tulee, koska nämä ovat tärkeitä asioita.

Fru talman! Vi har otroligt många viktiga frågor på agendan, det gäller miljöfrågor, det gäl-
ler Arktis, det gäller det här gränsöverskridande samarbetet som här redan nämndes. Alla
de här frågorna behöver få en fortsättning. Det är i Finlands och finländarnas intresse och
det är i nordiskt intresse, och man kan nog förvänta sig att regeringen tar ett lite aktivare
grepp än man gjort nu i regeringsprogrammet, och det faktum att man nu lyser med sin
frånvaro här i plenisalen gör inte överhuvudtaget saken bättre. Så nu får vi hoppas att det
blir en liten "ryhtiliike" från regeringen, som det heter så vackert i de här frågorna. — Tack,
fru talman.

13.27 Eero Heinäluoma sd (vastauspuheenvuoro): Arvoisa puhemies! Edustaja Haglund
kiinnitti huomiota myös, niin kuin edellisetkin puhujat, tähän yhteiseen arvoyhteisöön ja
meidän pohjoismaiseen viitekehykseen ja siihen, minkä painon hallitus tälle antaa. Täytyy
yhtyä tähän hänen huoleensa siitä, miten tämä hallitusohjelma, jonka ulko- ja turvallisuus-
poliittinen osa sinällänsä on erinomainen, tätä pohjoismaista yhteistyötä ja arvoyhteisöä
vie eteenpäin.

Otan vain kaksi esimerkkiä. Toinen liittyy tähän jättimäiseen muutokseen meidän kehi-
tysyhteistyöpolitiikassamme. Sillähän on väistämättä myös ulkopoliittisia seurauksia. Me
olemme olleet osa pohjoismaista yhteisöä myös meidän ulkopolitiikassamme. Näin raju
leikkaus, jota nyt tullaan esittämään — kolmasosa kehitysyhteistyövaroista otetaan pois —
tarkoittaa sitä, että meitä maailmalla katsotaan ihan eri tavalla kuin muita pohjoismaisia
7



Pöytäkirjan asiakohta PTK 16/2015 vp
kumppaneita katsotaan. Me olemme saaneet paljon krediittiä siitä, että on kuviteltu, että
me olemme hiukan parempia myös kehitysyhteistyössä ja suhteessa kolmanteen maail-
maan kuin me olemmekaan, tämän pohjoismaisen viitekehyksen takia.

Ja toinen koskee tätä kriisinhallintaa. Jos Suomi vetäytyy aktiivisesti pois maailmalta,
näin rajusti kuin mitä nyt esitetään, niin voi olla, että meitä ei enää pidetä samalla tavalla
pohjoismaisen yhteisön jäsenenä kuin tähän saakka (Puhemies koputtaa) on pidetty. Sekin
vaatisi hallitukselta jonkunlaista selontekoa eduskunnalle.

13.28 Olavi Ala-Nissilä kesk (vastauspuheenvuoro): Arvoisa rouva puhemies! Tässä on
hallitus aloittamassa taivaltaan — taitaa olla kuudes päivä meneillään — ja voi olla, että
tässä suhteessa on pieniä teknisiä ongelmia (Eduskunnasta: Pieniä?) — pieniä teknisiä on-
gelmia — ja juoksua pitää parantaa.

Kiinnitän huomiota kuitenkin siihen, että ulkoministeri Soini jo kävi Ruotsissa ja pää-
ministeri Sipilä ymmärtääkseni vierailee tiistaina tai maanantaina Ruotsissa, niin että kans-
sakäyminen uudella hallituksella Ruotsin kanssa ja varmaan muiden Pohjoismaiden kans-
sa tulee olemaan varmaan vilkasta. Ja tässä suhteessa jos jotain muutoksia tapahtuu, ne ta-
pahtuvat parempaan suuntaan.

Puhemies Maria Lohela: Keskustelu ja asian käsittely keskeytetään suuren valiokunnan
kokouksen vuoksi.
8


