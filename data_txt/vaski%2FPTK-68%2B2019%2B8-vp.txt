















































DEM1A1E.tmp.xml


Pöytäkirjan asiakohta PTK 68/2019 vp
Pöytäkirjan asiakohta 

PTK 68/2019 vp

Täysistunto

Torstai 21.11.2019 klo 16.00—21.40

8. Eduskunnan pankkivaltuuston kertomus 2018 
Kertomus K 16/2019 vp
Valiokunnan mietintö TaVM 2/2019 vp

Ainoa käsittely

Ensimmäinen varapuhemies Tuula Haatainen: Ainoaan käsittelyyn esitellään päiväjär-
jestyksen 8. asia. Käsittelyn pohjana on talousvaliokunnan mietintö TaVM 2/2019 vp. Nyt
päätetään kannanotosta kertomuksen johdosta.

Keskustelu

18.56 Pekka Aittakumpu kesk: Arvoisa rouva puhemies! Kiitos eduskunnan pankkival-
tuustolle kertomuksesta ja talousvaliokunnalle mietinnöstä. Haluaisin nostaa kertomukses-
ta esille vielä yhden seikan.

Pankkivaltuusto nostaa yhdeksi maamme taloutta uhkaavaksi riskiksi yksityishenkilöi-
den voimakkaan velkaantumisen sekä vakuudellisten että vakuudettomien luottojen kaut-
ta. Talousvaliokunta tuo esille mietinnössään, että valtiovarainministeriössä on vastikään
saatu päätökseen selvitystyö, jonka tarkoituksena on toimia pohjana kansalaisten velkaan-
tumista hillitseville lainsäädännön muutoksille.

Pidän tärkeänä sitä talousvaliokunnan huomiota, että kun velkaantumiskehitystä hilli-
tään lainsäädännön keinoin, on erityistä huomiota kiinnitettävä vaikutusten arviointiin,
koska asumiseen kohdistuva sääntely koskettaa jokaista suomalaista. Lähtökohtana tulee
olla, että suomalaisilla tavallisilla palkansaajilla pitää olla mahdollisuus asuntosäästämi-
seen. Samalla on aivan oikein kiinnitettävä huomiota siihen ja toimittava niin, että vältäm-
me mahdollisimman kattavasti ylivelkaantumisen riskit.

Valtuuston kertomuksessa todetaan myös se, että yksityishenkilöiden maksuhäiriömer-
kinnät ovat lisääntyneet. Tässä yhteydessä haluan tuoda esille sen, että moni ylivelkaantu-
nut ei selviä omin voimin tilanteestaan ja siksi meidän tulisi parantaa muun muassa sosiaa-
lisen luototuksen saatavuutta ja laajentaa sitä koko maahan, koska nyt sitä saa vain noin
30—40 kunnassa. Moni esimerkiksi maksuhäiriömerkinnän saanut on päässyt tilantees-
taan taloudelliseen tasapainoon juuri sosiaalisen luoton kautta. Meidän olisi kaikin tavoin
tuettava ihmisten mahdollisuuksia selvitä ongelmistaan, ottaa vastuuta elämästään ja pääs-
tä kielteisestä kierteestä takaisin myönteiseen kierteeseen.

18.59 Markus Lohi kesk: Arvoisa rouva puhemies! Otan tässä pankkivaltuuston kerto-
muksen yhteydessä esille kaksi asiaa, joihin on kiinnitetty myös tässä talousvaliokunnan
tekemässä mietinnössä huomiota. Ensimmäinen on korkopolitiikka, ja toinen liittyy sa-
 Tarkistettu
4.0



Pöytäkirjan asiakohta PTK 68/2019 vp
maan, mihin edellä edustaja Aittakumpu kiinnitti huomiota, eli yksityishenkilöiden vel-
kaantumiseen. 

Elämme siinä mielessä erikoisia aikoja, että meillä ovat pitkään olleet paitsi ohjauskorot
myös kansalaisten maksamat korot erittäin alhaalla. Keskuspankit ovat lähteneet finanssi-
kriisin jälkeen elvyttämään taloutta ja on käynnistetty aika massiivisia arvopapereiden
osto-ohjelmia, ja se on vaikuttanut siihen, että keskuspankkien taseet ovat kasvaneet mutta
samalla on pystytty elvyttämään Euroopan alueella talouksia. Tässä tilanteessa on kuultu
myös puheenvuoroja, jopa julkisuudessa, että kun poikkeustilanteessa jotkut valtiot, Suo-
mi mukaan lukien, taisivat saada tässä kesän kynnyksellä miinuskorollakin velkaa, niin nyt
kannattaisi ottaa voimakkaasti velkaa ja investoida sitä, koska saadaan negatiivisella ko-
rolla. Näissä puheenvuoroissa — joihin tietyllä tavalla sisältyy ymmärrettävä viestikin,
että onhan tämä korkotaso poikkeuksellinen, kun se käy jopa miinuksella — kuitenkin
saattaa unohtua se toinen puoli velasta, eli se velka pitää kuitenkin joskus pystyä maksa-
maan takaisin. Se erääntyy jonakin päivänä, ja koron maksaminen on vain yksi osa sitä vel-
kasuhdetta. Silloin jos meillä olisi turvaava sijoituskohde, josta me saisimme tuottoa, il-
man muutahan meidän kannattaisi ottaa mahdottomasti velkaa negatiivisella korolla ja si-
joittaa siihen, mutta jos me aiomme sijoittaa turvallisempaan kuin Suomen valtion velka-
papereihin, niin meidän pitäisi sijoittaa ehkä Saksan valtion velkapapereihin, mutta niitten
korko on vielä pienempi kuin Suomen, jolloin se ei ole enää kannattavaa taloudellisesti.
Sen takia itse kuitenkin näen, että kun jos me otamme nyt velkaa, niin se velka erääntyy jo-
nain päivänä, kenties kymmenien vuosien päästäkin, ja vaikka valtion velanotto on täm-
möistä rullaavaa, että sitä yleensä korvataan uudella velalla, niin jos me holtittomasti läh-
demme velkaantumaan, niin silloin tapahtuu se, että meidän korkotaso lähtee nousemaan,
ja silloin me emme pystykään välttämättä korvaamaan sitä uudella velalla samoilla ehdoil-
la ja me joudumme ehkä kierteeseen, jonka päässä ei olekaan niin hyvä talouskehitys kuin
toivottaisiin.

Toinen näkökulma tähän on, että mikä on sitten semmoinen aito investointi, johon lai-
tettaisiin tämä velkaraha, joka otettaisiin. — Jos puheenjohtaja sallii, siirryn tuohon pönt-
töön jatkamaan. 

Ensimmäinen varapuhemies Tuula Haatainen: Se on täysin oikeutettua. Olkaa hyvä.
[Puhuja siirtyy puhujakorokkeelle]

Arvoisa puhemies! Haluan sen verran jatkaa tästä, että monesti ajatellaan, että no laite-
taan johonkin tärkeään yhteiskunnalliseen, vaikkapa infrastruktuurin rakentamiseen —
teitten, rautateitten — mikä sitten tavallaan generoi ja tuo semmoista taloudellista aktivi-
teettia ja työpaikkoja ja hyvää. Näinhän varmasti on, mutta jos me ajattelemme investoin-
tina, niin investoinninhan pitäisi kyetä todella tuottamaan sinä aikana se raha niin, että kun
me olemme velkaa maksamassa, niin meillä on sitten se raha, jolla me maksamme sen ve-
lan takaisin, mutta kokemukset osoittavat, että kun valtiot velkaantuvat, niin aika pitkälle
se velka menee juokseviin menoihin ja vuosittaisiin kuluihin eikä sellaisiin investointei-
hin, jotka tuottavat suoraan sen rahan, jolla maksetaan velka pois. Tämä on se ongelma täl-
laisessa voimakkaassa velkaantumisessa, minkä takia pidän sitä huolestuttavana. 

Tulee mieleen nuoruudesta kokemus. Äidilläni oli tapana sanoa, kun nuorena tuli val-
vottua, että kun nuorena nukkuu, niin se on niin kuin panisi rahaa pankkiin. Mutta kun seu-
raavana päivänä heräsi, niin ei siellä tilillä ollut yhtään enempää rahaa. Saattaa olla, että
2



Pöytäkirjan asiakohta PTK 68/2019 vp
monet tämmöisetkin investoinneiksi kutsuttavat asiat valtiontaloudessa ovat semmoisia,
että eivät ne sitten generoikaan rahaa sinne tilille vaan ne menevät kulutukseen, ja se on in-
vestointi hyvissä ajatuksissa kyllä mutta ei sitten reaalielämässä. Sen takia tämmöinen
maltillinen taloudenpito ja velkaantumiseen huomion kiinnittäminen on äärimmäisen tär-
keää. 

Arvoisa puhemies! Sitten muutama sana tästä yksityishenkilöiden velkaantumisesta.
Meillähän todella oli tässä vasta työryhmä, jota kutsuttiin Mörttisen työryhmäksi, joka esit-
ti makrotalouden näkökulmasta rajoituksia yksityishenkilöiden velkaantumiseen. Siinä oli
lista esityksiä, jotka minusta monelta osin olivat aika hyviä ja kiinnittivät huomiota oikei-
siin asioihin, joihin Suomen Pankki on myös kiinnittänyt huomiota. Siellä oli muun muas-
sa yksi kysymys, joka on viimeisen kymmenen vuoden aikana merkittävästi noussut, nämä
niin sanotut taloyhtiölainat. Tämäkin on kysymys, jota lähestytään tämän vaalikauden ai-
kana kahdesta näkökulmasta. 

Toinen on se, lähdetäänkö niitten ottoa ehkä rajoittamaan, tehdäänkö joku stressitesti,
että se saisi olla vain asuntojen käyvästä hinnasta tietyn verran. Minusta tämmöinen voisi
olla järkevä tapa rajoittaa. 

Samaan aikaan on selvitys siitä, pitäisikö taloyhtiölainojen verovähennysoikeutta vuok-
ratuloista vähentää tai kokonaan poistaa. On hyvä, että tästä tehdään selvitys, koska mis-
sään tapauksessa ilman perusteellista selvitystä tällaista päätöstä ei olisi viisasta tehdä. Se
voisi johtaa odottamattomiin ja sellaisiin seurauksiin, joita ei toivota, myös asuntomarkki-
noilla, varsinkin jos se koskisi myös vanhoja velkoja, niin kuin se tulisi todennäköisesti
koskemaan. En ole tästä ajatuksesta kovin innostunut. 

Sitten tähän liittyy niin sanottu velkakatto, jota siellä esitetään, että se määrä, minkä ver-
ran saisi lainaa otettua, olisi kotitalouden vuoden bruttotuloista neljä ja puoli -kertainen.
Tämäkin kaavamaisesti sovellettuna on kyllä ongelmallinen. Otan esimerkin käytännön
elämästä: Silloin jos perheenlisäystä on tulossa perheeseen, yleensä suunnitellaan vaihtoa
suurempaan asuntoon tai se tulee ajankohtaiseksi. Silloin tarvitaan asuntolainaa, mutta sil-
loin saatetaan hyvinkin olla perhevapailla, jolloin tulot pienenevät. Sen takia tarvitaan eh-
dottomasti tämmöisiä joustoja ja poikkeuksia — jos jonkunlaisia säännöksiä lähdetään te-
kemään — jotka ottavat huomioon eri elämäntilanteet, eikä liian kaavamaisesti. [Puhe-
mies koputtaa] Kyllä keskituloisillakin suomalaisilla pitää olla nyt ja tulevaisuudessa mah-
dollisuus hankkia omistusasunto ja oma koti. 

19.06 Sakari Puisto ps: Arvoisa puhemies! Käsittelyssä on eduskunnan pankkivaltuus-
ton kertomus vuodelta 2018. Tästä talousvaliokunta on antanut mietinnön, jossa on kiinni-
tetty huomiota moniin asioihin, mutta haluan kuitenkin nostaa esiin ja täsmentää vielä eri-
näisiä näkökohtia.

Ensinnäkin tässä talousvaliokunnan mietinnössä todetaan, että Suomen Pankin tase on
kasvanut epätavanomaisten rahapolitiikkatoimien myötä huomattavasti. Tosiaankin Suo-
men Pankin saatavien kokonaismäärä vuoden 2018 lopussa oli yli 100 miljardia euroa.
Tästä merkittävä osa, 45 miljardia euroa, koostui eurojärjestelmän sisäisistä saatavista,
joista suuri osa oli näitä pankkijärjestelmän niin kutsuttuja Target 2 -saatavia. Lopunvii-
meksi näiden saatavien status lienee rinnastettavissa vakuudettomiin saataviin, samaan ta-
paan kuin pankkitalletuksetkin ovat lopunviimeksi nekin saatavia.

Rahapoliittisen elvytystarpeen on kuitenkin tulkittu olevan edelleen voimassa, ja tähän
tarpeeseen on vastattu käyttämällä rahapolitiikan epätavanomaisia toimia, kuten laajoja ar-
3



Pöytäkirjan asiakohta PTK 68/2019 vp
vopaperiostoja. Suomen Pankin taseessa on kohta 7.1 eli niin kutsutut rahapolitiikan har-
joittamista varten pidettävät arvopaperit, joiden suuruus on 45 miljardia. Näistä suurin erä
on puolestaan julkisen sektorin velkapapereiden osto-ohjelma, 28 miljardia. 

Poikkeuksellisissa tilanteissa edellä mainittuihin eriin sisältyy riskinsä, ja nykyinen ra-
hapolitiikan tilanne on vähintäänkin erikoinen nollakorkoineen ja negatiivisine korkoi-
neen. Finanssisijoitusten varallisuusarvoissa on keinotekoista nousua, ja nollakorkotilan-
netta ainakaan tällaisenaan tuskin on koettu koskaan aikaisemmin. Tosiasiassa epäilen, että
keskuspankitkaan eivät tiedä, miten tämä tilanne tulee normalisoitumaan.

Arvoisa puhemies! Haluan myös kiinnittää huomiota tämän nähdyn rahapoliittisen el-
vytyksen seurannaisvaikutuksiin. Keskuspankkien toimien ja rahahanojen avaamisen
myötä pääomavarallisuuden määrä on kasvanut valtavasti. Samaan aikaan ihmisten palk-
kojen ostovoima on vuosien varrella junnannut paikallaan tai jopa laskenut. Samalla palk-
kojen ja työeläkkeiden verotus on kuitenkin verrattain kireää verrattuna tähän pääomasek-
toriin ja kansalaisten ostovoimaa nakertavat kasvaneet asumisen ja liikenteen kustannuk-
set. Tätä taustaa vasten tuskin on mikään ihme, että siellä täällä, mukaan lukien näissä kes-
keisissä länsimaiden finanssikeskuksissa, on nähty melkoista poliittista kuohuntaa. Toi-
von, että pankkivaltuuston kertomuksissa, myös tulevissa, kiinnitetään huomiota näihin
seikkoihin.

Mitä tulee tähän Rinteen hallitusohjelmaan yleensäkin, niin myös tässä pankkivaltuus-
ton kertomuksessa tarkasteltiin julkisen talouden kestävyyttä, ja haluan kiinnittää huomio-
ta siihen, että julkisen talouden suunnitelmassa sivulla 76 on esitetty niin kutsuttu talouden
herkkyystarkastelu ja siinä osoittautuu, että jos talouskasvu Suomessa jää ihan yhdenkin
prosenttiyksikön tästä perusurasta, se tarkoittaisi sitä, että julkisen velan suhde bkt:hen
kasvaisi yli 10 prosenttiyksikköä ja monista näistä Rinteen hallitusohjelman talouslinjauk-
sista käytännössä pohja pettäisi ihan täysin. Eli me olemme tosi kapealla alueella tässä, ja
kun monet edustajat puhuvat täällä, että erilaisia leikkauksia on peruttu ja suunta on kään-
netty, niin kyllä se tilannekuva on tosiasiassa aivan toinen.

19.10 Mari Rantanen ps: Arvoisa puhemies! On pakko tarrata edustaja Lohen puhee-
seen. Hänhän puhui täällä ihan järkeviä julkisen talouden velkaantumisesta ja kertoi siitä,
että noin lähtökohtaisesti pitäisi olla niin, että kun velkaa otetaan, se on ikään kuin inves-
tointi, jolla saadaan sitten tuloja takaisin. No nythän näin ei ole tällä hallituksella, vaan
näyttää siltä, että velkaantuminen vain kiihtyy. Hallituksen esityksessä 89, joka meille tä-
nään tuli, todetaan, että ensi vuonna velan määrän arvioidaan olevan yhteensä noin 2,2 mil-
jardia. Nähtävästi tämä edustaja Lohen esitelmä kaikui kyllä kuuroille korville, kun mitä il-
meisimmin tätä keskustelua ei ole käyty hallituksen sisällä. Täällä sitä kuulemme vain me
oppositio, joka ymmärrämme, mitä velkaantuminen tarkoittaa silloin kun sitä käytetään
pysyvien menojen rahoittamiseen. — Kiitos.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 16/2019 vp
johdosta. Asian käsittely päättyi.
4


	8
	18.56
	18.59
	19.06
	19.10


