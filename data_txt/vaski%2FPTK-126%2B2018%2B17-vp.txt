















































DEMD5E4.tmp.xml


Pöytäkirjan asiakohta PTK 126/2018 vp
Pöytäkirjan asiakohta 

PTK 126/2018 vp

Täysistunto

Keskiviikko 5.12.2018 klo 14.01—16.36

17. Hallituksen esitys eduskunnalle laeiksi yliopistolain ja ammattikorkeakoululain muut-
tamisesta

Hallituksen esitys HE 152/2018 vp
Valiokunnan mietintö SiVM 12/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 17. asia. Käsittelyn pohjana on sivistysvaliokunnan mietintö SiVM 12/2018 vp.
Nyt päätetään lakiehdotusten sisällöstä.

Keskustelu

16.30 Sami Savio ps: Arvoisa puhemies! Tässä esityksessä ehdotetaan muutettavaksi yli-
opistolakia ja ammattikorkeakoululakia, ja tämän esityksen tavoitteena on tarjota korkea-
kouluille uusia mahdollisuuksia vastata tulevaisuudessa ilmeneviin osaamistarpeisiin. Ta-
voitteena on muun muassa kasvattaa korkeakoulututkinnon suorittavien suomalaisnuorten
osuutta ja parantaa jatkuvan oppimisen mahdollisuutta. Tämä esityshän liittyy Korkea-
koulutuksen ja tutkimuksen visio 2030:n toimeenpanoon, ja tällä pitkän tähtäimen visiol-
lahan on myös parlamentaarinen seurantaryhmä.

Arvoisa puhemies! Perussuomalaiset kannattavat tämän lakiesityksen useimpia tavoit-
teita, sillä katsomme, että niillä vastataan ainakin osittain nykyajan haasteisiin sekä opis-
kelun että työelämän jatkuvasti muuttuessa.

Vaikka useimpien ammattien ydinosaamisalueet pysyvät ennallaan, monissa ammateis-
sa vaaditaan yhä enemmän uudentyyppistä osaamista, mihin luonnollisesti koulutuspolitii-
kassa tulee jatkossa varautua. Mutta tulee tietenkin myös muistaa, että tähän koulutuspoli-
tiikan uudistamiseen tulee osoittaa jatkossa myös riittävä rahoitus, jotta suomalaisille löy-
tyy työtä kotimaasta myös jatkossa. Valitettavasti Sipilän hallitus ei ole koulutuspolitiikan
saralla juuri kunnostautunut.

Arvoisa puhemies! Perussuomalaiset kannattavat lähtökohtaisesti opiskelijavalintojen
joustavoittamista, mutta jatkossa on kuitenkin varmistettava, että tilauskoulutuksen sisältö
ja laatu ovat yhdenvertaisia normaalin tutkintoon johtavan koulutuksen kanssa, ja tähän
myös valiokunta on kiinnittänyt mietinnössään huomiota.

Erityisesti haluan tuoda vielä tässä esille, että me perussuomalaiset pidämme useiden
asiantuntijalausuntojen tavoin hyvin ongelmallisena sitä, että erillisvalintojen sääntelyä ai-
otaan muuttaa tässä lakiehdotuksessa. Nähdäksemme se tulisi olemaan lakiesityksen men-
nessä läpi puutteellista. Erityisen ongelmalliseksi tilanne voi muodostua, jos oppilaitosten
sisäänotossa ei nykyiseen tapaan enää varmistettaisi alalle parhaiten soveltuvien hakijoi-
den sisäänpääsyä.
 Tarkistettu
4.0



Pöytäkirjan asiakohta PTK 126/2018 vp
Katsomme, että sen sijaan, mitä tässä lakiehdotuksessa on esitetty, valinnoissa tulisi jat-
kossa noudattaa tiettyä määräaikaa, jonka jälkeen valinnat tehtäisiin hakijoiden parem-
muusjärjestyksessä. Siksi ehdotamme vastalauseessamme erillisvalintojen toteuttamista
koskevaa pykälämuutosta molempiin lakiehdotuksiin sekä tätä samaa asiaa käsittelevää
lausumaehdotusta, ja tulemme tekemään asiaa koskevat viralliset esitykset myöhemmässä
käsittelyvaiheessa.

Yleiskeskustelu päättyi ja asian käsittely keskeytettiin.
2


