















































DEMDF2C.tmp.xml


Pöytäkirjan asiakohta PTK 6/2017 vp
Pöytäkirjan asiakohta 

PTK 6/2017 vp

Täysistunto

Tiistai 14.2.2017 klo 13.59—15.09

7. Hallituksen esitys eduskunnalle laiksi Euroopan unionin lainvalvontayhteistyövirastosta
Hallituksen esitys HE 4/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään hallintovaliokuntaan.

Keskustelu

14.01 Sisäministeri Paula Risikko (esittelypuheenvuoro): Arvoisa rouva puhemies! Eu-
roopan poliisivirasto Europol perustettiin vuonna 1995. Täysimääräisesti se aloitti toimin-
tansa vuonna 1999. EU:n perustamissopimuksessa todetaan, että Europolista tulee säätää
Euroopan parlamentin ja neuvoston asetuksella. Tämän asetuksen neuvottelut on saatu val-
miiksi, ja asetus tuli voimaan 13.6.2016. Sitä sovelletaan kuitenkin vasta 1.5.2017 alkaen,
lukuun ottamatta tiettyjä hallinnollisia säännöksiä, jotka ovat voimassa jo nyt.

Nyt keskustelussa olevassa hallituksen lakiesityksessä on kyse Europol-asetusta täyden-
tävistä kansallisista säännöksistä. Niissä ei esitetä mitään, mikä ei olisi jo tällä hetkellä voi-
massa, mutta koska Europol-asetus kumoaa olemassa olevat Europolia koskevat säännök-
set, tulee kansalliset säännökset antaa uudelleen. Laki tulisi voimaan myös 1.5.2017. Lais-
ta ei aiheudu merkittäviä taloudellisia vaikutuksia. Sen vaikutukset viranomaisten toimin-
taan ovat myös vähäiset.

Hallituksen esityksessä esitetään, että keskusrikospoliisi toimisi Suomen kansallisena
yksikkönä eli eräänlaisena yhteyspisteenä Europolin suuntaan. Krp on tälläkin hetkellä
kansallinen yksikkö. Toiseksi esitetään, että Suomen toimivaltaiset viranomaiset eli polii-
si, Tulli ja Raja voisivat olla suorassa yhteydessä Europoliin, kuten ne voivat olla jo tällä-
kin hetkellä. Kolmanneksi esitetään, että tietosuojavaltuutettu toimisi kansallisena valvon-
taviranomaisena, mitä se on jo tälläkin hetkellä. Vielä esitetään, että rekisteröidyn, joka ha-
luaa käyttää oikeuttaan tarkistaa itseään koskevat tiedot Europolista, on Suomessa tehtävä
tarkistuspyyntö poliisilaitokselle, aivan kuten tälläkin hetkellä.

Lisäksi esityksellä kumotaan nyt voimassa oleva laki Europolia koskevan päätöksen
eräiden säännösten täytäntöönpanosta. — Kiitos.

14.04 Päivi Räsänen kd: Arvoisa rouva puhemies! Europol on siis Euroopan unionin vi-
rasto, jonka toiminta ja tavoitteet ovat kyllä erittäin ajankohtaisia tällä hetkellä. Europolin
tavoitteenahan on rajat ylittävän vakavan rikollisuuden, huumekaupan, laittoman maahan-
muuton, kyberrikollisuuden, ihmiskaupan, rahanpesun ja niin edespäin estäminen, ja siinä
Europol toimii nimenomaan sillä tavoin, että se parantaa tiedustelutietoihin perustuvaa ti-
lannekuvaa ja EU-maiden hyvää yhteistyötä.
 Tarkistettu
4.1



Pöytäkirjan asiakohta PTK 6/2017 vp
Europolin toiminta on erityisen tärkeää nimenomaan pienten jäsenmaiden kuten Suo-
men kannalta, ja käytännössä ongelmana on viime vuosina ollut sen toiminnassa se, että
suuret jäsenmaat eivät ole aina niin halukkaita antamaan sitä tiedustelutietoa Europolille, ja
tämä on asia, jota käytännössä joudutaan jatkuvasti pitämään esillä ja kehittämään. Nyt tie-
tysti hyvin ajankohtainen asia on Ison-Britannian irrottautuminen Euroopan unionista. Iso-
Britanniahan on lainvalvonnan, viranomaistiedustelun suurvalta, ja on erittäin tärkeää, että
Britannian ja Euroopan unionin yhteistyö tässä tiedustelutiedon jakamisessa ja keräämises-
sä voisi tuon brexitin jälkeenkin toteutua.

Kaiken kaikkiaan tämä Europol-asetus on sinänsä ihan linjassa sen tavoitteiden kanssa
ja siinä mielessä täysin hyväksyttävä. Asia on erittäin tärkeä, ja Europolin toimintaa on tär-
keää tukea.

14.06 Antero Laukkanen kd: Arvoisa rouva puhemies! Ilolla tervehdin tätä esitystä juu-
ri sen takia, että se syventää merkittävästi yhteistyötä koko euroalueella, ja niin kuin tässä
edustaja Räsänen hyvin kuvasi, niin tiedonsaannista ynnä siihen liittyvistä asioista tulee
semmoinen moraalinen velvoitekin tämän lain myötä, että yhteistyö tiivistyy ja tietoa jae-
taan. Tätä kautta Suomi todennäköisesti pystyy vielä paremmin valvomaan omia rajojaan
ja omaa turvallisuuttaan, koska meillä on jatkuvasti ajankohtaista tietoa siitä, mitä mai-
demme alueilla tapahtuu. Joten toivon, että kun tätä esitystä täällä käsitellään, niin vielä
vahvemmin voisimme todeta ja kirjata nämä Suomeen liittyvät edut, jotka tässä nyt tulevat
voimaan.

14.07 Timo Heinonen kok: Arvoisa rouva puhemies! Europol tekee tärkeää työtä, avus-
taa EU-maiden lainvalvontaviranomaisia vakavan rikollisuuden ja terrorismin torjunnas-
sa. Tällainen rajat ylittävä rikollisuus ja toimintahan on tänä päivänä aivan erilaista kuin
vielä muutamia vuosia sitten osattiin ajatellakaan: sen rinnalle on tullut terrorismi, jonka
estämiseksi meidän pitää tehdä kaikki mahdollinen. Myöskään sisäisen ja ulkoisen turval-
lisuuden erottaminen toisistaan ei ollut kovinkaan paljon puheissa vielä muutamia vuosia
sitten, mutta tänä päivänä se on hyvin yleistä, että niitä ei nähdä enää selkeästi toisistaan ir-
rotettavina.

Meillä Suomessahan paraikaa tehdään tiedustelulainsäädännön uudistamista niin sivii-
li- kuin sotilastiedustelun osalta, [Puhelin soi täysistuntosalissa] ja olemmehan olleet tie-
tyllä tavalla Euroopassa ja ehkä maailmassakin hieman outo lintu tässä kysymyksessä. Jos
katsomme, mitä esimerkiksi läntinen naapuri on onnistunut ajantasaisella tiedustelulain-
säädännöllä tekemään — he ovat onnistuneet estämään useampia terroristi-iskuja — niin
on aivan perusteltua, että me ennen muuta näissä kysymyksissä olemme aktiivisia ja etu-
nojassa. Tätä työtähän nyt on paraikaa tehty, ja toivon, että se työ valmistuisi mahdollisim-
man pian, sillä emme mekään missään lintukodossa enää elä.

Puhemies Maria Lohela: Kuka tunnustaa, että puhelin soitti kahvikutsua? — Seuraavak-
si edustaja Zyskowicz.

14.09 Ben Zyskowicz kok: Arvoisa rouva puhemies! On helppo jatkaa tästä, mistä edus-
taja, ystäväni Timo Heinonen puhui. [Timo Heinonen: Hyvää ystävänpäivää!] Suomessa
poliisille kaivataan lisää voimavaroja, ja tästä on aika laaja yhteisymmärrys, mutta tiedäm-
me samalla, miten vaikeassa taloudellisessa tilanteessa Suomessa tällä hetkellä ollaan.
2



Pöytäkirjan asiakohta PTK 6/2017 vp
 Voimavarojen ohella toinen kysymys on poliisin toimintavaltuudet, enkä lainkaan ym-
märrä enkä hyväksy sitä, että suomalaiselle poliisille ei ole annettu kaikkia niitä toiminta-
valtuuksia, jotka demokraattisissa oikeusvaltioissa, muissa maissa, on pystytty antamaan.
Me emme todellakaan tarvitse sellaisia niin sanottuja ihmisoikeusjuristeja, jotka hyppivät
seinille heti, kun vähän tulee puheeksi poliisin toimintavaltuuksien vahvistaminen. Muis-
tutanpa siitä, että kun aikanaan poliisille annettiin mahdollisuus tietyissä rajatuissa tilan-
teissa tuomioistuimen päätöksellä puhelinkuunteluun ja teletunnistetietoihin, niin silloin-
kin eräs nykyisinkin edelleen aktiivinen niin sanottu ihmisoikeusjuristi vastusti tätä ja kat-
soi, että ollaan menossa isoveli valvoo -yhteiskuntaan tai poliisivaltioon. Tänä päivänä tie-
dämme, että lukuisat alamaailman keskinäiset välienselvittelyt — surmat, murhat, huume-
rikokset — on onnistuttu ratkaisemaan nimenomaan sen ansiosta, että  tietyissä olosuh-
teissa poliisilla on tuomioistuimen luvalla mahdollisuus puhelun kuunteluun ja teletunnis-
tetietoihin. Eli kaikki ne valtuudet suomalaisella poliisilla pitää olla, jotka demokraattisis-
sa oikeusvaltioissa voi olla.

14.11 Hannu Hoskonen kesk: Arvoisa rouva puhemies! Tämä lakiesitys on hyvä ja kan-
natettava. On kuitenkin kiinnitettävä huomiota siihen, että kun Europolille luodaan uusia
toimintamahdollisuuksia, niin on pidettävä huoli siitä, että ei luoda turhaa uutta byrokra-
tiaa vaan poliisin saamat toimivaltuudet ovat selkeät ja valvottavissa olevat mutta toisaalta
sitten myös on rahaa ja toimintamahdollisuuksia, resursseja riittävästi. Suomessa tilanne
on parantumassa senkin suhteen, kun tiedustelulainsäädäntöä ollaan parhaillaan valmiste-
lemassa, ja todellakin tarvitaan maan turvallisuuden kannalta sellainen tiedustelulaki, joka
antaa aidosti ne instrumentit, joita poliisi tarvitsee kansallisen turvallisuuden valvomiseen
muun muassa ylikansallisesti toimivaa rikollisuutta vastaan. Euroopan unioni tässä mieles-
sä on aivan oikea foorumi, jonka välityksellä voidaan yhteistyötä tehdä, vaihtaa tietoja ja
nimenomaan toimia Euroopan sisällä yhteisesti järjestäytynyttä rikollisuutta vastaan.
Kaikki tiedämme, että yksittäinen maa, pieni maa, ei pysty omalla alueellaan kovin paljoa
asiassa tekemään, koska rikolliset käyttävät koko Euroopan aluetta hyväkseen ja kansain-
välisiä, nykyaikaisia tiedonvälitysvälineitä, internet tarjoaa valtavan hienot mahdollisuu-
det. Tätä varten tiedustelulainsäädäntö on saatava kuntoon ja pidettävä huoli siitä, että kun
rahaa ja resursseja annetaan, niin se kaikki menee aidosti siihen tutkimustoimintaan. Toi-
von, että tästä uudesta virastosta, mikä se sitten onkaan ollessaan valmis aikanaan, Euro-
polistahan tässä puhutaan, ei nyt tulisi valtavaa uutta virastokompleksia, jossa istuisi val-
tava määrä virkamiehiä ilman, että he ovat varsinaisesti aktiivisessa poliisitehtävässä, tut-
kimassa asioita. Hyvä esitys tämä on, sitä lämpimästi kannatan ja toivon, että Suomessa
tämä tiedustelulainsäädäntö saadaan vihdoin ajan tasalle.

14.13 Mikko Alatalo kesk: Arvoisa rouva puhemies! Todellakin, tämä hallituksen esitys
on kannatettava EU:n lainvalvonnan yhteistyöstä. Europolillahan on hyvin keskeinen ase-
ma Euroopan turvallisuusjärjestelmässä: se on lainvalvontaoperaatioiden toteutuksen tuki-
ja, se on lainvalvontaviranomaisten tietojenvaihdon tärkeä tekijä rikosasioissa, se on myös
asiantuntijakeskus, ja siellä työskentelee rikosanalyysien huippuosaajia. Tässä mielessä
yhteistyö Suomellekin on tärkeää, kun tiedämme rajat kotimaisen poliisin osalta taloudel-
lisesti, ja yhteistyö tässä auttaa. Me emme todellakaan enää elä lintukodossa edes täällä
Suomessa, jos ajattelemme myös terrorismin uhkaa. Näin ollen meidän täytyy olla samalla
viivalla ja yhteistyössä Europolin kanssa, mitä tulee rikosten tutkimiseen.
3



Pöytäkirjan asiakohta PTK 6/2017 vp
Muistan hyvin tuon teletunnistekeskustelun. Se oli liikenne- ja viestintävaliokunnassa,
ja itse edustin siinä varsin pragmaattista linjaa, ei niin, että mitään urkintayhteiskuntaa teh-
dään, mutta niin, että poliisilla on riittävät valtuudet tunnistaa, minne puhelut ovat suun-
tautuneet.

Sen verran vielä lopuksi tuosta brexitistä, että siellä on veroparatiisia, Isle of Mania ja
Jerseytä, ja jos Britannia tosiaan nyt lähtee, niin kuin lähtee, pois EU:sta, niin sinne var-
masti lentää pikkukoneella tiettävästi rahasalkut täynnä, niin että tässäkin mielessä Euro-
polia varmasti tarvitaan. Harmaa talous on aika suuri näillä saarilla.

14.14 Mika Raatikainen ps: Arvoisa rouva puhemies! Hallituksen esitys on kaikin puo-
lin kannatettava. Voin syvällä rintaäänellä todeta, että Europol on kokoonsa nähden erit-
täin tehokas yksikkö. Olen itse ollut siellä töissä jonkun aikaa reilu kymmenen vuotta sit-
ten, ja siellä on huippuosaamista. Tosin pitäisi varmistaa myöskin se, että tiedustelulain-
säädäntö täällä etenee, koska jotta tietoa voi vaihtaa, niin pitää olla myöskin tietoa, mitä voi
vaihtaa. Tosin Europol ei ole mikään markkinapaikka, että saadaan tietoa vain, jos anne-
taan tietoa. Se toimii muutenkin. Nyt juuri kuulin, että sinne on lähdössä Länsi-Uuden-
maan poliisipäällikkö Jari Liukku, erittäin hyvä ammattimies, ja lähtee täydentämään näitä
muita asiantuntijoita siellä. Se on Suomelle hyvä markkinapaikka myöskin näyttää sitä,
miten tietojenvaihto toimii, koska Suomessa viranomaisten välillä meillä on ollut aina erit-
täin hyvä tietojenvaihto ja sitä Europolillakin ehkä vielä voidaan aina parantaa ja voidaan
katsoa Suomesta vähän mallia.

Kiitokset vielä erikseen edustajalle Ben Zyskowicz erittäin hyvästä puheesta. — Kiitok-
sia.

14.15 Pertti Salolainen kok: Arvoisa rouva puhemies! On todellakin niin, että Suomi on
pahasti jäljessä näissä tiedusteluasioissa ja tarvitsemme kiireellisellä aikataululla sekä si-
viilitiedustelulain että sotilastiedustelulain. Parhaillaan näitä lakeja valmistellaan, ja myös-
kin parlamentaarinen työryhmä on valmistelussa mukana. Ja pyrkimyksenä on, että saatai-
siin valmista tämän kevään aikana, jotta sitten syksyn aikana voitaisiin näitä lakeja käsitel-
lä ja saada lait voimaan ensi vuoden alussa, tämä on semmoinen tavoiteaikataulu. Mehän
olemme olleet todella hyvin pahasti jäljessä tässä kehityksessä, ja on aika turhauttavaa, että
esimeriksi ulkoministeriön vakoilutapauksessa saimme ulkovallalta tiedot siitä, että tällais-
ta oli Suomessa tapahtunut jo monia, monia aikoja. Eli tämä asia on saatava pikaisesti kun-
toon.

14.17 Veera Ruoho ps: Arvoisa puhemies! Lainvalvontayhteistyö on ajassamme äärim-
mäisen tärkeää järjestäytyneen rikollisuuden, terrorismin ja muiden vakavan rikollisuuden
muotojen ehkäisyssä ja torjunnassa. Suurin uudistushan operatiiviselta kannalta on tieto-
jenkäsittelysääntöjen muuttuminen siten, että järjestelmäkohtaisista säännöistä siirrytään
käyttötarkoitussidonnaisiin sääntöihin. Hallituksen esitys laiksi Euroopan unionin lainval-
vontayhteistyövirastosta on kannatettava. Edustaja Raatikaisen tavoin voin sanoa, että
Suomen poliisi kiittää tästä laista.

14.17 Päivi Räsänen kd: Arvoisa rouva puhemies! Kiitän siitä, että ministeri Risikko oli
itse tämän esityksen esittelemässä ja hyvin ja perusteellisesti sen esittelitte. Mutta olisin
kiinnostunut kuulemaan, minkälainen näkemys teillä on — kun käytte näissä ministerineu-
4



Pöytäkirjan asiakohta PTK 6/2017 vp
voston kokouksissa ja varmasti olette siellä myös brittikollegan kanssa keskustellut — sii-
tä, millä tavalla tämä tiedusteluyhteistyö ja yhteistyö Europolin puitteissa tulee brexitin jäl-
keen ja sen yhteydessä jatkumaan.

14.18 Antero Laukkanen kd: Arvoisa rouva puhemies! Olisin ministeri Risikolta kysy-
nyt, mitä mahdollisia lisäkuluja tästä on syntymässä: tarvitaanko lisää resursseja ja onko
tähän sitten varauduttu?

Puhemies Maria Lohela:  Ministeri Risikko, 3 minuuttia.

14.18 Sisäministeri Paula Risikko: Arvoisa rouva puhemies! Kiitoksia näistä kommen-
teista. Täällähän tuli hyvin laaja-alaisesti myös tästä meidän turvallisuudesta ja siihen liit-
tyvistä asioista, ja myöskin kiinnitettiin huomiota meidän tulevaisuuden haasteisiin.

Kun mietimme meidän tulevaisuutta, niin emmehän me enää pysty erottamaan sisäistä
ja ulkoista turvallisuutta. Me olemme aivan erilaisessa tilanteessa kuin mitä jopa kaksi
vuotta sitten, jopa vuosi sitten, ja täällä te, jotka käytitte puheenvuoron, osoititte ymmärtä-
vänne tämän tilanteen. Hiljattain, viime viikolla, tuli selvitys myös siitä, että vaaditaan täl-
lainen yhteinen tilannekuva, ei ainoastaan turvallisuusviranomaisilta vaan kaikilta meiltä
päättäjiltä, ja se onkin nyt tarkoitus, että tulevassa hallituksen puoliväliriihessä otetaan tätä
turvallisuutta ja siihen liittyvää tilannekuvaa vielä tarkemmin.

Yhteinen tilannekuva ei riitä, vaan tarvitaan myös toimintavaltuudet. Toitte täällä esille
erinomaisen hyvin tämän tiedustelulainsäädännön, ja vielä, jälleen kerran, täältä edestä ve-
toan teihin, arvoisat kollegat, arvoisat kansanedustajat: Olette paljon vartijoina siinä, että
me saamme tämän tiedustelulainsäädännön eteenpäin. Se on aivan ehdotonta tässä yhteis-
kunnallisessa tilanteessa.

Kaiken kaikkiaan meillä on hyvin paljon tehtäviä. Niitä tulee näistä meidän uhkista, po-
liiseille tulee jatkuvasti uusia tehtäviä, edellytetään, mutta meidän pitää huolehtia, että ne
toimintavaltuudet ovat sitten myöskin tehtävien mukaisia. Myös suorituskykyyn ja muihin
resursseihin meidän pitää satsata, ja olen todella tyytyväinen siihen, että me saimme täy-
dentävässä budjettiesityksessä niille 200 poliisihenkilölle nyt lisätoimiaikaa: määräaikai-
set 200 henkilöä, jotka olivat vaarassa jäädä työttömäksi, pystyttiin palkkaamaan, ja se on
hyvin paljon kiitosta sitten tuonut. Mutta totta kai ei riitä vielä sekään, vaan meidän pitää
jatkuvasti kehittää ammattitaitoa. Meidän pitää huolehtia, että tiedonkulku on hyvä niin
turvallisuusviranomaisten kuin muittenkin viranomaisten välillä, ja sitten meidän pitää
muistaa tietenkin se, että yhteistyötä pitää olla kaikkien viranomaisten välillä. Myöskin
priorisointi, tehtävien priorisointi on meillä listalla.

EU-yhteistyöstä sanoisin, että todella, meidän pitää kehittää rajat ylittävää yhteistyötä.
Europol on yksi tässä, tällainen eräänlainen priimusmoottori, joka koordinoi sitä myöskin
ja tuottaa meille sitä tietoa, mitä meillä ei välttämättä olisi. Ja olen oikein ylpeä siitä, että
poliisipäällikkö Jari Liukku sinne nyt lähtee tehtäviin. Se on meillä kyllä yksi ylpeydenai-
he, että saatiin suomalainen, osaava poliisihenkilö sinne mukaan.

Edustaja Räsänen kysyi tästä tiedusteluyhteistyöstä. Kaiken kaikkiaan uskon, että huo-
limatta brexitistä me pystymme huolehtimaan siitä, ja se on nyt yksi Europolinkin tehtävä,
että se huolehtii joka tapauksessa tästä tiedusteluyhteistyöstä, huolimatta siitä, että brexit
tapahtuu.

Kiitoksia näistä kommenteistanne, ja työ jatkuu.
5



Pöytäkirjan asiakohta PTK 6/2017 vp
14.21 Pauli Kiuru kok: Arvoisa rouva puhemies! Ministeri Risikko piti hyvän esittelypu-
heen ja täydensi sitä. Sen verran vielä kysyn, kun tässä tuli puhetta tästä rajat ylittävästä yh-
teistyöstä: Nyt tässä länsirajan toisella puolella Ruotsissa on aika paljon kuulunut ikäviä
uutisia, autoja on räjäytetty, murhat ovat lisääntyneet, rikosten selvitykset ovat heikenty-
neet, ja nyt ihan viime viikolla taisi olla tilanne, jossa jengi kävi suoraan poliisipartion
kimppuun väkivaltaisesti. Onko Ruotsin puolelta jotain opittavissa, miten yhteistyö toimii
sinne päin, ja onko jotain sellaisia signaaleja, joista meidän pitäisi olla erityisen huolis-
saan, kun vertaamme Ruotsin ja Suomen tilannetta?

14.22 Markku Eestilä kok: Arvoisa rouva puhemies! Oma puheenvuoroni on samankal-
tainen kuin edustaja Kiurun puheenvuoro. On tärkeää, että me kehitämme kansainvälistä
yhteistyötä ja tietojenvaihtoa, mutta meidän täytyy myös arvioida omaa sisäistä turvalli-
suutta siitä näkökulmasta, onko meidän omat poliisiresurssit kohdennettu oikein. Kun
kuuntelee eri asiantuntijoita ja katselen isoissa kaupungeissa huumeongelman vakavaa le-
viämistä ja koko ajan lisääntyviä ongelmia — ja juuri tämä edustaja Kiurun nostama esi-
merkki Ruotsista — niin arvio on se, että huumetyöhön, nuorisotyöhön tarvittaisiin 150—
200 poliisia lisää. Siihen on aktiivisesti puututtava sen takia, koska meidän sisäinen turval-
lisuus on myös sen takia muuttunut oleellisesti, että meille väistämättä on tullut sellaisia ih-
misiä maahan, joiden toimintatavoista me emme täysin varmoja voi olla. Tämä on iso va-
kava ongelma, ja tämä on kytkennässä myös nuorten ylivelkaantumisiin ja muihin epämie-
littäviin asioihin.

14.23 Antero Laukkanen kd: Arvoisa rouva puhemies! Tässä esityksessä viitataan artik-
la 20:een, jossa säädetään jäsenvaltioiden ja Europolin henkilöstön pääsystä Europolin säi-
lyttämiin tietoihin, ja artiklaan 21 Eurojustin ja Olafin pääsystä Europolin sälyttämiin tie-
toihin. Kysyisin ministeriltä, onko ollut ajatuksissa tarkentaa nyt Suomen tietoturvalain-
säädäntöä tältä osin, että voimme varmistua siitä, että nyt, kun tämä tietojensaanti hyvin
merkittävästi lisääntyy ja kasvaa, ei synny tietoturvariskiä tässä.

14.24 Veera Ruoho ps: Arvoisa puhemies! Viitaten tuohon, mitä edustaja Eestilä toi esil-
le, haluan sanoa, että samaa mieltä olen siitä, että tämä on kyllä todellakin huolestuttava ti-
lanne, että huumausainerikollisuus on kasvussa. Sitten kun otetaan siihen mukaan myös se,
että meille yhä enemmän jää maahan näitä paperittomiakin, joilla ei ole mahdollisuutta
laillisiin töihinkään, niin se on kyllä sitten taas semmoinen ala, mistä niitä töitä sitten kyllä
valitettavasti löytyy. On jo tiedossa ja näkyvissä Uudellamaalla, että näissä huumeliigois-
sa on nimenomaan tiettyjä ulkomaisia kansalaisuuksia tai taustakansalaisuus on ulkomail-
la.

Puhemies Maria Lohela: Ministeri Risikko, 2 minuuttia.

14.25 Sisäministeri Paula Risikko: Arvoisa rouva puhemies! Täällä kysyttiin myös ta-
loudellisista vaikutuksista, ja tällä ei varsinaisesti taloudellisia vaikutuksia niinkään ole.

 Täällä nostettiin erittäin tärkeitä teemoja, mihin pitää keskittyä: Huumetyö, talousrikol-
lisuus, josta me olemme myöskin linjanneet, että se on painopisteenä. Tämä nuorten paris-
sa tehtävä työ liittyen myöskin huumeisiin ja syrjäytymiseen. Meillä on tämä Ankkuri-
malli, jossa moniammatillisena tiiminä autetaan nuoria rikoksen tehneitä kaidalle polulle.
6



Pöytäkirjan asiakohta PTK 6/2017 vp
Myöskin nettipoliisityö, jota on pystytty nyt vahvistamaan, on erinomaisen hyvä asia. Ter-
rorisminvastainen työ, johon täällä viitattiin ihan edustajien kysymyksissä, on meillä sel-
lainen asia, johonka me nyt muun muassa tarvitsemme sitä tiedustelulainsäädäntöä. Kaik-
ki ne tiedot, mitä meillä on terrorismista — mehän emme ole nyt tällä hetkellä missään ni-
messä mikään ykköskohdemaa, hyvä niin, mutta se voi yhdellä kerralla muuttua, ja siitä
syystä meidän pitää olla etukenossa ja varautuneita tähän asiaan.

Minä itse koen, että on tärkeää, että keskustellaan täällä eduskunnassakin aina silloin täl-
löin tästä tilannekuvasta, siitä, missä mennään, ja toivonkin, että näitä tällaisia keskustelu-
tilaisuuksia meillä on jatkossakin. Kiitos näistä kommenteista. Edelleen meillä on luotta-
mus poliisiin, meillä on luottamus meidän turvallisuustyöntekijöihin ja turvallisuuspuolen
työntekijöihin, mutta me tarvitsemme tämän turvallisuuden luomiseksi myöskin sitä kan-
sainvälistä yhteistyötä.

Keskustelu päättyi.

Asia lähetettiin hallintovaliokuntaan.
7


