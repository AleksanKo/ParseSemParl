















































DEMBD8B.tmpSave.xml


Pöytäkirjan asiakohta PTK 2/2016 vp
Pöytäkirjan asiakohta 

PTK 2/2016 vp

Täysistunto

Torstai 4.2.2016 klo 15.59—21.43

8.  Hallituksen esitys eduskunnalle laiksi maataloustuotteiden markkinajärjestelystä anne-
tun lain muuttamisesta

Hallituksen esitys HE 142/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 8. asia. Puhemiesneuvosto ehdottaa, että asia lähetetään maa- ja metsätalousvalio-
kuntaan.

Keskustelu

18.47 Maatalous-  ja  ympäristöministeri  Kimmo  Tiilikainen (esittelypuheenvuo-
ro): Arvoisa puhemies! Vaikka ilta on pitkällä ja keskustelu on jatkunut, niin katson kui-
tenkin aiheelliseksi tästä asiasta muutaman sanan sanoa eduskunnalle.

Kyseessä on siis hallituksen esitys laiksi maataloustuotteiden markkinajärjestelyistä.
Suomeksi sanottuna tämä tarkoittaa sitä, että kun eduskunta on monissa keskusteluissa
kantanut suurta huolta viljelijöitten toimeentulosta ja tuotannon kannattavuudesta, niin
tämä markkinoihin vaikuttaminen — harvoja keinoja, mitä lainsäätäjien käsillä on — on
sitä, että vahvistetaan tuottajien mahdollisuutta toimia yhdessä, jotta se markkina-asema
sitä kautta vahvistuisi. Ja tässä esityksessä tuodaan mahdollisuus nyt EU-lainsäädännön
hyväksymien naudanliha- ja peltokasvisektoreiden tuottajaorganisaatioille, jotka saavat
ikään kuin tämmöisen poikkeuksen, että yrittäjät voivat toimia yhdessä. Sitä ei katsota kil-
pailun rajoittamiseksi eikä kartellisäädöksistä johtuen kielletyksi, vaan suorastaan kannus-
tetaan tuottajia toimimaan näissä tuottajaorganisaatioissa ja koordinoimaan tuotantoa, te-
hostamaan tuotantoa ja toimimaan markkinoilla yhdessä, niin että tuo kannattavuus voisi
sitä kautta parantua.

Kaiken kaikkiaan nämä ovat tervetulleita lakimuutoksia, ja kun nämä eduskunnan läpäi-
sevät, niin toivon toki, että tuottajakenttä arvioi näitä lain tarjoamia mahdollisuuksia. Ja
täytyy sanoa tässä kohtaa, että kysyntää myös muitten tuotantosuuntien markkinaorgani-
saatioille on. Meillähän jo tälläkin hetkellä on esimerkiksi hedelmien, vihannesten ja mai-
don kohdalla mahdollisuus näitä markkinaorganisaatioita perustaa, mutta tätä tullaan myös
jatkossa laajentamaan.

18.49 Jari Myllykoski vas: Arvoisa rouva puhemies! Haluaisin kysyä ministerin näke-
mystä siihen, että kun tämä mahdollisuus tulee, niin mitkä sen vaikutukset ovat kuluttajaa
kohtaan. Olisiko mahdollista ajatella niin, että tällä uudella muutoksella voitaisiin lähentää
markkinoita niin, että meillä jää joku porras välistä pois, jolloin tuottaja saa paremman hin-
nan tuotteelleen ja kuluttaja voi saada halvemmalla sen tuotteen, jos tämmöinen mahdol-
 Tarkistettu
4.0



Pöytäkirjan asiakohta PTK 2/2016 vp
listetaan? Onko ministerin näkemyksen mukaan mahdollista, että tämä voisi parantaa ku-
luttajan asemaa ja että se samalla voisi alkutuotannon osalta tuoda siihen kannattavuutta
enemmän? Mikä on ministerin näkemys siihen, voiko tällä olla vaikkapa lähiruokabisnek-
seen tavallaan paremmat mahdollisuudet, kun luodaan isompia organisaatioita? Tämmöi-
nen verkossa tapahtuva markkinointi voi kehittyä niin, että asiakas saa paremmin laajem-
man tuotantovalikon. Ja mitä tämä mahdollistaa esimerkiksi hankintalakiin nähden, tulee-
ko vaikkapa alueellisesta organisaatiosta mahdollisesti parempi ja kyvykkäämpi vastaa-
maan myös hankintaan, ja sitä kautta ehkä ulkolaisen tuotteiston kanssa kilpailuedellytyk-
set voisivat parantua vaikkapa nyt suomalaisessa kouluruokailussa, sairaaloiden hankin-
noissa ja niin edelleen? Me haluamme tässä yhteiskunnassa tietää, mitä meidän lapsemme
syövät, ja kun tällä hetkellä meidän alkuperäistuotantomerkinnät eivät koske lihavalmis-
teita, haluan nyt inttää tässä vähän ministeriltä, mitä tämä voi tarkoittaa koko meidän ruo-
kaketjussa.

18.51 Markku Pakkanen kesk: Arvoisa puhemies! Ministeri otti tärkeän asian esille,
tuottajien mahdollisuuden toimia yhdessä tulevaisuudessa, kun kotimaista ruokaa markki-
noidaan — tärkeä asia.

Edustaja Myllykoski nosti tuossa hankintalain. Itsekin kiinnittäisin siihen huomiota. Mi-
ten ministeri näkee, onko hankintalaki tällä hetkellä mahdollisesti esteenä, esimerkiksi kun
tuottajat myyvät omaa, tuottamaansa ruokaa suoraan esimerkiksi kouluille, yhteiskunnalle
taikka sitten suoraan kuluttajille? Onko osuustoiminnassa mahdollisuutta tämmöiseen,
voisiko osuustoiminnallisten yritysten tai tämmöisten perustaminen olla tänä päivänä hel-
pompaa? Tuottajat keskenään muodostaisivat osuustoiminnan, millä markkinoida. Miten
ministeri näkee tämmöisten asioitten mahdollisuuden?

18.52 Riitta Myller sd: Arvoisa puhemies! Tuossa edellä oli lyhyt keskustelu kasvinter-
veydestä ja puhuttiin siitä, että Suomella on tässä monia etuja puolellaan. Itse ajattelisin si-
tä, että meidän täytyisi myös parantaa meidän ruoanvientiponnisteluja. Miten ministeri nä-
kee sen, että tällaisen yhteistyön kautta voitaisiin löytää joitakin tuoteryhmiä, joilla luo-
daan — kun otetaan siihen mukaan ne hyvät mielikuvat, mitkä esimerkiksi liittyvät puh-
taaseen maahan, jossa se ruoka tuotetaan, myöskin niihin ilmasto-olosuhteisiin, mitkä
meillä on, ajatellen vaikka yötöntä yötä ja valon määrää, mitä jotkut kasvit saavat — täl-
lainen brändi, että me myymme muutakin kuin pelkkää suuhunpantavaa, me myymme laa-
tua, me myymme erityistuotteita? Itse näkisin, että tämäntyyppinen yhteistyö tuottajien
kanssa ja siihen liitettynä myöskin jalostus ja markkinointiorganisaatio voisivat ainakin
joillakin alueilla lisätä paitsi tuotannon volyymia ja työpaikkoja myöskin ihan tällaista
alueiden tunnettuutta, ajatellaanpa vaikka maailmalta erilaisia paikkoja, jotka myyvät alu-
eena, jo sellaisenaan, elintarvikkeita.

18.54 Mikko Savola kesk: Arvoisa rouva puhemies! Tämä on erittäin tervetullut uudis-
tus. Suomalainen tuottaja on kyllä hyvin voimakkaassa puristuksessa ollut jo pidemmän ai-
kaa, ei pelkästään kansainvälisen tilanteen ja tukipolitiikan vuoksi, vaan sen vuoksi, että
tuotteesta ei ole saatu sitä oikeutettua hintaa, joka tuottajalle kuuluu. Meillä on kauppa,
meillä on teollisuus, sitten sen jälkeen tulevat tuottajat. Nämä väliportaat kaikki, ennen
kuin pellolta se ruoka siirtyy kaupan hyllylle ja sieltä ihmisten lautasille, vievät kaikkein
suurimman osan, eikä sille, joka sen suurimman työn tekee, tuottajalle, jää sitä oikeutettua
2



Pöytäkirjan asiakohta PTK 2/2016 vp
osuutta. On tehty monia tutkimuksia, joiden mukaan se tuottajan osuus on kyllä häviävän
pieni. Se on liian pieni, ja tähän on saatava muutosta.

Kysyisinkin nyt ministeri Tiilikaiselta: Olette tietysti ministeriössä arvioineet vaikutuk-
sia muun muassa tämän lakiesityksen osalta. Mitä ne tulisivat olemaan? Minkälaista vies-
tiä viljelijöille antaisitte tämän lain voimaantulon osalta? Miten näette vaikutukset mahdol-
lisesti myös tuottajahintoihin ja tuottajan asemaan tulevaisuudessa, kun tämä ja näitä mo-
nia muita hyviä lakiesityksiä, joita tämä hallitus tuo, saadaan voimaan?

18.55 Timo Heinonen kok: Arvoisa rouva puhemies! Tämän esityksen kiittäjiin on help-
po liittyä mukaan. Tässä on ehkä hieman laajemminkin keskusteltu suomalaisesta ruoasta.
Tietysti yksi tärkeä asia on se, että tieto siitä, mistä ruoka tulee, olisi mahdollisimman hy-
vin ihmisillä, ja siinä tietysti ruoan alkuperämerkinnät ovat tärkeä osa.

Myös hankintalaista on puhuttu. Jos itse olen oikein ymmärtänyt, niin kyllä meidän han-
kintalaki antaa aika hyvät mahdollisuudet myös lähellä tuotetun ruoan, lähiruoan, ja suo-
malaisen ruoan suosimiseen ihan lain sallimissakin puitteissa. Valitettavasti aika usein —
tässäkin salissa meistä lähes kaikki ovat kuntapäättäjiä — niitä päätöksiä tehdään kunnissa
ja tehdään usein kilpailutuksessa pelkästään rahanäkökulmasta. Itse tulen sellaisesta kun-
nasta, jossa juuri laajassa kilpailutusrenkaassa tehtiin kilpailutus. Jäin kovin yksin siinä
puolustamaan niitä kriteereitä, jotka olisivat tuoneet mahdollisuuden lähiruoan tarjoami-
seen. Jatkossakin maito tuodaan satojen kilometrien päästä, toivottavasti ei sentään ulko-
mailta, mutta joka tapauksessa satojen kilometrien päästä eikä sieltä, mihin tämän alueen
maidot menevät. Kyllä siinä tietysti ympäristö kiittäisi, sillä olisi työllisyysvaikutuksia ja
paljon, paljon muuta, että nämä kilpailutukset ja hankinnat voitaisiin niin tehdä. Olen va-
kuuttunut, että vähän kuljetettu, vähän pakattu, vähän säilötty ruoka on kyllä varmasti
maukkaampaa meidän koululaisille ja ikäihmisillekin erilaisissa palveluasunnoissa. Toi-
voisinkin, että ministeriössä voitaisiin vaikkapa etsiä sellaiset kunnat taikka alueet, missä
on tehty tällaisia fiksuja hankintapäätöksiä, (Puhemies koputtaa) missä on otettu huo-
mioon lähiruoka, ja näitä voisi ehkä (Puhemies: Aika!) levittää hyvinä esimerkkeinä ym-
päri Suomea.

18.58 Anne Kalmari kesk: Arvoisa rouva puhemies! Kun tämä keskustelu vähän riistäy-
tyy sivuraiteille, mutta erittäin hyville sivuraiteille, niin vielä lähiruokakerhon puheenjoh-
tajana haluan kommentoida, että on erittäin tärkeää, että näitä julkisia ruokahankintoja nos-
tetaan esiin, ja muistattehan, kaikki täällä läsnä olevat, että meillä on valmis valtuustoaloi-
tepohja siihen, että julkiset ruokahankinnat voidaan kilpailuttaa kestävästi. Se on siis val-
tuustotason perälautapäätös, joka tarvitaan ensin, että sitten nämä hankkijat voivat saada
selkänojaa, ja sitten on kyllä konstit, miten tämä ilman markkinaoikeuteen joutumista teh-
dään, kun vain tahtotila on. Ja sillehän on hyvät perustelut, sillä raha kiertää lähellä, tuo
työtä ja saadaan kulttuurimaisemat säilymään, saadaan ruokaa, joka on tuttua ja turvallista,
ja tiedetään, miten se on tehty, ja siinä on jäljitettävyys kunnossa ja vaikka mitä muuta.

Mutta itse tähän maataloustuotteitten markkinajärjestelystä annettuun lakiin. Kiitän mi-
nisteriä siitä, että hän on ripeästi lähtenyt toteuttamaan hallitusohjelmaa. Siellähän tämä oli
yhtenä keinona, josta ajatellaan, että sillä parannetaan ruokaketjun toimivuutta ja maatalo-
ustuotannon kannattavuuttakin. Ei tietysti pidä odottaa liikoja tältäkään, mutta on sillä si-
jansa, kuten koko Euroopassa on mietitty niin, että se heikoin lenkki siellä elintarvikeket-
jussa pystyisi tekemään yhteistyötä. No, kun nyt sitten pelto- ja lihapuolella tätä yhteistyö-
3



Pöytäkirjan asiakohta PTK 2/2016 vp
tä voidaan ruveta tekemään, niin oikeastaan haluaisin ministerin arviot siitä, missä nämä
rajat liikkuvat. Yhteistyötä toki on pystynyt tekemään ilman kartellilainsäädäntöä — esi-
merkiksi lihapuolella jo on tehty sen tyyppistä, että on ollut yhteiset keräyslaatikot, mikä
on aivan järkevää (Puhemies koputtaa) — mutta missä se raja menee, (Puhemies: Aika!)
arvoisa ministeri?

19.00 Ritva Elomaa ps: Arvoisa puhemies! Suomessa tuotetaan puhdasta, hyvää ruokaa,
ja vientituotteena suomalainen elintarvike voisi olla vielä paremmalla hollilla. Nyt tulee
tänä vuonna jo varmaan uusi eläinsuojelulaki. Suomessa eläimiä kohdellaan tuottajien ta-
holta suhteellisen hyvin, ja tämä voisi olla yksi mahdollisuus, että tämä tieto menisi parem-
min kuluttajille ja myös ulkolaisille ostajille. Se edistäisi ruoan tuottamista, jos tiedettäi-
siin, että eläimet, joista tämä ruoka tehdään, voivat hyvin ja eläinten hyvinvointia ediste-
tään Suomessa entisestään. Eläinsuojelulailta toivonkin tämän suhteen hyviä, hyviä paran-
nuksiakin vielä mutta varsinkin tätä viestiä, että Suomessa tuottajat kohtelevat tuotanto-
eläimiä hyvin, enemmän eteenpäin.

19.01 Pia Viitanen sd (vastauspuheenvuoro): Arvoisa rouva puhemies! Kun tämä eläin-
suojelu tuli nyt esille, niin minä kyllä haluan esittää nyt huoleni siitä, että eläinsuojeluval-
tuutetun virkaa ei jatkettu. Toivon todella, ministeri, teiltä, että te ottaisitte tästä koppia ja
jatkaisitte tätä tärkeää tehtävää. Se oli iso edistysaskel, kun saimme sen viime kaudella ai-
kaan. Se oli SDP:n vaatimus hallitusneuvotteluissa ja hallitusohjelmaan päätyi, ja tämä
uusi virka perustettiin. Se on hyvin tärkeä, sitä arvostetaan. Ja kyllähän kansalaisjärjestöt
ovat kantaneet kovaa huolta siitä, että jos tämäkin nyt romutetaan, niin Suomi on ajautu-
massa eläinsuojelun takapajulaksi.

Toinen asia, mitä haluan tässä kiirehtiä, on edustaja Elomaan esille ottama eläinlainsää-
dännön uudistus. On hyvin tärkeää, että siitä tehdään tiukka ja eettisesti oikeanlainen laki,
ja toivon todella nopeaa etenemistä tässä.

Toinen varapuhemies Paula Risikko: Mennään puhujalistaan.

19.02 Mikko Savola kesk: Arvoisa rouva puhemies! Yhdyn kyllä edustaja Elomaan aja-
tukseen siitä, että meillä kohdellaan tuotantoeläimiä hyvin ja me haluamme parhaalla mah-
dollisella tavalla töitä tehdä sen eteen, että meillä eettistä, puhdasta kotimaista ruokaa saa-
daan tuotettua. Jokainen viljelijä tekee kovan paineen alla haastavassa taloudellisessa tilan-
teessa kyllä sen eteen parhaansa. Ja pitää sanoa, että jos Euroopassakin muut toisivat eläin-
suojelulainsäädäntönsä sille tasolle kuin se meillä jo tällä hetkellä on, niin kyllä saataisiin
muuten huomattavasti reilumpia pelisääntöjä tänne ja saataisiin myös näitä meidän tuottei-
tamme samoille markkinoille. Meillä esimerkiksi ei siansaparoita typistetä, kuten tehdään
monessa muussa Euroopan maassa, ja kaikki nämä ovat sellaisia asioita, jotka kyllä vaikut-
tavat tuottajan asemaan. Näin ei pidäkään tehdä — yhtenä esimerkkinä sen nyt vain otin —
mutta haluan vain korostaa sitä, että eläinsuojelulainsäädäntö meillä on hyvällä mallilla.

Edustaja Heinoselle tästä hankintalakiin liittyvästä asiasta: Se on erittäin tärkeä asia,
joka meidän täytyy pystyä huomioimaan tuolla kuntapäättäjinä paremmin. Me olemme
menneet isoihin hankintarenkaisiin useilla alueilla, ja liian harva nyt katsoo sitä, mikä on se
kotimaisuusaste, tai laatutekijöitä siinä, kun ruokatuotteita kuntiin hankitaan — katsotaan
vain sitä hintalappua siellä perässä, ja se on väärä tie. Nykyisen hankintalain puitteissa me
4



Pöytäkirjan asiakohta PTK 2/2016 vp
pystymme tekemään erittäin paljon. Me muun muassa Etelä-Pohjanmaan sairaanhoitopii-
rissä nostimme tämän asian vahvasti pöydälle ja olemme tuoneet sinne sellaisia kriteereitä,
että pystymme jäljitettävyydellä, laadulla, tuoreudella saamaan lähellä tuotettuja tuotteita
paremmin sinne meidän julkisten palveluitten — koulujen, vanhainkotien, sairaaloiden —
ruokapöytiin.

19.04 Jari Myllykoski vas: Arvoisa rouva puhemies! Menee nyt vähän kertaamiseksi,
mutta kun ei kerran kykene olemaan hiljaa, niin on pakko puhua. Todellakin tähän liittyen
kuitenkin: kun valiokunta tätä käsittelee, niin onko ministerillä ymmärrystä, jos halutaan
valiokunnassa vähän viisata siihen suuntaan, että näihin mahdollisiin yhteenliittymiin sit-
ten, kun tuottajat näitä kompuksia tekevät, menisi viestiä, että otettaisiin semmoinen mark-
kinaetunoja näihin asioihin ja tuotaisiin nämä kaikki edellä käytettyjen puheenvuorojen
asiat esille, että kannustettaisiin myös alkutuotantoa tekemään niitä markkinaponnistelu-
ja? Ministeri otti hyvin kantaa siinä vaiheessa, kun televisio-ohjelmassa tuotiin tiettyjä
puutteita, ja oli myötämielinen siihen suuntaan, kun Evira lähti esittelemään sitä, että tulee
tämmöistä vapaaehtoista omaa valvontaa. Minä kannustaisin, että ministeri edelleen tä-
mänkin lain valmistelun yhteydessä toisi esille sen, että omilla toimillaan suomalainen al-
kutuotanto pystyy kaikkein parhaiten kilpailemaan myös Euroopan tasolla, koska eetti-
syys suomalaisen ruoan osalta, puhtaus ovat ne meidän syömähampaamme, jos me ha-
luamme parantaa alkutuotannon asemaa, että meillä korkealaatuinen tuotanto voi pärjätä
paremmin kansainvälisillä markkinoilla. Oli murheellista, että sikalan yrittäjä, puhemies,
otti sellaisen kannan tässä MOT-ohjelman kohussa, että jos ei tämä kelpaa, niin sitten on
otettava tuontiliha käyttöön. Mielestäni meidän pitää juuri ehdottomasti tätä (Puhemies ko-
puttaa) omaa valvontaa lisätä (Puhemies: Aika!) ja sillä tavoin tuoda kilpailukykyä (Puhe-
mies: Aika!) suomalaiselle alkutuottajalle. 

19.06 Anne Kalmari kesk: Arvoisa puhemies! Tuottaja- ja toimialaorganisaatiot ovat tut-
tua kauraa monista maista, ja itse asiassa ihmettelen oikeastaan sitä, että kun luen tätä hal-
lituksen esitystä, niin täällä on useita viittauksia tähän hinnasta sopimisen kieltämiseen, ja
kuitenkin tämä on niin kuin vanha perinne, että joillain sektoreilla tätä hinnasta sopimista-
kin on tehty. Mutta varmastikaan tuotantomääriin vaikuttaminen ja tämäntyyppinen ei voi
olla kiellettyä, ja sekinhän tietenkin vähentää esimerkiksi pilaantuvissa elintarvikkeissa,
kasviksissa ja tämäntyyppisissä, tuottajien saamaa tai kokemaa riskiä. Mutta kysyisin tätä
rajapintaa todellakin ja selvennystä tähän asiaan.

Sitten siitä, mitä edustaja Myllykoski tuossa ensimmäisessä puheenvuorossaan jo otti
esille: Miten näette markkinoiden muuttumisen? Uskoisin, että verkkomarkkinat saattaisi-
vat olla yksi tulevaisuuden markkinamuoto yhdistettynä siihen, että kuluttaja ehkä jossain
vaiheessa saa kokemuksen alkutuotannosta ja pääsee käymään siellä tilalla. Itse asiassa esi-
merkiksi Ahvenanmaan koko sadonkorjuutienooseen perustuvat maakunnalliset ruokafes-
tit — en muista oikein, mikä se nimi tarkasti on — perustuvat siihen, että sitten sieltä tilal-
ta, kun on se suhde saatu, myydään tavaraa myöhemminkin, ja tätähän nyt sitten voisi
isomminkin organisoida. Näettekö kasvavia mahdollisuuksia tämäntyyppisessä toiminnas-
sa, joka mielestäni voisi ulottua ulkomaille asti?

19.08 Jani Mäkelä ps: Puhemies! Kommentti Suomesta eläinsuojelun takapajulana ei to-
dellakaan pidä paikkaansa. Meillä on muuta EU:ta tarkempaakin sääntelyä näissä asioissa.
5



Pöytäkirjan asiakohta PTK 2/2016 vp
Tämän siansaparoesimerkin lisäksi voitaneen mainita se, että Saksassa sioilla on käytettä-
vissä vähemmän tilaa kuin Suomessa ja silti samoilla markkinoilla pitää kilpailla lihantuo-
tannon suhteen. Miten kilpailet, jos saksalainen tuottaa halvemmalla? Ei voi kilpailla siinä
tilanteessa eettisyydellä, jollei eettisyydestä saa myöskin rahaa ulos. Tämä on markkinaeh-
toista toimintaa.

Noin yleisesti ottaen suomalaisia pitäisi kannustaa käyttämään kotimaassa tuotettuja
puhtaita ja eettisiä elintarvikkeita sen sijaan, että lennätettäisiin lihaa vaikka Brasiliasta. Ei
sitä siellä varmasti sen eettisemmin tuoteta kuin meillä.

19.09 Pia Viitanen sd (vastauspuheenvuoro): Arvoisa puhemies! Kyllä se huoli muun
muassa eläinsuojelujärjestöillä tämän hallituksen linjauksia kohtaan oli todellinen, ja ni-
menomaan tämän hallituksen linjauksia kohtaan kansalaisjärjestöt ottivat tämän kannan-
oton, missä he sanoivat, että Suomi on ajautumassa eläinsuojelun takapajulaksi, ja kaksi
syytä tähän oli: toinen oli se, että tämä eläinsuojelulainsäädännön valmistelu takkuaa ja
huoli oli siitä, tuleeko siitä kylliksi tiukka ja eettisesti oikeanlainen, ja toinen oli tämä eläin-
suojeluvaltuutetun virka, joka nyt sitten kylmästi lakkautettiin. Tämä ei voi olla oikein.
Yhteiskunnan sivistyneisyys mitataan myös sillä, miten se pitää huolta heikoimmista ja
niistä, jotka eivät osaa puhua tai pysty puhumaan puolestaan, ja silloin täytyy eduskunnas-
sa tehdä näitä linjavalintoja. Minä olen aina sanonut, että se on myös suomalaisen maata-
louden etu, että eläimiä kohdellaan hyvin ja eettisesti, koska ihmiset arvostavat entistä
enemmän sitä, että eläimiä kohdellaan hyvin. Tämä on hyvin tärkeä asia. Mutta tämä taka-
pajula liittyy juuri tämän hallituksen (Puhemies koputtaa) linjaukseen, ja toivon, että mi-
nisteri ottaa nyt kantaa näihin asioihin.

19.10 Anne Kalmari kesk (vastauspuheenvuoro): Arvoisa rouva puhemies! Luulen, että
tärkeintä eläimen kannalta on sen henkilön hyvinvointi, joka hoitaa sitä eläintä. Vaikka
meillä olisi minkälainen virkamiesarmeija, niin se ei auta eläinten hyvinvoinnissa niin pal-
jon kuin se, että se hoitaja jaksaa mahdollisimman hyvin. Tätä asiaa on koetettu tässä hal-
lituksen esityksessä turvata — valitettavasti määräaikainen virka jouduttiin lakkautta-
maan, mutta niin on lakkautettu monia muitakin virkoja.

Haluan vielä tästä eläinten hyvinvointiasiasta nostaa muutamia esimerkkejä. Meillä ka-
nat pitävät nokkansa, meillä siat pitävät saparonsa ja hampaansa ja lähtökohtaisesti kaikki
eläimet saavat huomattavasti enemmän tilaa kuin muualla Euroopassa, meillä ei käytetä
antibioottisia kasvunedisteitä, meillä hormonien käyttö on kiellettyä — voisin jatkaa tätä
luetteloa pitkään. Meillä eläinten ja ihmisten (Puhemies koputtaa) hyvinvointi on aika hy-
vin otettu huomioon.

Toinen varapuhemies Paula Risikko:  Myönnän kolme vastauspuheenvuoroa: edustajil-
le Maijala, Halmeenpää ja Viitanen.

19.11 Eeva-Maria Maijala kesk (vastauspuheenvuoro): Arvoisa puhemies! Tästä eläin-
suojelutilanteesta minun on pakko ottaa kiinni. Miten yhtä työntekijäväestöä voi loukata
näin törkeästi? Siis semmoinen asia, että kyllä meillä maanviljelijät pitävät eläimistä todel-
la hyvää huolta. Niissä yksittäisissä tapauksissa, jotka ovat tulleet julkisuuteen, on ollut
kyse siitä, että isäntä tai emäntä on täydellisesti väsynyt, elikkä siinä pitäisi olla huolestu-
nut maanviljelijästä. Juuri niin kuin edustaja Kalmari sanoi, autetaan näitä viljelijöitä eikä
6



Pöytäkirjan asiakohta PTK 2/2016 vp
syytetä heitä enempää. Pikkuisen kauniimpaa keskustelua ja puhumista meidän arvokkaas-
ta työväestöstämme! (Pia Viitanen: Vääristeltiin tätä minun puheenvuoroani!)

19.12 Hanna Halmeenpää vihr (vastauspuheenvuoro): Arvoisa puhemies! Täytyy nyt
kyllä todeta alkuun, että ehkä se eläinsuojeluvaltuutetun määräaikaisen viran lakkauttami-
nen oli kuitenkin lillukanvarsia säästötoimenpiteissä. Olisihan se sikäli voinut toki säilyä-
kin, mutta itse kyllä näen eläinsuojelun kannalta paljon huomattavampana heikennystoi-
menpiteenä tämän hallituksen tekemät muutokset lomitusoikeuden rajaamiseen eli juuri
sinne tuottajien jaksamisen ja hyvinvoinnin ylläpitoon. Kyllä minä ainakin tiedän ja tun-
nustan ja haluan puolustaa sitä kantaa, että hyvinvoiva suomalainen emäntä ja isäntä, vil-
jelijä, ruoantuottaja, pitää huolen eläimistään, mutta heikosti voiva ja loppuun uupunut ei
kyllä jaksa huolehtia edes itsestään.

Meillä on Suomessa laadukkaasti, pääosin todella eettisesti ja vastuullisesti tuotettua
ruokaa, emmekä saa antaa sen maineen heikentyä (Puhemies koputtaa) vähääkään. En kyl-
lä sanoisi, että (Puhemies: Aika!) nyt se olisi tässä juuri heikkenemässä.

19.13 Pia Viitanen sd (vastauspuheenvuoro): Arvoisa rouva puhemies! Ei kai siitä tässä
salissa ole epäselvyyttä, että totta kai meidän täytyy kantaa huolta siitä, että viljelijä ja
eläintenpitäjä voi hyvin. Se on hyvin tärkeä asia, ja tiedän ja allekirjoitan täysin sen, että
eläinten hyvinvointi on myös tästä kiinni. Eiväthän nämä asiat ole vastakkaisia. Kyllä täs-
sä sellaista väärinymmärryksen taidetta oli nyt näissä puheenvuoroissa, mitä hallituspuo-
lueilta tuli. Ja minä olen vähän huolestunut, puhemies, tästä valmistelun hengestä, jos se
menee sellaiseksi, että kun joku nostaa ääntä eläinten hyvinvoinnin puolesta, niin heti tul-
kitaan, että ollaan jollain tavalla viljelijää vastaan, kun päinvastoin sanoin, että hyvää
eläintenpitoa arvostetaan.

Mutta, puhemies, se huoli, minkä toin, oli se, että kansalaisjärjestöt eläinsuojelusta
muun muassa ovat sanoneet, että tämän kehityksen myötä, mitä hallitus nyt tekee, Suomi
on ajautumassa eläinsuojelun takapajulaksi siksi, koska eläinsuojeluvaltuutetun virka lak-
kautetaan, lainsäädännön valmistelutyö takkuaa, ja tästä on kysymys. Ja täytyypä sanoa se-
kin, että taidettiin muistaa mainita tässä kyseisessä tiedotteessa muun muassa se, että tä-
män hallituksen ohjelmasta puuttuvat tyystin eläinsuojelukirjaukset, aivan toisin kuin edel-
täjiensä.

Toinen varapuhemies Paula Risikko:  Ja sitten mennään puhujalistaan.

19.14 Jari Leppä kesk: Rouva puhemies! Tämä hallituksen esitys maataloustuotteiden
markkinajärjestelystä annetun lain muutoksesta on erinomainen. Se on osa sitä työtä, jolla
me varmistamme kotimaisten elintarvikkeiden saannin myöskin tulevaisuudessa.

Mitä me yhteiskuntana saamme sillä, että meillä on oma ruoantuotanto, kotimainen ruo-
ka? Me saamme sillä parempaa kansanterveyttä, me saamme sillä huoltovarmuutta, me
saamme sillä talouteen kohentumista, työpaikkoja, kauppa- ja vaihtotaseen kohentamista,
ja me saamme sillä parempaa eläinten hyvinvointia ja ympäristön huomioonottamista kuin
tuontiruoalla. Sitä kaikki tämä kotimainen ruoka meille tuo tullessaan.

Täällä on jo moneen kertaan käyty lävitse se, mistä nämä johtuvat. Meillä lääkejäämiä,
torjunta-ainejäämiä, antibioottien käyttöä, hormoneja, muita ei ole. Yhdessä Ruotsin kans-
sa meillä on maailman ylivoimaisesti tarkimmin säädelty ruoantuotanto, tiukimmat ruoan-
7



Pöytäkirjan asiakohta PTK 2/2016 vp
tuotannon kriteerit. Mutta se ongelma, joka meillä on, on se, että meillä on yhteiset mark-
kinat mutta eri pelisäännöt. Eli meillä on sulassa sovussa, myös julkisessa ruokailussa, siis
kuntien ja valtion ruokailussa, elintarvikkeiden raaka-aineita, joita ei ole tuotettu näiden
tiukkojen kriteereiden mukaisella tavalla vaan aivan toisenlaisilla kriteereillä, mikä myös-
kin tuo tullessaan sen, että ne kriteerit tuovat paljon, paljon halvemman tuotantoedellytyk-
sen kuin suomalaiset, ja se ei ole muuten reilua. Jos meillä ja kun meillä on säännöt tiukat,
niiden pitää olla tiukat myös markkinoilla, niin että se markkinoiden toiminta on oikeuden-
mukaista. Siitä vasta muodostuu se reilu kilpailukyky.

Ja kaikki se, mitä täällä edustaja Viitanen ja kumppanit sanoivat eläinten hyvinvoinnis-
ta, on ihan totta. Eläimistä pitää pitää hyvää huolta kaikkien, se on ihan päivänselvä asia.
Samoin on se, että vientiin pitää meidän satsata lisää. (Puhemies koputtaa) Jos ei tällä
ruoan laadulla (Puhemies koputtaa) pystytä viemään enemmän, niin me olemme muuten
aika huonoja siinä.

Toinen varapuhemies Paula Risikko: Edustaja Kalmari ja sen jälkeen ministeri.

19.17 Anne Kalmari kesk: Arvoisa rouva puhemies! Vielä hieman tuohon eläinten hy-
vinvointiin. Olen valmis milloin tahansa keskustelemaan erilaisten eläinsuojelujärjestöjen
kanssa eläinten hyvinvoinnista ja sen kehittämisestä ja uskon, että kaikki ne tahot, jotka
vastuullista tuotantoa haluavat, haluavat viedä näitä asioita eteenpäin. Mutta pitää myös
muistaa, että monella järjestöllä on tavoitteena suomalaisen kotieläintuotannon lopettami-
nen, ja silloin pitää ymmärtää, että ei ole äärtä, ei rajaa vaatimuksissa, jos tavoitteena on lo-
pettaa koko kotieläintuotanto.

Toinen varapuhemies Paula Risikko: Sitten ministeri Tiilikainen, olkaa hyvä, 2 minuut-
tia — jos riittää, vähän voi jatkaakin.

19.17 Maatalous-  ja  ympäristöministeri  Kimmo  Tiilikainen: Kiitos, arvoisa puhe-
mies! Ja kiitoksia edustajille laveasta keskustelusta, joka hieman meni tämän lakiesityksen
ohi, mutta se on hienoa, että suomalaisesta ruoasta ja sen tuotannosta ja tuottajista, viljeli-
jöistä, puhutaan. Vastaan joihinkin kysymyksiin, mitkä koskevat nyt nimenomaan tätä ky-
seistä lainsäädäntöä.

Mikä merkitys kuluttajille, mikä merkitys markkinoille, useat teistä kysyivät tätä. Tämä
antaa mahdollisuuden tietysti siihen, että tuottajaorganisaation sisällä yhdessä tuottajat
voivat myös siihen hintapuoleen vaikuttaa, mutta se ei tarkoita suinkaan sitä, että se hinta
kuluttajille nousisi, vaan tämä tuottajaorganisaatio voi sillä keskinäisellä yhteistyöllään
myös taata tasaisen tarjonnan, paremman ja edullisemman toimitusketjun asiakkaalle, jol-
loin sen elintarvikeketjun kustannuksia kaiken kaikkiaan pystymään saamaan alas, kasvat-
tamalla volyymiä ja lisäämällä tarjonnan tasaisuutta. Ja jos vielä tuottajaorganisaation jä-
senet sopivat yhteisesti tietyistä laatutavoitteista ja näin, niin sillä voidaan saada sitten li-
säarvoa markkinoille. Suomessa on paljon viljelijöitten yhteistyörenkaita, jotka ovat näin
toimineet eri aloilla, vaikka eivät olisi tätä virallista markkinaorganisaatiostatusta hake-
neetkaan. Itsellänikin on joitain kokemuksia aiheesta.

No, sitten tämä suhde hankintalakiin. Toki tietysti yhteenliittymillä on parempi mahdol-
lisuus tarjota tuotteitaan, mutta oikeastaan se tärkein juttu täällä hankintalaissa on se, min-
kä useat edustajat kuvasivat, että kun meillä kuitenkin on tämä kriteeristö ja standardi eri-
8



Pöytäkirjan asiakohta PTK 2/2016 vp
tyisesti kotieläintuotannossa monella tapaa korkeampi kuin Euroopassa — se ei tarkoita si-
tä, etteikö sitä pitäisi edelleen kehittää, mutta se on joka tapauksessa jo nyt korkeampi —
niin näitten suomalaisten tai pohjoismaisten kriteerien mukaan pitäisi myös pystyä silloin
ne kilpailutukset hoitamaan, jotta varmistettaisiin se, että se ruoka, mitä Suomessa lapsille
ja nuorille kouluissa ja päiväkodeissa syötetään tai mistä tehdään ateriat sairaaloissa ja van-
hainkodeissa ihmisille, täyttäisi ne korkeat vaatimukset, mitä koko eduskunta täällä pe-
räänkuuluttaa. Silloinhan vasta tämä homma toimii, kun meillä tuotanto ja kulutus pelaa-
vat samoilla säännöillä, ja siinä välittäjänä on tämä hankintalain oikea käyttö. Täällä mo-
net edustajat, muun muassa Heinonen ja Kalmari, jo viittasivat siihen, että konsteja on mut-
ta sitä osaamista ja tahtoa ehkä puuttuu. Tätä täytyy edelleen rummuttaa.

Mielenkiintoisia olivat nämä ehdotukset esimerkiksi tästä verkkomarkkinoinnista tai
uusista markkinakanavista. Tiedätte, että esimerkiksi kananmunia markkinoidaan hyvin-
kin paljon nykyään perinteisistä reiteistä poiketen. Ehkä myös tämä tuottajaorganisaa-
tiopuoli voi — ajatellaan nyt vaikka lihaa, lihajalosteita — sillä suuremmalla yhteisellä
tuotannolla saavuttaa uusia markkinakanavia ja uusia tuottajia. Ehkä yksittäisen tuottajan
on aika vaikea lähteä kovin laajasti esimerkiksi verkkomarkkinointia käyttämään. Ja kyllä
tällä tietysti on merkitystä myös, jos ajatellaan vaikka sitten viljan osalta: jos meillä on vil-
jantuottajaorganisaatio, joka pystyy itse myös ulkomailta hakemaan asiakkaita ja saamaan
tarjouksia huomattavalle viljaerälle, niin kyllä sillä on ilman muuta vaikutusta siihen koti-
maan viljan hintatasoon. Ei odoteta tältä ihmeitä, mutta tämä on askel oikeaan suuntaan,
että tuottajat pystyvät paremmin markkinoilla toimimaan, ja usein se voi olla myös kulut-
tajan etu niin laadun kuin saatavuuden näkökulmasta.

19.21 Jari Myllykoski vas (vastauspuheenvuoro): Arvoisa rouva puhemies! Jos minä va-
paasti nyt tulkitsen ministerin sanomaa, niin tarkoititte varmasti sitä, että tämä antaa mah-
dollisuuden kuluttajille saada edullisimpia elintarvikkeita, kun tehdään tämmöisiä yhteen-
liittymiä, jotka mahdollistavat joko verkkomarkkinoinnin kautta tai muulla tavoin sen, että
ne väliportaat jäävät sieltä pois, riippuen tietysti tuotteesta, kuinka se voidaan markkinoille
saattaa. Mutta vielä ihan pieni tivaus siitä: onko tulkintani liian rohkea, vai olisiko mahdol-
lista niin, että tästä voi hyötyä alkutuotanto mutta erityisesti myös kuluttajat?

Toinen varapuhemies Paula Risikko: Puhelistaan.

19.22 Pia Viitanen sd: Arvoisa rouva puhemies! Oletin, että ministeri olisi tässä puheen-
vuorossaan ottanut kantaa myös tähän eläinsuojeluasiaan, joka täällä on kuitenkin aika
vahvasti esiin noussut. Esimerkiksi edustaja Elomaan hallituspuolue perussuomalaiset otti
esiin tämän eläinsuojelun tason, ja olemme olleet yhdessä muun muassa eläinsuojelujärjes-
töjen tilaisuudessa, missä kaikki eri puolueiden edustajat lupasivat, että teemme paljon työ-
tä sen eteen, että eläinsuojeluvaltuutetun virka säilyy. Nyt kun näin ei ole ja jos ei hallitus
halua tätä asiaa vaan olkaansa kohauttaa, niin minä nyt vetoan teihin, arvoisat hallituspuo-
lueiden eduskunnassa olevat jäsenet, että olkaa niin ystävällisiä ja puhukaa teidän hallitus-
ministereillenne tässä asiassa vakavasti, koska tämä on takapakkia, tämä valtuutetun viran
lopettaminen kaiken kaikkiaan. Ja haluan nyt tosissani myös ministerille sanoa, että olisi
mielestäni hyvä, kun täällä tämä asia nousi esiin niin selkeästi, että ottaisitte kantaa myös
tähän eläinsuojelulain valmisteluun, eläinsuojeluvaltuutetun virkaan. Ja tietenkin se, mikä
järjestöjä on huolestuttanut myös, on nämä normitalkoot, että niiden nimissäkö käy sitten
9



Pöytäkirjan asiakohta PTK 2/2016 vp
niin, että kaikkia näitä, kuinka paljon tilaa eläimellä pitää olla, aletaankin nipistämään eikä
suinkaan parantamaan, mikä se päinvastainen ajatus on alun perin ollut.

19.24 Jani Mäkelä ps: Arvoisa puhemies! Se valitettavasti on totta, että maassa on järjes-
töjä, jotka haluavat lopettaa erilaisia asioita täällä. Kerättiinhän viime kaudella kokonai-
nen kansalaisaloite elinkeinon, turkistarhauksen, lopettamiseksi, eli ilmeisesti halutaan lo-
pettaa erilaisia asioita. Kysyisin edustaja Viitaselta: Miten nämä asiat on mahdettu hoitaa
meidän kilpailijamaissamme? Onko Saksassa, onko Tanskassa, onko Brasiliassa vastaavia
virkamiehiä, joita SDP tässäkin tarjoaa ratkaisuksi jokaiseen asiaan?

19.24 Eero Heinäluoma sd: Arvoisa puhemies! Kiitän ministerin selkeätä puheenvuoroa
hetki sitten. Tämä ajatus, että on samanlaiset olosuhteet ja vaatimukset myös sille ruoalle,
joka tulee Suomeen, on tavattoman tärkeä, ja sitä pitää edistää.

Tulen tästä toiseen asiaan, joka on tärkeä tässä yhteydessä sanoa, ja se on se, että samal-
la tavalla me tarvitsemme Kansainvälisen työjärjestön normien kunnioittamista niissä
maissa, jotka tuovat tuotteita, kaikenlaisia tuotteita, vapaakauppaan. Täytyy olla tietyt pe-
rustavaa laatua olevat ihmisoikeudet voimassa, kun vapaakaupassa toimitaan, ja näihin oi-
keuksiin liittyy muun muassa lapsityövoiman käytön kielto, vankityövoiman käytön kielto
ja perustavaa laatua olevat työntekijöiden oikeudet. Aivan sama asia on laveammalti maa-
ilmankaupassa kuin minkä erinomaisesti ministeri Tiilikainen kuvasi ruoantuotannossa ja
ruoan vapaakaupassa olevan.

19.25 Hanna Halmeenpää vihr: Arvoisa rouva puhemies! En malta olla kommentoimat-
ta puheenvuorolla tähän verkkomarkkinointia koskevaan asiaan. Meillähän on sikäli hyvä
tilanne Suomessa, että meillä on jo verkkomarkkinointi aivan täydessä touhussa myös yk-
sittäisten ruoantuottajien kohdalla, ja haluan nostaa tässä esimerkin: Vain reilu kaksi vuot-
ta sitten tuolta Pohjanmaalta, mistä itsekin tulen, alkoi Reko-rinkien perustaminen, joissa
vuosi sitten maaliskuussa oli 27 000 suomalaista sosiaalisen median kautta suoraan tuotta-
jiin yhteydessä. Tarkistin, että viime vuoden marraskuussa eli vain vajaa vuotta myöhem-
min siellä oli jo 90 000 suomalaista ostamassa verkkomarkkinoinnin, suoramarkkinoin-
nin, kautta lähiruokaa suoraan suomalaisilta tuottajilta. Tämä on myös vientituote, sitä on
idean kehittäjä Pohjanmaalta ollut esittelemässä muun muassa Saksassa ja Belgiassa ja
Tukholmassa. Että kyllä meillä osaamista on.

19.26 Pia Viitanen sd: Arvoisa puhemies! En ennättänyt pyytämään vastauspuheenvuo-
roa tuossa aiemmin, kun minulle kysymyksiä esiteltiin.

Minähän nimenomaisesti puheenvuoroissani sanoin, että suomalaisen maatalouden etu
on se, että eläimiä kohdellaan hyvin. Meillä on paljon osaamista, ja se, että meillä on puh-
das ruoka, joka on eettisesti tuotettu, on meidän kaikkien etu ja kilpailuvalttimme, vähän
niin kuin edustaja Leppä täällä myös totesi puhuessaan eläinsuojeluasiasta. Siksi on mie-
lestäni tärkeää, että hallitus kaikin keinoin edistää esimerkiksi luomutuotantoa sekä lähi-
ruoan käyttämistä ja kaikkia näitä, koska minä näen sen enemmänkin niin, että juuri siksi,
kun meillä on ollut edistyksellisiä toimia, kuten eläinsuojeluvaltuutettu, se parantaa mei-
dän asemaamme ja on myös meidän maataloudellemme kilpailuvaltti. Siksi en ymmärrä
oikein sitä, puhemies, miksi täällä tällainen kummallinen vastakkainasettelu on nyt nous-
sut. Onko tämä nyt se, kun presidentti eilen mainitsi, että me haukumme kaikki toisiamme
10



Pöytäkirjan asiakohta PTK 2/2016 vp
tässä maassa, ja viimeksi haukuttiin poliisit. Täällä ilmeisesti nyt on tällainen, että hauku-
taan sitten toisiamme, rätkätetään ja käsitetään asioita väärin, kun nimenomaan kannattaisi
ehkä keskittyä siihen, miten yhteisesti voisimme kilpailuvalttejamme parantaa.

19.28 Anne Kalmari kesk: Arvoisa rouva puhemies! Otin puheenvuoron nimenomaan
sen vuoksi, että halusin kehua edustaja Heinäluoman hyvää puheenvuoroa. Nyt kun ruoan-
tuotannosta on kyse, niin nimenomaan ruoantuotannossakin voidaan sanoa, että kannattaa
kiinnittää huomiota siihen, millaisia elintarvikkeita muualta tuodaan. Oikeastaan tiivistet-
tynä voisi sanoa, että aina, jos ruoka on liian halpaa, on poljettu joko eläimen, ympäristön
tai ihmisten oikeuksia.

19.28 Mikko Savola kesk: Rouva puhemies! Alkaa näyttää siltä, että pääsemme keskus-
telun loppuhuipentumaksi hyvään yhteisymmärrykseen tässä asiassa. Mikäpä sen parempi
kuin kotimaista ruokaa suosia. Me jokainen voimme siihen vaikuttaa omalla panoksellam-
me, sillä, että ostamme kotimaista. Taitaa olla niin, että jos 10 eurolla enemmän kotimaista
ostaisi jokainen, niin sillä jo useita tuhansia työpaikkoja suomalaiseen elintarvikeketjuun
saataisiin tehtyä lisää.

On hyvä, että tämä markkinajärjestelyjä koskeva tuottajaorganisaatiolaki nyt sitten saa-
daan voimaan. Vielä nopeutusta tietysti tarvittaisiin siihen, että ruoan alkuperää koskeviin
merkintöihin paneuduttaisiin täällä oikein toden teolla, niin että kun jokainen meistä tuolta
kaupan hyllyltä valitsee sen elintarvikkeen, niin siellä on selkeästi merkittynä se, missä
tuote on tuotettu, tai kun ravintolassa ostamme pihvin tai muun annoksen, niin siellä ker-
rotaan selkeästi, missä maassa ruoka on tuotettu. Se parantaa kaikkien kuluttajien asemaa,
ja ennen kaikkea se parantaa meidän mahdollisuuttamme tehdä valintoja suomalaisen laa-
dukkaan ruoan puolesta.

Toinen varapuhemies Paula Risikko: Edustaja Elomaa, ja sen jälkeen ministeri.

19.30 Ritva Elomaa ps: Arvoisa puhemies! Tämä Reko-rinki-systeemi on erittäin hyvä.
Veljeni ja veljen vaimo ovat verkon kautta myyneet sieltä tavaraa, ja he sanovat, että se toi-
mii hyvin ja sitä pitää kehittää.

Ja vielä: me pystymme itse vaikuttamaan myös eläinten hyvinvointiin juuri ostamalla
niitä kotimaisia tuotteita ja niitä eettisesti tuotettuja ruoka-aineita. Elikkä kun ostamme nii-
tä, niin vaikutamme myös eläinten hyvinvointiin, mikä on tietysti tärkeää meille kaikille.

Toinen varapuhemies Paula Risikko: Ministeri Tiilikainen, enintään 3 minuuttia.

19.30 Maatalous- ja ympäristöministeri Kimmo Tiilikainen: Rouva puhemies! Muu-
tama kommentti:

Edustaja Heinäluoman puheenvuoro oli hyvä, ja Kalmari vielä summasi sen yhteen, että
yleensä, jos halpaa ruokaa on tarjolla, silloin poljetaan joko eläinten, ihmisten tai ympäris-
tön oikeuksia ja useimmiten, aika useasti, kaikkia näistä yhtä aikaa. Sen takia on hyvä, että
meillä Suomessa nämä standardit ovat korkeita, ja ne täytyy korkeina pitää, ja toivottavasti
pystytään tässä kilpailussa todellakin vaatimaan entistä paremmin suomalaisten standardi-
en mukaista ruokaa.
11



Pöytäkirjan asiakohta PTK 2/2016 vp
Edustaja Viitanen, kun nyt tämä asia nousi esille, niin vastaan mielihyvin kysymykseen-
ne. Yhtään eläinsuojelustandardia ei ole tämän hallituksen toimesta heikennetty. Eläinsuo-
jelulain valmistelu on käynnissä. Vuoropuhelu eläinsuojelujärjestöjen kanssa omalta osal-
tani toimii hyvin, ei ongelmia.

Edustaja Myllykoski esitti rohkean toiveen, että voisiko toivoa, että tämä vaikka näkyisi
sitten hinnoissa. Täällä moni edustaja — Halmeenpää ja Elomaa — puhui muun muassa
näistä Reko-ringeistä ja verkkomarkkinoinnista. Juuri silloin, jos pystytään saamaan kulut-
taja ja tuottaja kohtaamaan toisensa ilman turhia välikäsiä, molemmat useimmiten hyöty-
vät. Mutta se on myös tavattoman työlästä, koska silloin puhutaan pienistä toimituseristä,
helposti vaikeasta jakelusta, kuka hakee mistä ja mitä, ja silloin tarvitaan ehkä tätä tuotta-
jien yhteistoimintaa, jotta pystytään järkevällä tavalla pysyvään tuotantojärjestelmään ja
jakeluun, ja parhaassa tapauksessa molemmat hyötyvät. Silloin kun se kuluttaja on suo-
raan tuottajan kanssa tekemisissä, niin se voi mennä vaikka sinne tilalle katsomaan, missä
oloissa eläimet siellä ovat, ja tämä on hyvä. Mutta valtaosa suomalaisesta maataloudesta
tietenkin, se volyymi, toimii nyt tällä hetkellä muuta kautta, ja myös tänne isojen ketjujen
kautta tapahtuviin virtoihin toivottavasti tämä mahdollisuus tuottajaorganisaatioitten pe-
rustamisesta tuo sitten sitä neuvotteluvoimaa tai niitä vaihtoehtoisia vientimarkkinoita,
mitä esimerkiksi edustaja Myller peräänkuulutti. Eli parhaimmillaan yhteistoiminta mah-
dollistaa suoramyynnin ja verkkomarkkinoinnin järkevän hoitamisen tai tuotantoketjun te-
hostumisen tai sitten markkinoilta saatavan hinnan paranemisen sen yhteistoiminnan myö-
tä. 

Kiitän tästä keskustelusta ja mielihyvin odotan jo, että pääsen esittelemään seuraavia hy-
viä lakiesityksiä. (Naurua)

Keskustelu päättyi.

Asia lähetettiin maa- ja metsätalousvaliokuntaan.
12


