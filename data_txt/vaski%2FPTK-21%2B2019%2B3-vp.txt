















































DEM53FB.tmp.xml


Pöytäkirjan asiakohta PTK 21/2019 vp
Pöytäkirjan asiakohta 

PTK 21/2019 vp

Täysistunto

Tiistai 25.6.2019 klo 14.01—18.44

3. Hallituksen esitys eduskunnalle vuoden 2019 toiseksi lisätalousarvioksi
Hallituksen esitys HE 5/2019 vp
Lisätalousarvioaloite LTA 1-9/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 3. asia. Puhemiesneuvosto ehdottaa, että asia lähetetään valtiovarainvalio-
kuntaan.

Keskustelu

14.04 Valtiovarainministeri Mika Lintilä (esittelypuheenvuoro): Arvoisa puhemies!
Hallituksen esitys vuoden toiseksi lisätalousarvioksi on tasapainoinen kokonaisuus. Suo-
men talouden kannalta on tärkeää, että esitys vähentää valtion tarvetta ottaa lainaa 136 mil-
joonalla eurolla. Vastuullinen taloudenpito siis jatkuu. Tuloarvioita korotetaan 298 miljoo-
nalla eurolla. Tähän on vaikuttanut muun muassa ansio- ja pääomatuloveron sekä arvon-
lisäveron tuottoarvioiden nousu. Menoja esitetään lisättäväksi 162 miljoonalla eurolla.

Lisäbudjetissa painopisteinä ovat elinkeinoelämän edellytyksiä, vientiä ja liikenteen su-
juvuutta vauhdittavat useat liikennehankkeet eri puolilla maata. Samalla parannetaan lii-
kenteen turvallisuutta. Ensinnäkin perusväylänpidon 40 miljoonan euron määrärahalla pa-
rannetaan etenkin keskeisten rautatieosuuksien kuntoa. Hankkeiden kustannus koko toteu-
tusajalta on yhteensä 259 miljoonaa euroa. Tämä vähentää korjausvelan kasvua. Toiseksi
laitamme liikkeelle liikenteen kehittämishankkeita yhteensä 349 miljoonan euron valtuu-
della ja 71 miljoonan euron määrärahalla. Mukana on rautateiden kehityshankkeita Itä-
Suomessa, tiehankkeita lännessä Satakunnan suunnalla ja Oulun meriväylän kunnostus.
Aloitamme Helsinki—Tampere-pääradan kehittämisen suunnittelun, johon ehdotetaan 11
miljoonan euron määrärahaa.

Työllisyyttä tukee myös lisätalousarvion 20 miljoonan panostus ammatilliseen koulu-
tukseen. Monella alalla on jo pulaa osaavasta työvoimasta. On tärkeää varmistaa ammatil-
lisen koulutuksen laatu ja työelämälähtöisyys. Tässä kohtaa käynnistämme etunojassa hal-
litusohjelmassa linjattuja tulevaisuusinvestointeja.

Arvoisa puhemies! Työllisyysasteen nostamisen ohella on julkisen talouden kannalta
tarpeen lisätä julkisten palvelujen tuottavuutta. Tässä avainasemassa ovat ikääntyvässä
Suomessa sosiaali- ja terveyspalvelut. Lisäbudjetissa mahdollistetaan pysähdyksissä ol-
leen sosiaali- ja terveyspalveluiden uudistustyön jatkaminen. Tämä sama raha, noin 211
miljoonaa, oli jo edellisen hallituksen budjetissa, mutta sen käyttö jäädytettiin sote-uudis-
tuksen kariuduttua maaliskuussa. Nyt uuden esityksen mukaan määrärahaa saa käyttää hal-
litusohjelmassa mainittujen julkisten palvelujen tuottavuustoimien valmisteluun sekä tie-
 Tarkistettu
4.0



Pöytäkirjan asiakohta PTK 21/2019 vp
tojärjestelmien yhteensovittamiseen ja valtakunnalliseen ict-valmisteluun osana sote-uu-
distuksen ennakointia.

Eriarvoisuutta vähentääkseen hallitus ottaa ensimmäiset askeleet pienimpien eläkkei-
den korottamisessa. Kansaneläkelaitokselle esitetään 5,5:tä miljoonaa euroa, jotta se voi
valmistautua eläkkeiden korottamisen toimeenpanoon.

Arvoisa puhemies! Tämän hallituksen tavoitteena on vahvistaa tasapainoisesti taloudel-
lista, sosiaalista ja ekologista kestävyyttä. Hallituksen ensimmäinen lisätalousarvio jatkaa
vastuullisen ja aktiivisen talouspolitiikan linjaa. On ilo todeta, että valtion velanoton tarve
vähenee ennakoidusta, elinkeinoelämän toimintaedellytykset paranevat ja työvoiman liik-
kuvuus helpottuu ratojen ja teiden kunnostuksen ansiosta. Ratahankkeet tukevat ekologis-
ta kestävyyttä.

Lievennämme osaajapulaa ammatillisen koulutuksen tulevaisuusinvestoinnilla. Luom-
me edellytyksiä julkisten palvelujen tuottavuuden kohentamiseen sote-uudistusta jatka-
malla. Vahvistamme sosiaalista kestävyyttä valmistelemalla pienten eläkkeiden korotuk-
sen toteutumista.

Arvoisa rouva puhemies! Toivon tälle lisätalousarviolle eduskunnassa ripeää käsittelyä. 

Ensimmäinen varapuhemies Tuula Haatainen:  Tämän jälkeen myönnän vielä ministe-
ri Marinille puheenvuoron.

14.09 Liikenne- ja viestintäministeri Sanna Marin: Arvoisa puhemies! Hallitus esittää
vuoden 2019 toisessa lisätalousarvioesityksessä liikenne- ja viestintäministeriön hallinno-
nalalle runsaan 111 miljoonan euron lisäystä. Hallitusohjelman mukaisesti esityksessä pai-
notetaan perusväylästön kuntoa parantavia ja pullonkauloja poistavia, päästöjä vähentäviä
ja liikenneturvallisuutta vahvistavia investointeja, jotka hyödyttävät niin joukkoliikenteen
kehittämisen, alueellisen saavutettavuuden kuin elinkeinoelämänkin tarpeita.

Hallinnonalan lisämääräraha käytetään liikenneverkon ylläpitoon ja kehittämiseen. Pe-
rusväylänpidon momentille esitetään 40 miljoonan euron lisäystä korjausvelan vähentämi-
seen. Väyläverkon kehittämisen momentille esitetään 71 miljoonan euron lisämäärärahaa
ja yhteensä 349 miljoonan euron valtuutta. Valtuus mahdollistaa valtion sitoutumisen mo-
nivuotisiin hankesopimuksiin. Lisäksi raideliikennehankkeiden valtionavustusmomentille
esitetään 0,38 miljoonan euron ajoitusmuutosta liittyen Tampereen raitiotien ensimmäisen
vaiheen rakentamiseen. Tämä ajoitusmuutos ei kuitenkaan muuta valtion osuutta hank-
keen kokonaiskustannuksista.

Arvoisa puhemies! Hallitus esittää perusväylänpidon määrärahaan 40 miljoonan euron
lisäystä vuodelle 2019, mikä hillitsee korjausvelan kasvua. Määräraha on tarkoitus koh-
dentaa kahdeksaan eri hankkeeseen, joiden arvioitu kokonaiskustannus koko toteutusajal-
ta vuosina 19—24 on noin 260 miljoonaa euroa. 

Tampere—Seinäjoki-rataosalla parannetaan radan käytettävyyttä turvalaitteita uusimal-
la. Samalla Länsi-Suomen junaliikenteen häiriöherkkyys vähenee. Kokkola—Pietarsaari-
rataosalla parannetaan liikenneturvallisuutta ja liikenteenohjausta uusimalla ja asentamal-
la puuttuvia turvalaitteita. Helsingin ja Turun välisellä rantaradalla uusitaan radan päällys-
rakennetta, korjataan siltoja ja tunneleita, parannetaan kuivatusta, kunnostetaan Jorvaksen
liikennepaikkaa sekä varmistetaan radan vakaus. Oulun ratapihalla on tarkoitus tehostaa
liikennöintiä uusimalla vanhentunut turvalaite, muuttamalla raiteistoja ja peruskorjaamal-
la huonokuntoisimmat osat ratapihasta.
2



Pöytäkirjan asiakohta PTK 21/2019 vp
Helsinki—Pietari-välillä routiminen on vaurioittanut rataa ja aiheuttaa liikenteelle häi-
riöitä erityisesti Kouvolan ja Luumäen välillä. Vaurioiden korjaamiseksi asennetaan rou-
talevyjä, kunnostetaan radan rakennetta ja parannetaan kuivatusta.

Saarijärvi—Haapajärvi-radalla tehdään pieniä korjauksia, esimerkiksi kiskoja ja pölk-
kyjä vaihdetaan. Rataosan huono kunto on haitannut metsäteollisuuden kuljetuksia.

E18:n Turun kehätietä parannetaan välillä Kausela—Kirismäki. Tie on osa kansainvä-
listä TEN-T-liikenneverkkoa. Työ on jatkoa jo käynnissä olevalle parantamishankkeelle.

Akaalle rakennetaan uusi raakapuuterminaali, joka kuuluu valtakunnalliseen raakapuun
kuormauspaikkaverkostoon, mikä tehostaa raakapuun kuljetusta.

Arvoisa puhemies! Hallitus esittää liikenteen kehittämishankkeiden määrärahaan 71
miljoonan euron lisäystä vuodelle 2019 ja yhteensä 349 miljoonan euron valtuutta. 

Helsinki—Tampere-pääradalla on tarkoitus aloittaa lisäraiteiden suunnittelu Jokelan ja
Riihimäen sekä Riihimäen ja Tampereen välille ja lisäksi ohituspaikkojen suunnittelu Rii-
himäen ja Tampereen välille. Kouvolan sekä Haminan ja Kotkan välistä rataa on tarkoitus
peruskorjata tekemällä pehmeikkö-, silta- ja rumpukorjauksia sekä uudistamalla turvalait-
teita. Samalla laajennetaan Kotolahden ratapihaa.

Ylivieska—Iisalmi- ja Siilinjärvi—Ruokosuo-ratavälit sähköistetään ja turvalaitteisiin
tehdään parannuksia. Lisäksi rakennetaan Iisalmen kolmioraide.

Joensuun ratapihaa parannetaan uusimalla liikenteenohjaus- ja turvalaitteet. Samalla
raiteistomalli ja ratatekninen rakenne uusitaan. Lisäksi laitureita korotetaan ja rakennetaan
silta välilaiturille.

Valtatie kolmoselle rakennetaan Hämeenkyrön keskikaiteellinen nelikaistainen ohitus-
tie, eritasoliittymiä, kevyen liikenteen järjestelyjä sekä riistasilta ja riista-aitoja. Valtatie
8:lle rakennetaan ohituskaista Turun ja Porin välille. Hankkeessa rakennetaan ohituskais-
tapari Eurajoen ja Luvian välille sekä Laitilan eteläpuolelle. Lisäksi täydennetään Mynä-
mäen pohjoispuolen ohituskaistoja keskikaiteella, porrastetaan liittymiä ja tehdään pohja-
vesisuojauksia.

Oulun meriväylän rakentamista jatketaan.
Arvoisa puhemies! Hallitus esittää käynnistettäväksi liikennehankkeita, joiden kustan-

nusvaikutus on yhteensä yli 600 miljoonaa euroa. Toteutus ajoittuu vuosille 2019—2024.
Hankkeiden kokonaistyöllisyysvaikutus on noin 7 400 henkilötyövuotta.

Ensimmäinen varapuhemies Tuula Haatainen: Avataan debattikeskustelu. Pyydän nii-
tä edustajia, jotka haluavat käyttää puheenvuoron debatissa, nousemaan seisomaan ja pai-
namaan V-painiketta. — Valiokunnan puheenjohtaja Koskinen.

14.14 Johannes Koskinen sd (vastauspuheenvuoro): Arvoisa puhemies! Lisäbudjettiesi-
tys on tehty harvinaisen nopeasti, ja se on myös harvinaisen vaikuttava. Kolmessa viikossa
hallitus on kasannut tämmöisen paketin: välttämättömiä väyläverkkoinvestointeja on au-
tettu, ammattikoulujen vaikeaa tilannetta tullaan auttamaan tämän lisäbudjetin kautta ja pi-
detään kasvua yllä kokonaisuutena näillä harkituilla investoinneilla.

Minusta on tärkeää nyt koko eduskunnankin tunnustaa, että tässä nyt on syytäkin tehdä
tällainen lisäpanostus, jotta saadaan tasapainoista kasvua, työllisyyden kohenemista edis-
tettyä, kun on kaivettu juuri sen kaltaiset hankkeet, jotka saadaan nopeasti liikkeelle ja
myöskin ne positiiviset vaikutukset saadaan nopeasti liikkeelle. Samalla annetaan suuntaa
3



Pöytäkirjan asiakohta PTK 21/2019 vp
jatkovalmistelulle esimerkiksi väyläverkon 12-vuotissuunnittelulle [Puhemies koputtaa] ja
muille tärkeille uudistuskohteille.

14.15 Sami Savio ps (vastauspuheenvuoro): Arvoisa puhemies! Kiitän ensin esitteleviä ja
esitelleitä ministereitä tästä toisen lisätalousarvion nopeasta esittelystä.

Tähän alkuun toteaisin, että nämä liikennehankkeet, joita tässä on tuotu esille — perus-
väylänpitoon 40 miljoonaa euroa ja väyläverkoston kehityshankkeisiin 71 miljoonaa eu-
roa — ovat aivan oikeita ratkaisuja, kuten jo viime kaudella perustettu parlamentaarinen
seurantaryhmä on esittänyt.

Sitten tämä ammatillisen koulutuksen 20 miljoonan euron lisäpanostus on myös erittäin
kannatettava. Toivottavasti koulutukseen on määrärahoja luvassa myös jatkossa.

Haluaisin kuitenkin esittää kritiikkiä muutamiin kohtiin. Tässä lisätalousarviossa näyt-
tää paisutettavan hallintoa ja byrokratiaa, muun muassa Kelan hallinnon paisutus 5,5 mil-
joonalla eurolla ilmeisen monimutkaisen eläkelupauksen toteuttamiseen. Myös sote-uudis-
tuksen jatkoon varattujen 211 miljoonan euron määrärahojen käyttöä ihmettelen tässä vai-
heessa. Uudistuksen [Puhemies koputtaa] varsinaisesta sisällöstä ei ole vielä tietoa, mutta
silti näin paljon rahaa käytetään nyt jo tässä vaiheessa. 

14.17 Timo Heinonen kok (vastauspuheenvuoro): Arvoisa rouva puhemies! Haluamme
antaa kiitosta siitä, että hallitus vie nyt eteenpäin yhdessä jo pitkälle valmisteltuja liikenne-
ja ratahankkeita. Hyvä, että myös pääradan suunnittelu jatkuu. Suunnitelmat Helsinki—
Riihimäki—Hämeenlinna—Tampere välille pitää olla valmiina, kun EU:n seuraava rahoi-
tuskausi alkaa.

Me olisimme kokoomuksessa valmiita laittamaan kuokan ratahankkeiden osalta maa-
han, vaikka heti. Esimerkiksi Espoon kaupunkirata olisi jo rakentamisvalmis, ja tähän löy-
tyisi rahoitus esimerkiksi nipistämällä hivenen tuosta Kelan hallinnon paisuttamisesta tai,
arvoisat ministerit, teidän omasta avustajakunnastanne.

Hyvä, että nyt esitätte ammattikouluihin myös lisäopettajia budjettivaroin. Me annam-
me tuen sille, että opettajat palkataan pysyvästi. Ja toivomme, että te, arvoisat ministerit,
vielä pohditte myös sitä, että tämä ammattikoulun opettajaresurssi palkattaisiin pysyvästi
eikä vain muutamaksi vuodeksi.

Mutta kyllä se isoin huoli on siinä, että luvatut työllisyystoimet puuttuvat esityksestän-
ne kokonaan. 75 prosentin työllisyysastetta ei tavoiteta ilman konkreettisia tekoja. Minis-
teri Harakan pitäisi kyllä istua etupenkissä [Puhemies koputtaa] ja tuoda niitä esityksiä tän-
ne eduskuntaan.

14.18 Antti Rantakangas kesk (vastauspuheenvuoro): Arvoisa puhemies! Kyllä tämä
kokoomuksen oppositiotaipaleen alku on harvinaisen populistinen. [Eduskunnasta: Ai
jaa!] — Harvinaisen populistinen, se on pakko sanoa tässä.

Sen sijaan pitää sanoa, että kyllä hallituksen puolella on kääritty hihat heti välittömästi.
Heti, kun hallitusohjelman muste on kuivunutkaan, niin täällä jo tuodaan mittava inves-
tointipaketti, jolla saadaan työtä ja toimeentuloa koko Suomeen: tärkeitä liikennehankkei-
ta, joilla voidaan luoda elinvoimaa, elinkeinoelämän toimintaedellytyksiä, suoria työpaik-
koja ja tulevaisuuden uskoa maakuntiin. Ja sitten tämä ammatilliseen koulutukseen panos-
taminen. Onhan se hieno asia, että todetaan, että nyt pitää saada lisäpanoksia sinne.
4



Pöytäkirjan asiakohta PTK 21/2019 vp
Ja tämä pienten eläkkeiden nostaminen. Täällä moititaan perussuomalaisissa, että täy-
täntöönpano varmistetaan Kelalle annetuilla rahoilla. Varmistetaan siis se, että ne pienim-
mät eläkkeet voidaan korottaa sovitulla tavalla, miten hallitusohjelmassa sovittiin. Eli erin-
omaisen hyvä startti ja kokonaisuus. Teidän pitää vain hyväksyä oppositiossa, että hallitus
ei vain puhu, vaan tekee ja saa tuloksia aikaan.

14.19 Iiris Suomela vihr (vastauspuheenvuoro): Arvoisa puheenjohtaja! Tässä edustaja
Rantakangas nosti jo varsin hyvin näkökulmia esiin. — Ensinnäkin tässä ei olla paisutta-
massa Kelan hallintoa tyhjänpäiten, vaan Kela on nostanut esiin, että perustoimeentulotu-
en hakemiseen liittyvä ajankäyttö on lisääntynyt edellisen hallituksen sosiaaliturvaleik-
kausten ja muiden heikennysten sekä purkaantuvan vajaakäytön vuoksi. Eli meillä on yhä
enemmän ihmisiä, jotka tarvitsevat toimeentulotukea, koska heidän muu sosiaaliturvansa
ei riitä, ja sen tähden he hakevat toimeentulotukea Kelalta, ja Kela pyrkii heidän perusoi-
keutensa takaamaan ja turvaamaan. Tästä on vaikea mitään vääryyttä löytää. Meidän on pi-
dettävä huolta siitä, että kukaan ei Suomessa joudu köyhyyteen hallinnon puutteiden täh-
den ja että käsittelyaikojen riittävä lyhyys pystytään varmistamaan. Siitä tässä on kyse, ei
mistään muusta. 

Mitä tulee hallitusohjelman toimeenpanoon, niin kyse on muustakin kuin eläkelupauk-
sen toimeenpanosta, ja totta kai kun ohjelma on tehty, Kelan tehtävä on varmistaa, että sitä
pystytään sitten toimeenpanemaan. Eli kyse tässäkään kohtaa ei ole turhasta hallinnon pai-
suttamisesta. — Kiitoksia.

14.20 Paavo Arhinmäki vas (vastauspuheenvuoro): Arvoisa rouva puhemies! Kun oli
nykyinen hallitus ollut yhden päivän vallassa, niin kokoomuksen Verkkouutiset otsikoi
”missä hallituksen teot” — päivän jälkeen. Ja nyt kokoomus täällä kritisoi kolmen viikon
jälkeen, että missä ovat mittavat, vaikuttavat työllisyystoimet. Kun miettii kokoomuksen
politiikkaa viime kaudella, jossa leikattiin koulutuksesta, niin selvästi leikattiin myös
omassa ryhmässä siitä koulutuksesta, jossa olisi annettu koulutusta siitä, miten tehdään us-
kottavaa ja johdonmukaista oppositiopolitiikkaa. En näe sitä uskottavana, että päivän jäl-
keen vaaditaan tekoja ja sitten kritisoidaan kaikkia niitä esityksiä, joita itse ollaan oltu te-
kemässä. [Välihuutoja] 

Täytyy sanoa, että tämä lisätalousarvioesitys näyttää tietä siitä, mitä tämä hallitus tekee.
Se laittaa raiteet kuntoon, se laittaa koulutuksen kuntoon, ja siihen täytyy olla todella tyy-
tyväinen.

14.21 Anders Adlercreutz r (vastauspuheenvuoro): Ärade talman! Pitää kiittää hallitus-
ta hyvin tehdystä lisätalousarviosta. Lyhyessä ajassa ollaan paikallistettu moni ongelma-
kohta, ja niihin löytyy nytten korjaukset. Erityiskiitos ministereille Lintilä ja Marin. 

Perusväylänpitoon 40 miljoonaa euroa, parannuksia moneen rataosuuteen. Nämä on nyt
hyvä saada liikkeelle. Ne on jo suunniteltu, mutta tämä hallitus myöskin toteuttaa nämä pa-
rannukset. Läntisellä Uudellamaalla ollaan erityisen iloisia siitä, että rantarata esimerkiksi
saa nyt tarvittavat resurssit, jotta se saadaan kuntoon.

Moni näistä kohteista suoraan parantaa meidän vientiteollisuuden kilpailukykyä. Yksi
kohde, joka tässä ei vielä ole, on Hanko—Hyvinkää-radan peruskorjaus. Kysyisin mielel-
läni ministeri Marinilta: millä aikataululla se saatetaan eteenpäin?
5



Pöytäkirjan asiakohta PTK 21/2019 vp
Jag vill fråga minister Marin hur det ligger till med Hangö—Hyvinge-banan. Det är ju en
bana som primärt vår exportindustri gärna skulle vilja se att elektrifieras [Puhemies kopu-
ttaa]. Jag vill minnas att ni har planer också för det här banavsnittet.

14.22 Päivi Räsänen kd (vastauspuheenvuoro): Arvoisa rouva puhemies! Hallitukselle
haluan antaa kiitoksen nimenomaan näistä tämän lisätalousarvion liikenne- ja ratahank-
keista, ja valitettavasti on todettava, että edellinen hallitus ei saanut aikaan edes tätä suun-
nittelurahaa Helsinki—Tampere-pääradan kehittämiseen useista pyynnöistä huolimatta, ja
siinä mielessä olin erityisen iloinen, että tähän on nyt tämä suunnitteluraha tulossa. Kaiken
kaikkiaan tämä Helsinki—Tampere-pääradan toimivuuden varmistaminen on erittäin tär-
keää ihan koko valtakunnan rataverkon toimivuuden kannalta ja elinkeinoelämän kannal-
ta, ja toivon, että hallitus vie nyt tätä hanketta hyvin määrätietoisesti eteenpäin, myös tätä
suunnitteluosuutta.

Mutta sitten ihmettelen sitä, millä tavalla nämä ammatillisen koulutuksen palkkaamisen
kustannukset ovat kertaluontoisia investointeja. Kyllähän ne tarpeet ovat siellä pysyviä,
[Ben Zyskowicz: Aivan, vastatkaa tähän!] eikä sitä voi ajatella kertaluontoisena.

Ja sitten tästä eläkelupauksesta, joka on edelleenkin kuihtunut siitä satasesta viisikymp-
piseen, [Puhemies koputtaa] kysyn: tuleeko edes sitä viittäkymppiä? [Timo Heinonen: Ei
tule, ei tule!]

14.24 Petteri Orpo kok (vastauspuheenvuoro): Arvoisa rouva puhemies! Sinänsä nämä
liikennehankkeet ovat kannatettavia, ja tämän lisätalousarvion lisäksi perusta on tehty
edellisen hallituksen hyvän talouspolitiikan linjalla, ja se on hyvä, eli kehystä ei rikota ja
verotulokertymääkin voidaan hieman kasvattaa.

Mutta se ongelma, joka hallituksella on — tai niitä on kaksi: Ensimmäinen on se, että te
olette rakentaneet nämä suuret lisämenot, joita tulee sitten seuraavissa vaiheissa, 75 pro-
sentin työllisyysasteelle ja rivakalle talouskasvulle. VM:n viimeinen ennuste viime viikol-
ta kertoo, että maali karkaa: maali karkaa 75 prosentin työllisyysasteen osalta, ja se karkaa
tasapainotavoitteen osalta. Toivon, että ministeri Lintilä pitää puolensa siinä, että näitä
lisämenoja ei tehdä, jos ei ole pysyviä lisätuloja, kuten pääministeri Rinne on kertonut. Ja
toinen ongelma on se, että niitä työllisyystoimia ei näy eikä kuulu. Edustaja Arhinmäki, me
odotimme niitä jo hallitusneuvotteluista. Nyt tämä on ulkoistettu työmarkkinajärjestöille,
ja me olemme kuulleet, miten siellä on aivan erilaisia näkemyksiä niistä toimista, mitä ol-
laan tekemässä. Eli työllisyystoimia ei ole. [Puhemies koputtaa] Milloin pidetään todelli-
set hallitusneuvottelut, joissa tehdään sopeuttamista ja todellisia [Puhemies: Aika!] työlli-
syystoimia? [Paavo Arhinmäki: Kokoomus haluaa leikkauksia siis!]

14.25 Suna Kymäläinen sd (vastauspuheenvuoro): Arvoisa rouva puhemies! Kyllä todel-
lisuudessa tämä hallitus tekee mittavan kilpailu- ja työllisyyspaketin. [Ben Zyskowicz: Hy-
vä, sitä odotellessa!] Nuo infrahankkeet 600 miljoonalla eurolla todella tuovat työllisyyttä
niitä käynnistettäessä sekä purkavat pullonkauloja ja parantavat teollisuuden kilpailuky-
kyä ja lisäävät sitä myötä työpaikkoja ympäri Suomen, oli kysymys logistiikasta tai sitten
muusta vientiin liittyvästä teollisuudesta. Tämä on äärimmäisen rivakka startti, kolmessa
viikossa näin mittava paketti täällä. On syytä kiittää Rinteen hallitusta ja ministeri Marinia
muun muassa näistä mittavista töistä, ja muistutan, että viime kaudella tänä samana lisäta-
6



Pöytäkirjan asiakohta PTK 21/2019 vp
lousarvioesityspäivänä, mikä päivä se silloin olikaan, hallituksen esitys infrahankkeista oli
puhdas nolla.

14.26 Ville Tavio ps (vastauspuheenvuoro): Arvoisa puhemies! On hyvä, että oppositio ja
hallitus ovat kuitenkin nyt samalla viivalla siitä lähtökohdasta, että jotta tuo tavoiteltu 75
prosentin työllisyysaste saavutettaisiin, niin tarvitaan merkittäviä lisätoimia työllisyyteen.
Uskon, että täältä oppositiosta voidaan tukea sitten, kun sellaisia hyviä toimia ja ehdotuk-
sia saataisiin, ja tuetaan sitä, että kolmikannassa näistä asioista neuvotellaan. Mutta halli-
tus ei saa jäädä tämän kolmikannan armoille, muistakaa se. Täytyy varautua ja olla oma oh-
jelma ja omat ehdotukset, jotta saadaan työllisyys kasvamaan. Nyt tämä näyttää yhä vali-
tettavasti siltä, että ollaan tuuliajolla ja piikki on auki.

Voisiko ministeri Lintilä kertoa, mistä johtui tämä keskustan yllättävä suunnanmuutos,
kun vielä viime kaudella piditte tarkkaa kirjaa siitä, kuinka paljon tämä teidän esikuntanne
tuhlaa, kuinka paljon on ministereitä ja kuinka paljon on valtiosihteereitä ja erityisavusta-
jia? Kun näitä nyt on ennätysmäärä ja olette vielä puoluetukeakin nostamassa, niin voitte-
ko edes tähän vastata, että mistä tämä suunnanmuutos?

14.27 Esko Kiviranta kesk (vastauspuheenvuoro): Arvoisa puhemies! Lisäbudjeteille on
tyypillistä, että niillä hoidetaan yleensä vain hyvin akuutteja määrärahatarpeita. Pääminis-
teri Antti Rinteen hallituksen ensimmäinen lisäbudjetti on tässä mielessä hyvin myöntei-
nen yllätys, ja siinä hallitusohjelmassa luvatun mukaisesti ohjataan merkittäviä varoja pe-
rusväylänpitoon ja väyläverkoston kehittämiseen samoin kuin koulutukseen. Nämähän
ovat yhteiskunnan keskeisiä asioita, joihin aina kannattaa ohjata rahaa. Väyläverkoston ke-
hittämisvaroja ohjataan eri puolille maata, ja niillä tietysti saadaan aikaan myös työllisyys-
vaikutuksia.

Kaiken kaikkiaan tämä lisäbudjetti on taloudellisessa mielessä hyvin toiveita herättävä,
sillä verotulojen kasvu on arvioitu noin 230 miljoonaksi euroksi ja nettolainanotto vähenee
136 miljoonaa euroa. Talouskehitys näyttää siis edelleen pysyneen hyvänä.

14.28 Ben Zyskowicz kok (vastauspuheenvuoro): Arvoisa rouva puhemies! Minä luulen,
että kaikki tiedämme, että ammattikouluihin tarvitaan lisää opettajia, mutta tämä hallituk-
sen politiikka tässä suhteessa herättää kyllä hyvin paljon kysymyksiä. Te esitätte, että am-
mattikouluihin väliaikaisesti kolmeksi vuodeksi palkataan lisää opettajia, ja sitten te esität-
te, että vuoden 22 jälkeen nämä palkatut lisäopettajat eivät enää jatka työtään. Pakko
myöntää, että en ymmärrä tätä logiikkaa. 

Kysyin täällä aikaisemmassa keskustelussa ministeri Lintilältä, että kun nämä monet vä-
liaikaisiksi sanotut lisäykset vaikuttavat pysyviltä menoilta, niin onko todella tarkoitus,
että ne ovat väliaikaisia, ja ministeri Lintilä silloin kertoi, että kyllä, näin on tarkoitus toi-
mia. No, mediassa pääministeri ja opetusministeri ovat puhuneet muuta. Nyt pitää kysyä
uudestaan ministeri Lintilältä: onko todellakin tarkoitus, että nämä ammattikoulujen lisä-
opettajat ovat väliaikaisia ja lopettavat työnsä ennen vuotta 23?

Ensimmäinen varapuhemies Tuula Haatainen: Vastauspuheenvuoro, 3 minuuttia, mi-
nisteri Andersson. (Ben Zyskowicz: Mitä, eikö Lintilä?)
7



Pöytäkirjan asiakohta PTK 21/2019 vp
14.30 Opetusministeri Li Andersson: Arvoisa puhemies! Kyllä sellainen asia, joka sel-
västi erottaa tämän hallituksen esimerkiksi sen edeltäjästä, on ymmärrys siitä, että liiken-
neinfrastruktuuriin panostaminen, siitä huolehtiminen, on äärimmäisen keskeistä Suomen
kaltaisessa maassa kilpailukyvyn ja työllisyyden näkökulmasta, sekä se, että koulutukseen
ja erityisesti ammatilliseen koulutukseen panostaminen on tärkeintä työllisyys- ja tasa-ar-
vopolitiikkaa, mitä Suomen kaltaisessa maassa voi tehdä.

Miksi osoitetaan lisäresursseja ammatilliseen koulutukseen jo tässä lisätalousarviossa?
Koska vuodesta 2013 vuoteen 2018 ammatillisesta koulutuksesta on leikattu 400 miljoo-
naa euroa. Kun puhutaan koulutuksesta, tiedetään, että iso osa koulutuksen järjestäjien me-
noista on sidoksissa opettajien henkilöstökouluihin, ja säästöt ja leikkaukset ovat tarkoit-
taneet sitä, että opettavaa henkilöstöä suomalaisissa ammatillisissa oppilaitoksissa on jou-
duttu vähentämään rajusti samanaikaisesti, kun oppilasmäärä ei ole vähentynyt samassa
suhteessa, ja samanaikaisesti, kun meillä myöskin ammatillisella puolella on yhä enem-
män opiskelijoita, joilla on tarvetta erityiselle tuelle. 

Tämä leikkauskierre loppuu nyt, [Timo Heinonen: Kolmeksi vuodeksi!] se loppuu tä-
män hallituksen toimesta, joka vihdoin ensimmäisenä on se, joka ryhtyy sanoista tekoihin,
mitä tulee koulutukseen panostamiseen. Tämän vaalikauden aikana tulee lisää pysyvää ra-
hoitusta myöskin ammatillisen koulutuksen puolelle, kun lähdetään tekemään oppivelvol-
lisuuden pidentämistä, kun lähdetään vahvistamaan oppilas- ja opiskelijahuoltoa myöskin
toisella asteella, sekä sitä kautta, että indeksikorotukset toteutetaan täysimääräisesti koko
tämän hallituskauden ajan. Sen lisäksi suunnataan myöskin investointirahoitusta ammatil-
liselle puolelle, jotta voidaan ratkaista se akuutti tilanne ja tarve, mikä siellä tällä hetkellä
on. Sitä rahoitusta tullaan suuntaamaan niin, että se mahdollistaa opettajien palkkaamisen
viideksi vuodeksi [Ben Zyskowicz: Aha, kuulitteko Lintilä?] eli mahdollisimman pitkä-
kestoisiin työsuhteisiin, jotta voidaan huolehtia siitä, että siellä koulutuksen järjestäjillä on
ne työvälineet ja ne mahdollisuudet, mitä heillä on ja mitä heillä kuuluu olla suomalaisten
opiskelijoiden ja nuorten laadukkaasta koulutuksesta ja opetuksesta huolehtimiseksi, ja se
jos jokin on äärimmäisen tehokasta, tarpeellista ja tärkeää työllisyyspolitiikkaa tässä maas-
sa. [Ben Zyskowicz: Toinen sanoo kolme vuotta, toinen viisi vuotta!]

Ensimmäinen varapuhemies Tuula Haatainen: Pääministeri Rinne, 3 minuuttia.

14.33 Pääministeri Antti Rinne: Arvoisa puhemies! Haluan todeta edustaja Orpolle sen,
että nyt halutaan valmistella näitä työllisyystoimenpiteitä yhteistyössä kolmikannassa mut-
ta myöskin hallituksen piirissä tavalla, joka toivottavasti johtaa siihen, että ne ovat harkit-
tuja, hyvin harkittuja, kun ne sitten tänne eduskuntaan tulevat päätettäväksi, siltä osin kuin
ne ovat eduskunnan päätettäviä asioita.

Sitten minä haluan sanoa sen, että niin kuin ministeri Marin totesi, tässä paketissa on ko-
timarkkinoille 7 400 henkilötyövuotta lisää työllisyyttä tilanteessa, jossa näyttää rakenta-
minen hieman hiipuvan. Tätä kautta saadaan lisää työllisyyttä vahvistettua, ja sillä on iso
merkitys. Panin tietenkin mielihyvällä merkille myöskin sen, että työmarkkinajärjestöt
pystyivät sopimaan lisäpäiviin liittyvästä asiasta, ja se ratkaisun sisältö on noin 9 000 py-
syvää lisätyöllistä. Että kyllä tässä aika nopeasti on nyt menty eteenpäin näitten muutaman
viikon aikana asioitten eteenpäin viemisessä niissä asioissa, jotka ovat tämän hallituksen
kannalta aivan keskeisiä. 
8



Pöytäkirjan asiakohta PTK 21/2019 vp
Mitä tulee sitten näihin avustajien palkkauksiin ja ministereitten määriin, niin arvoisat
perussuomalaiset, haluan vain todeta sen, että tämän hallituksen on tarkoitus pysyä hengis-
sä, myös jokaisen ministerin, tästä eteenpäin tämä vaalikausi ja sen takia on riittävä määrä
avustajia, riittävä määrä valtiosihteereitä ja ministereitä, jotta tämä työtaakka, joka tähän
liittyy puheenjohtajakauden kautta, saadaan hoidettua.

Ensimmäinen varapuhemies Tuula Haatainen:  Ministeri Lintilä, 3 minuuttia.

14.34 Valtiovarainministeri Mika Lintilä: Arvoisa puhemies! Muutamia vastauksia jo
tässä vaiheessa.

Ensinnäkin edustaja Savio puhui tästä Kelan 5,5 miljoonasta, lisästä hallintoon. Se ei ole
hallintoon, vaan se on ict:hen. Eli nykyinen Kelan järjestelmä ei taivu siihen, mitä siltä
edellytetään näitten eläkkeitten nostamisen kannalta, ja siihen siirretään tämä 1,5 miljoo-
naa.

Sitten tämä soten 211 miljoonaa. Tämähän tulee siitä, että me joudumme tietyllä tavalla
vapauttamaan sen, tekemään momenttimuutoksen,. Eli jos ja kun tämä hallitus haluaa
käyttää sitä tähän uudistukseen, niin joudutaan tekemään siihen tällainen, voisiko sanoa,
tekninen momenttimuutos, ja sen takia tehdään tämä. Se ei katoa minnekään täältä sisältä.

Edustaja Heinonen, investoinnit ovat työllistäviä, niin kuin tässä pääministerin puheen-
vuorosta tuli esille, ja meillä on taloudessa havaittavissa selkeää kasvun hiipumista. Kyllä
meidän pitää saada buustia nyt tähän kasvuun, työllisyyteen, tuottavuuteen. Kaikkia näitä
pitää hakea nyt niillä keinoilla, joita hallituksella on käytettävissä. Ja tämä oli nopeana kei-
nona ehdottomasti sellainen, jolla voidaan todentaa nopeimmat vaikutukset sitten työlli-
syyden puolelle.

Aivan kuten edustaja Orpo sanoi, kyllä tämä työllisyysaste, 75 prosenttia, on haastava,
— se on realistinen, se on haastava — mutta tämä on täysin kansallinen asia, että me pää-
semme sinne. Jos me emme pääse sinne, niin seuraavalla hallituksella on huomattavasti
isompi paine päästä sinne, koska näitä julkisen talouden kustannuksia ei makseta millään
muulla kuin työllisyyden nostamisen ja tuottavuuden nostamisen kautta, ja se on ilman
muuta meillä se keskeinen asia. Ja toisekseen, nyt tietysti puhutaan lisäbudjetista, ja minä
uskon, että syksyllä palataan siihen varsinaisen budjetin muodossa.

Edustaja Zyskowicz, muistan kyllä, kun keskustelua käytiin näistä ammatillisista kou-
luista, ja taisin todeta silloin, että siellä on eräitä, joissa lisäys on pitempi, viideksi vuodek-
si, muun muassa tällä ammatillisella puolella. Ja tämähän tulee nimenomaan siihen akuut-
tiin pulaan, joka meillä tällä hetkellä on, eli pidän sitä erittäin perusteltuna, että se laitetaan
hyvin etupainotteisesti nyt liikkeelle.

Ensimmäinen varapuhemies Tuula Haatainen:  Jatketaan debattia.

14.37 Kai Mykkänen kok (vastauspuheenvuoro): Arvoisa puhemies! Mikäli valtiova-
rainministeri Lintilä on tutustunut oman ministeriönsä julkaisemaan taloudelliseen katsa-
ukseen muutaman viikon takaa, niin tästä käy päivänkirkkaasti ilmi, että tällä hetkellä työl-
lisyyden nousu ei ole kiinni avointen työpaikkojen määrästä saati investointihankkeiden
määrästä vaan siitä, että meillä valitettavasti on vaikeuksia saada työttöminä olevia henki-
löitä töihin. Tarvitaan lisää palveluita, joihin te ette panosta kuin 3 prosenttia koko pysy-
vien menojen lisäyksistä. Tarvitaan rakenteellisia uudistuksia, jotka tekevät palkkauksesta
9



Pöytäkirjan asiakohta PTK 21/2019 vp
helpompaa, paikallisen sopimisen mahdollistamista. Ei näitä tehdä investointihankkeilla.
Kolmikannassa voitaisiin tehdä, mutta valitettavasti SAK:n pääekonomisti itse kuvasi eh-
dotuksiaan niin, että niillä ei ole lyhyen aikavälin työllisyysvaikutuksia, voi olla julkiseen
talouteen jopa negatiivinen vaikutus. Olette siis valinneet erittäin vaikean tien. Siinä mie-
lellään kyllä tuemme.

Hyvä, että nyt ilmeisesti ammatillisen koulutuksen opettajat irtisanotaan vasta viiden
vuoden päästä eikä kolmen vuoden päästä, mutta tässä ei tullut ilmi ja seuraavaksi Lintilä
joutuu vastaamaan siihen, mistä ne noin 50 miljoonaa euroa [Puhemies koputtaa] 2023 sit-
ten tulevat, kun hallitusohjelman mukaan siellä ei ole enää [Puhemies koputtaa] kertaluon-
toisten aiheuttamia panostuksia. [Puhemies: Aika!] Eikö siirrettäisi nämä pysyviin menoi-
hin ja kokeilut kokeiluihin? 

14.38 Antti Lindtman sd (vastauspuheenvuoro): Arvoisa puhemies! Kyllä tämä hallitus
sai nyt lentävän lähdön: kolme viikkoa vallassa, ja nyt käynnistetään 600 miljoonan inves-
toinnit välittömästi, 600 miljoonan investoinnit yhteensä sekä perusväylänpidon että kehit-
tämisen puolella. Tämä jos mikä on järkevää paitsi kilpailukyvyn myös työllisyyden kan-
nalta. Nämä työllisyysvaikutukset, jos esimerkiksi Joensuun ratapihan käynnistämät inves-
toinnit huomioidaan, ovat kymmenentuhannen luokkaa puhumattakaan kilpailukykyvai-
kutuksista, ja nyt oppositio täällä sanoo, että ei riittävästi. Heinonen sanoi, että olisi pitänyt
käynnistää enemmän hankkeita, vaikka esimerkiksi se päärata odotti neljä vuotta — neljä
vuotta odotti, ja kokoomus ei sille antanut suunnittelurahaa. [Timo Heinonen: Ei pidä paik-
kaansa! — Paavo Arhinmäen välihuuto]

Arvoisa puhemies! Kun tarkistin, minkälainen oli se lisätalousarvio, jonka edellinen,
kokoomuslainen valtiovarainministeri ensi töikseen antoi, niin siellä todella oli nolla lii-
kennehanketta, [Pia Viitanen: Nolla!] nolla euroa kilpailukykyä parantaviin liikennehank-
keisiin. [Puhemies koputtaa]

Arvoisa puhemies! Jotain suhteellisuutta kannattaisi myöskin kokoomuksen tuohon kri-
tiikkiin laittaa. 

14.39 Timo Heinonen kok (vastauspuheenvuoro): Arvoisa rouva puhemies! Jos teidän
tavoitteenne on valtion kustantamilla liikennehankkeilla saavuttaa tuo 75 prosentin työlli-
syysaste, niin kyllä se, arvoisa edustaja Lindtman, tulee kovin kalliiksi. Me peräänkuulu-
tamme sellaisia työllisyystoimia, joilla pystytään helpottamaan niiden ihmisten tilannetta,
jotka ovat olleet pitkään työttöminä tai ovat nuorisotyöttömiä, niin kuin tehtiin Juha Sipi-
län hallituksen aikana, kun työttömyyttä tässä maassa saatiin laskettua merkittävällä taval-
la. Edellisen kerran kun sosiaalidemokraatit olivat hallituksessa, ei työpaikkoja syntynyt li-
sää vaan niitä menetettiin merkittävästi. [Paavo Arhinmäki: Mistäs puolueesta pääministe-
ri tuli?]

Ja sitten tämä vappusatanen: kyllä asiantuntijat ovat tänäänkin todenneet sen, pääminis-
teri Rinne, että ei tuota viittäkymppiäkään näytä tulevan eläkeläisille, joille te lupasitte sa-
tasen, ja itse asiassa näistä ihmisistä, joille te tuon satasen lupasitte, vielä 400 000 [Puhe-
mies koputtaa] jää kokonaan ilman teidän lupaamianne korotuksia.

14.40 Mari Rantanen ps (vastauspuheenvuoro): Arvoisa puhemies! Tämä onkin ollut
mielenkiintoista keskustelua ja kuultavaa. Tässä on hallitus tehnyt hyvää perusväylänpi-
don osalta sekä tämän ammatillisen opetuksen rahoituksen lisäämisen osalta, joskaan tästä
10



Pöytäkirjan asiakohta PTK 21/2019 vp
keskustelusta ei saa tolkkua, mihin asti se raha riittää. [Paavo Arhinmäki: Kokoomus yrit-
tää hämmentää!]

Se, mitä ihmettelen tässä suunnattomasti, on tämä kuuluisa vappusatanen, joka on pie-
nentynyt, ja nyt sitä rahaa laitetaan toimeenpanon valmistelua varten. Mihin se raha siis
menee? Eli tarvitaanko erikseen vaalilupausten lunastamiseksi niiden toimeenpanon val-
mistelua varten tämmöisiä rahoja, vai olisiko nämä voitu käyttää viisaamminkin?

Toinen asia, mitä ihmettelen suunnattomasti: Täällä hallituspuolueet puhuvat työllistä-
misestä ja siitä, että tämä työllistää. Mitä varten sitten toimeentulotuen rahoitusta pitää nos-
taa, jos tulee työllisyyttä lisää? Eikö sen pitäisi nimenomaan silloin laskea? [Puhemies ko-
puttaa]

Ja se on aivan selvä, edustaja Lindtman, että tämä hallitus osaa käyttää rahaa. Tämä on
kuin Tuhannen ja yhden yön tarinat, ja te taidatte lentää taikamatolla.

14.42 Antti Kurvinen kesk (vastauspuheenvuoro): Arvoisa rouva puhemies! Viime kau-
della meillä oli kärkihankkeita, nyt meillä on tulevaisuusinvestointeja — jotakin vanhaa,
jotakin uutta. Minusta tämä uuden punamultahallituksen ensimmäinen lisätalousarvio on
erittäin toiveita herättävä, ja tämä vastaa moniin sellaisiin tarpeisiin ja odotuksiin, mitä täl-
lä hetkellä suomalaisella yhteiskunnalla ja suomalaisilla on.

Erityisesti minusta tämä vahva panostus väyliin ja erityisesti raiteisiin, tämmöinen rai-
depaketti, on aluepoliittinen ratkaisu. Sillä pyritään saamaan työpaikkoja ja yrittäjyyttä
koko maahan ja saamaan koko maa liikkeelle. Todella hienoja, pitkään odotettuja hankkei-
ta, muutamia mainitakseni: Joensuun ratapiha, Iisalmi—Ylivieska-raidehanke, pääradan
kehittäminen molemmin puolin Tamperetta niin pohjoiseen kohti Seinäjokea kuin sitten
Helsinkiäkin kohden, Hämeenkyrön ohitus.

Kaikki me tiedämme ammatillisen koulutuksen tilanteen.
Ja, puhemies, sen haluan vielä nostaa esiin, että minusta on arvokasta, että nyt voidaan

jatkaa sitä sote-valmistelua, joka maakunnissa ja sairaanhoitopiireissä on lähtenyt liikkeel-
le. Siellä on myös tällainen tekstimuutos tehty. Niiden satojen ihmisten työ, jotka ovat
käyttäneet ammattitaitoaan, ei mene roskakoriin, [Puhemies koputtaa] niin kuin nykyinen
pääoppositiopuolue olisi toivonut, vaan valmistelu jatkuu kentällä sotenkin osalta.

14.43 Peter Östman kd (vastauspuheenvuoro): Rouva puhemies! Täällä on puhuttu len-
tävästä lähdöstä ja siitä, että hallitus on käärinyt hihat ja ryhtynyt töihin. Silloin on kuiten-
kin hyvä muistaa, että me olemme jakamassa veronmaksajien rahoja, me emme jaa mei-
dän omia rahojamme. Se lentävä lähtö on kyllä osittain tullut siitä.

Kuultiin, että perusväylänpidon määrärahatasoon osoitetaan 40 miljoonan euron koro-
tus, ja tämä on hyvä asia. Sen lisäksi olemme kuulleet myöskin listan liikennehankkeista,
joihin hallitus panostaa. Nekin ovat varmaan tärkeitä ja hyviä hankkeita.

Yksi asia kuitenkin ihmetyttää. Pohjanmaan työttömyysaste on Manner-Suomessa toi-
seksi alhaisin ja työllisyysaste samoin. Menestyvän maakunnan elinehto on toimivat lii-
kenneyhteydet, mutta silti Pohjanmaan tiet jäivät taas unholaan. Viime kaudella Pohjan-
maan maakunta kärsi monta tappiota, ja tämä hallitus lupasi muuttaa suunnan. Liikenteen
ja yhteyksien toimivuus edistää vientivoittoisen maakunnan elinkeinoelämän kustannuste-
hokkuutta ja kilpailukykyä. — Missä viipyvät [Puhemies koputtaa] valtatien 8:n parannus-
rahat, ministeri Lintilä?
11



Pöytäkirjan asiakohta PTK 21/2019 vp
14.44 Hanna Sarkkinen vas (vastauspuheenvuoro): Arvoisa puhemies! Tämä lisätalous-
arvio on tehty nopeasti. Hallitus lähtee heti laittamaan raiteita ja koulutusta kuntoon. Ko-
konaisuutena lisäbudjetti myös vähentää valtion velkaantumista. Kiitän erityisesti lisäre-
surssista ammatillisen koulutuksen opettajien palkkaamiseen. Se todella tulee tarpeeseen.

Arvoisa puhemies! Liikennehankkeet eri puolilla maata ovat tervetulleita, ja erityisesti
raidehankkeet ovat erityisen kiitettäviä ilmaston, liikenteen, työllisyyden, kilpailukyvyn
kannalta. Esimerkiksi Helsinki—Tampere-pääradan suunnitteluraha ja Ylivieska—Iisal-
mi-radan sähköistys ovat tärkeitä ja tarpeellisia hankkeita. 

Kysyisin ministeri Marinilta: onko jatkossa tulossa suunnittelumäärärahaa koko päära-
dan osuudelle, myös osuudelle Tampereelta pohjoiseen? Tarvitsemme kokonaisvaltaista
suunnittelua, jotta voidaan parantaa koko pääradan toimivuutta ja jotta meillä olisi mahdol-
lisuus hakea myös EU:n TEN-T-rahoja koko välin kehittämiselle.

14.45 Leena Meri ps (vastauspuheenvuoro): Arvoisa puhemies! Olen erittäin huolestu-
nut kuitenkin tuosta Tampere—Helsinki-ratahankkeen etenemisestä, ja haluaisin kysyä,
mikä tämä aikataulu on. Nyt saadaan suunniteltua, milloin päästään käyntiin? Itse kuljen
Hyvinkäältä päivittäin ja kuulen ihmisten askarruttavia asioita siitä, että junat ovat usein
myöhässä tai ne eivät tule ja siellä on ongelmia ja me jäämme sinne odottelemaan, ja tie-
tysti se vaikuttaa siihen, missä ihmiset voivat ja haluavat asua. Erityisesti kysyisinkin nyt
sitten ministeri Marinilta: milloin on odotettavissa, että me näemme siellä junia liikkumas-
sa emmekä vain suunnitelmia? Tämä on erittäin tärkeää.

Toinen kysymys on: missä ovat Hanko—Hyvinkää-tien parannukset? Uudellamaalla on
vuosikausia odoteltu, että sinne saataisiin edes yksi ohituskaista, ja ei ole edelleenkään nä-
köpiirissä rahaa. Kehuitte, että täällä on tiestöön paljon rahaa. Uudellamaalla on valtava
määrä liikennettä, ja Hanko on myös satamakaupunki. Ihmettelen, että Hanko—Hyvinkää-
tielle ei ole lainkaan panostuksia, ja kysyisin: mitä olette näistä ajatellut, ja mitä on tulossa?

14.47 Emma Kari vihr (vastauspuheenvuoro): Arvoisa puhemies! Kyllä tämä opposi-
tion kritiikki nyt kuulostaa aika tutulta muutaman viikon takaa. Ensin kritisoidaan, että nyt
käytetään aivan liian paljon rahaa, aivan liian paljon rahaa, ja sen jälkeen käytetään useita
puheenvuoroja siitä, miten itse asiassa pitäisi käyttää vielä enemmän rahaa, joten nyt jää
vähän epäselväksi, mikä tämä ongelma tässä oikeastaan on.

Minun täytyy itse omasta puolestani kiittää hallitusta ja ministereitä tästä aivan ilmiö-
mäisen nopeasti tuodusta lisätalousarviosta, joka selvästi osoittaa sen suunnanmuutoksen,
jonka tämä hallitus haluaa olla tekemässä. Koulutusleikkausten, aivan liian pitkään jatku-
neiden koulutusleikkausten tie on nyt lopussa, ja nyt lähdetään rakentamaan hiilineutraalia
Suomea. Sillä se, mitä tämä hallitus on sitoutunut tekemään, on puolittamaan liikenteen
päästöt vuoteen 2030 mennessä, ja sitä reittiä tässä lähdetään nyt rakentamaan. Ja samaan
aikaan sadoille ammatillisesta koulutuksesta irtisanotuille opettajille aletaan nyt tarjoa-
maan työtä. Viesti on selvä: Suomen suunta muuttuu.

14.48 Hanna-Leena Mattila kesk (vastauspuheenvuoro): Arvoisa rouva puhemies! Poh-
joisen maakunnan edustajana voi hykerrellä tyytyväisyyttä tavasta, jolla liikennehankkeet
on huomioitu omassa maakunnassa, niin kuin myös muualla Suomessa. Tämä hallitus
näyttää palauttaneen aluepolitiikalle sen kunnian, mikä sille kuuluukin. Perusväylien pa-
12



Pöytäkirjan asiakohta PTK 21/2019 vp
rantamisella ja liikennehankkeiden toteuttamisella edistetään totisesti elinkeinoelämän toi-
mintaedellytyksiä oikeudenmukaisesti eri puolilla Suomea. 

Pohjois-Pohjanmaalla olemme tyytyväisiä siitä, että Oulun ratapihan korjaukseen ja tur-
valaitteisiin on tulossa parannusta. Lisäksi Oulun meriväylän rakentamisvaltuutta ehdote-
taan korotettavaksi. Uskon, että näiltä osin kiitosta hallituksen hyvälle esitykselle saadaan
myös alueen opposition edustajilta. 

Ministeri Marinille toistaisin saman kysymyksen, minkä edustaja Sarkkinen esitti: onko
tulossa suunnittelurahaa Pohjanmaan radalle?

14.49 Katja Taimela sd (vastauspuheenvuoro): Arvoisa rouva puhemies! Tämän lisätalo-
usarvion myötä lähtee liikkeelle, niin kuin tässä salissa on jo monta kertaa todettu, monia
alueellisesti tärkeitä väylähankkeita, jotka helpottavat alueiden kasvua ja elinvoiman edis-
tämistoimia. Ne myös luovat työtä rakentamisvaiheessa ja täten auttavat työllisyystavoit-
teen saavuttamista.

Hallitus on ollut kasassa vajaa kolme viikkoa, ja nyt pistetään liikkeelle täällä mainitut
600 miljoonan euron infrapanostukset, ja oppositio arvostelee työllisyystoimien puutetta.
Tekisi mieli sanoa ”miten kehtaatte”, mutta kyllähän te kehtaatte.

Se, että hallitus on välittömästi lähtenyt puuttumaan tähän ammatillisen koulutuksen ti-
lanteeseen, on välttämätöntä. Kun edustaja Heinonen käyttää täällä hyvin taidokkaasti aina
puheenvuoroja, niin muistuttaisin myös teitä, että teidän ministeri teki viime vaalikaudella
niin mittavat leikkaukset ammatilliseen koulutukseen, vieden muun muassa monelta lap-
selta lähiopetuksen tuntimäärät, että tähän tilanteeseen on yksinkertaisesti pakko tässä het-
kessä puuttua.

14.50 Kai Mykkänen kok (vastauspuheenvuoro): Arvoisa puhemies! Ensinnäkin kannat-
taisi seurata keskustelua eikä toistaa etukäteen laadittua mantraa siitä, että ”kokoomus on
populistinen” tai ”ettäs te kehtaatte”. Meidän ehdotuksemme rahoittavat itse itsensä. Me
emme esitä menolisäyksiä nettomääräisesti ollenkaan. Se on minusta populismin ensim-
mäinen piirre talousarviokeskustelussa, että esitetään kehykseen lisää ilman, että kerro-
taan, mistä se tulee.

Se, mitä me ihmettelemme tässä ehdotuksessa, jossa on paljon hyviä pieniä hankkeita,
joita edistetään — Pohjois-Suomessa myös isompia, teollisuuden kannalta tärkeitä, joita
me kannatamme — se, mikä yllätti meidät, on, että tässä suurten kaupunkien väliset pul-
lonkaulayhteydet jätettiin odottamaan sen kuokan laittamisessa maahan. Meillä olisi ollut
oletus, että erityisesti Espoon kaupunkirata, joka on käynnistysvalmis, joka on edellytys
myös Tampereen lentoradalle, olisi lähtenyt käyntiin, kun samalla kuitenkin sidotte 600
miljoonan euron edestä hankkeisiin, kuten liikenneministeri kuvasi, ja kun esitätte 15:tä
miljoonaa euroa Kelalle ja 3:a miljoonaa euroa avustajaresurssin kaksinkertaistamiseen.
Näitä kohtuullistamalla ehdotamme 6,5 miljoonan euron määrärahaa, jolla jo syksyllä aloi-
tetaan kaupunkiradan rakentaminen ja suurten kaupunkien nopeat yhteydet.

Ensimmäinen varapuhemies Tuula Haatainen: Nyt myönnän ministereille puheenvuo-
rot, pääministeri Rinne ensin ja sitten ministeri Marin. — Pääministeri Rinne, 3 minuuttia.

14.51 Pääministeri Antti Rinne: Arvoisa puhemies! Ensinnäkin pienistä eläkkeistä. En-
simmäinen askel otetaan nyt 2020. Se on kirjattu pöytäkirjaan hallituksen neuvotteluissa li-
13



Pöytäkirjan asiakohta PTK 21/2019 vp
sätalousarviosta, jossa annettiin Kelalle tämä 5,5 miljoonaa euroa sen teknisen valmiuden
rakentamiseen, että vuoden 2020 alusta voidaan ensimmäinen askel, 50 euroa aika monel-
le ja vähän pienempiä summia vielä isommalle joukolle, pistää liikkeelle. Tarvitaan siis
Kelan ict-järjestelmän muutosta, jotta tämä voidaan toteuttaa. Siihen tuo raha on menossa. 

Me olemme päättäneet myöskin, että aktiivimalli poistetaan mahdollisimman nopeasti.
Muutos on valmistelussa.

Kun täällä on kysytty väylähankkeista, niin rataverkon suurien kehittämishankkeitten ja
hankeyhtiöiden valmistelua jatketaan hallitusohjelmassa linjatulla tavalla. Me haluamme
valmistella tämän asian sillä tavalla, että se voidaan tuoda eduskuntaan silleen, että sitten
on oikeasti päätettävä asia, jolla voidaan viedä niitä eteenpäin. Ne tulevat, edustaja Myk-
känen, ne hankkeet, voitte olla rauhassa. 

Sitten totean, että Hanko—Hyvinkää-rata on samalla tavalla kirjattu, eli kun se vain saa-
daan suunniteltua niin pitkälle, niin se pistetään liikkeelle. Todennäköinen rakentamisvuo-
si on 2020 vuodenvaihteessa. Se voidaan viedä eteenpäin.

Sitten on vielä pohjoisessa Ajoksen satamahankkeita päätetty valmistella ja Savonlin-
nan alueen elinvoimaisuutta lisätä. Savonlinna joutui viime vaalikaudella merkittäviin
hankaluuksiin niitten päätösten seurauksena, jotka silloin tehtiin, ja nyt halutaan auttaa Sa-
vonlinna uudelleen jaloilleen. [Peter Östman: Mutta entä Pohjanmaa?]

14.53 Liikenne- ja viestintäministeri Sanna Marin: Arvoisa puhemies! Ensinnäkin ha-
luan kiittää kansanedustajia ja alueita runsaista yhteydenotoista liittyen väylähankkeisiin.
Niitä on joka puolella Suomea, ne ovat tärkeitä. Meidän pitää panostaa meidän infrastruk-
tuurimme kehittämiseen huomattavasti enemmän, jotta koko maan kilpailukyky ja elinvoi-
ma voidaan säilyttää ja niitä voidaan kehittää. Tämä on aivan välttämätöntä.

Nyt laitetaan yli 600 miljoonan euron panostus: perusväylänpitoon kokonaisuudessaan
siis 260 miljoonaa euroa — tälle vuodelle kohdennetaan 40 miljoonaa euroa — ja kehittä-
mishankkeisiin yhteensä noin 350 miljoonaa euroa, tälle vuodelle 71 miljoonaa euroa.
Mutta tunnistamme kyllä sen, että näitä tarpeita on paljon, ja sen takia tietenkin näiden tar-
peiden rahoitus pitää myös todella huolella pohtia.

Mitä tulee näihin isoihin raideliikennehankkeisiin niin lännen suuntaan, pohjoisen suun-
taan kuin idän suuntaan, niiden osalta puhutaan miljardien kokoluokan hankkeista, ja sen
takia nämä hankekokonaisuudet ovat valmistelussa, niin että olisi mahdollista perustaa
hankeyhtiöt, jotka lähtisivät näitä toteuttamaan. 

Mitä tulee sitten Espoon kaupunkirataan, sen kustannus on noin 275 miljoonaa euroa. Se
olisi käynnistysvalmis, mutta sitäkin tarkastellaan osana läntistä raidelinjausta, tämän yh-
tiön kokonaisuutta, eli tämä valmistellaan huolella ja arvioidaan huolella. Ihan yhtä lailla
Pasila—Riihimäki-välillä olisi mahdollista nostaa välityskykyä, ja tämä hanke olisi mah-
dollista käynnistää. Sen kustannusarvio on noin 273 miljoonaa euroa. 

Aivan niin rohkeita emme tässä vaiheessa kuitenkaan lisätalousarviossa olleet, että oli-
simme käynnistäneet yli miljardilla liikennehankkeita. Yli 600 miljoonalla laitetaan niitä
käyntiin, mutta Espoon kaupunkirata ja Pasila—Riihimäki-välin välityskyvyn nostaminen
jäävät odottamaan vielä tulevaisuutta. 

Hanko—Hyvinkää-radan sähköistyksen osalta hallituksen päätöksessä on pöytäkirja-
merkintä siitä, että tämä käynnistetään vuonna 2020. Sen suunnittelu on tällä hetkellä kes-
ken. On arvioitu, että se valmistuu vuodenvaihteessa 2019—2020, ja tämä olisi mahdollis-
14



Pöytäkirjan asiakohta PTK 21/2019 vp
ta siis käynnistää ensi vuonna. Tähän hallitus on sitoutunut. Tämän kustannusarvio on 62
miljoonaa euroa. 

Eli huolella arvioimme, tunnistamme alueelliset tarpeet. Hankkeita, mitä pitää laittaa
liikkeelle, on monia, mutta valitettavasti rahaa ei ole ihan niin paljoa, että kaikki mahdol-
liset tarpeet ja hankkeet saisimme välttämättä vielä tällä hallituskaudella liikkeelle. Siihen
en tohdi uskoa, mutta mahdollisimman paljon meidän elinvoimaamme parantavia hankkei-
ta niin perusväylänpidon puolella kuin kehittämishankkeiden osalta pyrimme laittamaan
liikkeelle, niin että koko maan kilpailukyky, elinvoima ja työllisyys tätä kautta paranevat. 

Ensimmäinen varapuhemies Tuula Haatainen: Ja debatti ilmeisesti jatkuu. 

14.56 Ville Vähämäki ps (vastauspuheenvuoro): Kunnioitettu puhemies! Jos mennään
tähän talouden isoon kuvaan, niin talouden kasvu, se hidastuu. Se johtuu siitä, että meidän
kysyntä, sekä kansainvälinen että kotimainen kysyntä, pikkuhiljaa heikkenee. Tämä taas
johtuu siitä, että kotitalouksien velka on kasvanut liiaksi, sieltä ei tule enää sitä kysyntää,
mitä aikaisemmin on tullut. Edellisestä taantumasta kotitaloudet vetivät Suomen ylös kuo-
pasta, mutta jäivät sinne itse. 

Nyt sitten, jos katsoo tätä kansainvälistä tilannetta, niin kauppasota voi hyvinkin pitkit-
tyä yllättävän pitkäaikaiseksi. Silloin kun Yhdysvalloista alkaa tulemaan heikompaa ta-
lousdataa, se heijastuu sitten myöskin tänne Suomeen. Meidän täytyy tehdä suunnitelma,
millä me valmistaudutaan mahdolliseen tulevaan taantumaan. Meidän täytyisi saada omaa
kilpailukykyä nostettua, kustannuskilpailukykyä kasvatettua, yksikkötyökustannuksia hil-
littyä ja ennen kaikkea tuottavuutta kasvatettua. Sinänsä nämä väylähankkeet ovat aivan
hyviä, mutta jotakin uusia tuottavuusinvestointeja [Puhemies koputtaa] täytyisi tehdä
myöskin valtionhallinnon [Puhemies koputtaa] puolella. 

14.57 Ilmari Nurminen sd (vastauspuheenvuoro): Arvoisa rouva puhemies! Haluan
myös omalta osaltani kiittää Rinteen hallitusta tästä lisäbudjetista. Tämä muutamassa vii-
kossa valmisteltu esitys osoittaa, että Suomen suunta muuttuu. Erityisesti ammatillisen
koulutuksen puolella odotetaan näitä lisäresursseja, jotka ovat erittäin tärkeitä. 

Haluan myös kiittää liikenneministeri Marinia näistä merkittävistä rata- ja liikennehank-
keista, jotka omalta osaltaan vahvistavat elinvoimaa ja tuovat näitä positiivisia työllisyys-
vaikutuksia kuitenkaan unohtamatta turvallisuuskysymyksiä ja kestävän kehityksen poli-
tiikkaa. Haluan myös Pirkanmaan näkökulmasta kiittää erityisesti tätä Helsinki—Tampe-
re-pääradan suunnittelua. Viime kaudella yritimme saada määrärahaa edes suunnitteluun,
jota emme saaneet. Meillä maakunnassa suurin Pohjanmaalle menevä, Hämeenkyrön ohi-
tustien pahin pullonkaula sai nyt lisämäärärahaa, ja se oli erittäin odotettu ja toivottu. Eli
kiitos tästä oikeudenmukaisemmasta suunnasta.

14.58 Anne Kalmari kesk (vastauspuheenvuoro): Arvoisa rouva puhemies! Olen erittäin
kiitollinen tästä lisäbudjetista. Täytyy muistaa, että valtion nettolainanoton tarve vähenee
136 miljoonaa euroa siitä huolimatta, että pystymme alueitten elinvoimaa nostamaan, ja-
kamaan hyvinvointia koko Suomeen, saamaan esimerkiksi puuta liikkeelle. 

Kysymykseni ministeri Marinille ja jopa pääministeri Rinteelle kuuluisi seuraavasti:
Keski-Suomessa ollaan hieman huolissaan siitä, kun suunnittelua ei vielä tullut Päärata
plus -suunnitteluun asti, vaan aloitettiin mielestäni ihan viisaasti tästä Helsinki—Tampere-
15



Pöytäkirjan asiakohta PTK 21/2019 vp
välistä. Hallitusohjelmassa on selvä kirjaus siitä, että pääradasta laajennuksineen aloite-
taan suunnittelu, tapahtuuhan tämä? Ja toinen pienempi asia: hallitus saattaa Laajakaista
kaikille -hankkeen sitoumukset käytäntöön. Puhuttiinko tästä asiasta siellä lisätalousarvi-
on yhteydessä?

14.59 Sofia Vikman kok (vastauspuheenvuoro): Arvoisa rouva puhemies! Hallituksen
monet liikennehankkeet ovat sinänsä kannatettavia, ja monet niistä ovat olleet pitkään yh-
teisissä suunnitelmissa. Niiden eteenpäinviennistä voi hallitusta kiittää. 

Hallituksen paketin suurin heikkous on kuitenkin se, että kaupungit unohdettiin. Ne jä-
tettiin odottamaan, aivan kuten ministeri äsken totesi, jätettiin odottamaan. Nykyisen Hel-
sinki—Tampere-pääradan kehittämisen suunnitteluun tulee rahaa, mutta edelleen on kui-
tenkin epäselvää, miten kaupunkien väliset isot raidehankkeet todella toteutetaan, kun han-
keyhtiöitä ei hallitus pääomittanut. Eli miksi ei edes 3 miljardin omaisuusmyynneistä löy-
tynyt osoitettavaksi euroakaan hankeyhtiöille pääomaa? Voitteko nyt selventää, saadaan-
ko tällä hallituskaudella isot kaupunkien väliset nopeat yhteydet liikkeelle?

15.00 Eva Biaudet r (vastauspuheenvuoro): Arvoisa puhemies! Minäkin haluaisin kiittää
hallitusta tästä nopeasta toiminnasta ja muutenkin hyvästä hallitusohjelmasta. Tuntuu to-
dellakin kuin taas voisi hengittää tässä meidän maassamme vapaammin. Kiitän myöskin,
että pääkaupunkiseudulle luvataan varsinaisessa talousarviossa ratahankkeisiin tukea ja
varoja. 

Haluaisin kysyä hallitukselta: On ehkä ymmärrettävää, että tässä vaiheessa, näin no-
peasti, ehkä tasa-arvonäkökulmaa ei hirveästi ole pystytty arvioimaan työllisyys- ja ta-
lousinvestoinnissa, mutta voiko hallitus, pääministeri ja valtiovarainministeri — nyt tasa-
arvoministeri ehti jo lähteä — luvata, että siihen varsinaiseen talousarvioon saisimme jon-
kun arvion siitä, millä tavalla nämä investoinnit kohdistuvat sukupuolten tasa-arvon näkö-
kulmasta? Jos muistatte, niin edellinen hallitus kiitettävästi teki ihan loppupuolella tällai-
sen arvioinnin siitä, miten talouspolitiikka on kohdistunut, ja saimme siitä hyvän oppitun-
nin, että jollei siihen kiinnitä erityistä huomiota, [Puhemies koputtaa] se ei kohdistu tasa-
arvoisesti. Voiko tämä nyt olla mennyttä maailmaa?

15.02 Pääministeri Antti Rinne: Arvoisa puhemies! Edustaja Kalmarin ja Vikmanin
huoliin liittyen näiden ratahankkeiden toteuttamiseen totean, mitä tänne pöytäkirjattiin hal-
lituksen neuvotteluissa: ”Rataverkon suurten kehittämishankkeiden hankeyhtiön valmiste-
lua jatketaan hallitusohjelmaan linjatulla tavalla” — siis hallitusohjelmaan linjatulla taval-
la. ”EU-rahoitushakujen varmistamiseksi väylähankkeiden suunnitteluvalmiutta ediste-
tään. Hankehakuja tehostetaan tiedostaen, että joidenkin hankkeiden kohdalla toteuttamis-
valmius on edennyt” — elikkä päärata ja Turun suunta ovat edenneet tällä hetkellä merkit-
tävästi muita nopeammin jo. Sitten ”selvitetään myös military mobility -EU-linjausten ra-
hoitushakumahdollisuudet pääväyläverkon investointien osalta”. 

Niin kuin olen nyt useampaan kertaan todennut, edustaja Vikman, nämä isot hankkeet,
kaupunkien väliset hankkeet ovat etenemässä ja ne toteutetaan rauhallisesti sillä tavalla,
että ne on valmisteltu huolella, niin että ne voidaan sitten lähteä toteuttamaan, kun aika on.
Elikkä tässä ei tarvitse huolehtia siitä, etteivätkö nämä hankkeet lähtisi liikkeelle. Ne läh-
tevät liikkeelle.
16



Pöytäkirjan asiakohta PTK 21/2019 vp
15.03 Jukka Kopra kok (vastauspuheenvuoro): Arvoisa rouva puhemies! Täällä on pu-
huttu tästä pitkällä juoksulla 600 miljoonan euron liikennepaketista, ja se on varmasti ihan
hyvä asia. En usko, että tässä salissa kukaan vastustaa, että liikenneverkkoa pidetään kun-
nossa. [Välihuutoja sosiaalidemokraattien ryhmästä] Mutta edustaja Lindtmanille haluai-
sin todeta sen, ettei se nyt erityisen suuri saavutus kuitenkaan ole, että käytetään 600 mil-
joonaa rahaa, semminkin kun nämä kaikki hankkeet ovat edellisillä hallituskausilla jo
suunniteltuja. [Välihuutoja sosiaalidemokraattien ryhmästä] Mutta jos keksisitte keinon,
jolla tuodaan valtion budjettiin 600 miljoonaa euroa, jolla nämä rahoitetaan ilman veron-
korotuksia, niin se olisi kyllä ihan hatunnoston arvoinen suoritus.

Ministeri Marinilta ja myöskin pääministeri Rinteeltä haluaisin kysyä, että kun näitä
suuria hankkeita suunnitellaan, niin huomioitteko te nyt ollenkaan siellä hallituksessa tätä
parlamentaarista liikennejärjestelmän suunnittelutyötä. Meillä on lakisääteinen velvoite
siihen, että tulisi kutsua koolle parlamentaarinen liikennejärjestelmätyöryhmä, joka näitä
linjoja alkaa vetää. Ministeri Marin, milloin ryhmä kutsutaan koolle?

15.04 Arja Juvonen ps (vastauspuheenvuoro): Arvoisa rouva puhemies! On hyvä, että
liikenneverkko laitetaan kuntoon ja sinne panostetaan, mutta veisin tämän keskustelun nyt
tavallisen ihmisen tasolle. Millä tavalla tuette sitä, että tavallinen duunari, äiti tai hoitaja
voi ostaa sen auton? Kerrotte täällä, että autoveroa on kertynyt vähemmän, autokauppa on
jäätynyt. Te olette nostamassa bensaveroa, mutta miten te turvaatte sen, että me voimme
ostaa vähäpäästöisiä autoja? Suomalaiset ajavat vanhoilla autoilla. Tämä olisi hyvin tärkeä
asia.

Ammatillisesta koulutuksesta kysyn sen — on hienoa, että sinne panostetaan — tulevat-
ko nyt pääsykokeet vihdoinkin sitten takaisin. SDP:n ollessa hallituksessa viime kaudella
te poistitte pääsykokeet, [Paavo Arhinmäen välihuuto] ja se oli kyllä tosi vahingollinen
asia. Se olisi tärkeää, nimittäin vielä niitä ei ole palautettu huolimatta siitä, että se olisi
mahdollista.

Sitten kysyn vielä tästä tämän päivän uutisesta. Pitääkö se paikkansa — rahoitukseen-
han palataan syksyn budjettineuvotteluissa — että olette lisäämässä puoluetukea yli 7 mil-
joonaa euroa? Eikö tämäkin raha tulisi kohdentaa paremmin, esimerkiksi sinne vanhusten-
hoitoon ja hoitajamitoitukseen? Pitääkö tämä paikkansa, vai onko tämä uutisankka?

Ensimmäinen varapuhemies Tuula Haatainen:  Vastauspuheenvuorot ministerit Linti-
lä ja Marin. — Lintilä, olkaa hyvä.

15.05 Valtiovarainministeri Mika Lintilä: Arvoisa rouva puhemies! Muutama kom-
mentti.

Ensinnäkin edustaja Mykkänen: Olen täsmälleen samaa mieltä teidän kanssanne, että
meidän pitää tehdä työllisyyttä parantavia toimia, [Arto Satonen: Missä ne on?] mutta kol-
messa viikossa — hallitus on ollut kolme viikkoa kasassa — aika vaikea on kolmessa vii-
kossa tuoda sellaista pakettia. On täysin selvä, että me tarvitsemme [Paavo Arhinmäen vä-
lihuuto] muutoksia, tarvitsemme rakenteellisia muutoksia, me tarvitsemme innovaatioita,
oppimista, elinkeinoelämää, yrittäjyyttä, kokonaispakettia, että me pääsemme sinne 75
prosenttiin. Mutta sitten toisaalta ihan tämän keskustelun kannalta pitää nyt muistaa, että
tämä on lisätalousarvio, jossa on infra selkeästi nostettu fokukseen. [Peter Östmanin väli-
huuto] Työllistävien toimien aika on sitten syksyllä, kun niitä tuodaan tänne.
17



Pöytäkirjan asiakohta PTK 21/2019 vp
Edustaja Vähämäki: Olen teidän kanssanne suhtkoht samaa mieltä talouden isosta ku-
vasta. Kauppasodan uhka on ehdottomasti Suomen suurimpia uhkia. Meidän bkt:stä noin
40 prosenttia tulee viennistä, ja se, mitä siellä tulee tapahtumaan, vaikuttaa ilman muuta
Suomen talouteen. Pitää muistaa, että se VM:n ennuste, jota edustaja Mykkänen esitti, se
on VM:n luvuilla, siinä ei ole huomioitu hallitusohjelman esityksiä ja niitä toimia, joita
hallitus tulee tekemään. Aivan oikein mainitsitte tuottavuuden noston julkisella sektorilla,
sitä haetaan esimerkiksi sote-uudistuksen kautta julkiselle sektorille. Me saimme viime
kaudella kustannuskilpailukyvyssä verrokkimaat kiinni — siinä onnistuttiin — mutta tuot-
tavuuskilpailukyvyssä me tällä hetkellä häviämme meidän verrokkimaille, ja tässä on var-
masti sellainen, johon meidän tulee panostaa.

15.07 Liikenne- ja viestintäministeri Sanna Marin: Arvoisa puhemies! Vielä näistä
hankeyhtiöistä. Todella hallitus on istunut kolme viikkoa. Tässä kolmessa viikossa emme
tietenkään ole vielä saaneet maailmaa valmiiksi mutta olemme käynnistäneet kuitenkin
merkittäviä panostuksia nimenomaan liikenneinfran puolella.

Mitä tulee tähän pohjoiseen suuntaavaan raideyhteyteen, nopeampaan raideyhteyteen
Helsinki—Tampere, edelleen Tampere—Jyväskylä—Seinäjoki, Pori—pohjoinen vielä
siitä Seinäjoesta eteenpäin, niin tämä kokonaisuus katsotaan huolella. Nyt on jo käynnis-
tetty työ siihen, että nämä hankeyhtiöt olisivat mahdollisimman nopeasti kasassa, ja sitten
voidaan edetä siitä eteenpäin, mutta tämäkin vaatii kuitenkin enemmän aikaa kuin muuta-
man viikon. Haluamme katsoa tämän kokonaisuuden huolella, koska kyse on miljardien
eurojen panostuksesta ja on kaikkien kannalta järkevämpää, että arviointi, suunnittelu teh-
dään perusteellisesti, tehdään huolella. Itse ainakin tulen tästä periaatteesta pitämään kiin-
ni.

Mitä tulee edustaja Kopran kysymykseen valtakunnallisesta liikennejärjestelmäsuunni-
telmasta: Vaikka kolme viikkoa on kulunut, niin itse asiassa tässä on jo työ käynnistetty.
Meillä oli jo liikenne- ja viestintäministeriössä koolle kutsuttu päivän seminaari aiheeseen
liittyen. Käynnistimme nyt tämän työn. Siellä oli paikalla alueiden edustusta, valtion alue-
hallintoa, monenlaisia sidosryhmiä. Eli tämä valtakunnallisen liikennejärjestelmätyön ke-
hittäminen on nyt käynnistetty, ja kun aika tulee, niin tähän totta kai tulee myös parlamen-
taarinen työryhmä tätä valmistelemaan ihan yhtä lailla kuin myös virkamiesyhteistyöryh-
mä, jossa on myös alueiden edustusta mukana, tätä valmistelemaan. 

Ja juuri näin on ajatus, että varmaan tämän eduskuntakauden puolivälissä olisi jo mah-
dollista sitten tämän valtakunnallisen liikennejärjestelmäsuunnitelman puitteissa edetä.
Pyrin ministerinä myös pitämään kiinni siitä tasapainosta, että ennen kuin tämä työ on saa-
tu valmiiksi, ei esimerkiksi näitä kaikkia kehittämisrahoja hankkeiden osalta syötäisi vaan
pyritään tasapainottelemaan siinä, että kaksi vuotta varmaan mennään tällä vanhalla järjes-
telmällä ja sitten kauden puolivälissä suurin piirtein voitaisiin siirtyä tähän pidempään, 12-
vuotiseen liikennejärjestelmäsuunnitteluun, jonka takana olemme kaikki laajasti olleet. Me
tarvitsemme pitkäjänteisempää suunnittelua meidän koko liikennejärjestelmälle, tulevai-
suuteen katsovaa pitkäjänteistä suunnittelua.

15.10 Arto Satonen kok (vastauspuheenvuoro): Arvoisa puhemies! Jos jostakin tässä sa-
lissa ollaan yhtä mieltä, niin se on varmasti tämä työllisyysasteen nosto 75 prosenttiin,
mutta sen asian osalta olen kyllä jonkun verran huolissani, kun niitä toimia ei ole hallitus-
18



Pöytäkirjan asiakohta PTK 21/2019 vp
ohjelmassa vaan ne on annettu kolmikantaiseen pöytään ja SAK:n ekonomisti toteaa, että
heidän esityksillään ei voida laskea selväpiirteisiä työllisyysvaikutuksia.

Minä voisin kysyä pääministeriltä: Uskotteko te itse, että sieltä kolmikantapöydästä tu-
lee nyt ne työllisyysesitykset, koska koko tämän hallituksen uskottavuus ja talouspolitiik-
ka perustuu siihen, että nämä työllisyystoimet onnistuvat? Ja vaikka sinänsä ovat hyviä
nämä infrahankkeet, joita nyt toteutetaan, me kaikki tiedämme, ettei tämä niitä asioita rat-
kaise. Siellä on tänään saatu uusia työllisyyslukuja, ja vanhat pohjat ovat sen verran hyvät,
että vielä on hieman nousua ollut, mutta esimerkiksi alle 25-vuotiaiden työttömyys on jo
Pirkanmaalla lähtenyt nousuun. Eli näitä toimia tarvittaisiin nyt. Uskotteko, että saatte ne
aikaan?

Ensimmäinen varapuhemies Tuula Haatainen: Pääministeri Rinne, yksi minuutti, vas-
tauspuheenvuoro.

15.11 Pääministeri Antti Rinne (vastauspuheenvuoro): Kiitoksia, arvoisa puhemies!
Keskuskauppakamari on todennut Suomen kaikkein vaikeimmaksi pullonkaulaksi kasvun
näkökulmasta väyläverkot, ja nyt tässä 600 miljoonaa euroa laitetaan väyläverkkojen ke-
hittämiseen, jotta Suomessa voisi talous kasvaa ja kasvaa kestävällä tavalla.

Mutta mitä tulee tähän työllisyysasteen nostoon: Hallitus ei odota, että työmarkkinajär-
jestöt kertovat, kuinka paljon uusia työpaikkoja ja työllisiä voidaan synnyttää, vaan se on
hallituksen vastuulla. Hallitus vuoden 2020 budjettiriihen yhteydessä arvioi tilannetta, ja
tavoitteena on, että silloin pitäisi olla 30 000 uutta työllistä päätöksenteon pohjana vietä-
väksi eteenpäin ja tämän hallituskauden aikana vuoteen 2023 mennessä 60 000 uutta työl-
listä. Tällä uralla hallitus toivoo pystyvänsä jatkamaan koko vaalikauden. Tämä on se mei-
dän tavoitteemme. Tähän ei tarvitse sotkea työmarkkinajärjestöjä, jotka ovat toivottavasti
avuksi tässä keskustelussa, ei muuta.

15.12 Ari Koponen ps (vastauspuheenvuoro): Arvoisa rouva puhemies! Nyt täällä puhu-
taan vain toisen asteen opiskelijoista ja opettajista, mutta haluaisin muistuttaa, että tarvi-
taan lisärahoitusta myös alakouluihin, koska siellä tehdään pohja näille toisen asteen opis-
kelijoille. Eli kärjistäen voisi sanoa, että jos ei tule hyvää opiskelijamateriaalia alakouluis-
ta, niin on aivan sama, kuinka paljon sitten toisen asteen opettajia on. — Kiitos.

15.12 Mari Holopainen vihr (vastauspuheenvuoro): Arvoisa rouva puhemies! Hyvät
edustajat! Tässä on tullut hyvin esiin, kuinka tämä lisätalousarvioesitys on jo suunnanmuu-
tos kestävämpään liikkumiseen eri puolilla Suomea, ja todellakin nyt painopiste on raide-
hankkeissa. Näiden raidehankkeiden edistämistä tulee jatkaa ja niiden vaikuttavuutta ver-
tailla keskenään ja arviointia täytyy huolellisesti toteuttaa, kuten ministeri Marin tässä to-
tesi.

Olen iloinen, että myös koulutus on tuotu esiin, oppositionkin puolelta vahvasti. Koulu-
tus on meidän tärkein infrastruktuurimme, joka vahvistaa työllisyyttä sekä lyhyellä että pit-
källä tähtäimellä. Täällä on kritiikkinä tuotu esiin esimerkiksi nuorisotyöttömyys. No sii-
henhän esimerkiksi oppivelvollisuuden jatkamisella suoraan pureudutaan ja sen ratkaise-
miseen.
19



Pöytäkirjan asiakohta PTK 21/2019 vp
Lisäksi, kuten täällä on tuotu esiin, tämä lisätalousarvioesitys vähentää nettolainanot-
toa, [Puhemies koputtaa] 136 miljoonaa euroa. Tässä ei oppositiolla tunnukaan olevan ihan
hirveästi valittamisen aihetta, tämä on hyvä suunta meille.

15.14 Kalle Jokinen kok (vastauspuheenvuoro): Arvoisa rouva puhemies! Myös minä
kiitän hallitusta näistä panostuksista tuonne liikenne- ja infraverkkoon ja niistä puheenvuo-
roista, joita tulevaisuuden osalta tältä osin on kuultu. Kuitenkin tässä katson sitä, että tässä
on erittäin vahva raidepainotus: noin 80 prosenttia rahoituksesta suunnataan raiteisiin ja
vain 20 prosenttia tiestöön. Minä olen huolissani teistä, hyvä hallitus, siitä, ymmärrättekö
te, miten suomalainen veronmaksaja liikkuu. Kun katsotaan kuljetussuoritteita, niin 90
prosenttia sekä kilometreistä, tonneista että henkilökuljetuksista kulkee tietä pitkin ja vain
10 prosenttia raiteita pitkin. Ja silloin pitää katsoa sitä, mitä suomalainen veronmaksaja toi-
voo, miten sitä tiestöä ja infraverkkoa myös kehitetään, ja myös sitä aluepolitiikkaa. Au-
tossa vain on se hyvä ominaisuus, että siinä on kääntyvät etupyörät, sillä pääsee ihan koti-
pihaan saakka niitten kauppakassien kanssa. Eli aiotteko tarkentaa tätä liikennerahojen ja-
koa niin, että se on oikeudenmukainen tiestön osalta eikä pelkästään raidepainotteinen, niin
kuin nyt siltä näyttää?

15.15 Raimo Piirainen sd (vastauspuheenvuoro): Arvoisa rouva puhemies! Edustaja Jo-
kinen puuttui ihan tärkeään asiaan, mutta niin kuin tänään valtiovaroissa kuultiin, painot-
teisuus on euroissa mitattuna sillä tavalla, että maanteihin menee 500 miljoonaa euroa ja
raidehankkeisiin menee 400 miljoonaa, elikkä painotus on koko tälle kaudelle arvioitu tä-
mänsuuruiseksi. Elikkä isosta erosta ei ole kysymys.

Sitten kun tehdään rautatieinvestointeja elikkä parannetaan, rakennetaan uutta, siellä on
kumipyörille aina työtä niin kuin muillekin työkoneille. Tämä työllistää myös sitä kautta.

Ja täytyy muistaa, niin kuin täällä on hyvin paljon tullut esille useissakin puheenvuorois-
sa, että Suomi elää viennistä ja meillä se tökkii tällä hetkellä hyvin vahvasti raideliikenteen
osalta — liittyy turvalaitteisiin ja tämäntyyppisiin ongelmiin — niin että sitä parannetaan,
ja se on erittäin tärkeää elinvoiman vahvistamiseksi. — Kiitoksia.

15.16 Katja Hänninen vas (vastauspuheenvuoro): Arvoisa rouva puhemies! Täytyy kyl-
lä minunkin liittyä tähän kiittäjien joukkoon. Kyllä Antti Rinteen hallituksen ensimmäinen
lisätalousarvio kertoo siitä, että meillä on vihdoinkin Suomessa hallitus, joka ymmärtää
koko Suomen edun, korostaa alueellisuutta ja alueiden elinvoimaisuutta, elikkä hankkeita
on koko maassa, ei vain etelässä. Nyt on huomioitu koko Suomen kilpailukyky ja panos-
tetaan raiteisiin ja tiestöön ja pullonkauloja avataan. Elikkä kyllä nyt ollaan oikeilla jäljil-
lä, ja tämähän parantaa sitä työllisyyttä ja Suomen kilpailukykyä jos mikä.

Minun täytyy ottaa esille myös se, että kun edellinen hallitus leikkasi ammatillisesta
koulutuksesta 200 miljoonaa, niin nyt tämä hallitus ministeri Anderssonin johdolla nimen-
omaan panostaa ammatilliseen koulutukseen, ja siihen on nyt myös lisätalousarviossa ra-
haa.

Ja kun te olitte huolissanne tästä vappusatasesta, niin eikö ole hyvä, että tämä hallitus ha-
luaa poistaa köyhyyden ja satsaa nimenomaan pienituloisiin ja pienituloisiin eläkeläisiin
eikä leikkaa, niin kuin te teitte [Puhemies koputtaa], ei jäädytä indeksejä vaan palauttaa in-
deksit täysimääräisesti?
20



Pöytäkirjan asiakohta PTK 21/2019 vp
15.17 Sari Sarkomaa kok (vastauspuheenvuoro): Arvoisa rouva puhemies! Mielestäni
nyt olisi aika, että pääministeri Rinne kertoisi, minkälainen korotus pieniin eläkkeisiin on
tulossa. Näyttää pahasti siltä, että vappusatanen on kutistumassa keskikesän kympiksi.
[Paavo Arhinmäen välihuuto] Päämatemaatikko Kansaneläkelaitokselta on ollut huolis-
saan siitä, miten tuo raha riittää, jonka hallitus on luvannut tähän korotukseen. Olette to-
denneet, että 50 eurolla nettomääräisesti korotetaan alle 1 000 euron eläkkeitä. Mutta elä-
kejärjestelmä on sellainen, että jos pieniä korotetaan, niin myös suurimmat korottuvat.
Päämatemaatikko on todennut, että teillä on kolme vaihtoehtoa: joko rikkoa eläkejärjestel-
mä ja luoda joku uusi järjestelmä tai sitten tinkiä korotuksista tai hankkia lisää rahaa, jotta
tuo hallitusohjelman viidenkympin lupaus toteutuu.

Kysynkin nyt: minkä te näistä kolmesta valitsette? On kohtuullista, että eduskunta tie-
tää, millainen eläkekorotus on tulossa, koska lisätalousarviossa esitetään rahoja tämän jär-
jestelmän toimeenpanoon ilman, että me tiedämme, minkälaista järjestelmää toimeenpan-
naan. [Puhemies koputtaa] Eli kutistuuko se viisikymppiä kympiksi vai tuleeko lisärahaa
tähän?

15.18 Pia Viitanen sd (vastauspuheenvuoro): Arvoisa puhemies! Kyllä minua nyt hie-
man kiinnostaa tämä kokoomuksenkin hämmentävä kanta. On tietenkin hyvä, että kokoo-
muskin on nyt huolissaan eläkkeistä. Viimeiset neljä vuotta te olette leikanneet pienituloi-
silta eläkkeitä, ostovoimaa on supistettu [Timo Heinonen: Höpsis!] ja monet eläkeläiset,
jotka toden totta olisivat ansainneet meiltä hivenen kunnioitusta, ovat joutuneet leikkaus-
ten kohteeksi.

Mutta, arvoisa kokoomus, juuri nyt te olette vastustamassa niitä määrärahoja, joilla val-
mistaudutaan pienten eläkkeiden korottamiseen. Te olette täällä kritisoineet niitä rahoja ja
vastustaneet niitä rahoja, joilla eläkkeitä tullaan korottamaan. Mielestäni se on oikea tavoi-
te, siihen pyritään ja niin täytyy tehdä. Mutta se minusta on hyvin ikävää, jos kokoomus
edelleen jatkaa täällä julmaa leikkausajatteluaan pienituloisia eläkkeensaajia kohtaan ja
haluaa vastustaa jopa näitä rahoja, joilla korotuksiin mennään. [Sari Sarkomaa: Ei vastus-
ta!] Eli mikä on kokoomuksen linja nyt näiden eläkkeiden suhteen? Ette kai vain vastusta
sitä, että eläkkeitä tullaan korottamaan?

15.19 Timo Heinonen kok (vastauspuheenvuoro): Arvoisa rouva puhemies! Edustaja
Viitanen, olisi hyvä pysyä totuudessa. Viime vaalikaudella teidän nykyisen hallituskump-
paninne, keskustan, ja kokoomuksen johdolla takuueläkettä korotettiin lukuisia kertoja,
yhteensä 40 euroa. Se ei jäänyt puheeksi, se oli konkreettinen teko, jonka me halusimme
keskustan kanssa, kokoomus ja keskusta, kohdentaa nimenomaan pienituloisimmille elä-
keläisille.

Mutta niin kuin edustaja Sarkomaa aivan oikein esille nosti, Kelan päämatemaatikko
Tapio Isolankila on todennut, että teidän täytyy, ministeri Rinne, rikkoa eläkejärjestelmä,
jos te aiotte pitää kiinni siitä, mitä olette luvannut. Ja ette te aio edes pitää kiinni siitä, sillä
tehän lupasitte 100 euroa puhtaana käteen kaikille, jotka saavat alle 1 400 euroa eläkettä, ja
nyt te olette jo unohtanut ne yli 400 000 eläkeläistä, jotka saavat 1 000—1 400 euroa. Mik-
si te petitte heille antamanne lupauksen?

15.20 Antti Lindtman sd (vastauspuheenvuoro): Arvoisa puhemies! Ehkä ei kannata lii-
kaa jumiutua vanhoja muistelemaan, mutta sen verran on nyt pakko korjata tuota edustaja
21



Pöytäkirjan asiakohta PTK 21/2019 vp
Heinosen käsitystä, että ensinnäkin mitä tulee tähän takuueläkkeiden korottamiseen, niin
se hädin tuskin juuri ja juuri riitti kompensoimaan ne indeksileikkaukset, jotka teitte.

Ja mitä tulee kaikkein pienituloisimpiin eläkkeensaajiin, kaikkein pienituloisimpiin
eläkkeensaajiin, neljä vuotta peräkkäin te leikkasitte kansaneläkettä kansaneläkeläisiltä.
Neljä vuotta peräkkäin, viimeisenä vuotena yli 300 euroa vuodessa. Eläkkeitä leikkasitte
joka vuosi, edustajat Heinonen ja Orpo, kun te olitte hallituksessa, heiltä, jotka tämän maan
meille ovat rakentaneet. 

Nyt tämä suunta käännetään, nyt on hallitus päättänyt, että kaikkein pienituloisimpien
eläkkeensaajien toimeentuloa parannetaan, [Timo Heinosen välihuuto] ja mitä te täällä
teette — vastustatte niitä järjestelmämuutoksia, jotka tämän mahdollistavat. Mikä on ko-
koomuksen kanta? Viime vaalikaudella te leikkasitte, onko teidän sydämenne nyt edes vä-
hän lämmennyt? [Puhemies koputtaa] Eivätkö he, jotka tämän maan ovat rakentaneet, an-
saitse edes pientä toimeentulon parannusta?

15.22 Petteri Orpo kok (vastauspuheenvuoro): Arvoisa rouva puhemies! Kyllä tässä nyt,
edustaja Lindtman, arvoisa hallitus, on kyse siitä, että yksi teidän vaalivoittonne salaisuuk-
sia oli juuri tämä vappusatanen, lupaus pienituloisille eläkeläisille, ja kyse on siitä, mitä
edustaja Heinonenkin täällä peräänkuuluttaa, että aiotaanko se pitää. [Timo Heinonen: Elä-
kepetos!] Aiotaanko se pitää? Meidän vaaliohjelmassamme ei ollut vastaavan kaltaista lu-
pausta. Me lupasimme sen vastoin veronkevennyksiä jokaiselle, myöskin pienituloisille
eläkeläisille. Kyse on siitä, mitä te olette luvanneet eläkeläisille, ja tähän meidän pitäisi
saada vastaus, milloin ja kuinka paljon. Ja jos on kyse Kelan 5 miljoonasta, niin uskon, että
Kelan valtavasta budjetista valmistelu pystytään muutenkin tekemään. [Antti Lindtman:
Niin, aktiivimallin osalta!]

15.22 Ville Tavio ps (vastauspuheenvuoro): Arvoisa rouva puhemies! Kun SDP:kin noin
yltyy, kuin oppositiossa olisivat, kehumaan itseään eläkeläisten puolustajana, niin kyllä
minun on pakko kysyä, missä on se luvattu Lipposen indeksin korjaaminen, se taitetun in-
deksin korjaaminen. [Naurua — Välihuutoja] Missä se viipyy? Kyllä sitä on kuultu
SDP:nkin puolesta vaalikentillä kovasti siellä teltoilla lupailtavan, että tämäkin korjataan. 

Ei työeläkeläisten asia muuten ole mikään naurun paikka. Kun puhuttiin tässä 1 400—
1 500 euroa tienaavista työeläkeläisistä, niin kyllä nimenomaan he, jos jotkut, mielestäni
ansaitsisivat tässä niitä korotuksia. Ei voida kuitenkaan katsoa vain takuueläkeläisiä, vaan
työeläkeläisten tulisi olla mukana. Perussuomalaisethan on esittänyt vaihtoehtobudjetis-
saan viime vuonna erittäin hyvän mallin, jolla tämä korjataan. Minulla on vähän sellainen
olo, että te ette ole tähän perussuomalaisten puoliväli-indeksimalliin edes tutustuneet, [Pu-
hemies koputtaa] mutta aiotteko te tehdä sille mitään? 

Ensimmäinen varapuhemies Tuula Haatainen: Pääministeri Rinne, 1 minuutti.

15.24 Pääministeri Antti Rinne (vastauspuheenvuoro): Arvoisa puhemies! Se, mitä
minä olen luvannut SDP:n puheenjohtajana ennen pääministerin tehtävään tuloa: olen lu-
vannut sen, että pienten eläkkeitten tasoa nostetaan 100 euroa jonkun vuoden kuluessa jul-
kisen talouden tilan sen salliessa. Tämä on siis se lupaus, mikä on annettu. Nostetaan 100
euroa jonkun vuoden kuluessa ja julkisen talouden sen salliessa. 
22



Pöytäkirjan asiakohta PTK 21/2019 vp
Se, mitä nyt ollaan tekemässä: vuoden 2020 alussa tullaan nostamaan noin 1 000 euroon
asti 50 eurolla nettona ilman, että sitä rahaa vie yhtään mikään, nettona 50 euroa kuukau-
dessa näitten eläkeläisten toimeentuloa, ja siitä eteenpäin joitakin kymppejä aina sinne
1 400 euroon asti. Tämä on se, mitä tällä hetkellä lasketaan ja mitä mallia viedään eteen-
päin. 

Minä en pysty tämän tarkemmin sanomaan sen takia, että me haluamme myöskin tämän
asian valmistella huolella niin, että se tulee tänne saliin päätettäväksi niin, että jokainen
ymmärtää, mitä on päättämässä. Mutta jokaiselle ensimmäinen askel on tulossa. Se 50 eu-
roa nettona, puhtaana käteen, tulee niille, jotka tienaavat alle 1 000 euroa eläkkeenä.

15.25 Antti Kurvinen kesk (vastauspuheenvuoro): Rouva puhemies! Jotenkin itsestäni
tuntuu hirveän helpolta olla keskustan eduskuntaryhmän puheenjohtajana täällä, ja tiedät-
tekö miksi? Sen takia, että meillä on ollut samat puheet ennen ja jälkeen vaalien. Mutta nyt
jos kuuntelee tätä opposition kritiikkiä niin perussuomalaisilta kuin kokoomukselta, niin
tulee mieleen se vanha vapaapalokunnan harjoitus, että väärin sammutettu, että hyvä että
sammutitte nämä ongelmat ja näin, mutta väärin on sammutettu. [Timo Heinonen: Ettehän
te ole sammuttaneet!] 

Täällä pääministeri ja liikenneministeri hyvin kävivät läpi sitä, että hankeyhtiöitä vie-
dään eteenpäin. Tavoitteena on kolmeen ilmansuuntaan saada hyvät raideyhteydet, kuten
on vaikka meidän länsinaapurissakin: niin itärata, päärata plussineen kuin sitten myöskin
Turun junarata. 

Mutta kun täällä on epäselvyyttä, kun olen kuunnellut vaikkapa edustaja Jokisen pu-
heenvuoron, niin kysyisin nyt vielä liikenneministeriltä, onko tulossa tulevissa infrapake-
teissa korjausvelan korjaamista meidän tiestömme osalta, kun suurin osa ihmisistä ja tava-
rasta liikkuu siellä teillä. Kysyisin valtiovarainministeri Lintilältä, onko teillä valmiutta
tarkastella liikenteen verotusta niin, että autoilta ei kerättäisi dieselveroa ja ajoneuvoveroa
[Puhemies koputtaa] ja monenlaista polttoaineveroa, kun ilmastoasiatkin ovat autoilussa
niin tärkeitä.

15.26 Arja Juvonen ps (vastauspuheenvuoro): Arvoisa rouva puhemies! Kyllä se on juu-
ri niin, että ne pienituloiset ihmiset ovat siellä vaalikentillä olleet odottamassa sitä vappu-
satasta tai millä nimellä sitä ikinä sanotaankaan. Siellä on paljon pienituloisia naisia, siellä
on ikäihmisiä ja heitä, jotka miettivät, ostetaanko lääkkeet vai ostetaanko ruoka.

Minä olisin kysynyt sote-uudistuksesta, että kun siihen kohdennetaan kuitenkin nyt tätä
resurssia, niin millä tavalla asiat etenevät. Siellähän tulee varmasti palvelumaksuihin ko-
rotuksia ja erilaisia kustannuksia ikäihmisille, niin onko näistä nyt tietoa: armahdatteko
paljon sairastavat ja ikääntyneet paljon palveluja käyttävät vai millä tavalla lähdette etene-
mään nyt tämän sote-uudistuksen kanssa? Se on erittäin tärkeää.

Kyllähän ne lupaukset pitää pitää, ja se on tietysti niin, että kun olette täällä mainosta-
neet, että tämä hallitus on lähtenyt lentoon, niin äkkiähän siitä tulee myös sukellusvene.

15.27 Sanni Grahn-Laasonen kok (vastauspuheenvuoro): Arvoisa puhemies! Eihän se
rahan jakaminen ole vaikeaa, eikä se ole mikään lentävä lähtö. Tulopuoli on se huoli, ja sii-
tä syystä paitsi että te, pääministeri Rinne, olette selityksen velkaa tästä vappusatasesta,
jota odotetaan kovasti, niin 12.6. A-studiossa totesitte, että hallitus tekee lisätalousarviossa
merkittäviä satsauksia työllisyyttä edistäviin toimiin. Nyt en näe niitä työllisyyttä edistä-
23



Pöytäkirjan asiakohta PTK 21/2019 vp
viä toimia tässä, joten haluaisin tiedustella, milloin hallitus käy ne aidot neuvottelut, joissa
näistä työllisyystoimista sovitaan.

Jäi myös hyvin epäselväksi työmarkkinajärjestöjen rooli tässä. Aiemmin sanoitte, että
he ovat vastuussa ja heidän kanssaan nämä työllisyystoimet valmistellaan. Nyt sanoitte,
että näin ei olekaan. Se alleviivaa entisestäänkin sitä kysymystä, milloin hallitus aikoo ko-
koontua päättämään työllisyystoimista, koska se on ihan oleellinen kysymys myös näiden
teidän vaalilupaustenne lunastamisessa.

15.28 Pia Lohikoski vas (vastauspuheenvuoro): Arvoisa puhemies! Täällä kovasti pe-
räänkuulutetaan työllisyyteen vaikuttavia toimia, ja on tietysti hyvä, että niistä ollaan kiin-
nostuneita. Nyt tässä hallituksen lisätalousarviossa on näitä tulevaisuusinvestointeja, jois-
sa sekä liikennehankkeisiin että ammatilliseen koulutukseen satsaaminen ovat molemmat
niitä keinoja, joita teidän kysymänne kolmikannassa olevat työmarkkinajärjestöt ovat eh-
dottaneet keinoiksi. Joten oletteko lukeneet ollenkaan uutisia, arvoisa oppositio? Siellä on
nimenomaan sanottu, että panostakaa koulutukseen. Työnantajat valittavat pulaa osaavista
työntekijöistä. Eikö ammatilliseen koulutukseen satsaaminen ole siten juuri työllisyyttä
parantava keino?

Mitä sitten tulee näihin liikennehankkeisiin, niin olin kuulevinani, että näiden panostus-
ten ansiosta yli 7 000 henkilötyövuotta on tulossa. Kyllähän se liikennehankkeiden raken-
taminenkin työllistää. Eivätkö nämä kelpaa oppositiolle lainkaan?

15.29 Tuula Väätäinen sd (vastauspuheenvuoro): Arvoisa puhemies! Todellinen elämä
perustuu faktoihin. Edustaja Orpo, edelliset neljä vuotta me odotimme Pohjois-Savossa ja
Ylä-Savossa Iisalmen seudulla sitä, että te olisitte löystyttänyt kukkaron nyörejä valtiova-
rainministeriössä ja antanut myös sinne rahaa ratahankkeisiin. Tuntui, että kukkaron nyö-
rit vain kiristyivät, ja kun te tulitte Kehä kolmosen laidalle, niin tuntui siltä, että suljitte sil-
männe, kun katsoitte pohjoiseen päin. Me jäimme täysin ilman. [Arja Juvosen välihuuto]

Mutta nyt me emme ole ehtineet edes kerätä karvahattulähetystöä, kun Rinteen hallitus
on lisännyt Iisalmen seudulle ratahankkeisiin lisärahoitusta 55 miljoonaa. Minä olen täy-
sin vakuuttunut siitä, että tämä työllistää meidän aluettamme, virkistää elinvoimaa ja saa
meille siellä aikaan sellaista positiivista pöhinää, johon me toivomme jatkoa. [Välihuutoja] 

15.30 Markku Eestilä kok (vastauspuheenvuoro): Arvoisa puhemies! Itse ainakin arvos-
tan sitä, että istuva eduskunta kunnioittaa edellisen eduskunnan päätöksiä, ja edellinen
eduskuntahan piti erityisen tärkeänä, että toteutetaan Ylivieska—Iisalmi-radan sähköistys,
[Tuula Väätäinen: Miksei toteuttanut?] johon liittyy kolmioraide ja johon liittyy sitten
Yaran sähköistys Siilinjärvellä. Tämä on elinkeinoelämän kannalta tärkeä, kuten valtiova-
rainvaliokunta mietinnössään totesi. Se ei ole rahoitusratkaisu, minkä edellinen eduskunta
ja valtiovarainvaliokunta mietinnössään ovat todenneet, mutta ne nostivat erityisesti tä-
män Iisalmi—Ylivieska-radan esille. Kiitän hallitusta siitä, että te olette noudattaneet edel-
lisen eduskunnan tekemää joulukuista päätöstä, koska näin se pitää toimia. Jos jokainen
eduskunta toimisi niin, että mitä edellinen eduskunta hyvää päättää, heti käännetään peri-
aatteessa nurin, niin se on väärää politiikkaa.

Kun sain puheenvuoron, kiinnitän huomiota siihen, että perusväylänpidosta puuttuu 160
miljoonaa siitä tasosta, mikä on parlamentaarisesti hyväksytty ja hyväksi todettu, [Väli-
24



Pöytäkirjan asiakohta PTK 21/2019 vp
huutoja sosiaalidemokraattien ryhmästä] ja viime vuodesta puuttuu vielä 260 miljoonaa
tälle vuodelle. Meinataanko tämä kuoppa jollain tavalla lapioida umpeen?

Ensimmäinen varapuhemies Tuula Haatainen: Nyt vähitellen aletaan tätä debattia lo-
pettelemaan. Myönnän seuraavat puheenvuorot: edustajat Salonen, Peltokangas, Kiuru,
Östman ja Adlercreutz. Sitten mennään ministereiden vastauksiin.

15.32 Kristiina Salonen sd (vastauspuheenvuoro): Arvoisa puhemies! Vielä hetki sitten
itsekin oppositiossa olleena katson, että oppositiolla on erittäin tärkeä rooli haastaa halli-
tusta linjoissaan. Uskottavuutta politiikassa ei kuitenkaan lisää se, että se tehdään keinote-
koisesti. Edustaja Kopra täällä aikaisemmin aloitti puheensa hyvin rakentavasti, mutta kii-
tosten jälkeen alkoi vähätellä ja kerätä kunniaa edelliselle hallitukselle, vähän samoin kuin
edustaja Eestilä juuri äsken totesi.

Jokainen viime kaudella eduskunnassa ollut tietää, kuinka kovan työn takana oli saada
millekään alueelle rahoitusta infraan — täysin mahdotonta. Käsitykseni on ollut myöskin
se, että nyt kun uusi hallitus on aloittanut, esimerkiksi suunnitteluissa ollaan takamatkalla,
ja sen vuoksi emme ole päässeet alueilla hankkeita aloittamaan siinä tahdissa kuin olisi toi-
vottu. Olisin kysynyt ministeri Marinilta: Onko näin? Onko viime kaudella erityisesti jopa
suunnitteluakin ja sen rahoitusta laiminlyöty? [Petteri Orpo: Ei pidä ollenkaan paikkaansa.
Pysytäänpäs totuudessa!]

15.33 Mauri Peltokangas ps (vastauspuheenvuoro): Arvoisa rouva puhemies! Hallituk-
sen infrahankkeet ovat ilman muuta kannatettavia, ja osaltani olen hyvinkin tyytyväinen,
että näihin on ryhdytty. Tosin Pohjanmaa on unohdettu jälleen kerran, ja ihmettelenkin sitä
suuresti, koska meillä on Kasitie sekä tie 63, jonka varteen nyt ollaan litiumkaivosta ko-
vasti byggaamassa. Ihmettelen, että valtiovarainministeri istuu lompakon päällä eikä ojen-
na auttavaa kättään sinne Pohjanmaalle. Toivon, että tällaiseen toimeen ryhdytään.

Kiitän pääministeriä siitä, mitä hän kertoi nyt Suomen kansalle. Siellä on kansaa kuo-
huttanut tämä ministerien avustajahumppa. Siellä on valtava määrä, ennennäkemätön mää-
rä avustajia ja valtiosihteereitä. Kiitän pääministeriä siitä, että kerroitte, että tässä on kysy-
mys siitä, että on EU:n puheenjohtajakausi ynnä muut. Nyt sitten varmaan ilolla saamme
todeta, että kun EU-puheenjohtajakausi on ohi, niin voimme sitten raakata turhat pois. Vai
onko näin?

15.34 Pauli Kiuru kok (vastauspuheenvuoro): Arvoisa rouva puhemies! Tasa-arvo on
tärkeä asia, ja näissä liikennehankkeissa sitäkin pitää ottaa huomioon. 

Ensinnä haluan kiittää hallitusta — ratahankkeet ovat ilmastohankkeita, ne ovat liiken-
nepoliittisia hankkeita, ja ne ovat myös asuntopoliittisia hankkeita.

Se epätasa-arvo, mikä meillä on ollut, selvä vääristymä, on maakuntien välillä. Esimer-
kiksi Pirkanmaa, niin kuin kollega, edustaja Viitanen tietää hyvin, on saanut vain kaksi
prosenttia valtion liikennerahoista, vaikka meidän bruttokansantuoteosuus on kahdeksan
prosenttia, [Välihuutoja] ja on hienoa, että liikenneministeri on nyt huomannut tämän asian
ja esimerkiksi valtatie kolmosta pohjoisen suuntaan pistetään kuntoon, ja kannustan tässä
suhteessa valtatie 9:n osalta toimenpiteisiin heti kun mahdollista.

Maahanmuutosta kysyn sellaisen, että Irakiin kohdistetaan maahanmuutto- ja paluu-
muuttoasiantuntijalle rahoitus. Miten on paluusopimuksen laita Suomen ja Irakin välillä?
25



Pöytäkirjan asiakohta PTK 21/2019 vp
Onko PCA-sopimus tuonut apua, ja miten tämä asia etenee? Tätä viime vaalikaudella kä-
siteltiin moneen kertaan.

15.35 Ari Torniainen kesk (vastauspuheenvuoro): Arvoisa rouva puhemies! Tämä lisäta-
lousarvioesitys on todellakin mittava lisätalousarvio liikenneväyliin, ja se on varmasti odo-
tettu ja toivottu. Kun vaalikentillä kiersi, niin erittäin paljon ihmisiltä tuli toiveita nimen-
omaan liikenneväyliin, ja niissä koettiin olevan isoja ongelmia. Nyt käynnistettävillä lii-
kennehankkeilla paitsi työllistetään ihmisiä — oppositio on arvostellut, etteivät nämä lii-
kennehankkeet työllistä riittävästi, mutta kuitenkin ne ovat työllistäviä hankkeita — myös-
kin tuetaan alueellista elinvoimaa ja vahvistetaan yritysten toimintaedellytyksiä sekä edis-
tetään elinkeinoelämän vientimahdollisuuksia. Nämä ovat tärkeitä hankkeita.

Kun on kuunnellut opposition puheenvuoroja, niin ensiksi te kehutte näitä liikenneväy-
lähankkeita, se on hyvä asia, mutta sitten te arvostelette, etteivät nämä työllistä riittävästi.
Kuitenkin itse olen aikanaan ollut, työelämää tehnyt rakennusalalla ja tiedän, että kyllä
maanrakennusala ja tiehankkeet myöskin työllistävät paljon ihmisiä ja yrityksiä, pieniä yri-
tyksiä nimenomaan siellä maakunnissa ja alueilla. Siellä toivotaan tällaisia hankkeita, ja
toivon, että näitä tulee myöskin lisää ja myöskin [Puhemies koputtaa] sinne Kaakkois-Suo-
meen. 

15.36 Jari Myllykoski vas (vastauspuheenvuoro): Arvoisa rouva puhemies! Haluan en-
simmäisenä huomiona olla niin tylsä, että palaan, kuten tässä muutama puheenvuoro jo
edelläkin, tähän lisätalousarvioon ja unohdan vapun.

Kysyisinkin ministeri Anderssonilta, kun nyt ammatilliseen koulutukseen tulee rahaa:
onhan niin, että nyt tällä rahalla nimenomaan tähdätään sinne, missä on työvoimapulaa,
niille aloille, niiden ammatillisiin koulutuksiin? Elinkeinoelämä huutaa uusia ammattilai-
sia. Ja onko viisas hallitus nyt tehnyt todellakin niin viisaan päätöksen, että suuntaamme
sitä niihin pullonkauloihin, mihinkä sitä rahaa tarvitaan? Onko mahdollista, että tällä rahal-
la voitaisiin mahdollistaa muuntokoulutuksen toteuttamista juuri niille sektoreille, joissa
meillä on työvoimapulaa, jotta me voimme vastata tällä hallituksella ja näillä päätöksillä
elinkinoelämän työvoimapulaan?

15.37 Saara Hyrkkö vihr (vastauspuheenvuoro): Arvoisa puhemies! Tämän lisätalousar-
vion painopiste on toden totta raiteissa, kuten edustaja Jokinen muun muassa täällä aikai-
semmin totesi. Mutta toisin kuin edustaja Jokinen ilmeisesti, niin minun mielestäni se on
tärkeä arvovalinta ilmaston ja ihmisten sujuvan liikkumisen puolesta. Kokoomuksen pu-
heissa tämä ilmastonäkökulma valitettava usein tuppaa unohtumaan.

Käynnistysvalmiita hankkeita käynnistetään, ja syksyllä tietysti tästä täytyy jatkaa. On
ilo kuulla, että esimerkiksi Espoon kaupunkiradan ripeä käynnistys saa tukea myös oppo-
sition puolelta. Se ja täällä mainitut muut isot raidehankkeet ovat aivan keskeisiä Suomen
tulevaisuuden, ilmastotavoitteiden ja kilpailukyvyn kannalta. On hienoa, että ministeri
Marin avasi nimenomaan näitä suuruusluokkia ja sitä prosessia, miten tässä ollaan etene-
mässä. Näitä hankkeitahan hallitus on ohjelmassaan sitoutunut edistämään.

Valtiontalouden kokonaisuudessa tällä vajaalla 300 miljoonalla ei tietysti vielä mennä
kuuhun, mutta on todella hyvä, että hallitus tarttuu näin nopeasti moniin kipeisiin tarpei-
siin, muun muassa kokoomuksen pitkän hallitustaipaleen aikana tehtyjen [Puhemies ko-
26



Pöytäkirjan asiakohta PTK 21/2019 vp
puttaa] koulutusleikkausten ja perusturvan leikkausten paikkaamiseen. Se herättää luotta-
musta tulevia vuosia ajatellen. 

15.39 Anders Adlercreutz r (vastauspuheenvuoro): Ärade talman! Kyllä tämä vaan tai-
taa olla aika hyvä lisätalousarvioesitys, kun se saa pääosin kiitosta. Kritiikki kohdistuu sii-
hen, että tässä eivät kaikki maailman hankkeet ole mukana. [Vasemmalta: Suomen riittää!]

Pitää kuitenkin priorisoida, ratahankkeitakin pitää priorisoida. Jo se, että käynnistettäi-
siin lisää, loisi sellaisiakin negatiivisia vaikutuksia, että sen myötä hintataso nousisi, eli
näitä vain pitää jaksottaa. Kaupunkirata on tärkeä hanke. Se on tärkeä hanke Turun liiken-
teen, lentokentän liikenteen kannalta, ja eiköhän sekin tule aikanaan, mutta ei pidä asettaa
kaupunkirataa ja hyvää lainvalmistelun tasoa vastakkain. 

Tässä puhutaan varmaan vielä monta kertaa tästä viidestä ja kolmesta miljoonasta, mut-
ta kyllä minä tiedän, että kokoomuskin näkee sen, että kokemukset viime hallituskaudella
ovat sellaiset, että resursseja pitää olla riittävästi. Ei ole järkeä minimoida ministerien lu-
kumäärää, ei ole järkeä minimoida valtiosihteereiden lukumäärää, ei ole järkeä minimoida
erityisavustajien lukumäärää. Silloin tulee huonoa lainvalmistelua. Silloin pyöritetään
maakunnissa neljän vuoden ajan satojen miljoonien [Puhemies koputtaa] kustannuksilla
valmistelukoneistoa [Arja Juvonen: Kaikki säästetään! — Puhemies: Aika!] lakiesityksiä
varten, joita ikinä ei tule. 

15.40 Peter Östman kd (vastauspuheenvuoro): Puhemies! Yhdyn Adlercreutzin analyy-
siin, että se on aika hyvä. Se ei ole hyvä, mutta se on aika hyvä. Ja edustaja Torniaiselle,
joka moitti oppositiota siitä, että me vain haukumme: en pyytänyt tätä puheenvuoroa hauk-
kuakseni, mutta en ole saanut vastausta. Hallitus puhuu 600 miljoonan liikenneinvestoin-
neista, ja Pohjanmaan maakuntaa ei ole kertaakaan mainittu. En tiedä, onko se tahallisesti
jätetty pois, ettei vastata tähän kysymykseen, mutta sanon vielä kerran: valtatie 8, Vaasa—
Kokkola-väli, 8 miljoonaa. Se on 1,3 prosenttia siitä kokonaisrahoituspaketista ja summas-
ta, mistä te puhutte. Katsotteko te, että Pohjanmaakin olisi oikeutettu tällaiseen investoin-
tiin, jos ei nyt tässä yhteydessä, niin edes lähiaikoina?

Ensimmäinen varapuhemies Tuula Haatainen: Vielä edustaja Mäenpää ja sitten minis-
terien vastaukset.

15.41 Juha Mäenpää ps (vastauspuheenvuoro): Arvoisa rouva puhemies! Täällä on ollut
hyviä puheenvuoroja ja on tullut kiitosta sekä opetukseen että tiehankkeisiin liittyen. 

On noussut keskusteluun hallituksen avustajamäärän kasvu. Tämä muistaakseni tuo
noin 6 miljoonan euron vuosittaiset kustannukset, ja tämä tarkoittanee teidän hallituskau-
dellanne 24 miljoonan euron menoa veronmaksajien rahaa. Ministeri Rinne, sanoitte joil-
lakin sanoin, että avustajia palkataan lisää hengissä pysymisen turvaamiseksi tai takaami-
seksi, en nyt ihan tarkkaan muista. Kansalaisten silmissä tämä avustajamäärän tuplaami-
nen näyttää siltä, että te palkkaatte tänne eduskunnasta pudonneita henkilöitä. 

Lyhyesti kysyisin: Arvoisa pääministeri, näyttää siltä, että avustajamäärä on liima, joka
pitää hallituksenne kasassa. Kun puhuitte hengissä pysymisestä ja koossa pysymisestä, tar-
koititteko te hallituksen hengissä pysymistä [Puhemies: Aika!] ja koossa pysymistä?
27



Pöytäkirjan asiakohta PTK 21/2019 vp
15.42 Pääministeri Antti Rinne: Arvoisa puhemies! Ensinnäkin haluan kiittää tästä ak-
tiivisesta keskustelusta liittyen tähän lisätalousarvioon. Ja oikeastaan se ilmapiiri, jonka
olen aistinut tässä, on se, että ollaan aika tyytyväisiä siihen, että ollaan pystytty satsaamaan
yli 600 miljoonaa euroa liikenneinfraan, josta perusväylänpitoon 260 miljoonaa kokonai-
suudessaan lisää rahaa, kun ne kaikki hankkeet on toteutettu, tänä vuonna 40 miljoonaa eu-
roa lisää. Täytyy muistaa, että ministeri Orpon aikana, edellisen hallituksen aikana, valtio-
varainministerinä toimineen Orpon aikana, taidettiin tälle vuodelle laittaa aika paljon vä-
hemmän kuin se 300 miljoonaa euroa rahaa, joka oli sovittu parlamentaarisesti, ja nyt sitä
lisättiin. Ensi vuodesta lähtien on 300 miljoonaa kehyksissä joka vuosi tähän perusväylän-
pitoon rahaa, jotenka kyllä siellä liikenneväylissä, myöskin tieväylissä, on lisäresursseja
laitettu liikkeelle.

Sitten mitä tulee näihin avustajiin, niin uudelleen nyt toistan sen, että meillä on
2,9 miljoonaa euroa lisää tarvittavaa rahoitusta tähän avustaja—valtiosihteeri-kokonaisuu-
teen, ministerien palkkaamiseen. Meillä taitaa olla yksi ministeri lisää edelliseen hallituk-
seen nähden. Meillä on viisi puoluetta verrattuna edellisen hallituksen kolmeen puoluee-
seen. Meillä on EU-puheenjohtajuuskausi alkamassa, se vaatii merkittävästi lisäresursse-
ja, jotta me pärjäämme nyt tämän seuraavan puoli vuotta joka tapauksessa. Me tarvitsem-
me nyt sellaisia lisäresursseja, joilla pystytään hoitamaan tämä homma kunnolla niin, että
ei kukaan tapa itseään työllä, ei avustajakunnasta eikä ministereistä, ja työturvallisuus säi-
lytetään tämän joukon osalta. Tämä on se peruste, minkä takia tänne on näitä henkilöitä
palkattu. [Välihuutoja perussuomalaisten ryhmästä]

15.44 Valtiovarainministeri Mika Lintilä: Arvoisa rouva puhemies! Edustaja Kurvinen
kysyi liikenteen verotuksesta. Tällä hetkellä tarkoitus on se, että kauden aikana tehdään
selvitys siitä, miten pidemmällä aikavälillä liikenteen verotusta tullaan kehittämään. En-
nen tätä selvityksen valmistumista mitään merkittäviä muutoksia ei ole tulossa. Ja kun aina
kysytään autoverotuksesta, niin voin sanoa, että mitään siihen liittyvää ei ole valmisteilla
ministeriössä.

15.45 Liikenne- ja viestintäministeri Sanna Marin: Arvoisa puhemies! Ensinnäkin
vastaus tähän, onko Pohjanmaa unohdettu. No näin en kyllä sanoisi, itse asiassa Pohjan-
maalle kohdistuu merkittäviltä osin niin perusväylänpidon kuin sitten näiden uusien kehit-
tämishankkeiden osalta panostuksia: Tampere—Seinäjoki-rataosan elinkaaren lopussa
olevien turvalaitteiden uusimiseen 70 miljoonaa euroa, turvalaitteiden uusimiseen ja puut-
tuvien turvalaitteiden asentamiseen Kokkola—Pietarsaari (Pännäinen) -rataosalle
12 miljoonaa euroa. Yhtä lailla myös tämä Helsinki—Tampere-pääradan kehittämisen jat-
kosuunnittelun 11 miljoonan euron määräraha hyödyttää edelleen liikenneyhteyksiä poh-
joiseen, muun muassa Pohjanmaalle. Myös Iisalmi—Ylivieska-rataosan sähköistyksellä ja
Iisalmen kolmioraiteella — valtuus 55 miljoonaa euroa — on yhteys ja merkitys elinkei-
noelämän kuljetusten osalta Pohjanmaalle. Ja yhtä lailla valtatie kolmosen parannuksella,
tällä Hämeenkyrön ohituksella — puhutaan siis Vaasantiestä, tämä on merkittävä pullon-
kaula tällä hetkellä Vaasantiellä — on vaikutus Pohjanmaalle. Eli missään nimessä näiden
panostusten osalta sellaista johtopäätöstä ei voida tehdä, että Pohjanmaa olisi jotenkin eri-
tyisesti unohdettu, päinvastoin moni näistä hankkeista kohdistuu Pohjanmaallekin erittäin
positiivisesti. [Peter Östmanin välihuuto]
28



Pöytäkirjan asiakohta PTK 21/2019 vp
Mitä tulee Jokisen kysymykseen, muutenkin täällä esille nousseeseen kysymykseen, pe-
rusväylänpidon puolesta, erityisesti tiestön ylläpidosta, niin tämä hallitushan panostaa
300 miljoonaa euroa lisää perusväylänpitoon vuodessa. Tämä tullaan näkemään vuoden
2020 varsinaisessa talousarviossa, eli tehdään merkittävä lisäpanostus perusväylänpitoon.

Mitä tulee näihin työllisyysvaikutuksiin, pelkästään näiden hankkeiden liikkeellelaitol-
la suora työllisyysvaikutus on 7 400 henkilötyövuotta, ja tämän lisäksi on tietenkin se työl-
lisyysvaikutus, joka syntyy elinvoiman ylläpitämisestä, vahvistamisesta, kilpailukyvyn
vahvistamisesta alueilla. Näilläkin on totta kai merkitystä myös työllisyydelle, mutta siis
suora työllisyysvaikutus on 7 400 henkilötyövuotta.

Sitten täällä tuli kysymys, edustaja Salonen kysyi, tästä suunnittelun laiminlyönnistä
edellisen hallituksen osalta. On aivan totta, että joiltakin osin suunnittelutyötä ollaan lai-
minlyöty. Me tiedämme, että esimerkiksi pääradan osata on merkittäviä kapasiteettiongel-
mia, meillä on merkittäviä ongelmia pääradan kunnon ja kehittämisen osalta, ja tähän ei ole
edellisen hallituksen toimesta, edellisen valtiovarainministerin toimesta, osoitettu riittävää
suunnittelurahoitusta — toisin kuin Turun-radalle, jolle edellinen hallitus löysi 40 miljoo-
naa. Pääradalle kohdistettiin suunnittelurahaa 1 miljoona, ja tiedän, että alueilla tähän ol-
laan suhtauduttu lähinnä, jos ihan suoraan sanon, vitsinä. Nyt tämä hallitus laittaa
11 miljoonaa euroa välittömästi, lisätalousarviossa, pääradan suunnitteluun.

Myös muilta osin, totta kai, [Puhemies koputtaa] meillä on paljon hankkeita, meillä on
paljon tarpeita, mitä meidän pitää toteuttaa. Tämä on se panostus, minkä tämä hallitus vä-
littömästi, kolmessa viikossa, tekee, [Puhemies koputtaa] ja pidän erittäin tervetulleena,
että nyt näillä keskeisillä niin raideliikenteen kuin tieverkoston parannuksilla [Puhemies:
Aika!] saadaan vahvistettua koko maan elinvoimaisuutta [Puhemies koputtaa] ja työlli-
syyttä. 

15.48 Opetusministeri Li Andersson: Arvoisa puhemies! On taas kerran ollut hienoa
kuunnella puheenvuoroja, joissa kiitetään panostuksista koulutukseen. Tiedän, että erityi-
sesti huoli ammatillisen koulutuksen tilanteesta on sellainen, joka on jaettu yli puoluerajo-
jen, ja nyt tätä tosiaan lähdetään korjaamaan jo tänä vuonna lisätalousarvion kautta panos-
tamalla näitä tulevaisuusinvestointirahoja ammatillisen koulutuksen opettajien ja ohjaa-
jien palkkaamiseen. Minun mielestäni on myöskin merkittävä linjavalinta hallitukselta,
että haluttiin aikaistaa näitä tulevaisuusinvestointeja, jotta saadaan nämä koulutuspanos-
tukset mahdollisimman nopeasti liikkeelle. 

Aivan kuten edustaja Myllykoski omassa puheenvuorossaan totesi, niin koulutuspanos-
tuksethan ovat siis sekä keino pitkällä aikavälillä huolehtia tämän yhteiskunnan työllisyys-
asteesta ja tasa-arvosta mutta ne tuovat myöskin nopean aikavälin ratkaisuja niille aloille,
joilla on erityisesti osaajapula ongelmana.

Sitten lyhyesti vielä, kun edustaja Juvonen aikaisemmassa vaiheessa kysyi soveltuvuus-
kokeista. Olen siinä käsityksessä, että OKM on tätä asetusta jo muuttanut ja että se astuu
voimaan niin, että se koskee sellaisia koulutuksia, jotka alkavat 1.8. tänä vuonna. Eli sil-
loin näillä niin sanotuilla SORA-aloilla tulee olemaan mahdollista koulutuksen järjestäjän
näin halutessaan tehdä tällainen karsiva soveltuvuus- ja pääsykoe.

15.50 Kunta- ja omistajaohjausministeri Sirpa Paatero: Arvoisa rouva puhemies!
Täällä oli muutama kysymys.
29



Pöytäkirjan asiakohta PTK 21/2019 vp
Ensin kuntien osalta koulutuksen rahoitukseen: Se tulee normaalibudjetissa siinä koh-
taa, kun kuntien indeksijäädytykset ja kiky-leikkaukset peruutetaan. Ne helpottavat myös-
kin kuntien normaalin koulutuksen järjestämistä.

Toinen kysymys tähän, miten sote etenee: Se nähdään sitten, kun sote lähtee etenemään,
sen vaikutukset asiakasmaksuihin ja muuhun. Niitä ei tässä lisäbudjetissa vielä ole. 

Tässä on tämä 211 miljoonaa, joka on siis se rahoitus, joka on kolmen vuoden siirtomää-
räraha, jotta voidaan sote-uudistuksen jatkoa tehdä alueilla. Huomionahan nyt on, että täs-
sä lisätalousarviossa se rajataan sosiaali- ja terveydenhuollon ja pelastustoimen jatkokehit-
tämiseen ja hakijoina voivat siis olla kunnat, kuntayhtymät, lähinnä sairaanhoitopiirit ja
muut yhteisöt. Tämän lisäksi siellä on 4 miljoonaa erityistä rahoitusta integraation tutki-
mukseen ja sitten on se tärkeä osa, minkä osalta on toivottu alueilta, että se voi jatkua, ict:n
yhteensovittaminen ja tämän koko ict-järjestelmän valtakunnallinen kehittäminen, ja näi-
hin tätä nyt suunnataan. Ei siis rakenneta alueille mitään erillistä organisaatiota, vaan nyt
kunnat ja kuntayhtymät ovat ne hakijat. Toivon myöskin, että kunnat yhdessä, ilman eril-
listä kuntayhtymääkin, lähtisivät tätä hakemaan.

Ensimmäinen varapuhemies Tuula Haatainen:  Oliko ministeri Harakalle kysymyksiä?
Ei tainnut olla. — Nyt mennään sitten puhujalistaan, ja ensimmäinen puheenvuoro, edus-
taja Aittakumpu, olkaa hyvä.

15.52 Pekka Aittakumpu kesk: Arvoisa puhemies! Täällä on kuultu salin molemmilta
laidoilta hyviä kannanottoja koulutukseen liittyen, sellaisia kannanottoja, joita mielellään
itsekin kannatan. On tärkeää, että yhdessä pohdimme sitä, miten kehitämme meidän kou-
lutustamme. Niin omat lapseni kuin monen tässä salissa istuvan ja salin ulkopuolella ole-
van lapset eivät ole vielä kolmen tai viidenkään vuoden päästä ammattikouluiässä, ja on
tärkeää, että ammatillinen koulutus on pitempiaikaisesti meidän kehityksen kohteena ja
että teemme pitkäkestoisia parannuksia siihen. Mutta tämä 20 miljoonan euron lisäys opet-
tajien palkkaamiseen tässä lisätalousarviossa on hyvä ja tärkeä toimi tähän akuuttiin, kipe-
ään tilanteeseen, joka ammattikoulutuksessa tällä hetkellä on.

Arvoisa puhemies! Hallituksella on jo ohjelmassaan monia hyviä työllisyyttä ja yrittä-
jyyttä tukevia toimia, ja tuskin kukaan esimerkiksi minun kotikaupungissani Oulussa tai
Pohjois-Suomessa laajemminkaan kieltää, etteikö kaupungin syväsataman loppuunsaatta-
minen vaikuttaisi merkittävästi alueen työllisyyteen ja elinvoimaan. Totta kai se vaikuttaa,
kun syväsataman myötä saamme satamaan isompia laivoja, joihin mahtuu enemmän tava-
raa. Sekin on myönnettävä, että eivät nämä lisätalousarvion kaikki hyvät päätökset ole pel-
kästään tämän hallituksen ansiota, vaan pitkäjänteisen työn tulosta. Esimerkiksi juuri mai-
nittu Oulun satama laitettiin alulle jo historiallisen Sipilän hallituksen aikana, ja nyt se saa-
tetaan loppuun, kun lisärahan tarvetta on ilmennyt.

Arvoisa rouva puhemies! Nyt lisäbudjetissa käynnistetään erityisesti raideliikenteen
kunnon parantamiseen liittyviä hankkeita. Keskustalle on ehdottoman tärkeää, että koko
maassa ovat myös maantiet kunnossa. Ilman maanteitä en itsekään olisi täällä. Ei Kiimin-
gin Ylikylästä pääse lentoasemalle tai rautatieasemalle muuten kuin kumipyörien päällä, ja
Kuusamontien levennys tuleekin piakkoin saada alulle. Siihen toivottavasti palaamme vä-
hän myöhemmin.

Arvoisa rouva puhemies! On syytä muistaa myös se, että hallitusohjelmassa on sovittu,
että perusväylänpitoon tehdään vuodesta 2020 eteenpäin 300 miljoonan euron vuosittai-
30



Pöytäkirjan asiakohta PTK 21/2019 vp
nen tasokorotus. Keskusta edellyttää, että rahaa käytetään myös kuluvalla vaalikaudella
alempiasteisen tieverkon kunnostamiseen ja yksityisteihin, joihin myöskin hallitusohjel-
massa sovimme menonlisäyksiä.

Hallituksen lisätalousarvioesitys on hyvä, tärkeä ja kaikkiaan hyvin kannatettava.

15.54 Merja Mäkisalo-Ropponen sd: Arvoisa puhemies! Tästä lisätalousarvioesitykses-
tä nostan esille kaksi asiaa, jotka osoittavat mielestäni merkittävää suunnanmuutosta ver-
rattuna edellisen hallituksen politiikkaan. Täällä on debatissa puhuttu paljon vaalilupauk-
sista, ja niistä puheen ollen: edelliseltä hallitukselta unohtui koulutuslupaus kokonaan.
Edellisen hallituksen koulutuslupauksen kompensoimiseksi jo tässä lisätalousarviossa,
tämä 20 miljoonan euron panostus ammatilliseen koulutukseen tulee enemmän kuin tar-
peeseen.

Seuraan itse läheltä ammatillista koulutusta, ja monin paikoin tilanne on ollut aivan
mahdoton, jopa kaoottinen. Huolestuneita viestejä opetustuntien vähenemisestä on tullut
opettajilta, opiskelijoilta ja myös työelämän edustajilta. Olen keskustellut työuupuneiden
opettajien ja itsenäisen opiskelun määrää ihmetelleiden opiskelijoiden kanssa. Myös työn-
antajilta on tullut viestiä siitä, etteivät he voi ottaa työharjoitteluun opiskelijoita, joilla ei
ole edes perusvalmiuksia työpaikalla toimimiseen etenkään, kun opettajalla ei ole mitään
mahdollisuutta olla ohjaamassa opiskelijoita siellä työpaikalla. 

Opettajia vähennettiin viime hallituskauden aikana 1 600 ammatillisesta koulutuksesta,
ja opetuksen määrä laski 20 prosenttia, vaikka samaan aikaan opiskelijamäärä kasvoi. Nyt
tämä lisätalousarvioesityksessä oleva, korvamerkitty raha juuri opettajien palkkaamiseen
on tärkeä panostus, ensimmäinen näyttö ammatillisen koulutuksen kunnian palautuksesta. 

Ammatillisessa koulutuksessa on tärkeää, että opiskelijoilla on opetusta viitenä päivänä
viikossa. Opetus voi tapahtua toki oppilaitoksissa ja työpaikoilla, mutta oleellista on, että
opiskelijan rinnalla on päivittäin opettaja, joka varmistaa osaamisen karttumisen sekä sen,
että opinnot eivät keskeydy. Monellakaan 16-vuotiaalla ei nimittäin ole vielä riittäviä val-
miuksia itsenäiseen opiskeluun yksin, niin kuin nyt näiden säästöjen takia on monelle opis-
kelijalle käynyt. Opettajan ja opiskelijan tiivis vuorovaikutus auttaa opiskelijaa parhaiten
opinnoissa ja vähentää myöskin keskeytyksiä. 

Opettajien työhyvinvoinnin kannalta on tärkeää, että he kokevat voivansa tehdä työnsä
kunnolla, ja olenkin saanut paljon positiivista palautetta tästä määrärahalisäysesityksestä
juuri opettajilta. He kokevat tämän suurena arvostuksena sille työlle, jota he tekevät, että
heidän viestinsä on lopultakin kuultu. 

Toinen tärkeä tulevaisuusinvestointi lisätalousarviossa ovat panostukset perusväylänpi-
don ja väyläverkon kehittämiseen eri puolilla Suomea. Savokarjalaisena kansanedustajana
iloitsen erityisesti Iisalmi—Ylivieska-rataosan sähköistykseen ja Iisalmen kolmioraitee-
seen sekä Joensuun ratapihan parantamiseen myönnettävistä määrärahoista. Joensuun ra-
tapihan parannukset vahvistavat liikenteen sujuvuutta ja turvallisuutta niin henkilöliiken-
teessä kuin teollisuuden kuljetuksissakin. Täällä on paljon puhuttu debatissa myöskin työl-
lisyyden hoidosta. Tämän hankkeen arvioidut työllisyysvaikutukset Joensuussa ja koko
maakunnassa ovat yli 2 000 henkilötyövuotta. Tämä on valtavan iso ja merkittävä asia Jo-
ensuulle ja koko Pohjois-Karjalalle. Ja haluankin tässä samalla lähettää erityiskiitokset kai-
kille hankkeen parissa omassa maakunnassani toimineille tahoille: yhdessä tekemisessä on
todellakin voimaa.
31



Pöytäkirjan asiakohta PTK 21/2019 vp
Arvoisa puhemies! Näiden kahden tärkeän tulevaisuusinvestoinnin lisäksi kannattaa
vielä tätä lisätalousarviota kiittää siitä, että siellä mahdollistetaan rauenneen maakunta- ja
sote-uudistuksen valmisteluun varattujen määrärahojen käyttö sosiaali- ja terveyspalvelu-
jen rakenneuudistukseen ja tuottavuutta edistäviin toimenpiteisiin. Monilla alueilla Suo-
messa on viime vuosina tehty erittäin hyviä uudistuksia, ja on tärkeää, että maakuntiin nyt
lähtee viesti siitä, että toiminnan tehokkuuden ja vaikuttavuuden parantamiseen tähtääviä
uudistuksia voi, saa ja tulee edelleen jatkaa. — Kiitos. 

15.59 Jouni Ovaska kesk: Arvoisa puhemies! Täällä tänään peräänkuulutettiin ja kysyt-
tiin todellisten hallitusneuvottelujen perään. Aloin tuossa miettiä, että milloinkohan täällä
alkaa se kokoomuksen todellinen oppositiopolitiikka. Oli hiukan eriskummallista kuunnel-
la niitä puheenvuoroja, joissa toisaalta vaadittiin välittömästi esimerkiksi Espoon rataa,
joka kuitenkin kuuluu Turun hankkeen yhteyteen, ja toisaalta arvosteltiin näiden nyt tehtä-
vien hankkeiden ja suunnitteilla olevien hankkeiden työllisyysvaikutuksia.

Mehän viime hallituskaudella hyvää valmistelua teimme kokoomuksen kanssa näiden
hankeyhtiöiden osalta, ja silloin niitä vietiin voimakkaasti eteenpäin. Muistan vielä maa-
liskuussa, kun silloinen ministeri Grahn-Laasonen julisti lehdessä, että valmistelua pitäisi
hidastaa eikä viedä päätöksentekoon muun muassa siitä syystä, että pieniä kaupunkeja ei
oltu otettu mukaan näihin hankeyhtiöihin.

Mutta aika tulee ja aika muuttuu ja hallituskin muuttuu, ja on hienoa nähdä, miten ri-
peästi tämä hallitus sai aikaan tämän lisätalousarvioesityksen. Siitä ennen kaikkea kiitok-
set koko hallitukselle ja ministereille Lintilä ja Marin. Kaiken kaikkiaan voi sanoa, että ta-
louspolitiikkahan jatkuu vastuullisena, ja ennen kaikkea se on tärkeää, että velanoton tarve
vähenee.

Haluan kuitenkin, hyvät edustajakollegat, nostaa muutaman yksityiskohdan esiin, en-
nen kaikkea sen, että tämä lisätalousarvio tuo Pirkanmaalle kaivattua rahoitusta muun
maussa pääradan kehittämiseen ja Kolmostielle. Rahoituksen tasohan on ollut pitkään riit-
tämätöntä, ja valtatie 3:lla se on ennen kaikkea vaikuttanut turvallisuuteen ja liikenteen su-
juvuuteen. Pirkanmaa on jäänyt väestöpohjaan nähden väyläpanostuksissa takamatkalle,
kuten tänään täällä edustaja Kiurukin totesi.

Nythän hallituksen esittämässä lisätalousarviossa on Pirkanmaalle monta hyvää uutista.
Rahoitusta tulee Hämeenkyrön ohitustiehen, Helsinki—Tampere-pääradan kehittämiseen,
Tampere—Seinäjoki-rataosuudelle ja Akaan raakapuuterminaaliin. Kolmostiehän on osa
valtakunnallista päärunkoverkkoa, ja Tampere—Vaasa-yhteys ei ole täyttänyt valtatien
palvelutasovaatimuksia. Liikenneturvallisuus monelta osin on heikkoa ja siellä on paljon
vaarallisia liittymiä, hitaita tieosuuksia ja raskaalle liikenteelle hankalia kiertoliittymiä.
Tämä on ehkä suurin syy siihen, miksi me olemme pitkään myöskin ajaneet tätä hanketta,
koska silloin, kun tämä Hämeenkyrön ohitustie saadaan liikkeelle, niin se palvelee ennen
kaikkea elinkeinoelämää ja yrityksiä. Toki näin oman kotiseutunsa puolesta on iloinen, että
vuosikymmeniä, jo 50-luvulta lähtien, suunniteltua ja puhuttua hanketta vihdoin saadaan
toteutettua ja tämä hallitus on siihen nyt valmis, koska tie- ja raidehankkeisiin, ennen kaik-
kea tiehankkeisiin, ylipäänsä ei liity ainoastaan se, että nyt tehdään jotain tietä, vaan se
alueen ja maankäytön suunnittelu on ennen kaikkea yksi keskeinen osa. Se koskee niin
asuntorakentamista kuin yritystonttitarjontaa, jota tuolla alueella on myöskin pitkään suun-
niteltu ja hankittu, ja nyt vihdoin päästään toteutukseen.
32



Pöytäkirjan asiakohta PTK 21/2019 vp
Ratahankkeiden osalta juuri Helsinki—Tampere-pääradan kehittämisen suunnitteluun
luvatusta rahoituksesta on tärkeää huomata se, että erityisesti nyt viimeisen vuoden aikana
ollaan huomattu, miten junat myöhästelevät ja minkälaisia ongelmia sillä välillä on ollut.
Tämäkin on asia, josta on paljon puhuttu mutta ei ole päästy sellaisiin toimenpiteisiin. Nyt
tämä hallitus näihin toimenpiteisiin ryhtyy, ja siitä kiitos.

Edustaja Esko Kiviranta sanoi myöskin siitä, että tämä on hiukan erilainen kuin lisäta-
lousarviot ovat monesti olleet, ja näinhän se on. Tämä ripeys on erittäin positiivista ja se,
että nyt nämä työllisyyttä parantavat toimenpiteet alkavat välittömästi ja myöskin niin, että
niillä on kauaskantoiset vaikutukset koko maassa.

16.04 Jari Myllykoski vas: Arvoisa herra puhemies! Ensin alkuunsa, kun me täällä kyllä
sekä oppositiosta että hallituspuolueistakin kehumme tätä lisätalousarviota, niin tietysti
täytyy sanoa, että tämän synnyttäminen on ollut varmasti aika helppoa, kun on katsonut,
mitä edellinen hallitus on tehnyt. Vain niiden virheiden korjaamisella jo saadaan näin raik-
kaasti kehuja istuntosalissa.

On totta, että erityisesti liikennehankkeissa ollaan nyt tämän hallituksen toimesta jo heti
lisätalousarviossa päädytty siihen johtopäätökseen, mitä parlamentaarisesti yhdessä pää-
timme rahoista liikenteelle. Mallikasta tekemistä, vastuullista politiikkaa. On pakko sa-
noa, että juuri nyt me tarvitsemme näitä elinkeinoelämää ja myös työllisyyttä lisääviä lii-
kenneinvestointeja.

Jos ajatellaan viime hallituskauden lopputaipaleita, niin voi sanoa, että infra oli pyöreä
nolla, mikä oli kylmä selänkääntö parlamentaarisen työryhmän yhteisille päätöksille. Nyt
asiaa korjataan. On tärkeää, että täällä ovat raidehankkeet kärjessä, teitä unohtamatta. Mut-
ta tietysti noin satakuntalaisena ja Kasitien varrella asuvana — vaikka Satakunta rahaa sai-
kin tässä lisätalousarviossa ja se huomioidaan — on myös huomioitava, että yhteysväli on
ainut ilman rautatieverkkoa oleva valtatie, jolloin myös tarvitsee huomioida, että joko sitä
kehitetään kumipyöriä varten tai sitten on uudestaan ruvettava pohtimaan asiaa, kun ha-
luamme päärataa ja siihen liittyviä investointisuunnitelmia rakentaa myös siltä varalta, että
olemme niin sanotusti TEN-T-verkoston valmiudessa, niin on syytä muistaa, että myös
poikittaisliikenteen järjestelyillä on erityisen paljon mahdollisuuksia vapauttaa pääradan
liikennettä enemmän henkilöliikenteelle, jos osaamme arvioida investointeja, jotka vievät
tavaraliikennettä pois pääraiteilta. Tietoisena siitä, että esimerkiksi Pirkanmaalla suunni-
tellaan 900 miljoonan investointia rautatieaseman, sen koko raiteiston, siirtämiseksi kau-
pungin keskustasta, niin vaihtoehtona siitä rahasta säästämiseksi olisi ainakin tutkia Pori—
Haapamäki-raideyhteyden liikenteen vähentämistä ja muun investointitarpeen kohdenta-
mista pääradalle, tutkia, voimmeko sen sijasta, että rakennamme yksinomaan kaksoisrai-
teita, pienemmillä rahamäärillä suorittaa järkeviä investointeja pääradalle.

Oli ilo huomata, että nyt ollaan huomattu turvalaitteet ja niitten merkitys. Monesti hau-
kumme täällä Valtionrautateitä unohtaen sen, kuinka paljon myöhästelyt johtuvat juuri
puutteellisista turvalaitteista ja liikenteenohjausmekanismeista. Ne on saatava kuntoon,
jotta voimme haaveilla nopeista ja aikataulun pitävistä raideyhteyksistä.

Ammatillisen koulutuksen osalta on kyllä hienoa, että ministeri Andersson voi nyt esi-
tellä täällä ratkaisuja, joita tähän lisätalousarvioon on tuotu. Tässä näkyy hallituksen yhtei-
nen tahto tunnistaa se ongelma, mikä pitkällä aikavälillä, vuosina 13—18, tehdyillä 400
miljoonan euron leikkauksilla on saatu aikaan. Jos me haluamme tähän maahan vähem-
män koulupudokkaita, meidän on satsattava nimenomaan niihin tukeviin toimintoihin. Täl-
33



Pöytäkirjan asiakohta PTK 21/2019 vp
laiset erilaiset oppijat, jollainen edustaja Myllykoski aikanaan on ollut, tarvitsevat tukea
tänä päivänä. Meidän lähiopetusmäärät ovat niin puutteellisia, että kuten täällä edustaja
Mäkisalo-Ropponen totesi, oppilailla ja koulunsa päättäneillä ei ole edes edellytyksiä aset-
tua työelämään. Nyt tässä lisätalousarviossa on selkeästi tunnistettu ne tarpeet, ja siitä on
tälle hallitukselle nostettava hattua.

Toivotaan jatkossa menestystä niihin hankkeisiin, joilla vielä nopeammin voimme saa-
da aikaan osaavaa, ammatillista työvoimaa niille aloille, joilla tällä hetkellä on osaajapula.

16.09 Pasi Kivisaari kesk: Arvoisa puhemies! Talouspolitiikka jatkuu vastuullisena
myös uudessa hallituksessa. Ensimmäistä kertaa valtiovarainministeri Lintilän johdolla
valmisteltu lisäbudjettiehdotus vähentää velkaantumista reilulla 130 miljoonalla eurolla
verrattuna viime vaalikaudella annettuun lisätalousarvioon.

Työllisyyden ja talouskasvun vahvistaminen vaativat lisätoimia, ja näin hallitus tekee.
Hallitusohjelman mukaisesti mitään työllisyyttä parantavaa keinoa ei suljeta tarkastelun
ulkopuolelle. Hallituksen työllisyystavoitteen saavuttaminen ja julkisen talouden tasapai-
nottaminen vaativat työn tarjontaa ja kysyntää lisääviä uudistuksia. Keskustalle on edel-
leen kynnyskysymys, että julkinen talous on tasapainossa vuonna 2023 ja työllisyysaste
nousee 75 prosenttiin. Näistä pidetään kiinni.

Lisätalousarvion kautta käynnistettävillä liikennehankkeilla tuetaan työllisyyttä, alueel-
lista elinvoimaa, vahvistetaan yritysten toimintaedellytyksiä sekä edistetään elinkeinoelä-
män vientimahdollisuuksia. Keskustan johdolla viime vaalikaudella aloitettu ja toteutettu
huonokuntoisten väylien kunnostaminen jatkuu, ja resursseja ohjataan myös kuluvalla vaa-
likaudella alempiasteisen tieverkon kunnostamiseen sekä yksityisteihin. Tämä on varsin
viisasta aluepolitiikkaa.

Lisätalousarvion lisäksi on syytä muistaa hallitusohjelmakirjaus, että perusväylänpi-
toon tehdään parlamentaarisen työryhmän esityksen mukaan vuodesta 2020 eteenpäin 300
miljoonan euron vuosittainen tasokorotus. Väyläverkon kehittämiseen ja perusväylänpi-
toon kohdistetaan siis voimakkaita toimia. Toisessa lisätalousarviossa esitetyt määräraha-
lisäykset vuodelle 2019 ovat perusväylänpitoon 40 miljoonaa euroa ja väyläverkon kehit-
tämiseen 71 miljoonaa euroa, eli yhteensä 111 miljoonaa euroa.

Väyläverkkoa kehitetään esimerkiksi valtatien 3 Hämeenkyrön ohitustien investoinneil-
la. Hankkeella tavoitellaan liikenteen ja kuljetusten sujuvuuden ja turvallisuuden paranta-
mista. Se tarkoittaa myöskin entistä sujuvampaa liikennöintiä kohti Pohjanmaata ja kohti
pohjoista. Perusväylänpitoon kohdistuva lisäraha taas mahdollistaa esimerkiksi turvalait-
teiden uusimisen ja eristämisen Tampere—Seinäjoki-rataosalla ja lukuisia muita tulevai-
suutta valmistavia ja vahvistavia hankkeita. Hallitus siis osoittaa konkreettisesti, että alue-
politiikka on tehnyt voimakkaan paluun.

Arvoisa puhemies! On kuitenkin täysin selvää, että raideliikenneverkkoon ja tieliiken-
teeseen kohdistetut lisäbudjetointitoimenpiteet ovat vasta alku. Olemme hyvän polun alku-
päässä, jossa tekemätöntä työtä riittää. Raideliikenteen maan kattavaan valtimoon, päära-
taan, kohdistuvat myös Tampereelta pohjoiseen voimakkaat suunnittelu- ja toteutustar-
peet. Hallitusohjelma itsessään huomio tämän. Päärata on siis kokonaisuus, joka jatkuu
kattavasti läpi maan. Esimerkiksi Tampere—Seinäjoki-välin kaksoisraiteistus on äärim-
mäisen tärkeä elinvoimapoliittinen kysymys, samoin koko raidekartta, Päärata plus kohti
pohjoista. Budjettirahoituksen rinnalle tarvitaankin, kuten hallitusohjelma kirjaa, hanke-
34



Pöytäkirjan asiakohta PTK 21/2019 vp
kohtaisesti erillisrahoitusratkaisuja, jotta elintärkeitä ja vaikutuksiltaan mittavia toimia
voidaan suunnitella ja toteuttaa.

Samoin tieliikenteeseen kohdistuu edelleen haasteita, sellaisiakin, jotka eivät ole rahoi-
tusvaateiltaan mahdottomia, enemmänkin tienkäyttäjien palvelemista ja elinkeinoelämän
turvallisuuden ja sujuvuuden takaamista. Esimerkiksi valtatie 19, joka on osa valtakunnal-
lista pääväyläverkkoa, mutta ei täytä pääväyläverkolle asetettuja kriteerejä. Tielle kohdis-
tetut turvallisuutta ja sujuvuutta lisäävät ohituskaistatarpeet ja väyläkohennukset ovat ol-
leet pitkään kiistattomat. Toivon, että jatkossa hallitus kohdistaa katseensa myös näihin
toimenpiteitä odottaviin kohteisiin.

Arvoisa puhemies! Osana ”Osaamisen, sivistyksen ja innovaatioiden Suomi” -kokonai-
suuden kertaluonteisia tulevaisuusinvestointeja esitetään ammatillisen koulutuksen opetta-
jien palkkaamiseen lisäystä 20 miljoonalla eurolla. Hallitus on myös tämän esimerkin
kautta osoittamassa, että ammatillisen koulutuksen ja yhtäältä koko kasvatus-, opetus-,
koulutus- ja tutkimuskentän vaikeuksiin ollaan vastaamassa. Tämä on täysin oikea suunta.
Koulutus kokonaisuudessaan on pitkälti sivistysvaltion mitta, ja kaikki siihen kohdistetut
toimenpiteet ovat tulevaisuustekoja.

Arvoisa puhemies! Kiitän hallitusta näistä ehdotetuista toimista. Vaikka tekemätöntä
sarkaa piisaa, tiedän kuitenkin, että nämä esitykset ovat askelia kohti parempaa Suomea.

16.16 Arja Juvonen ps: Arvoisa herra puhemies! Perussuomalaisten mielestä meidän pi-
tää pystyä nykyistä paremmin priorisoimaan sitä, mihin me käytämme julkisia varoja. Täs-
säkin suhteessa perussuomalaiset eroavat voimakkaasti sekä perinteisestä vasemmistosta
että oikeistosta. Niitä erottava asia ei niinkään ole se, tuhlataanko vai ei. Kumpikin taho on
erittäin halukas tuhlaamaan julkista rahaa toissijaisiin menoihin, esimerkiksi eurooppalai-
seen integraatioon tai ennen kaikkea maahanmuuttoon. Ero on lähinnä siinä, halutaanko
itse tuottaa toissijaisia toimintoja suoraan valtion rahalla vai otetaanko väliin yksityinen
sektori vetämään omat voittonsa välistä.

Perussuomalaiset haluavat priorisoida. Me haluamme resursseja vanhustenhoitoon ja
hoitajamitoitukseen, panostuksia nuoriin ja heidän opintoihinsa ja eläkeläisten ja ikäihmis-
ten pärjäämiseen. Leikkauslistalle sen sijaan haluammekin sysätä maahanmuuton, EU-tu-
lonsiirtojen ja ulkomaille maksettavien sosiaalitukien kaltaisia kohteita. Hölmö ei ole se,
joka maksaa, vaan se, joka maksaa muille, ei omille.

Suhdannenäkymien heikentyessä kotimaisen kysynnän ja investointien ylläpito on nou-
semassa entistäkin tärkeämmäksi, etteivät negatiiviset tulevaisuuden odotukset ala ruok-
kia itseään. Ideologisista syistä energia- ja ilmastopolitiikassa ei pidä tehdä kansallisia, ra-
justi rankaisevia päätöksiä, kuten nyt hallitus tekee. Samaten kehitysavun ja humanitaari-
sen maahanmuuton yhteys maailman parantumiseen on vähintäänkin epäselvä, mutta var-
maa on, että ne osaltaan ruokkivat alati kasvavia lakisääteisiä menoja, joita yksikään seu-
raava hallitus ei helpolla pysty korjaamaan.

Arvoisa puhemies! Perussuomalaiset haluavat työelämässä säilyttää myös tarveharkin-
nan. Sitä nykyinen hallitus ei enää näytä arvostavan. Hylätäänkö omat kansalaisemme ja
heidän hyvinvointinsa maahanmuuton ja ulkomaiden alttareille? Ellemme me aja omaa
etuamme, kuka sitä sitten ajaisi? Ei kukaan.

Arvoisa herra puhemies! Täällä käytiin äsken erittäin hyvää keskustelua tästä lisätalous-
arviosta, ja muutamaa asiaa kommentoin.
35



Pöytäkirjan asiakohta PTK 21/2019 vp
Täällä eduskunnassa kysyttiin sitä, kuinka hallitus lisää avustajien määrää tässä talou-
dellisessa tilanteessa, ja ministeri Rinne vastasi, että lisätään määrää, jotta pysytään hen-
gissä eikä kukaan hallituksessa tappaisi itseään työllä. Nämä kommentit ovat toki ymmär-
rettäviä. On hyvä, että ihmiset eivät liikaa kuitenkaan tee töitä. Mutta haluaisin kysyä: Mi-
ten te näette tulevan kesän? Miten te näette vanhustenhoidon ja sen, että sieltä puuttuu hoi-
tajia ja sieltä puuttuu auttavia käsiä? Siellä ei yksikään vanhus pysty apua itselleen pyytä-
mään, jos ei siellä ole niitä hoitajia. On erittäin tärkeää, että kun kuuma kesä tulee, niin me
muistamme, että kuumana kesänä ikäihmisiä, vanhuksia on siellä hoivalaitoksissa ja he hy-
vässä lykyssä saattavat kuolla siihen, että heillä ei ole tarpeeksi auttavia apukäsiä.

Kansa joutuu vetämään vyötä tiukemmalle, mutta samalla valtion rahaa ollaan valmiita
tuhlaamaan holtittomasti hallintoon ja toimenkuviin, joista ei ole välttämättä edes selkeyt-
tä. Tämä avustajien määrän lisääminen on hieman ristiriidassa muun muassa sen kanssa,
että vuonna 2014 meillä täällä eduskunnassa oli KEHU-komitea, yhtenäisen valtioneuvos-
ton rakennetta arvioiva parlamentaarinen komitea, jonka jäsen olin myös itse. Siinä muun
muassa todettiin näin: ”Mikäli valtiosihteerijärjestelmä halutaan säilyttää, on harkinnanar-
voista selvittää, tulisiko ministereille nimittää poliittinen valtiosihteeri. Muutos saattaisi
edellyttää samalla muiden poliittisten avustajien määrän vähentämistä. Kun poliittisten
valtiosihteereiden järjestelmä luotiin, todettiin muiden erityisavustajien määrää voitavan
vähentää. Joka tapauksessa olisi luotava pysyvät pelisäännöt valtiosihteereiden ja poliittis-
ten avustajien määräämiselle.”

Arvoisa herra puhemies! Vielä muutama nosto tästä lisätalousarviosta.
Hallitus panostaa ammatilliseen koulutukseen. Pidän erittäin tärkeänä, että soveltuvuus-

testit palautetaan välittömästi muun muassa hoitoalan kouluihin. Ne olisi ollut mahdollista
jo keväällä ottaa käyttöön, mutta näin ei ole kuitenkaan toimittu. Soveltuvuustestit poistet-
tiin SDP:n ollessa edellisen kerran hallituksessa silloisen opetusministerinne, Krista Kiu-
run, toimesta, ja tämähän on osoittautunut täysin vääränlaiseksi politiikaksi. Toivon, että
tällaisia vääränlaisen politiikan liikkeitä ei tällä hallituskaudella tehdä. [Pia Viitasen väli-
huuto]

Täällä on puhuttu liikenneinfrasta. On hieno asia, että liikenteeseen panostetaan, mutta
pidän myös tärkeänä, että kannustetaan ihmisiä ostamaan vähäpäästöisiä autoja. Näen sen,
että kun bensavero nousee, niin myös tästä asiasta voi tulla haasteellinen.

Toivoisin myös, että hallitus kuuntelisi niitä talousarvioaloitteita, joita muun muassa op-
positiosta tehdään aina vuosittain. Itse tein liki 40 talousarvioaloitetta liittyen tiestöihin.
Muun muassa tuolla Keski-Pohjanmaalla Kaustisen kunnassa on Keliber-kaivos nouse-
massa, ja olen pitänyt erittäin tärkeänä, että myös tiestö laitetaan kuntoon, jotta pienet kou-
lulaiset ja kulkijat siellä voivat liikkua erittäin turvallisesti.

Sitten viimeisenä, sokerina pohjalla: Kun tätä rahaa tuhlataan ja sitä kuitenkin pitäisi
säästää, niin tänään uutisista saimme kuulla, että hallitus on nostamassa puoluetukea yli 7
miljoonalla eurolla syksyn budjettineuvotteluissa. No, tämähän tietysti tehdään niin sano-
tusti pimennossa penkin alla, siitä ei ole sanaakaan mainittu hallitusohjelmassa. Minä nyt
kysyn toistamiseen, kysyin äsken puheenvuorossani: aikooko hallitus todellakin tuoda täl-
laisen puoluetuen noston ja missä aikajänteessä, ja kuinka ihmeessä te tällä tavalla voitte
tehdä? [Pia Viitanen: Luopuuko perussuomalaiset omastaan?] Minä näkisin, että 7 miljoo-
naa euroa kuuluu vanhuksille, suomalaisille vanhuksille, sotaveteraaneille, niille, jotka
ovat tätä maata rakentaneet. 
36



Pöytäkirjan asiakohta PTK 21/2019 vp
Ja lopuksi muistutan vielä siitä vappusatasesta ja siitä hallituksen ohjelman lentoon läh-
döstä. Kun te sanoitte, että ohjelma lähtee lentoon, hyvin nopeasti siitä voi tulla sukellus-
vene. [Pia Viitanen: Ei tule, pidämme huolen!]

16.23 Janne Heikkinen kok: Arvoisa puhemies! Oli edustaja Juvosella niin taitava pu-
heenvuoro, että toivottavasti hän muistaa pitää sen siellä puoluekokouksessakin, mihin se
oli varmasti suunniteltu. Siihen malliin siinä sana lensi.

Mutta palataanpa tähän lisätalousarvioesitykseen, joka on järjestyksessään Rinteen hal-
lituksen ensimmäinen. Hallitus esittää tässä reilun 160 miljoonan euron edestä erilaisia
niin pienempiä kuin suurempiakin toteutettavia panostuksia. Näistä leijonanosa suuntau-
tuu liikenne- ja viestintäministeriön hallinnonalaan: erilaisia väylä- ja raidehankkeita sekä
tieverkoston korjausvelan lyhentämistä. Tätä voi pitää siis sinänsä toivottavana kehitykse-
nä. Raiteet, väylät ja merireitit ovatkin Suomen taloudelle eräänlainen verisuonisto. Ilman
logistiikkaverkostoa me emme pystyisi viemään suomalaisia tuotteita vientimarkkinoille,
hankkimaan raaka-aineita tai täyttämään kaupan hyllyjä tavaralla. Tästä syystä haluan kiit-
tää hallitusta siitä, että väylien parantamiseen satsataan edes hieman rahaa. On silti huomi-
onarvoista, että korjausvelka säilyy yhä suurena.

Alueellisista hankkeista haluan kiittää erityisesti hallituksen esitystä siitä, että Oulun ra-
tapiha peruskorjataan ja tälle alueelle hankitaan turvalaitteet. Yhtä lailla olen kiitollinen
hallitukselle siitä, että Sipilän hallituksen aloittama hanke Oulun meriväylän kulkusyvyy-
den eli siis käytännössä katsoen vientisataman kapasiteetin lisäämiseksi saatetaan nyt lop-
puun.

Arvoisa puhemies! Jo aiemmin sovitut hankkeet pois lukien sopii esittää kysymys siitä,
mihin hallitus on oikeastaan unohtanut Pohjois-Suomen. Rinteen hallitus esittää lisätalo-
usarviossa 11 miljoonaa euroa panostuksia pääradan Helsinki—Tampere-välin suunnitte-
luun, mutta minkä ihmeen takia suunnittelutyötä ei aloiteta kokonaisvaltaisesti myös pää-
radan pohjoisiin osiin aina Ouluun ja Tornioonkin saakka, elämää kun on tuolla Tampe-
reen pohjoispuolellakin? Hallituksen linjaus suunnitteluhankkeen rajaamisesta Tampe-
reen eteläpuolelle ei ole kokonaisvaltaista eurooppalaista raideliikenteen kehittämispoli-
tiikkaa. EU:n komissio on esittänyt pääradan saattamista osaksi TEN-T-ydinverkkokäytä-
vää, mikä mahdollistaisi CEF-rahoituksen hyödyntämisen osana hanketta. Kun tätä
rahoitusta aletaan jakamaan vuonna 2021, johon mennessä suunnitelmien pitäisi olla val-
miina, niin miksi tämmöisestä mahdollisuudesta ei oteta tässä yhteydessä koppia?

Arvoisa puhemies! Hämmästelen myös sitä, että hallitus jättää lisätalousarviossa toteut-
tamatta Oulun satamaan johtavan Poikkimaantien sekä Oritkarin kolmosraiteen rakentami-
sen, jotka tukisivat vauhdilla kasvavaa pohjoista vientiä, siis siitä huolimatta, että meidän
vaalipiiriemme kansanedustajista valtaosa on hallituspuolueitten jäseniä. On täysin hoo-
poa, että Oulun satamaväylä ruopataan ensinnä priimakuntoon mutta itse satamaan johtava
liikenneinfra jätetään sitten retuperälle. Tässähän on yhtä paljon järkeä kuin ostaa printteri
eikä edes suunnitella sitä, että hankkisi siihen musteita laisinkaan. Aivan käsittämätön rat-
kaisu. Luulisi meidän kaikkien ymmärtävän, että vientivetoinen kasvu on pienen Suomen
etu. Esimerkiksi metsäteollisuus tulee kasvamaan meidän pohjoisella alueellamme hui-
masti tulevaisuudessa. Siksi olisi erikoista jättää investoimatta satamaliikenteen tie- ja rai-
deinfraan ja muodostaa näin pullonkaula meidän vientiyrityksillemme. Tätä taustaa vasten
pääradan suunnittelun aloittaminen vain Helsinki—Tampere-välille on lyhytnäköistä osa-
37



Pöytäkirjan asiakohta PTK 21/2019 vp
optimointia. Koko päärata tarvitsee kehittämistä. Esimerkiksi kriittinen Liminka—Oulu-
kaksoisraide puuttuu hankelistalta.

Arvoisa puhemies! Tämän lisätalousarvion hankelista sinänsä kannatettavista pienistä
panostuksista kuvastaa oikeastaan aika hyvin Rinteen hallitusohjelmaa: tehdään pieniä sat-
sauksia sinne ja tänne ja ilman selkeää strategista kokonaislinjaa. Ennen vaaleja paljon
esillä olleiden suurten raidekokonaisuuksien aito edistäminen loistaa kuitenkin poissaolol-
laan. Kysynkin hallitukselta, aikooko se tosiasiallisesti kaataa näiden haastavien suurhank-
keiden käytännön toteuttamisen ja rahoituksen etsimisen seuraaville hallituksille, vaikka
keräsikin itse vaalien alla poliittisia irtopisteitä puhumalla näiden puolesta. Lupauksien
vastaisesti suuret raidehankkeet eivät ole lähteneet vauhdilla liikkeelle, kuten muun muas-
sa tästä lisätalousarvioesityksestä on nähtävissä.

16.28 Heikki Vestman kok: Arvoisa puhemies! Kiitos ahkerien ja yrittävien, Suomen
valtion verotuottojen ennustetaan tässä lisätalousarvioesityksessä ylittävän alunperin bud-
jetoidun 300 miljoonalla eurolla. Suomalaiset osoittivat jälleen kerran, että kestävä hyvin-
vointi ei synny viemällä ihmisiltä entistä suurempi osuus ihmisten rahoista, vaan ihmisten
omasta halusta parantaa omaa ja läheistensä elämää, tehdä työtä, ottaa riskiä ja yrittää. 

Arvoisa hallitus, järjen voima olkoon kanssanne. Unohtakaa suunnittelemanne veronko-
rotukset, ruuhkamaksut ja muut järjettömät ihmisten vapauden leikkaukset. Sen sijaan pal-
kitaan toimeliasta, tunnollista, työtä tekevää, yrittävää. Esittäkää lupaamanne toimenpiteet
työllisyyden parantamiseksi, vaalikaa ahkerien Suomea. Vain siten rahat riittävät hyvin-
vointipalveluihin teidän jälkeennekin.

Vakava huoli hallituksen taloudenpidosta nousee esiin, kun katsoo esimerkiksi hallituk-
sen aikomusta tällä lisätalousarviolla paisuttaa Kelan hallintoa. Tämäkö on teidän käsityk-
senne vastuullisesta tavasta käyttää ihmisten rahoja, miljoonia euroja uuteen hallintoon?
Eikö toivomanne työllisyyden parantumisen pitäisi sitä paitsi vähentää tarvetta toimeentu-
lotuen käsittelylle?

Yksi punavihreiden hallituspuolueiden isoista lupauksista oli edistää suuria Suomelle
tärkeitä raideliikennehankkeita niin pohjoiseen, itään kuin länteen. No, hämmästys oli suu-
ri, kun selvisi, että näihin isoihin raidehankkeisiin, nopeisiin yhteyksiin ja hankeyhtiöiden
pääomitukseen ei varatakaan aitona tulevaisuusinvestointina hallitusohjelmassa rahaa. Sen
sijaan hallitus aikoo käyttää valtion omaisuuden myynnistä saatuja rahoja juokseviin me-
noihin. 

Arvoisa puhemies! Hallituksen nyt lisätalousarviossa esittämät panostukset liikenneinf-
raan ovat toki kannatettavia. Niillä aiotaan parantaa raide- ja tieliikenteen sujuvuutta. Se on
erittäin järkevä tavoite. Sen sijaan kummeksun liikenneministeri Marinin julkisuudessa
esittämää vaatimusta, että ihmisten liikkumisen tarvetta pitäisi vähentää. Tämähän olisi
järjen vastaista. Ahkerien Suomi ei köllöttele kotisohvalla, vaan on liikkeessä — myös sil-
lä omalla autolla.

Hallituksen autoiluvastaisuus näkyy nyt siinä, että tieverkko saa lopulta melko vaatimat-
toman osan näistä liikenneinfrarahoista. Siltäkin osin kuin tiestöä laitetaan kuntoon, herää
perusteltu kysymys: miksi haluatte tehdä autoilusta niin kallista, ettei kaikilla ole paikoin
enää varaa liikkua autolla näillä kunnostetuilla teillä? [Timo Heinonen: Hyvä kysymys! —
Arja Juvonen: Juuri näin!]

Lisätalousarvion raideliikennepanostuksista haluan kiittää erityisesti Helsinki—Tampe-
re-pääradan kehittämisen suunnitteluun esitettyä 11 miljoonan euron määrärahaa. Päärata
38



Pöytäkirjan asiakohta PTK 21/2019 vp
on Suomen rautateiden selkäranka. Helsinki—Tampere-väli on Suomen vilkkaimmin lii-
kennöity rataosuus. Lisää käyttäjiä olisi tulossa, kunhan ranka kestäisi. Tämä ranka on ni-
mittäin päästetty valitettavasti rappeutumaan. Kapasiteetti ei riitä kasvaviin matkustaja-
määriin, ja häiriönsietokyky on heikentynyt. Nämä näkyvät paitsi kaukoliikenteessä myös
Uudenmaan lähiliikenteessä täysinä junina sekä junien myöhästelynä. Matka-ajat ovat pi-
dentyneet, tilanne on kestämätön sujuvan arjen, työn, yrittämisen ja ilmastonkin kannalta. 

Rataverkko olisi saatava sellaiseen kuntoon, että sillä voi ajaa nopeuksia, joita käytössä
olevalla kalustolla pystyy ajamaan. On järkeä lisätä kapasiteettia pahimmissa pullonkau-
loissa, eli täällä etelässä, koska siitä hyötyvät muutkin kaupungit ja alueet Suomessa. Rat-
kaistavia isoja hankkeita Etelä-Suomessa ovat ainakin lentorata Helsinki—Vantaan lento-
asemalle tai vaihtoehtoisesti pääradan lisäraiteet Pasilan ja Keravan välille sekä Pisara-ra-
ta. Myös tärkeä Espoon kaupunkirata osaltaan helpottaa kapasiteettivajetta. Suunnitelmat
ovat jo valmiit, kuten aiemmin kävi ilmi. Miksi hallitus siis odottaa? Kuokka on syytä is-
keä Espoossa maahan heti, kuten kokoomus nyt esittää. Ihmettelen sitä, kuinka pieni osuus
hallituksen mainostamasta 600 miljoonan euron liikenneverkkopaketista kohdistuu lopul-
ta Uudellemaalle, vaikka täällä sijaitsevat raideliikenteen pahimmat pullonkaulat.

Arvoisa puhemies! Kuten liikenneministeri Marin tunnusti, hallitus on jättänyt Espoon
kaupunkiradan ohella toisenkin valmiin hankkeen hyllylle: pääradan Pasila—Riihimäki-
rataosan välityskyvyn parantamisen välttämättömän toisen vaiheen. Siinä rakennettaisiin
lisäraiteet Kerava—Kytömaa—Jokela-välille, joka on merkittävä pullonkaula. Tämä rata-
osuus huutaa lisäkapasiteettia, junat ovat myöhässä, ihmiset eivät ehdi töihin. Pasila—Rii-
himäen toisen vaiheen ratasuunnitelma valmistunee tänä vuonna. Hallituksen on tuotava
viimeistään ensi vuoden talousarvion osana rahoituspaketti tälle Uudenmaan ja Suomen
kannalta välttämättömälle parannukselle.

Päärataan liittyy myös hyödyntämättömiä rataosuuksia. Täällä on puhuttu yhdestä Han-
ko—Hyvinkää-radasta ja sen sähköistämisestä, hyvä asia. Toinen vähemmän tunnettu hyö-
dyntämätön rataosuus on jo valmiiksi sähköistetty Kerava—Nikkilä-rata, eli osa nykyisin
tavaraliikenteen käytössä olevaa Sjöldvikin rataa. Kerava—Nikkilä-rata sisältyy pääkau-
punkiseudun MAL-suunnitelmaan ja on yksi Uudenmaan kehyskuntien prioriteettihank-
keista. Sen käyttöönotto henkilöjunaliikenteelle vaatisi noin 30 miljoonan euron panostuk-
sen, josta Sipoo ja Kerava rahoittaisivat osan. Miljardiluokan ratahankkeiden rinnalla tämä
summa on lähinnä pisara meressä. — Hyvä hallitus, älkää unohtako Uuttamaata.

16.35 Anna-Kaisa Ikonen kok: Arvoisa puhemies! On hyvä, että hallitus on lähtenyt vas-
tuullisesti liikkeelle tässä lisätalousarviossa siltä osin, että verotulojen kasvu yli ennusteen
käytetään velkaantumisen hillintään, kehystä ei rikota ja jakamatonta varausta ei ylitetä.
Valtio kuitenkin velkaantuu jatkuvasti, yhä edelleenkin, noususuhdanteestakin huolimat-
ta, ja kun muistetaan valtiovarainministeriön tuoreimman ennusteen perusviesti maailman-
talouden näkymien heikentymisestä, niin rakenteellisilla uudistuksilla ja työllisyystoimilla
alkaa olla kiire. 

Pääministeri Rinne kertoi kesäkuun puolivälissä A-Studiossa, että ensimmäisessä lisä-
talousarvioesityksessään hallitus tekee merkittäviä satsauksia työllisyyttä edistäviin toi-
miin. Tämän keskustelun pohjalta kuitenkin epäselväksi on jäänyt se, mitä nämä lisätalo-
usarviossa luvatut työllisyystoimet ovat. Ovatko ne siis näitä infrahankkeita? Onko muu-
takin?
39



Pöytäkirjan asiakohta PTK 21/2019 vp
Hyvää lisätalousarviossa on se, että moni liikennehanke toimeenpanee parlamentaari-
sesti sovittua linjaa ja edistää elinkeinoelämän kilpailukykyä. 

Pirkanmaan näkökulmasta valtatiet 9 ja 12 jäivät valitettavasti vielä odottamaan, mutta
mainiota on varsinkin valtatie 3:n Hämeenkyrön ohitus- ja pääradan suunnitteluraha — toi-
mii myöskin hyvänä alkuna tälle tielle. Näiden puolesta olemme myöskin alueella yhdessä
puhuneet.

Edelleen kuitenkin huolettaa se, mikä täällä salissa on debatissakin vahvasti noussut
esiin, että ollaanko näitä kaupunkien nopeita yhteyksiä viemässä riittävän tarmokkaasti
eteenpäin. Näitä luvattiin kyllä täällä edistää useammassakin puheenvuorossa, muun
muassa pääministeri totesi näin, mutta selvää vastausta ei saatu siihen, ehtiikö esimerkiksi
päärata mukaan EU-rahoituksen hakuun ja onko tavoitteena edelleen kapasiteetin ja no-
peuden lisääminen vai onko kyse pienemmästä laastaroinnista.

Myös Espoon kaupunkirata olisi valmis nopeammille askelille. Milloin se etenee? Hyvä
hallitus, muistakaa nämä kaupunkien keskeiset tarpeet ja tehkää tälle etenemiselle tarkem-
pi tiekartta.

Täällä väitettiin tämän keskustelun yhteydessä myöskin niin, että edellinen hallitus ei
olisi vienyt eteenpäin nopeita ratahankkeita. Tämä väite ei pidä paikkansa. — Kyllä vei.
Turun tunnin junan suunnittelua vietiin eteenpäin, ja pääradan suunnittelun liikkeelle saat-
tamiseen tämän vuoden budjettiin lisättiin pieni siemenraha. Tähän ministeri Marin viitta-
sikin omassa puheenvuorossaan, ja jos hän olisi vielä ollut täällä paikalla, niin olisin hänel-
le kyllä kohdentanut sanani, että kyllä tällaisella pienelläkin rahalla oli suuri merkitys pää-
navaajana siinä, että koko pääradan suunnittelua on saatu liikkeelle. Ei sitä pidä väheksyä,
ja toivon, että ministeri ei suhtaudu tähän budjetissaan edelleen olevaan miljoonaan eu-
roon vitsinä, kuten hän täällä sanoi. Sillä on merkitys, ja se tulee tähän tarkoitukseen myös-
kin hyödyntää. 

Ennen kaikkea edellisen hallituksen aikana valmisteltiin hankeyhtiömalli, joka tarjoaisi
nopean välineen etenemiseen kaikkien näiden täällä mainittujen kolmen nopean, eri ilman-
suuntiin lähtevän yhteyden osalta, ja toivon, että aikaisempaa valmistelutyötä tässä hyö-
dynnetään.

Täällä on keskustelun aikana myöskin kritisoitu ministerien avustajien määrän reilua
kasvattamista. En malta olla kommentoimatta tätä siltä osin, että olen itse toiminut kahdes-
sa hallituksessa valtiosihteerinä ja viime hallituksessa palvelin itse viittä ministeriä viides-
sä eri ministeriössä. Voin sanoa, että se oli vaativa tehtävä, mutta kyllä siitä selvisi. Tällä
kokemuksella, mikä itselläni näistä tehtävistä on, voin ymmärtää pienen lisäyksen näihin
tehtäviin, se mahdollistaa syvemmän paneutumisen asioihin, mutta nyt lähes jokainen mi-
nisteri on saamassa oman valtiosihteerin ja lisäksi joukon erityisavustajia. Avustajien mää-
rä lähes tuplaantuu, ja siksi tästä on pakko kysyä, onko se kohtuullista tai mikä on kohtuul-
linen määrä. Sitä on hyvä arvioida. Pääministeri perusteli täällä tätä määrän kasvattamista
EU:n puheenjohtajuuskaudella. Kysynkin, väheneekö avustajien määrä siis Suomen pu-
heenjohtajuuskauden päättyessä vai miten tätä on ajateltu?

Lopuksi vielä: Toisen asteen opettajien kohdalla on pakko kysyä, miksi sinne tehdään
vain määräaikainen lisäys. Se tarve on käsittääkseni kuitenkin pysyväisluontoinen. Mitä
näille opettajille tapahtuu sen jälkeen? Tähän ei saatu täällä keskustelun aikana aivan sel-
keää vastausta. Kysynkin, miksei tässä tehdä pysyviä ratkaisuja? — Kiitoksia.
40



Pöytäkirjan asiakohta PTK 21/2019 vp
16.40 Pia Viitanen sd: Arvoisa herra puhemies! Kyllähän nyt täytyy sanoa, että hallitus
on tässä ottanut vankan lähtökirin, ja uskon, että vauhti sen kuin kiihtyy. Tämä on erittäin
hyvä alku, että kolmessa viikossa ollaan kuitenkin saatu aikaiseksi lisätalousarvio, jossa on
merkittävät panostukset muun muassa työllistäviin investointeihin. Nämä investoinnit ovat
paitsi työllisyyden näkökulmasta myös koko Suomen kilpailukyvyn näkökulmasta merkit-
täviä, ja on hyvä, että nyt sitten kolmen viikon sisään hallitus heti näitä ympäri Suomea pis-
tää liikkeelle.

Minua hieman hämmensi tuossa debattikeskustelussa, kun sitä hyvin tarkkaan kuunte-
lin, että kyllä tuntui kokoomusta kovasti kiukuttavan — ilmeisesti näitä rahoja on tulossa
liikaa tai liian vähän, mutta joka tapauksessa he eivät tähän olleet tyytyväisiä, niin kuin
kuulimme. Siitä huolimatta, kun todellakin kaivoimme sen vastaavan ensimmäisen lisäta-
lousarvion, minkä edellinen hallitus teki — melkeinpä tasan neljä vuotta sitten sitä käsitel-
tiin täällä salissa — niin arvatkaapa, kuinka monta liikennehanketta siinä pistettiin liik-
keelle. Niin, ihan oikein, nolla kappaletta. Että siinä mielessä tietenkin hallitus on tehnyt
kovin ripeää työtä edeltäjäänsä nähden.

Samoin korostaisin, että nimenomaan näiden hankkeiden myötä syntyy työllisyyttä noin
10 000 työpaikan verran ihan suoraankin jo, ja on aika merkittävää tässä kolmen viikon si-
sään saada aikaan senkaltaisia panostuksia. 

Että hyvä alku, ja siitä hallitukselle kiitos ja onnittelu.
Tietenkin pirkanmaalaisena totean, että niitä meille elintärkeitä asioita, mitä olemme

kauan toivoneet ja yrittäneet edistää, on tietenkin tämä Kolmostie. Se on erittäin tärkeä ja
iloinen asia, että se nyt tulee. Kiitos, sosiaalidemokraattinen ministeri Sanna Marin Pirkan-
maalta, ja kiitos hallitukselle ripeästä liikkeellelähdöstä. Alueella on myös tietenkin tehty
pitkäaikaista edunvalvontatyötä. 

Samoin päärata on tärkeä, ja en kyllä nyt sitä malta olla sanomatta, että kyllä me viime
kaudella, kun saimme tämän miljoonan siihen suunnittelurahaa, yritimme kovasti, että oli-
si myös lisätalousarvio silloin sisältänyt tarvittavat 10 miljoonaa lisää, kun tiesimme, että
se tarvitaan. Mutta silloin sitä ei tullut. Nyt tuli, ja sekin on tärkeä asia. Eli myös pirkan-
maalaisena edustajana voin näistä syistä ja muutamasta muustakin syystä olla hyvin tyyty-
väinen tähän liikkeellelähtöön.

Sitten voisin todeta, että kaiken kaikkiaanhan tässä nyt näkyy taas se suunnanmuutos.
Eli täällä annetaan tärkeä ensiapu ammatillisen koulutuksen ahdinkoon, mikä siellä on ol-
lut. Nyt sinne lisätään sen verran määrärahaa, että saadaan noin 300—400 opettajaa pal-
kattua hetimmiten lisää. Tietenkin se on iso suunnanmuutos siihen, kun viime kaudella hal-
litus teki sellaista politiikkaa, että 1 600 opettajaa sieltä vähennettiin. Kokoomusministeri
oli silloin kovasti tässä asialla.

Sitten tämä on suunnanmuutos myös siinä, että kaiken kaikkiaan politiikan suunta nyt
sitten muuttuu leikkauspolitiikasta tulevaisuuspolitiikaksi. Tähän nähden oli mielenkiin-
toista seurata tätä keskustelua debatissa, kun kokoomus ja perussuomalaiset olivat kovin
huolissaan, että paisutetaan Kelan menoja. Mutta tässä näkyy se, miksi tässä lisäbudjetissa
ne paisuvat. Yksi syy on se, että edellinen hallitus leikkasi ja sitä kautta syntyi tarpeita pe-
rustoimeentulotuen nostolle; aktiivimalli nosti tarvetta tähän rahoitukseen, samoin sitten
pienituloisille ihmisille tehdyt leikkaukset, indeksijäädytykset eri sosiaalietuuksiin. Eli
leikkausten seurauksena nyt sitten sosiaalitukimenot kasvavat, mitä omien käsiensä työtä
tässä kokoomus kritisoi. Onneksi se, miksi nyt toisaalta näitä menoja hieman lisätään, on-
kin päinvastainen suunta, eli parannukset. Ja kokoomus on hyvin vihainen nyt kun näitä
41



Pöytäkirjan asiakohta PTK 21/2019 vp
määrärahoja Kelalle lisätään sen takia, että saadaan edellytykset nostaa kaikkein pienitu-
loisimpien eläkkeensaajien toimeentuloa. Se on erittäin tärkeää. Me tulemme pitämään
kiinni siitä tavoitteestamme. Me tulemme nyt tekemään ensimmäisen askeleen, ja toivon,
ettei edes kokoomuksella olisi otsaa ja sydäntä olla vastaan sitä, että olemme nyt nostamas-
sa kaikkein pienituloisimpien, tuhat euroa ja sen alle ansaitsevien, eläkkeensaajien toi-
meentuloa 50 eurolla. [Timo Heinonen: Koska nousee?] Ja tämän toimeenpanon vaatimaa
rahaa kokoomus täällä kritisoi.

Puhemies! Tähän loppuun sanon, että onneksi suunta on muuttunut, ja tulen pitämään
huolta siitä, niin kuin sosiaalidemokraattinen ryhmä tulee, että esimerkiksi tämä eläkeko-
hennus tulee jatkumaan myös tulevina vuosina. [Timo Heinonen pyytää vastauspuheen-
vuoroa]

Toinen varapuhemies Juho Eerola: Nyt pysytään tällä puhujalistalla. [Timo Heinonen:
Oli niin paljon kokoomusta kohtaan tuossa!] — Kyllä oli, mutta teillä on puheenvuoro ai-
van kohta. Nyt tulee lisää ehkä kenties!

16.45 Riitta Mäkinen sd: Arvoisa puhemies! Haluan osaltani lämpimästi kiittää hallitus-
ta siitä, kuinka ripeästi, itse asiassa vain muutama viikko töiden alkamisesta, sen ensim-
mäinen lisätalousarvio on saatu valmiiksi. Olen iloinen ennen kaikkea siitä, että lisätalous-
arviossa lähdetään liikkeelle vahvasti ja vakuuttavasti panostamalla maamme kilpailuky-
kyyn, vientiin ja työllisyyttä edistäviin ja tukeviin toimiin. 

Merkittävät liikenneinvestoinnit lisäävät lyhyen aikavälin kasvua ja työllisyyttä mutta
vahvistavat ilman muuta myös pidemmän aikavälin tavoitteita. Monet arvostetut elinkei-
noelämän edustajatahot ovat todenneet, että nimenomaan liikenteen pullonkaulat ovat yksi
keskeisin kasvun este osaavan työvoiman saatavuuden lisäksi. Siksi iloitsen myös välittö-
mistä panostuksista ammatilliseen koulutukseen. Nämä toimet ovat juuri niitä, joita vien-
tivetoinen maamme tarvitsee. Samalla hallitus osoittaa sen, että suhtaudumme vakavasti
työllisyystavoitteen saavuttamiseen. Samalla on totta, että myös nämä kohteet tulevat tar-
vitsemaan merkittävästi lisäresursseja, ja niihin varmasti tulemme palaamaan myöhem-
missä, varsinaisissa talous- ja budjettiesityksissä.

Olen hieman hämilläni, kuten myös edustaja Viitanen juuri äsken totesi, siitä debatista,
mitä tässä salissa on tänään käyty, ja ennen kaikkea niistä puheenvuoroista, joita juurikin
kokoomuksen taholta on ollut esittää, kuten Heinonen osasi jo ennakoida. Yksi näistä väit-
teistä on ollut se, että hallituksella ei edelleenkään ole esittää minkäänlaisia työllisyyttä
edistäviä toimia. Näin väitti aikaisemmin esimerkiksi edustaja Orpo. [Timo Heinonen:
Hän oli oikeassa!] Samalla on vähätelty tehtyjen panostusten määrää. Todettakoon, että
kokoomuksen ja perussuomalaisten hallituksen ensimmäisessä lisätalousarviossa, kuten
on jo kuultu, vastaavien investointien osalta määrärahaesitykset loistivat poissaolollaan.
[Timo Heinonen: Ne eivät kuulu lisätalousarvioon!] — Ja silti te huudatte niitä tässä yh-
teydessä.

Tilastokeskuksen juuri julkaisema työllisyyskatsaus odottaa ja osoittaa, että kehitys on
edelleen jatkunut jopa yllättävän korkeana. Samaan aikaan valtiovarainministeriön suh-
dannekatsaus ei maalaa mustia pilviä taivaalle aikaisempaa enemmän. Me kaikki kuiten-
kin seuraamme tarkasti esimerkiksi mahdollisen kauppasodan kehittymistä. Orpon väite
siitä, että pääministeri Rinteen työllisyystavoitteilta olisi pudonnut pohja pois, ei millään
tavoin pidä paikkaansa. 
42



Pöytäkirjan asiakohta PTK 21/2019 vp
Edustaja Mykkänen sen sijaan totesi, että menolisäysten esittäminen ilman esitystä tu-
loista on populismia. Nyt kyseessä on lisätalousarvio kuluvalle vuodelle 2019. Siinä mää-
rärahalisäykset ovat 163 miljoonaa euroa, tuloarvion kasvu lähes 300 miljoonaa, ja samal-
la, korostan, samalla valtion nettovelanottotarve vähenee jopa 140 miljoonalla eurolla.
Väittäisin, että lisätalousarvioksi tämä on poikkeuksellista. Ja lienee syytä korostaa myös,
että yksikään euro tähän lisätalousarvioesitykseen ei tule veronkorotusten kautta. 

Nyt käynnistyvät investoinnit eivät varmasti yksin nosta työllisyysastetta tavoitellulle
tasolle. Niiden lisäksi tarvitsemme työmarkkinaosapuolten yhteistyötä mutta ennen kaik-
kea myös aktiivista työllisyyspolitiikkaa, siis työttömille tarjottavia palveluja, täydennys-
koulutusta ja niin edelleen. Nämä ovat asioita, joihin ensi vuoden varsinaisessa talousarvi-
ossa tullaan puuttumaan.

Arvoisa puhemies! Edustaja Rantanen ihmetteli aikaisemmin, miksi Kelan määrärahoja
joudutaan lisäämään etenkin toimeentulotuen osalta, jos työllisyys kerta paranee. Kela toi
jo viime vuoden lopulla esille, ettei se kykene nykyisellä henkilöstöllään vastaamaan laki-
sääteisiin velvoitteisiin, mitkä liittyvät toimeentulotukihakemuksiin vastaamiseen. Kuten
on tuotu esille, suurin yksittäinen syy on toimeentulon tarvetta lisännyt väkipakolla läpi
runnottu aktiivimalli.

Arvoisa puhemies! Totean lopuksi, että nyt käsillä oleva lisätalousarvio on edistykselli-
nen ja sen sisältämät investoinnit kasvuun ja työllisyyteen ovat vertaansa vailla. Onnitte-
len vielä kertaalleen hallitusta ja etenkin liikenne- ja viestintäministeri Marinia hyvästä
työstä. Kutsun myös oppositiopuolueet aktiiviseen työhön ensi vuoden talousarvion raken-
tamiseksi niin, että myös muiden tärkeiden hankkeiden ja yhteiskunnallisten uudistusten
kanssa päästään kestävällä tavalla eteenpäin. Kukaan tuskin odottaa, että yhdellä lisätalo-
usarvioesityksellä maailmaa vielä rakennetaan valmiiksi.

16.51 Matias Marttinen kok: Arvoisa puhemies! Lähden ensin liikkeelle lisäbudjetin
myönteisistä asioista.

Erityisesti panostukset infran kehittämiseen ovat tärkeitä ja tervetulleita myös oman
maakuntani, Satakunnan, osalta. Meillä valtatie 8:n kunto on herättänyt huolta jo pitkään,
erityisesti siitä syystä, että länsirannikolta puuttuu korvaava raideyhteys, joka taas mones-
sa muussa maakunnassa täydentää tieinfran toimintaa. Tämä puute korostaa meillä sitä,
että tieyhteyden täytyy toimia kunnolla. Satakunnassa liikennemäärät, erityisesti raskaan
liikenteen osalta, ovat olleet vahvassa kasvussa ja kasvaneet muuta maata nopeammin.
Kun valtatie 8:n kunto on erittäin heikko ja monet työssä käyvät ihmiset odottavat aamui-
sin ja päivän päätteeksi autoletkoissa kotiin pääsyä, on selvää, että perusteet tien nopealle
parantamiselle ovat hyvin painavat.

Näin satakuntalaisena kansanedustajana ja liikennevaliokunnan jäsenenä olen hyvin
iloinen nähdessäni, että pitkään työstetty hanke nyt valtatie 8:n nopeuttamiseksi on ottanut
askeleen eteenpäin lisäbudjetissa, ja tästä kiitän lämpimästi erityisesti valtiovarainministe-
ri Mika Lintilää. 30 miljoonan euron panostus on tärkeä askel eteenpäin Kasitien laittami-
sessa kuntoon. Ohituskaistaparin rakentaminen Eurajoen ja Luvian välille sekä Laitilan
eteläpuolelle ovat oikeasuuntaisia toimia ja samoin nyt Mynämäelle tehtävät kehittämis-
toimet. Näistä satsauksista autoileva, työssä käyvä ihminen kiittää. 

Toimiva liikenneinfra on perusedellytys maamme menestykselle. Ilman näitä sujuvia
liikenneyhteyksiä ei ole houkuttelevaa investoida eikä liikkua päivittäin työn perässä mah-
dollisesti hyvin kauaksikin kotoa, kuten meillä länsirannikolla paljon tehdään. Satakunta
43



Pöytäkirjan asiakohta PTK 21/2019 vp
on maantieteellinen pussinperä, joten sujuvammat yhteydet ovat elinehto seutumme pär-
jäämisen kannalta.

Hallituksen toimet tässä lisätalousarviossa ovat tältä osin siis oikeansuuntaisia, mutta
työtä riittää edelleen varsin paljon tehtäväksi. Seuraavan askeleen tulee olla Eurajoen ohi-
kulkutien toteuttaminen. Viime kaudella tehdyn yhteisen edunvalvonnan tuloksena hanke
saatiin suunnitteluun, ja nyt hankkeen suunnitelmat ovat valmistumassa. Näin toivon hal-
lituksen nyt jatkavan hyvää työtään infran kehittämiseksi ja ottavan huomioon Eurajoen
ohikulkutien rahoittamisen ensi vuoden budjetin laadinnassa. Tämän jälkeen tulee käyn-
nistää vielä koko Pori—Turku-yhteysvälin muuttaminen nelikaistaiseksi tieksi ja sen suun-
nittelutyön käynnistäminen. 

Arvoisa puhemies! Sitten aivan lyhyesti näistä hallituksen talouspolitiikan heikkouksis-
ta, mitkä liittyvät myös lisäbudjettiin, kun nyt on tullut jo ihan kehuttuakin tässä kovin pit-
kälti.

Olemme tänään nostaneet kokoomuksen kansanedustajien kanssa esille tässä salissa
huolen hallituksen työllisyystoimien uupumisesta — tämä koskee myös lisäbudjettia — ja
kun ottaa vielä huomioon, mitä pääministeri Rinne totesi Ylen A-studiossa 12. päivä kesä-
kuuta, niin voidaan todeta, että nämä työllisyystoimet valitettavasti loistavat poissaolol-
laan. Vaikka täällä monet edustajat ovat todenneet, että infrahankkeet ovat myös työllistä-
viä toimia, se pitää paikkansa, mutta jos laskette per nuppi, mikä on työpaikan hinta, niin
varsin korkeaksi se nousee. [Pia Viitasen välihuuto] Tarvitaan myös, edustaja Viitanen, ai-
toja työllisyystoimia, jotka tuovat pysyviä muutoksia ja johtavat siihen, että työllisyysaste
nousee Suomessa 75 prosenttiin.

Kun nostimme esille nämä huomiot debatissa, niin valtiovarainministeri Lintilä totesi
kritiikkiimme, että hallitus on ollut nyt koossa kolme viikkoa. Näin kyllä, mutta juurihan te
istuitte kuukauden päivät Säätytalolla. Minkä takia te ette sisällyttäneet siis hallitusohjel-
maan tuntuvia, painavia toimia, joilla tämä työllisyysasteen kehitys saataisiin heti liikkeel-
le? Minkä takia valta ja neuvottelumandaatti siirrettiin kolmikantavalmisteluun siten, että
vasta vuoden päästä nähdään, millaisiin tuloksiin hallitus pääsee? VM:n tuoreessa ennus-
teessa todetaan: ”Työllisyysastetavoitteen saavuttaminen edellyttää merkittäviä rakenteel-
lisia uudistuksia, jotka lisäävät sekä työvoiman tarjontaa että sen kysyntää.” Tämä siis uu-
simmasta VM:n ennusteesta. Näitä toimia, arvoisa hallitus, jäämme odottamaan, sillä pel-
kästään tällaisilla yksittäisillä infrahankkeilla me emme saa tämän maan työllisyyttä sille
tasolle, mikä tulevaisuudessa tarvitaan.

Toinen varapuhemies Juho Eerola: Ja nyt edustaja Heinonen.

16.56 Timo Heinonen kok: Arvoisa herra puhemies! Hyvät edustajakollegat! Tässä mi-
nun mielestäni voisi todeta, että on vähän pikkunäppärää niinkin kokeneelta edustajalta
kuin edustaja Viitaselta todeta, että edellisen hallituksen ensimmäisessä lisätalousarviossa
ei ollut yhtään liikennehanketta. [Pia Viitanen: Ei siellä ollut!] Te tiedätte hyvin sen, että li-
sätalousarviot ovat nimenomaan akuutteja, yllättäviä toimenpiteitä varten ja siellä kohden-
netaan rahoja tämäntyyppisiin toimenpiteisiin ja tällaiset isot linjaukset esimerkiksi liiken-
nehankkeista normaalin rakenteen mukaan tehdään valtion talousarviokäsittelyn yhteydes-
sä. Myös on ihanan herttaista se, millä tavalla sosiaalidemokraatit nyt iloitsevat siitä, että
kolmessa viikossa on löydetty 600 miljoonan euron kohteet, mihin rahaa käytetään. En
44



Pöytäkirjan asiakohta PTK 21/2019 vp
osaa edes kuvitella, miten iloisia olisitte, jos olisitte keksineet miljardin euron menolisäyk-
set ja kohdennukset. Tällaisia varmasti olisi ollut löydettävissä helpollakin.

Itse kyllä olisin ylpeämpi, jos olisitte löytäneet lisää tuloja tähän maahan — menoja kyl-
lä on kovin helppo olla lisäämässä. Esimerkiksi työllisyystoimet, joista äsken edustaja
Marttinen hyvällä tavalla puhui, puuttuvat täysin, ja ne olisivat olleet sellaisia akuutteja,
nopeita toimenpiteitä, mitä varten lisätalousarviokäsittely on alun perin luotu, eli nopeita
ratkaisuja siihen, että nyt merkit näyttävät, että talouden hyvä kasvu ja hyvä trendi on tait-
tumassa. Kun vielä 12. kesäkuuta pääministeri Rinne A-studiossa sanoi, että merkittäviä
satsauksia työllisyyttä edistäviin toimiin tulee tässä lisätalousarviossa, niin nyt täytyy ky-
syä, kuka käveli pääministeri Rinteen yli näissä lisätalousarvioneuvotteluissa, kun hän ei
näitä työllisyystoimia saanut tähän lisätalousarvioon lainkaan mukaan.

Myönteistä: Haluan antaa kiitosta ennen muuta liikenneministeri Marinille. Hän on teh-
nyt hyvää työtä ja nostanut tähän hyviä hankkeita, jotka ovat olleet pitkään yhteisen, mo-
nin paikoin myös parlamentaarisen työn ja suunnittelun alla, ja on hyvä, että niitä nyt vie-
dään eteenpäin. Perusväylänpidon 40 miljoonan euron lisäsatsaus on erittäin tervetullut ja
jatkaa keskustalaisen ministeri Anne Bernerin aloittamaa korjausvelkaohjelmaa. Tällä saa-
daan kahdeksan hanketta liikkeelle, joiden kokonaisvaikutus on jopa 260 miljoonaa euroa.
Väyläverkon kehittämiseen tässä ohjataan 71 miljoonaa, ja kyllä haluan pääradan varren
asukkaana antaa kiitosta liikenneministeri Marinille siitä, että hän tämän pääradan 11 mil-
joonan suunnittelurahan nyt tähän lisätalousarvioon on tuonut. Se on ehkä näistä liikenne-
hankkeista sen tyyppinen, joka lisätalousarvioon ehdottomasti mahtuu ja kuuluu sen perus-
rakenteenkin takia, nimenomaan siksi, että nyt olemme jo lähestulkoon myöhässä siitä, että
suunnitelmat olisivat valmiina, kun seuraava EU:n rahoituskausi lähtee liikkeelle. [Pia Vii-
tanen: Vastustaako Pirkanmaan kokoomus Kolmostietä?] Yli 10 vuotta on tehty pääradan
peruskorjauksia ja perusparannuksia, ja tämä työ nyt onneksi ministeri Marinin päätöksillä
jatkuu. Sen sijaan en ymmärrä sitä, että keskusta on hyväksymässä hallitusohjelman kautta
tähän maahan ruuhkamaksut tai tietullit, [Leena Meri: Ei perussuomalaiset!] enkä myös-
kään sitä, että tämäntyyppisessä tilanteessa bensa- ja dieselveroja ollaan korottamassa. —
Sanoinko perussuomalaiset? Tarkoitin keskustaa. [Leena Meri: Minä sanoin!] — No niin,
hyvä.

Arvoisa puhemies! Vielä muutama huomio: Otan tuon vappusatasen esille. Kelan pää-
matemaatikko Tapio Isolankila on todennut ihan selkeästi, että tämä, mitä hallitus on va-
rannut tähän, eli 183 miljoonaa ei tule riittämään, edustaja Viitanen, siihen — jos tarkasti
kuuntelitte valiokunnassakin — mitä tekin täällä salissa äsken kerroitte. Eli kaikki alle
1 000 euroa eläkettä saavat eivät tule saamaan tämän myötä 50:tä euroa puhtaana käteen.
On todettu ykskantaan, että tämä tarkoittaa joko nykyisen eläkejärjestelmän rikkomista eli
takuueläkkeen ja muun eläkkeen väliin luotavaa uutta järjestelmää eli uutta eläkemuotoa,
ja ainakin minun tietojeni mukaan Kela ei ole tämäntyyppiseen lähdössä. Kelasta on todet-
tu selkeästi, että tämä varattu 183 miljoonaa tulee riittämään vain noin 20—30 euroon näil-
le ihmisille, joiden eläke on alle 1 000 euroa tällä hetkellä, ja silloinkin jäädään kauas tuos-
ta Rinteen lupaamasta 100 eurosta nettona käteen. Rinnehän lupasi 100 euroa puhtaana kä-
teen kaikille, joiden eläke on alle 1 400 euroa, ja nyt on jo pudotettu pois ne eläkeläiset, joi-
den eläke on 1 000—1 400 euroa, ja se on muuten 400 000 suomalaista, jotka eivät ole saa-
massa sentin senttiä tästä Rinteen lupaamasta vappusatasesta. [Pia Viitasen välihuuto] 

Arvoisa puhemies! Vielä aivan loppuun: Hivenen hämmästelin edustaja Viitaselta oppi-
neena sitä, että edustaja Kiuru ei ollut esittelemässä tätä hoitajamitoitusta. Tässä on monta
45



Pöytäkirjan asiakohta PTK 21/2019 vp
kertaa viitattu siihen, että kolme viikkoa hallitus on ollut nyt toimessa, ja nykyinen minis-
teri Kiuru, silloinen edustaja Kiuru, totesi eduskunnassa, että se on vain muutaman tunnin
työ, yksi lause lakiin. Nyt olemme odottaneet kaksi istuntoa, häntä ei ole näkynyt täällä ai-
tiossa. Me olemme kokoomuksessa uskoneet, että hän on tekemässä sitä lausetta, kun se on
muutaman tunnin työ, ja nyt muutamat tunnit alkavat olla aika lailla käytetty, ja todennä-
köisesti torstaina kyselytunnilla sitten pääsemme jo saamaan vastauksen, missä vaiheessa
tämä hoitajamitoitus laitetaan kuntoon. Sitä kyllä moni odottaa, ja jos tuo vappusatanen
tuntuu olevan jonkunlainen eläkehuijaus, niin kyllä hoitajahuijauksesta kohta joudutaan
puhumaan myös tämän osalta, sillä näin kovia lupauksia harvoin politiikassa annetaan ja
näin karulla tavalla niitä ollaan myös pettämässä.

Toinen varapuhemies Juho Eerola: Tässä hetki sitten, kun edustaja Viitanen piti puheen-
vuoron, edustaja Heinonen pyysi debattia. Kun silloin en antanut vastauspuheenvuoroa
Heinoselle, niin nyt tasapuolisuuden vuoksi en myöskään Viitaselle. [Timo Heinonen:
Hyvä ratkaisu!] Kun hetki sitten täällä yli tunnin verran tätä debattia käytiin, niin mennään
nyt tähän puheenvuorolistaan ja kahlataan tätä läpi.

17.03 Sebastian Tynkkynen ps: Arvoisa herra puhemies! Pääministeri Rinne kertoi, että
hallitus lisää itselleen auttavia käsiä, jotta tämän hallituksen ministerit pysyvät hengissä —
pysyvät hengissä. Miten pääministeri kehtaa puhua tuolla tavalla? Tässä maassa hoitajat
palavat loppuun, kun yrittävät pitää ihmisiä hengissä, joten ihmettelen sitä, kuinka paljon
meidän poliitikkojen onkaan mahdollista vieraantua arjesta, kun puhumme tällä tavalla täs-
sä salissa.

Edellisellä hallituksella oli 46 avustajaa, ja lisäbudjetissa te myönnätte rahat 84 kova-
palkkaiselle avustajalle ja nostatte eduskuntaan tätä kautta niitä kansanedustajia, jotka kan-
sa päätti pudottaa eduskunnasta. Te tuplaatte avustajakunnan ja rakentelette siitä suurem-
man kuin mitä täällä eduskunnassa oppositiossa on edes kansanedustajia. 

Tämän lisäksi Iltalehti paljasti, että te olette nostamassa puoluetukia 25 prosentilla.
Tämä on aivan hävytöntä rahankäyttöä. Eikö teille, demarit, vihreät ja vasemmisto, riitä se,
että vaalituloksenne myötä teidän puoluetukenne nousevat? Ai niin, kansa antoi keskustal-
le pienimmän mandaatin sataan vuoteen, ja 18 edustajaa tipahti eduskunnasta, ja tätä myö-
ten keskustan puoluetuki romahtaa. Kansan tahto toteutuu — ei mutta hei, yllättäen juuri
nyt puoluetukiin kaavaillaan 25 prosentin korotusta. Tämä veivaus on räätälöity keskustal-
le, ja ihmettelen, miten te, vihervasemmisto, voitte suostua tähän. — Kiitos.

17.06 Päivi Räsänen kd: Arvoisa herra puhemies! Täällä on käytetty nyt oppositiosta kä-
sin aika lailla teräviä puheenvuoroja, ja kyllä niihin mielestäni on myös aihetta. Mutta en-
nen kuin menen tähän kriittiseen osioon, niin haluan vielä todeta sen, että lisätalousarvion
ehdotukset liikenne- ja ratahankkeiksi ovat kyllä erittäin kannatettavia, varsinkin tuo pit-
kään odotettu Helsinki—Tampere-pääradan kehittämisen suunnittelu. Oli erittäin tärkeää,
että se saadaan nyt tässä vaiheessa liikkeelle. Toivon, että hallitus nyt edistää koko tuon
pääradan kehittämishanketta mahdollisimman nopealla tahdilla. On tietysti tärkeää myös,
että siinä voidaan hyödyntää myös EU:sta tuleva rahoitus, joka on tuohon saatavissa.

Mutta sitten, herra puhemies, on kyllä todettava, että äänestäjän kuluttajansuojan kan-
nalta etenkin tähän eläkepolitiikkaan ja eläkkeiden korottamiseen liittyvä keskustelu on su-
rullista. Kyllä vaalipuheissa kävi varsin selväksi se, että jos sosiaalidemokraatit pääsevät
46



Pöytäkirjan asiakohta PTK 21/2019 vp
hallitukseen ja varsin pääministeripuolueeksi, niin todellakin eläkeläiset, kaikki ne, jotka
saavat eläkettä alle sen 1 400 euroa, saavat 100 euron korotuksen eläkkeeseensä. Ja nyt me
näemme, että tämä korotus on jo pudonnut siihen puolikkaaseen eli 50 euroon ja lisäksi
noin 400 000 suomalaista on pudonnut kokonaan pois näiden korotusten piiristä. On tie-
tysti ymmärrettävää se, että monipuoluehallituksessa puolueet eivät saa kaikkia vaalita-
voitteitaan läpi, mutta kyllä itse ainakin ymmärsin tämän eläkelupauksen aivan kärkilu-
paukseksi, sellaiseksi, jonka nykyinen pääministeri Rinne varsin selkeästi kansalaisille lu-
pasi. Siinä mielessä pelkään, että tämä päätös on omalta osaltaan horjuttamassa kansalais-
ten luottamusta politiikkaan laajemminkin.

Toinen asia, mikä tästä nousee vahvasti esiin, on kysymys ammatillisen koulutuksen
opettajien rekrytoinnista ja opettajien määrän lisäämisestä. Se on todellakin tarpeen, mutta
mielestäni on täysin väärin perusteltua tehdä se vain määräaikaisena päätöksenä.

17.09 Iiris Suomela vihr: Arvoisa puheenjohtaja! Tässä salissa on tänään jatkettu jälleen
sitä samaa työllisyyskeskustelua, jota ollaan jo viikkokausia käyty, ja kaikkien näiden viik-
kojen ajan olen ajatellut, että kunpa palattaisiin sen varman tiedon, tutkitun tiedon, äärelle,
mitä meillä työllisyystoimista on, kunpa palattaisiin sen tiedon äärelle, mitä meillä on toi-
mivista tavoista edistää työllisyyttä. Ja kuten tässä salissa on hyvin niin opposition kuin
hallituksen suulla todettu erityisesti niiden ryhmien työllisyyden edistämisestä, joilla on
siinä erityisiä haasteita, syrjäytyneiden nuorten, aikuisten, joilla ei ole toisen asteen koulu-
tusta — nimittäin meillä Suomessa on tuhansia aikuisia, joilla ei ole toisen asteen koulu-
tusta — tilanteessa, jossa tällaisessa valtiossa on hyvin vaikea työllistyä, jos ei ole sitä pe-
ruskoulun jälkeistä koulutusta, ei ole sitä ammatillista osaamista, ei ole mitään näyttöä sii-
tä, että työttömänä pystyisi tietyt työtehtävät hoitamaan markkinoiden kysynnän mukaises-
ti, niin nimenomaan näihin vaikeisiin ihmisryhmiin tämä hallitus haluaa tarttua, koska nyt
— verrattain korkean työllisyyden aikana — ne ovat niitä ihmisryhmiä, joita meillä on jäl-
jellä. Ne ovat niitä ihmisryhmiä, jotka todellakin kaipaavat koulutusta, tukea työllistyäk-
seen. Sille peruskoulun varassa olevalle ihmiselle on turha mennä sanomaan, että kun hä-
nen sosiaaliturvastaan leikataan, niin kyllä hän työpaikan löytää. Hän tarvitsee ensin sen
koulutuksen, mitä työllistyminen vaatii, ja siihen hallitus todellakin panostaa niin nuorten
kuin aikuisten kohdalla.

Oppivelvollisuudella varmistetaan, että jatkossa jokaisella nuorella on toisen asteen
koulutus. Tähän sisältyvät myös oppisopimuskoulutukset ja muut joustavat tavat edistää
sitä, että nuoren osaaminen tunnistetaan. Kyse ei siis ole siitä, että pidettäisiin ihmiset kou-
lunpenkillä — tällä hetkellähän ammatillisessa opetuksessa kontaktiopetusta on varsin vä-
hän — vaan kyse on siitä, että annetaan tutkinto merkiksi siitä, että työnantaja uskaltaa täl-
laisen nuoren työllistää. Ja hyvä eduskunta, kun on keskusteltu työnantajien kanssa, tämä
on todellakin se, mitä myös työnantajat kaipaavat. Tämä on se, mistä varsinkin suurissa
kaupungeissa kärsitään, kun puhutaan työvoimapulasta. On totta kai työttömiä, mutta ei
ole sellaisia työttömiä, joilla olisi riittävä osaaminen ja kyky työllistyä niihin työpaikkoi-
hin, joita aukeaa. Kyse on sekä korkean osaamisen työpaikoista että myös sellaisista työ-
paikoista, joihin se ammatillinenkin koulutus riittäisi. Kyse on sellaisista työpaikoista, joi-
den kohdalla ollaan ajauduttu erityisiin haasteisiin viime hallituksen historiallisen suurten
ammatillisen koulutuksen leikkausten myötä. Ne leikkaukset ovat alentaneet ammatillises-
ta koulutuksesta valmistuvien osaamisen tasoa, jopa sellaiselle tasolle, että pelkästään har-
47



Pöytäkirjan asiakohta PTK 21/2019 vp
joittelupaikkojen järjestäminen alkaa olla vaikeaa, koska niitä opiskelijoita ei uskalleta ot-
taa harjoitteluun, koska heidän osaamiseensa ei voida luottaa.

Tämä kaikki kuvaa sitä, että nyt todellakin koulutus on avain työllisyyden nostamiseen.
Sen tähden haluaisin nostaa erityisesti nämä koulutuspanostukset esiin, kun puhutaan työl-
lisyydestä. Toki mukana on myös tutkitusti toimivia työllistämistoimenpiteitä. Meillä
Tampereella esimerkiksi on ollut seutukuntien kanssa erinomaisesti toimiva, kuntien ym-
pärille rakentuva työllistämisen malli, jolla on pystytty tehokkaasti vähentämään nimen-
omaan pitkäaikaistyöttömyyttä eli pureutumaan sellaiseen ongelmaan, johon meillä ei kui-
tenkaan tuhansittain ole hyviä ratkaisuja tarjolla. Tämä mallihan oli viime hallituskaudella
uhan alla silloisen sosiaali- ja maakuntauudistuksen myötä, mutta nyt tämä hallitus tarttuu
tähän ja edistää tätä mallia, joka on tutkitusti todettu toimivaksi.

Eli todellakin, kun hallitusohjelmaa katsoo, niin siellä on iso liuta tutkitusti tehokkaita
työllisyystoimia. Ja sillä tavallahan työllisyystoimen teho on mitattava, tutkitun tiedon va-
rassa, ei sen varassa, sattuuko johonkin vai ei. Ainoita tehokkaita työllisyystoimia eivät ole
pienituloisilta leikkaukset. Itse asiassa meillä on tutkittua tietoa siihen suuntaan, että sosi-
aaliturvasta leikkaaminen pahimmassa tapauksessa pikemminkin hidastaa työllistymistä:
nostetaan muureja, nostetaan kynnystä, vähennetään työssäolon kannattavuutta. Siinä koh-
taahan nämä leikkaukset nimenomaan heikentävät kannustimia ja mahdollisuuksia työllis-
tyä ja heikentävät myös niitä henkisiä resursseja ja sitä aikaa, mikä ihmisellä on käytettä-
vissä työnhakuun, kun aika kuluu vaikkapa sen toimeentulotukihakemuksen täyttämiseen
ja sitten taas Kelan päässä sen hakemuksen käsittelyyn. Tähän tämä hallitus joutuu lisäta-
lousarviossaan tarttumaan, koska todellakin edellisen hallituksen sosiaaliturvaleikkaukset
ovat lisänneet toimeentulotuen käyttöä niin, että nyt siihen hakemusrumbaan pitää sekä
meidän laittaa aikaa että sitten niiden tavallisten suomalaisten laittaa yhä enemmän aikaa.
Ja sehän on kannustinloukuiltaan ihan pahimmasta päästä sosiaalietuuksia: toimeentulotu-
ella ei todellakaan ole helppoa tai kannattavaa ottaa pieniä pätkiä työtä vastaan, sitä ei ole
etuutena rakennettu sellaiseksi. Tätäkin ollaan nyt laittamassa kuntoon, laitetaan sosiaali-
turva kuntoon sillä tavalla, että aina kannattaa ottaa työtä vastaan.

Hyvät kansanedustajat, jos tämä ei ole tehokasta työllisyyspolitiikkaa, jos ei olla edes
valmiita tunnistamaan, että tämä ylipäätään on työllisyyspolitiikkaa, niin sanoisin kyllä,
että vika on enemmän katsojan silmässä kuin tässä hallitusohjelmassa. — Kiitos.

Toinen varapuhemies Juho Eerola: Arvoisat edustajat! Olen joissain elämäntilanteissa-
ni ja joissain pöydissä toiminut myös puheenjohtajana, mutta sitä henkilöä, joka tällä tuo-
lilla istuu, kutsutaan sukupuolesta riippumatta puhemieheksi. Edustaja Laukkanen näyttää
tästä esimerkin — eipä näytäkään, kun on poissa. Edustaja Pelkonen on poissa myöskin. —
Edustaja Sankelo on paikalla.

17.16 Janne Sankelo kok: Arvoisa puhemies! Muutama huomio Rinteen hallituksen lisä-
talousarviosta.

Ensinnäkin oli varsin mielenkiintoista, että äsken käydyn debatin alussa oppositiota syy-
tettiin populismista, varsinkaan kun ei yhtään puheenvuoroa oikeastaan ollut vielä käytet-
ty. Ehkä siellä oli liipasinsormi hallituspuolueiden edustajilla liiankin herkkänä, nimittäin
itse asiassa kehuja tämän lisätalousarvion osalta tuli opposition suunnalta myös melkoises-
ti, erityisesti näihin liikennehankkeisiin liittyen. Esimerkiksi valtatie 3, Hämeenkyrön ohi-
tustie, joka on tässä yhteydessä jo muutamaan otteeseen mainittu, on pitkään valmisteltu
48



Pöytäkirjan asiakohta PTK 21/2019 vp
hanke ja tärkeä Länsi-Suomen näkökulmasta. Se ratkoo monia liikenteellisiä ongelmia, ja
siltä osin täytyy antaa rehellinen kiitos, että tämä pitkään valmisteltu hanke saadaan nyt
eteenpäin.

Valtiovarainministeriön arvion mukaan Suomen talouskasvu on jäämässä edelleen hei-
kommaksi kuin on ennakoitu. Bruttokansantuotteen kasvuksi ennustetaan nyt tälle vuodel-
le 1,6 prosenttia. Tämä oli valtiovarainvaliokunnan asiantuntijakuulemisessa tänään esillä. 

Arvoisa puhemies! Rinteen hallitus on monissa yhteyksissä viestittänyt, että rahaa on.
Talousluvut kertovat kuitenkin tulevaisuudesta korutonta kertomaa. Jotta merkittäviä lii-
kennehankkeita voidaan edistää, jotta niitä eläkkeitä voidaan korottaa ja nostaa ja hyvä
hoito turvata kaikille suomalaisille, meidän on huolehdittava hallituksen ja eduskunnan
toimin vientiteollisuuden kilpailukyvystä. Ei ole muuta vaihtoehtoa, mikäli me haluamme
saavuttaa talouskasvua, saavuttaa työllisyystavoitteen. 

Tästä on pakko tehdä johtopäätös myös näihin liikennehankkeisiin, ja kun nämä esityk-
set on ikään kuin tässä kiitoksin taputeltu, niin kannattaa nyt sitten jatkossa muistaa, kun
hallitus liikennehankkeita miettii, ja myös eduskunta, että hankkeet tarvitsevat täydennys-
tä nimenomaan siitä näkökulmasta, missä vientiteollisuuden valo voimakkaana palaa. Päi-
vän keskustelussa tuotiin jo aika vahvasti esille sitä, että Pohjanmaan osalta tämä lista näyt-
tää tällä hetkellä pyöreää nollaa. Ja kun puhutaan alueesta, joka on merkittävää suomalais-
ta vientialuetta, niin tässä lähetän terveisiä — ministereitä ei nyt näytä olevankaan, mutta
terveiset varmasti menevät perille — että ensinnäkin tämä vt 3, Hämeenkyrö, on ehdotto-
masti vientiteollisuutta tukeva hanke ja tulee näkymään monella tavalla myös Suomen ta-
louden eteenpäinviemisessä.

Pari muuta hanketta, jotka on tässä syytä erikseen mainita: Länsi-Suomen, Pohjanmaan
suunnalta valtatie 19, Seinäjoki—Kauhava, liikennemäärät yli 10 000 autoa vuorokaudes-
sa. Merkittävä elintarvikkeita tuottava alue, metalliteollisuuden alue. Toinen, valtatie 8
Vaasasta pohjoiseen, keskeisen tärkeä, suunnitelmat valmiina, pitää saada eteenpäin, sekä
myös täällä jo jossain yhteydessä mainittu kantatie 63, Kauhava—Kaustinen. Tässähän on
sellainen tilanne, että tällä tiellä ei ole suunnitelmaa vielä riittävästi tehtynä. Se vaatii sieltä
Inasta Kaustisen suuntaan uuden suunnitelman, jolla tämä tie linjataan uudestaan. 

Mutta tässä muutama toimenpide-ehdotus hallitukselle. — Kiitos.

17.20 Esko Kiviranta kesk: Arvoisa puhemies! Pääministeri Rinteen hallituksen ensim-
mäisessä lisäbudjetissa ohjataan merkittäviä resursseja perusväylänpitoon ja väyläverkos-
ton kehittämiseen, yhteensä 111 miljoonaa euroa määrärahoina ja lisäksi valtuuksia. Tien,
radan ja muun väyläinfran kehittämisvaroja suunnataan eri puolille maata. Näin työllisyys-
tavoitteen saavuttamista edistetään koko maassa.

Arvoisa puhemies! Varsinais-Suomen ja laajemminkin länsirannikon kannalta tärkeää
on Turun kehätien parantaminen välillä Kausela—Kirismäki. Tähän tulee varoja perusväy-
länpidon määrärahasta. Kyseessä on jo käynnissä olevan perustamishankkeen jatkaminen.
Tärkeää on myös Helsingin ja Turun välinen rantarata, jossa on merkittäviä pullonkauloja.
Siihen ohjataan tänä vuonna rahaa 10 miljoonaa euroa, ja ensi ja seuraavana vuonna kum-
panakin siihen on tarkoitus käyttää 25 miljoonaa euroa eli yhteensä päästään 60 miljoo-
naan euroon. Tavoitteena on poistaa rantaradan paikallisia nopeusrajoituksia, mikä tehos-
taa henkilöliikennettä. Hankkeessa uusitaan radan päällysrakennetta, korjataan siltoja ja
tunneleita ja parannetaan kuivatusta. Erittäin tärkeää on valtatien 8 ohituskaistojen täyden-
täminen. On koko länsirannikon kannalta tärkeää, että näitä hankkeita tehdään koko ajan.
49



Pöytäkirjan asiakohta PTK 21/2019 vp
Ja nyt ohituskaistoja täydennetään Mynämäen pohjoispuolella, Laitilan eteläpuolella ja Sa-
takunnan puolella Eurajoen ja Luvian välillä. Hankkeet merkitsevät huomattavaa liikenne-
turvallisuuden parantumista Kasitiellä. Ne mahdollistavat nykyistä tasaisemman matkano-
peuden. Valtatien 8 valtuus- ja määräraha ovat tänä vuonna 30 miljoonaa euroa.

Lisäbudjetti osoittaa, että talouden suunta on edelleen oikea. Verotulojen kasvu on arvi-
oitu 234 miljoonaksi euroksi, ja nettolainanotto vähenee 136 miljoonaa euroa. Talouskehi-
tys näyttää pysyneen varsin hyvänä.

Arvoisa puhemies! Erittäin tärkeää on, että opetus- ja kulttuuriministeriön ja ympäristö-
ministeriön selvitys Paimion parantolan liiketoiminnallisesti elinkelpoisesta toimintamal-
lista on valmistunut. Valtio ohjaa 3 miljoonaa euroa Alvar Aallon läpimurtotöihin kuulu-
van Paimion parantolan hallinnoinnin ja hoidon järjestämiseen. Tarkoitus on, että valtio,
Varsinais-Suomen sairaanhoitopiiri, Paimion kaupunki ja Alvar Aalto -säätiö yhdessä pe-
rustavat uuden säätiön hallinnoimaan parantolaa. Tiloille voi löytyä hyvinkin monipuolis-
ta käyttöä. Se voi olla terveyden ja hyvinvoinnin alan toimintaa, mutta myös kulttuuri- ja
hyvinvointimatkailua. Uuden liiketoiminnan kannalta on tärkeää ja hyvin mahdollista
muodostaa kansainvälisiä yhteistyöverkostoja.

17.25 Marko Asell sd: Arvoisa puhemies! Hallitus ottaa vahvan otteen heti alusta pitäen,
kun kolme viikkoa on ollut hallitus pystyssä, suomalaista elinkeinoelämää tukevalla poli-
tiikallaan. Merkittäviä panostuksia tulee perusväylänpitoon, korjaushankkeisiin ja uusiin
kehittämishankkeisiin. Panostuksia tulee myös työvoiman koulutukseen. Siihen ammatti-
kouluihin tarkoitetut lisäresurssit tuovat apua. Erityisesti se auttaa oppilaiden lähiopetuk-
sen saamiseen, josta on aiempien koulutusleikkauksien myötä tullut iso ongelma. Opetta-
jia tarvitaan enemmän.

Valtion arvioitua suuremmat verotulot vähentävät arviota velanoton tarpeesta tänä
vuonna. On kuitenkin faktaa, että velkaannumme edelleen 1,7 miljardia euroa lisää tänä
vuonna ja velan määrä kokonaisuudessaan ylittää 107 miljardia. Pääministeri Rinteen hal-
lituksen ohjelmassa on tavoitteena, että julkinen talous on tasapainossa vaalikauden lop-
puun mennessä. Se on kova tavoite, joten on ollut syytä laittaa uusi vaihde päälle. 

Edellisen hallituksen leikkauspainotteinen politiikka toimii talouden tasapainotustoi-
missa osaltaan, jos leikataan oikeista kohteista, mutta pienituloisten pientä ostovoimaa pie-
nentämällä kurjistetaan heidän asemaansa ja luodaan pahoinvointia ja itse asiassa vähen-
netään myös elinkeinoelämän tuloja. Pienituloisten ansiot kun menevät yleensä täysimää-
räisesti lähikauppoihin, ruokakauppoihin, apteekkiin, lääkäriin ja niin edelleen. 

Tämä hallitus pyrkii palauttamaan hyvinvointia ja lisäämään muun muassa näillä väylä-
korjauksilla ja -hankkeilla aktiivisesti elinkeinoelämän edellytyksiä. Sillä on työllistävä
vaikutuksensa ja sitä kautta hyvinvointia lisäävä vaikutus. 

Arvoisa puhemies! On siis hyvä, että hallitus on vuoden toisessa lisätalousarviossa päät-
tänyt lähteä rohkeasti parantamaan liikenteen väyliä. Erityisen tyytyväinen olen vt 3:n Hä-
meenkyrön pullonkaulan korjaamiseen. Siihen on 64 miljoonan euron valtuuksin vihdoin-
kin vuosikymmenten vääntöjen jälkeen mahdollisuus rakentaa asianmukainen liikennejär-
jestely, sellainen järjestely, joka toimii turvallisesti ja palvelee muun muassa elinkeinoelä-
mää. Uusi, tuleva tienpätkä palvelee paremmin elinkeinoelämän kolmekymmenmetrisiä
rekkakuljetuksia. Nyt keskellä valtatietä olevat liikenneympyrät, joiden halkaisija on 20
metriä, ovat olleet iso ongelma. Olen ihmetellyt, miten tämän kohdan rakentamiseen on ol-
lut niin vaikea saada tukea aiemmilla kausilla tai jopa vuosikymmenillä. Haluankin kiittää
50



Pöytäkirjan asiakohta PTK 21/2019 vp
ministeri Sanna Marinia siitä, että hän toi tämän hankkeen lopulta päivänvaloon ja tie saa-
daan kuntoon.

Hallitus parantaa myös monia rataosuuksia, uusii turvalaitteita ja parantaa elinkeinoelä-
mälle tärkeitä kohteita, kuten Akaan raakapuuterminaalille osoitettu resurssi osoittaa. Näi-
tä tärkeitä isompia ja pienempiä kohteita on maassamme paljon, ja niitä on hyvä laittaa
kuntoon niin sanotusti hyvän sään aikana, jos niitä halutaan kunnossa pitää. 

Tampereen ja Nokian välisen lähijunaliikenteen kehittämisen edetessä on myös panos-
tettava asemien ja siellä olevien tarpeiden rakentamiseen. Yksi tällainen on esimerkiksi
Nokian rautatieaseman kakkoslaiturin rakentaminen. Se olisi hyvä huomioida jo mahdol-
lisessa seuraavassa lisätalousarviossa. Lähijunaliikenteen saatavuus olisi ihmisten liikku-
vuuden kannalta hyvä asia ja ilmastonmuutoksen vastaisen työn kannalta hyödyllistä, kun
ihmiset siirtyvät matkustamaan raiteille. Nokialta Tampereelle liikkuu jo paljon ihmisiä.
Asemapysäkkien parantaminen Nokian keskustassa, Nokian Harjuniityssä ja Siurossa nos-
taisi junan käyttöä reilusti. Se kannattaa jatkossa huomioida. 

Arvoisa puhemies! Vielä loppuun: Työllisyys tulee olemaan keskiössä, kun näitä hank-
keita ja palveluita tulevaisuudessa rahoitetaan. Työttömiä kurittanut aktiivileikkuri poiste-
taan, mutta tilalle tulee saada työttömiä motivoiva ja osallistava ja kouluttava työllistävä
keino. 

Tampereen kaupunkiseudun työllisyyspalvelut on parin vuoden kokeilujakson aikana
saanut hyviä tuloksia omavalmentajasysteeminsä ansiosta. Siinä on yksilöllisesti päästy tu-
kemaan ja etsimään työmarkkinoille sopivia työttöminä olevia henkilöitä, motivoimaan ja
kouluttamaan tarvittaessa elinkeinoelämän tarpeiden mukaan, mutta sitä työllistämisko-
keilua, josta on hyviä tuloksia, ei ole voitu nyt jatkaa, koska kokeiluaika loppui ja lainsää-
däntö estää sen käytännöllisen jatkamisen. Sitä olisi hyvä tarkastella työministerin seuraa-
vaksi. Kaupungeilla on siihen resurssit. Niiden olisi hyvä antaa toimia tällä hyödyllisellä
tavalla. Nyt tarvitaan kaikki keinot työllistämisen edistämiseksi. — Kiitos. 

17.30 Eeva Kalli kesk: Arvoisa puhemies! Haluan kiittää hallitusta erittäin ripeästi val-
mistellusta ja hyvin tasapainoisesta lisätalousarvioesityksestä, jolla toimeenpannaan halli-
tusohjelman tavoitteita eli buustataan elinvoimaa ja osaamista kaikkialla Suomessa. 

Merkittävät panostukset liikenneyhteyksien parantamiseen sekä satsaukset ammatilli-
sen koulutuksen laadun kehittämiseen ovat hyvin konkreettisia keinoja tässä salissa tä-
näänkin monesti peräänkuulutettujen kasvun ja työllisyyden edistämiseen. Tätä lisätalous-
arviota voikin hyvillä mielin kutsua eheämmän Suomen investointiohjelmaksi. 

Arvoisa puhemies! Satakuntalaisena edustajana tervehdin ilolla lisätalousarviossa esi-
tettyjä satsauksia valtatie 8:n kehittämiseen. Kasitien kehittäminen edistää liikenneturval-
lisuutta ja ihmisten sujuvampaa liikkumista sekä parantaa yritysten toimintaedellytyksiä.
Nyt tehtävien Mynämäen ja Luvian ohituskaistaparien jälkeen onkin tärkeää edetä valtatie
kasin kehittämisessä edelleen toteuttamalla seuraavaksi Eurajoen risteysalueen eritasoliit-
tymä. 

Myöskään ammatillisen koulutuksen rahoituksen lisäämistä ei voi Satakunnan kannalta
väheksyä. Satakunta ja laajemmin koko Lounais-Suomi kärsivät kipeästi osaavan työvoi-
man saatavuudesta. Siitä on tullut aivan selvä kasvun pullonkaula. Ammatilliseen koulu-
tukseen nyt osoitettavat lisäeurot tulevat siten tarpeeseen laadukkaan ammatillisen opetuk-
sen varmistamiseksi. On silti aivan selvää, että työvoiman saatavuuteen ja osaamisen ke-
hittämiseen tarvitaan vielä lukuisia lisätoimia, kuten hallitusohjelmassa aivan oikein tun-
51



Pöytäkirjan asiakohta PTK 21/2019 vp
nistetaan. Edellytänkin, että hallitus jatkaa osaamishaasteen ratkomista määrätietoisesti
myös tästä eteenpäin. 

Arvoisa puhemies! Kiitän hallitusta myös siitä, että samalla kun lisätalousarvio esittää
merkittäviä investointeja uutta kasvua luoviin kohteisiin, jatkaa se samalla Sipilän hallituk-
sen tavoin vastuullista talouspolitiikkaa vähentämällä velkaantumista yli 130 miljoonalla
eurolla. Kuten äsken käydyssä debatissa todettiin, moni tärkeä hanke jää tämän lisätalous-
arvion jälkeenkin vielä odottamaan vuoroaan. Maailma ei siis tosiaan tule valmiiksi halli-
tustaipaleen ensimmäisen kuukauden aikana eikä varmasti kaikilta osin valmiiksi edes
koko hallituskauden aikana, sen rohkenen tässä vaiheessa arvata. Mutta onneksi meillä on
hyvä hallitusohjelma, jonka toteuttaminen on vasta päässyt käyntiin ottaessaan ensiaske-
leet tällä lisäbudjetilla. Peräänkuulutan hallitukselta myös jatkossa selkeitä toimia elinvoi-
man ja hyvinvoinnin lisäämiseksi kaikkialla Suomessa. 

17.33 Leena Meri ps: Arvoisa puhemies! Sanoisin alkuun tässä, että viime kaudella kun
istuttiin tuossa loppukaudesta yhdessä SDP:n kanssa oppositiossa, usein opposition ja
SDP:n riveistä kuului, että kuunnelkaa, hyvä hallitus, hyviä ideoitamme täältä oppositiosta
ja että oppositiosta voi vaikuttaa. Tänään me oppositiossa olemme aloittaneet tämän työn,
ja meillä on paljon valtavan hyviä ideoita, ja toivomme tietysti, että niitä kuunnellaan, ja
sen takia toivoisin, että älkää nyt itse heti aloittako sitä, että tyrmäätte ja suljette korvanne
ja huutelette, että populistit siellä puuhailevat. Että kyllä meillä ihan oikeasti asioita ja ide-
oitakin on. Ja jos esimerkiksi miettii, minkälaisen kannatuksen oppositiopuolueet ovat saa-
neet, niin kyllä meillä on aika merkittävä kannatus, ja jos ajattelen perussuomalaisia, niin
yli puolen miljoonan ihmisen odotukset ovat takana ja niitä sopii kuunnella — ellei sitten
halua olla kuulematta. Tämmöinen ensimmäinen ajatus tähän.

Noista eläkkeistä on tänään puhuttu, ja jäin itse miettimään myös sitä, että erityisesti so-
siaalidemokraattien edustaja Kiljunen on todella paljon puhunut taitetusta indeksistä mut-
ta siitä en nyt ole huomannut teiltä mitään avauksia. Se on kuitenkin varmasti yksi syy,
miksi esimerkiksi häneen on vahvasti luotettu, ja hänhän on tehnyt tästä kansalaisaloittei-
takin. Itseeni ovat erityisesti yhteydessä monet työeläkkeensaajat, ja he odottavat ratkaisua
siihen, miten työeläke saadaan riittämään. On hyvä, että pienituloisten asioihin vaikute-
taan, se on erittäin tärkeää, mutta meidän tulee huomata, että siellä on paljon erityisesti nai-
sia, jotka ovat tehneet pitkän työuran esimerkiksi valtionhallinnossa, sairaanhoitajina, kau-
pan kassassa, ja heillä on semmoinen 1 300—1 500 euron eläke ja nyt heitä ei kukaan ole
auttamassa ja he jäivät tässä ilman yhtään mitään.

Samaten pääministeripuolue sosiaalidemokraatit toi hyvin paljon esille hoitajamitoitus-
ta. Tätä yhdessä silloin toimme esille ennen eduskuntavaaleja, ja olin todella iloinen, että
nyt varmaan se sitten saadaan, ja nyt on kyllä käynyt sitten tosiaan niin, että siitäkään ei
kuulu mitään. Mielestäni yksi erittäin vahva pääministeripuolue sosiaalidemokraattien
vaaliviesti oli se, että vanhusten asiat laitetaan nyt vihdoinkin kuntoon, mutta kuulimme tä-
nään tosiaan aika kylmän ajatuksen, kun pääministeri Rinne kertoi, että hän on lähes tup-
lannut avustajat siksi, että hallitus pysyy hengissä. No toki toivon kaikille jaksamista työs-
sään, ei siinä mitään, mutta jos me tuplaisimme vaikka hoitajamitoituksen, niin mietitään-
pä, kuinka iloisia ihmiset olisivat siellä kentällä, kun sinne saisi edes muutaman ihmisen li-
sää. Kun mietitään, että siellä on haamuhoitajia ja ihmiset ihan äärirajoilla ja taistelevat sen
kanssa, miten he pystyisivät auttamaan, niin pikkusen toivoisin ymmärtäväisempää asen-
netta pääministerin puheenvuoroissa. Se kuulosti todella todella pahalta.
52



Pöytäkirjan asiakohta PTK 21/2019 vp
Ja tämä 25 prosentin puoluetuen korotus on kyllä kylmää kyytiä kuunneltavaksi. Miet-
tikää nyt todella vielä kerran. Perussuomalaiset eivät sitä tarvitse. Me emme muutoinkaan
ole etujärjestöjen ja rahan perässä, vaan me teemme vaalityötä vaalikentillä, ja jos esimer-
kiksi miettii meidän puolueen puheenjohtajaa ja hänen vaalibudjettiaan, niin ei rahalla teh-
dä politiikkaa vaan sydämellä. Miettikää sitä nyt ihan vakavasti vielä.

Kiitän kuitenkin itse paljon junaa käyttävänä Helsinki—Tampere-pääradan kehittämi-
sen suunnittelun aloittamisesta. Siellä matkustajat odottavat. Itsekin istun usein junassa, ja
junat seisovat ja ollaan myöhässä tai veturi on rikki, ja siellä on meillä paljon työmatkalai-
sia, jotka haluavat asua pääkaupunkiseudun läheisyydessä, ja tällä asialla on kiire. Kysyin
tänään ministeri Marinilta, milloin olisi odotettavissa, että siellä juna puksuttaa — nythän
vasta suunnitellaan — mutta en kyllä huomannut, että vastausta olisi tullut. Toivoisin, että
vastataan kysymyksiin, koska näitä myös ihan aidosti kysytään, ja ettei vastata asian vie-
restä. Se tarkoittaa yleensä, että silloin ei ole vastausta, ja kysymys on silloin hyvin kiusal-
linen.

Taas toisaalta yksi asia, minkä huomasin, oli se, että vaikka Hanko—Hyvinkää-tielle,
joka menee Mäntsälään ja on hyvin ruuhkainen tie, jolla on paljon raskasta liikennettä, ei
ole vuosikausiin tehty yhtään mitään, niin tänään nyt pääministeri totesi, että Hanko—Hy-
vinkää-radan sähköistys olisi siinä vuoden 2020 kieppeillä, ja toivottavasti tämä tarkoittaa,
että se aloitetaan silloin. En siihenkään saanut ihan täysin vastausta.

Lopuksi totean, kun oliko kokoomuksen joku edustaja, joka sanoi, että työllisyyteen on
pyöreä nolla: Ei se ihan pyöreä nolla ole. On siellä yksi työllisyyttä edistävä tavoite, jonka
pääministeri Rinne toikin jo vaalikeskusteluissa esille, elikä kielteisen turvapaikkapäätök-
sen saaneille mahdollistetaan täällä työnteko. Hyvä — sarkastisesti sanon tämän — että se
on todellakin teidän työllistämistekonne, mutta mielelläni kuulisin, miten tavalliset suoma-
laiset saataisiin ensin töihin. — Kiitos.

17.39 Hannu Hoskonen kesk: Arvoisa herra puhemies! Tämä Antti Rinteen hallituksen
ensimmäisen lisätalousarvio, joka annetaan hyvin nopeasti hallituksen muodostamisen jäl-
keen ja työn alettua, varmaan yllätti monen edustajan, että voiko näin äkkiä hallituksessa
toimia ja tehdä lisäbudjetin. Epäilijät joutuivat nyt vähän kyseenalaiseen valoon, kun näin
kuitenkin kävi, ja kuulin tuossa muutamia kommentteja, että eivät kerenneet edes karva-
hattulähetystöt lähteä liikkeelle, kun tiehankkeelle rahat tulivat. Pahoitteluni sille, joka täs-
sä joutui pettymään.

Mutta asiaan sen verran, että kun katsotaan valtion nettolainanottoa, niin tämä lisätalo-
usarviohan pienentää valtion velanottoa 136 miljoonalla eurolla, elikkä kuitenkin se suun-
ta on oikea. Tämän vuoden talouskasvuksi eri tutkimuslaitokset ennustavat eri lukuja, mut-
ta virallinen luku lienee siinä 1,6 prosentin luokkaa. Ensi vuodelle kasvua on ennustettu 1,2
prosenttia, elikkä suunta on laskeva. Se meidän pitää huomioida, totta kai, ja tehdä niitä toi-
menpiteitä, mitkä hallituksen toimivallassa ovat, niin hyvin, että saadaan tuo talouskasvu
pysymään mahdollisimman ylhäällä ja asetettu työllisyystavoite saavutetaan. Sen 75 pro-
sentin työllisyysastetavoitteen pitää olla kirkkaana mielessä koko ajan, koska jos ihmiset
eivät käy töissä, silloin syntyy tilanne, jolloin valtiovalta joutuu sijoittamaan rahoja erilai-
siin toimiin sen työttömyyden takia. Nämä asiat ovat niin isoja, että niiden kanssa kannat-
taa olla aina vakavalla mielellä.
53



Pöytäkirjan asiakohta PTK 21/2019 vp
Hallituksen ohjelman mukaisesti koko Suomi huomioidaan. Sehän tämän hallituksen te-
kemän ensimmäisen talousarvioesityksen suuri linja on, ja tällä hallituksen lisätalousarvi-
olla se toteutuu myös.

Liikennehankkeita eri puolille Suomea käynnistyy kiitettävästi. Erityisesti iloitsen toki
kaikista tiehankkeista ja ratahankkeista, mitä Suomenniemellä lisätalousarvion myötä tu-
lee, mutta erikoisesti iloitsen Iisalmi—Ylivieska-ratahankkeesta, joka on pitkään ollut put-
kessa, odottanut investointirahoja. Se tulee nyt ja toteutuu ja luo sille paikkakunnalle, sille
seutukunnalle lisää taloustoimintaa, mikä nimenomaan palvelee työllisyyttä.

Toinen suuri ilonaiheeni on tietenkin Joensuun ratapihan korjaaminen. Pitää muistaa,
että tämä Joensuun ratapihan korjaaminen ei ole vain se summa, 77 miljoonaako se oli tar-
kalleen, ei pelkästään se summa, vaan kysymys on siitä, että siihen ympärille ollaan kehit-
tämässä valtavan isoa investointiputkea, ja nämä 74 miljoonaa euroa, mitkä sinne on varat-
tu nyt lisätalousarviossa määrärahana, saavat liikkeelle investointivyöryn, joka sitten on
rahallisesti paljon, paljon suurempi. Työtä siellä on pikkuhiljaa ollut koko ajan käynnissä
kaupungin toimesta, mutta tämä ratapihahanke ei ole pelkästään Joensuun kaupungin han-
ke, vaan tämä on koko Pohjois-Karjalan maakunnan hanke ja sitä on pitkään odotettu.

Kun hallitus tekee päätöksiä, niin pitää muistaa aina kokonaisuus. Pelkkä yksi määrära-
han käyttäminen on vain yksi piste, mutta sen työllistämisvaikutus voi olla sille seutukun-
nalle merkittävä. Tämän takia tämä pitkä lista tiehankkeista, joita kaikkia en edes lähde
luettelemaan, ja ratahankkeista myös, nämä ovat niitä hankkeita, jotka panevat liikkeelle
muita investointeja. Tämä on se oikea tapa hoitaa asioita, että ei tuijoteta yhtä lukua, vaan
katsotaan kokonaisuus, ja kun nämä investointikohteet on eri puolille maata sijoitettu, niin
se palvelee koko Suomen kansantaloutta.

Iloitsen metsätalouspuolelta leipäni hankkineena metsätalousinsinöörinä siitä, että nämä
hankkeet aika pitkälti koskevat niitä ratoja, joita pitkin puu kulkee. Sanoisinpa melkein,
että tämä lisätalousarvio on vahvasti pihkan tuoksuinen, koska näillä radoilla liikkuu suo-
malainen puu eri jalostuspaikoille ja tuo lisäarvoa suomalaiseen yhteiskuntaan ja suoma-
laisille ihmisille. Sen takia tämä lisätalousarvio on todella hyvä, että radoilla on vihdoin
päästy korjaustoimiin aidosti. Vauhtia on tullut sillekin puolelle lisää.

Pitää muistaa se hallitusohjelmalinjaus, että me käytämme tämän vaalikauden aikana
joka vuosi noin 300 miljoonaa euroa perusradanpidon ja perustienpidon rahojen lisäämi-
seen niin, että saadaan teiden ja ratojen kuntoa parannettua olennaisesti. On syytä muistaa,
että tämä paljon puhuttu ilmastonmuutos on kohdellut niin tie- kuin rataverkkoa aika ko-
vakouraisesti. Samana talvenahan voi olla kolme, neljä kertaa kunnon kevät, ja sitten on
taas kova pakkanen ja ankara lumisade. Se kuluttaa niin tienpintoja kuin ratojakin valta-
vasti. Sen takia ratojen ja teiden kunnostus on tämän vaalikauden yksi iso juttu, ja sitä kaut-
ta luodaan uutta työllisyyttä tähän maahan. Kun sitten metsiä hoidamme ja puuta liikutte-
lemme eri paikkoihin, niin samalla hoidamme myös järkevästi tätä ilmastopolitiikkaa, kun
pyrimme kuljettamaan raskaita kuljetuksia mahdollisimman paljon junaradoilla eli rauta-
pyörillä. Mitä enemmän kuljetamme raskasta liikennettä, raskasta tavaraa radoilla, sen
enemmän tieverkko säästyy.

Arvoisa herra puhemies! Iloitsen tämän hallituksen tekemän ensimmäisen lisätalousar-
vion sisällöstä, ja ennen kaikkea iloitsen niiden ihmisten puolesta, joiden elämään tällä no-
peasti laaditulla lisätalousarviolla on erittäin paljon positiivisia vaikutuksia.
54



Pöytäkirjan asiakohta PTK 21/2019 vp
17.44 Mari Holopainen vihr: Arvoisa puhemies! Hyvät edustajat! Tässä on puhuttu pal-
jon työllisyydestä. Työllisyysaste tosiaankin on noin 72,4 prosenttia, ja meillä on tavoittee-
na nostaa se 75:een. Tämä hallitusohjelma, kuten nämä lisätalousarvion määrärahat, on oi-
keaan suuntaan menemistä myös tältä osin. Etenkin haluan tuoda esiin koulutusinvestoin-
nit, joita nyt tehdään ammatillisiin oppilaitoksiin.

Täällä hallitusohjelmassa lukee osuvasti — ja tämä on varmasti hyvä muistaa, ettei se
unohdu infrakeskustelussa, joka on sinänsä sekin tärkeää — että ”Suomen kaltaisissa ta-
louksissa merkittävin tuottavuutta parantava tekijä on osaaminen ja teknologinen kehitys”.
Täällä sanotaan myös, tämä on suora lainaus: ”Ilmastonmuutos vaikuttaa työelämään ja
ammattirakenteisiin. Suomalaisyritysten ja niiden työntekijöiden kannalta on olennaista
kilpailukyvyn parantaminen niin, että otetaan laajasti huomioon työntekijöiden koulutus ja
osaaminen, tuotekehitys ja investoinnit sekä työllistämiseen tähtäävät palvelut ja yrittäjyy-
teen kannustaminen.”

Täällä on monesti viitattu elinkeinoelämään, talouteen, ehkä viitattu teollisuuteen, mut-
ta on hyvä muistaa se, että Suomen kaltaisissa kehittyneissä maissa talouden rakenne nojaa
erityisesti palveluihin ja liike-elämän palveluiden viennin kasvuun. Sen sijaan luonnonva-
ratalous on helposti korvattavissa, ja yksinkertainen teollisuus, jos kustannukset painuvat
jossain muualla alemmas, siirtyy helposti, ja käy niin, että paikallisesti joudutaan tyyty-
mään usein murusiin. Sen takia on hyvä pitää mielessä, että me todellakin tarvitsemme pa-
nostuksia koulutukseen ja sen koulutusasteen kasvattamiseen.

Edelleen täällä hallitusohjelmassa sivulla 161 sanotaan: ”Suomi on kansainvälisten ver-
tailujen mukaan maineeltaan peruskoulutuksen kärkimaita maailmassa, mutta eriarvoi-
suus, oppimiserot ja syrjäytyminen ilmiöinä uhkaavat suomalaisen koulutuksen menestys-
tarinaa. 1970-luvulla syntyneet ovat jäämässä Suomen korkeimmin koulutetuksi ikäluo-
kaksi. Koulutuksemme ei ole pysynyt riittävällä tavalla mukana globalisoituvan maailman
kansainvälistymiskehityksessä.”

Ja todellakin, kaikki talous ei kulje maanteitä eikä edes raiteita pitkin. Me viemme ict-
palveluita, ja se on hyvin nopeasti kasvava osa meidän talouden rakennetta. Myöskään
kaikki toimialat eivät meitä poliitikkoja lobbaa, koska ne toimialat eivät ole olemassa vie-
lä, ja jos puhutaan tulevaisuudesta ja tulevaisuusinvestoinneista, niin on erittäin tärkeä
mahdollistaa se osaaminen ja koulutus, jolla me niitä tulevia toimialoja pystymme luo-
maan.

Ei myöskään ole niin, että Suomen kaltainen kehittynyt talous olisi riippuvainen jostain
tietystä toimialasta. Talouden rakenne muuttuu jatkuvasti, ja meidän pitää olla ajan her-
molla, niin että me mahdollistamme sen osaamispohjan, josta niitä uusia innovaatioita syn-
tyy. Vaikka sana innovaatio on sinänsä kulunut termi, niin se on aika vähän esiintynyt näis-
sä keskusteluissa. Ministeri Lintilä sen taisi mainita kuitenkin.

Iloitsen siitä, että me liikutamme ihmisiä raiteilla yhä enemmän. Nämä ovat erittäin hy-
viä investointeja siltä osin. Koulutusinvestoinnit ovat tervetulleita. Mutta pidetään mieles-
sä, että kaikissa investoinneissa, joihin käytetään valtion rahaa, pitäisi olla riittävät vaikut-
tavuusarvioinnit. Me tarvitsemme vielä lisää tietoa näiden hankkeiden välillä ja kesken sii-
tä, miten ne meidän yhteiskuntaamme hyödyttävät. Pitää tietysti olla myös tasapuolinen ja
miettiä, että jos joillekin alueille on satsattu aiemmin enemmän ja toiselta alueelta puuttuu
vaikkapa raidehankkeita, niin sitten tämäkin pitää toki ottaa huomioon.

Joidenkin hankkeiden valmistelu on ehkä lähtenyt jo viime hallituskaudella siltä pohjal-
ta, että jotkut tietyt yhtiöt ovat niitä kovasti ajaneet. Silloin pitää kyllä ihan normaalia va-
55



Pöytäkirjan asiakohta PTK 21/2019 vp
rovaisuutta ja vaikuttavuusarviointeja hyvin tarkalla silmällä pitää yllä, koska täytyy meil-
lä täällä eduskunnassakin olla myös semmoinen tietty kriittinen ja tietoon pohjautuva pää-
töksentekoprosessi, jossa jokainen hanke arvioidaan erikseen. Siksi onkin hyvä kuulla, että
ministeri Marin tätä peräänkuulutti omassa puheenvuorossaan. Vaikka tietysti kaikilla var-
maan on sellaisia omia lempihankkeita, niin jotenkinhan meidän pitää myös vertailla niitä
keskenään.

Tästä on hyvä lähteä liikkeelle, mutta tehdään entistä parempia vaikuttavuusarviointeja
ja muistetaan, että se tulevaisuuden osaaminen syntyy myös sellaisilta toimialoilta, joiden
me emme vielä edes tiedä olevan olemassa, ja rakennetaan Suomesta taas koulutuksen kär-
kimaa. — Kiitos.

17.50 Jenni Pitko vihr:  Arvoisa puhemies! Vaikka käsittelemme vasta lisätalousarviota
kolmen viikon hallitustaipaleen jälkeen, olen äärimmäisen tyytyväinen, että hallitus on ot-
tanut asiakseen liikenteen painopisteen siirtämisen kohti kestävää, vähäpäästöistä liiken-
nejärjestelmää. Panostukset raiteisiin on oikea suunta ilmastonmuutoksen torjumisessa ja
elinvoiman varmistamisessa pitkien etäisyyksien Suomessa. 

Oppositiosta kerrottiin, että suurin osa ihmisistä ja teollisuuden tuotteista kulkee kumi-
pyörillä, ja esitettiin huoli autoilun tukemisesta. Tämä on kuitenkin juuri se asia, johon
muutos tarvitaan. Tukea tulee siirtää ympäristöystävällisille kulkumuodoille ja hyödyntää
se potentiaali, joka rataverkossamme jo on, ja tähän on hallitus tarttunut. 

Suomessa on Euroopan toiseksi eniten henkilöautoja väestömäärään nähden, ja Suomen
henkilöliikennejärjestelmä perustuu henkilöautoilulle. Kun tiedämme autoilun kustannuk-
set käyttäjälle, tulisi meidän olla todella huolissamme siitä, miten pienituloiset, työttömät
ja vanhukset, saatikka ajokyvyttömät, pääsevät kulkemaan ja elämään laadukasta elämää. 

Liikenteen osuus Suomen päästöistä on noin viidenneksen, ja näistä 90 prosenttia koos-
tuu tieliikenteestä. Suomen tavoite on olla hiilineutraali vuonna 2035, joten panostukset
raiteisiin on syystä nähty kiireellisinä investointeina. Liikenteen painopisteen siirtäminen
yksityisautoilusta raiteille vähentää myös melusaastetta, parantaa ilmanlaatua ja kannus-
taa arkiaktiivisuuteen. Sillä on siis myös terveydellisiä vaikutuksia. 

Hallituksen panostukset joukkoliikenteeseen ja raiteisiin mahdollistavat sen, että yhä
useammalla olisi mahdollisuus kulkea joukkoliikenteellä. Raiteissa on jo nykyisellä ver-
kolla valtava potentiaali, joka kannattaa hyödyntää nopeuttamalla, parantamalla ja kapasi-
teettia kasvattamalla. Pelkästään pääradan varrella, Helsingistä Tornioon, on jo nyt 60 pro-
senttia Suomen väestöstä ja työpaikoista. 

Junamatkustamisella on runsaasti kasvupotentiaalia myös pidemmillä matkoilla. Tämä
nähtiin erityisesti pääradan pohjoisilla osilla pari vuotta sitten, kun perusparannuksen sekä
VR:n lippujen hinnoittelu-uudistuksen ansiosta nämä yhdessä kasvattivat matkustajamää-
riä lähes 50 prosentilla yhden vuoden aikana Oulu—Helsinki-välillä. 

Pitkien etäisyyksien maassa on kriittisen tärkeää ymmärtää raiteiden merkitys taloudel-
le, työllisyydelle ja elinvoimalle. Raiteilla kulkee tavaroiden lisäksi osaaminen, sillä osaa-
vien työntekijöiden saaminen on yksi suurimmista työllisyyden kasvun haasteista. Raiteet
ja panostukset ammatilliseen koulutukseen ovatkin hyvä sysäys työllisyyden nostamiselle.
Raiteiden lisäksi liikenteen murros tapahtuu panostamalla kävelyyn ja pyöräilyyn ja muu-
hun joukkoliikenteeseen, ja näihin hallitusohjelmassa on suunniteltu jo merkittäviä panos-
tuksia. Tästä on tosiaan hyvä jatkaa kohti kestävänpää Suomea. 
56



Pöytäkirjan asiakohta PTK 21/2019 vp
17.53 Sanna Antikainen ps: Arvoisa puhemies! Itäsuomalaisena kiitän hallitusta tuosta
Joensuun ratapihan parantamisesta, joskin lisää rahaa tarvitaan tähän vielä jatkossakin. Li-
säpanostukset tiestöön ovat hyviä. Perusväylä on karmeassa kunnossa varsinkin meillä Itä-
Suomessa, joten tähänkin sitten jatkossa tarvitaan lisää panostuksia. 

Arvoisa puhemies! Jos hallitus olisi panostanut vähemmän omaan avustajakaartiin ja
hyvien veljien ja siskojen, siis usean tippuneen kansanedustajan, työpaikkoihin, olisi rahaa
ollut enemmän esimerkiksi mainitsemaani tiestön perusväylään.

Arvoisa puhemies! Olisin toivonut, että te, arvoisa hallitus, olisitte antaneet kunnille li-
sää rahaa, jotta he olisivat voineet palkata lisää hoitajia auttamaan apua tarvitsevia. Teillä
itsellänne on jo avustajamitoitus kunnossa — se on 4,3 — mutta apua tarvitsevilla vanhuk-
silla se ei ole edes 0,7. Hoitajat hukkuvat työtaakan alle, mutta siihen te ette kiinnittäneet
huomiota tässä lisätalousarviossa lainkaan, vaikka heidän hätänsä on erittäin suuri.

Arvoisa puhemies! Hallitus aikoo nostaa puoluetukea 25 prosentilla eli 7 miljoonalla eu-
rolla. Mikä tässä on sitten taustalla? Keskusta menetti puoluetukea 2,6 miljoonaa, ja nyt tä-
män puoluetuen noston myötä se saa tästä takaisin karkeasti puolet. On selvää, että tällä
nostolla hallitus haluaa tukea vaalien suurinta häviäjää, keskustaa. Keskustaa, jonka kansa
äänesti pois vallasta, jossa he nyt kuitenkin roikkuvat kynsin hampain kiinni ja lypsävät
valtiolta itselleen lisää rahaa. Tällainen ahne kotiinpäin vieminen ei ole onneksi jäänyt kan-
salta huomaamatta eikä se tule jäämään. — Kiitos, puhemies.

17.56 Sheikki Laakso ps: Arvoisa herra puhemies! Tällaisena pääoppositiopuolueen
edustajana on pakko kehua tätä lisätalousarviota liikenteen hommien kautta. On hienoa,
että satsataan rahaa. Ainoa, mikä tästä fiiliksestä hävisi kyllä useampien puheenvuorojen
jälkeen, kun täällä lentävällä lähdöllä edustaja Lindtmankin juhlapuheitaan toteutti. Ei
täällä nyt niin kauheasti pysty mopon keula pystyssä ajelemaan, koska tilanne on se, että tä-
hän pystyy ihan kuka tahansa meistä puolueista antamaan rahaa, valtion rahaa, näihin
hankkeisiin, ja sillä sitten kehuskellaan, kuinka saadaan työllisyyttä ynnä muuta lähte-
mään liikenteeseen. Eli olen todella iloinen tästä, että tätä rahaa on tulossa, mutta pikkasen
voisi ehkä vähän matalampaa profiilia vetää tässä. Tosin en tiedä sitten, onko kokoomuk-
selta vielä surkeampi veto ruveta vaatimaan kuokkaa heti maahan. Kun herrat ja rouvat
ovat kuitenkin olleet hallituksessa aikaisempina vuosina ja nämä samat hankkeet olisi voi-
tu laittaa liikkeelle moneen kertaan, jotenkin nyt tuntuu aika uskomattomalta, että nyt ol-
laan sitten mankumassa kolmen viikon jälkeen, että kuokka pitäisi olla jo maassa.

Tämä tietysti tuo lisää työtä Suomeen, mutta tietysti ongelma on monella alla Suomessa
se, että työntekijöistä on kova pula ja etenkin osaavista työntekijöistä, koska osaamatto-
mien palkkaaminen on vähän riski. Minulla on nyt vähän epäilys, että tässä tulee käymään
aavistukset niin, että nämä projektit tulevat maksamaan nyt vähän enemmän kuin ne olisi-
vat maksaneet esimerkiksi aikaisempina vuosina, ja se perustuu nimenomaan siihen, että
joudutaan maksamaan siitä työstä, mitä nyt tehdään tuolla niin sanotusti teiden ja junien
varsilla, enemmän kuin aikaisemmin. Ja tähän ei tietenkään tuo ammattikoulun satsaus nyt
tule kovin nopeasti auttamaan, koska se vaatii sen pari kolme vuotta. Se lääke olisi vasta tu-
levaisuudessa.

Itse ammattikouluun satsaaminen on todella iso juttu, tykkään todella paljon. Puhuin sii-
tä itsekin omilla vaalinkentilläni, että siihen on löydyttävä rahaa ja se asia on saatava kun-
toon. Ainoa harmittava asia tietysti oli siinä, että siitä tehtiin pakko, mikä ei yrityksiä auta
siihen työllistämiseen kovinkaan paljon.
57



Pöytäkirjan asiakohta PTK 21/2019 vp
Siltarumpupolitiikkaan myös kaipaisin muutosta eli että ei jatkettaisi tätä siltarumpupo-
litiikkaa samalla lailla, koska yksi Suomen pahimmista teistä, valtatie 15, löytyy tuolta
Kouvola—Kotka-väliltä, mikä hakkaa täällä kaikki puheissa olleet tiet, kun katsotaan ko-
konaisuutena, mikä ongelma siellä tiellä on. Kasitietä muun muassa ajoneuvoyhdistelmäl-
lä paljon ajaneena voin kertoa, että ollaan ihan eri ongelmissa tuolla valtatie 15:llä. — Kii-
toksia.

18.00 Joonas Könttä kesk: Rouva puhemies! Tässä lisätalousarviossa näkyy vahvasti
vastuullinen keskustalainen kädenjälki. Esitetyt investoinnit ovat perusteltuja ja ennen
kaikkea kauan kaivattuja. Ennen muuta ne puolustavat koko maan tasapainoista aluepoli-
tiikkaa, joka liian usein on jätetty unohduksiin myös tässä salissa. Erityisesti ammatillisen
koulutuksen rahoituksen vahvistaminen ansaitsee laajasti kiitosta. On kuitenkin myönnet-
tävä, ettei rahoitus ole edelleenkään riittävällä tasolla, ja nimenomaan toisen asteen amma-
tillisen koulutuksen resursseja tulisi edelleen vahvistaa.

Arvoisa rouva puhemies! On tärkeää, että hallitus toteuttaa pääradan kehittämistä laa-
jennuksineen, kuten hallitusohjelmassa on kirjattu. Tämä tarkoittaa sitä, että Tampere—
Jyväskylä-välin kaksoisraiteen suunnittelu mahdollistetaan myös riittävällä rahoituksella.
Päärata laajennuksineen ei ole vain Helsinki—Tampere-välin kehittämistä. Tällä hetkellä
keskisen Suomen raideliikenteen kehittäminen on jäänyt muusta maasta sivuun. On perus-
teltua kehittää myös poikittaisliikennettä koko maan hyväksi. Jyväskylä Suomen seitse-
männeksi suurimpana kaupunkina ei voi jäädä raideyhteyksien osalta ikuiseksi tulevaisuu-
den suunnitelmaksi. Kaksoisraiteen tarvetta puoltaa sekä häiriöherkkä henkilöliikenne,
joka on jo kasvun haittana, että lisääntynyt tavarakuljetus Keski-Suomesta maamme sata-
miin.

Mikäli haluamme huolehtia koko maasta, on meidän mahdollistettava kasvu kaikkialle.
On selvää, ettei kasvun eväitä ole, jos emme tue edellytyksiä uuden luontiin. Olemme
myös todistaneet monien puheenvuorojen kautta, että tässä maassa on suuret tarpeet liiken-
neinvestointeihin. On rehellistä myöntää, ettei kaikkeen tule löytymään valtion rahaa. Täs-
tä syystä on tärkeää, että mahdollistetaan uudenlaisia rahoituksen keinoja, jotta jokainen
maakunta tässä maassa pääse osaksi hyviä liikenneyhteyksiä ja sitä kautta osaksi kasvua.

Arvoisa rouva puhemies! Kansainvälinen taloussuhdanne voi aiheuttaa harmaita pilviä
myös Suomen ylle. Tämä tarkoittaa sitä, että hallituksen on oltava talouspolitiikassaan
proaktiivinen mutta myös reaktiivinen. Me emme ole saareke, vaan osa kansainvälistä ta-
loutta. Investoinnit, jotka luovat kasvua koko maahan, ovat äärimmäisen tärkeitä. Samaan
aikaan on pidettävä huoli siitä, että isänmaamme jää paremmassa kunnossa lapsillemme.
— Kiitos.

18.02 Hanna Huttunen kesk: Arvoisa rouva puhemies! Oli ihan ilahduttavaa kuulla päi-
vällisen debatin aikana myös oppositiolta kehuja hallituksen liikennehankkeista. Se on juu-
ri sitä rakentavaa yhteistyötä. Tosin muutama epäluuloinen kommentti kuului liittyen
hankkeiden työllisyysvaikutuksiin. Tähän voin vastata, että liikennehankkeet jos mitkä
ovat omiaan luomaan pohjan uusille työpaikoille. Työpaikkojen syntyminen on pitkälti
pienten ja keskisuurten yritysten varassa. Lukuisat pk-yritykset linkittyvät myös liikenne-
hankkeisiin: siellä on rakennuspuolen yrityksiä, siellä on tavarantoimittajia, siellä on mo-
nentyyppisiä eri yrityksiä, mitkä saavat aikaiseksi sen, että saamme ne upeat hankkeet val-
miiksi.
58



Pöytäkirjan asiakohta PTK 21/2019 vp
Meillä oli eilen maakunnassa Pohjois-Karjalan Yrittäjien ja alueen kansanedustajien yh-
teistapaaminen. Mukana oli kansanedustajia sekä oppositiosta että hallituksesta. Keskuste-
limme paljon yrittäjien tilanteesta, yrittäjien haasteista ja myös yrittäjien mahdollisuuksis-
ta. Keskustelimme paljon myös hallitusohjelmasta ja siitä, kuinka se tulee vaikuttamaan
yrittäjien tulevaisuuteen. Saimme yrittäjäjärjestöltä kiitosta sekä hallitusohjelmasta että li-
sätalousarviosta. Ennen kaikkea maakunnassa oltiin iloisia Joensuuhun tulleesta ratapiha-
hankkeesta. Iloa ovat tuottaneet myös Iisalmen raidehankkeet, ja koko Savo-Karjalan vaa-
lipiiri on ottanut ilolla vastaan tämän lisätalousarvion.

Tiedän itse 25 vuotta yrittäjänä toimineena, että yrittäjyys on myös uskonasia. Sinulla on
yrittäjänä oltava usko siihen, että tulevaisuus kantaa ja että yritystoimintaa voidaan raken-
taa kestävälle pohjalle. Yksi keskeinen tekijä siinä uskossa on koko alueen ja sen päättäji-
en usko tulevaisuuteen, siihen, että maakuntaan kannattaa investoida ja että sieltä käsin on
hyvä ponnistaa vaikka maailmanmarkkinoille. Vienti ei voi vetää ilman väyliä.

Vähintään yhtä tärkeää kuin alueen usko omaan menestymiseen on valtakunnan tason
päättäjien usko koko Suomen alueisiin. Voin ilolla todeta, että tässä hallitusohjelmassa us-
kotaan sekä alueisiin että maakuntiin. Täällä salissa kuului jopa hämmentäviä kommentte-
ja siitä, että kaupungit ovat unohtuneet tässä ohjelmassa. Voin sanoa, että eivät ole: tämä
on vasta lisätalousarvio. Näillä ympäri Suomea tulevilla liikennehankkeilla on uskomatto-
man suuri vipuvarsivaikutus. Rakentamisen aikana ne työllistävät yrityksiä, ne antavat us-
koa sijoittajille, ne antavat uskoa rahoittajille, ja ne parantavat myös alueen saavutettavuut-
ta. Tästä lisätalousarviosta on tämän hallituksen hyvä jatkaa. — Kiitos.

18.06 Tiina Elo vihr: Arvoisa rouva puhemies! Hallitus lähtee jo tällä ensimmäisellä lisä-
talousarviollaan määrätietoisesti vähentämään liikenteen ilmastopäästöjä panostamalla
raideliikenteeseen. Tällä paketilla rakennetaan sujuvampia raideyhteyksiä, vähennetään
raideliikenteen häiriöitä, nopeutetaan matkantekoa ja alennetaan kuljetuskustannuksia. Il-
mastonmuutoksen torjunta edellyttää mittavia muutoksia liikenteeseen ja liikkumisemme
tapoihin. Se ei tapahdu hetkessä, mutta tällä lisätalousarviolla otetaan tärkeitä askelia oi-
keaan suuntaan. Listalla on monta raidehanketta, joita on odotettu pitkään. On tärkeää, että
ne laitetaan nyt liikkeelle. On ollut myös hyvä kuulla, että oppositiokin on niitä laajasti kii-
tellyt. 

Nostan esiin kaksi läntistä Uuttamaata koskevaa hanketta: Helsinki—Turku-rantaradan
parannustyöt sekä Hanko—Hyvinkää-rataosan sähköistyksen. 

On välttämätöntä, että parannamme olemassa olevien ratojen kuntoa ja varmistamme
näin, että junat kulkevat ajallaan ja ihmisten työ- ja asiointimatkat sujuvat. Vain toimiva ja
riittävän tiheä raideliikenne on aito vaihtoehto omalle autolle. Myös nykyisten ratojen var-
sien ja aseman seutujen potentiaali kannattaa hyödyntää täysimääräisesti, kuten edustaja
Pitko aiemmin puheessaan hyvin perusteli.

Helsingin ja Turun välisen rataosuuden parantamiseen osoitetaan lisätalousarviossa 60
miljoonaa euroa. Hanko—Hyvinkää-rataosuus on Etelä-Suomen ainoa sähköistämätön ra-
taosuus, ja rahtiliikenne Hangon satamasta tapahtuu pääasiassa rekoilla kaupungin läpi.
Radan sähköistys tulee palvelemaan myös Hangon ja Karjaan välistä henkilöliikennettä.
Hankkeen hintalappu on 62 miljoonaa euroa, ja se on määrä käynnistää ensi vuonna.

Arvoisa rouva puhemies! Yhdeksän lisätalousarvioon sisällytettyä raidehanketta on
hyvä alku. Nopeat ratahankkeet länteen, itään ja pohjoiseen tulevat hallitusohjelman kir-
jausten mukaisesti myös käynnistymään. Espoon kaupunkiradasta on puhuttu tänään pal-
59



Pöytäkirjan asiakohta PTK 21/2019 vp
jon, ja hyvä niin. Se on keskeinen hanke pääkaupunkiseudun ja Uudenmaan raideliiken-
teen kehittämiselle ja edellytys niin Turun tunnin junalle kuin rantaradan kehittämiselle.
On tärkeää, että näiden kaikkien mittavien ratahankkeiden kiirehtimiselle on myös oppo-
sition laaja tuki. 

Muistutan vielä, että hallitusohjelmaan tehtiin merkittävät kirjaukset kaupunkiseutujen
kestävän kaupunkirakenteen edistämiselle MAL-suunnitelmien avulla. MAL-sopimukset
ovat väline rakentaa hiilineutraaleja kaupunkiseutuja, ja niillä lisätään asuntotuotantoa ja
kasvatetaan kestävien liikkumismuotojen kulkutapaosuutta. MAL-sopimusneuvottelut
ovat parhaillaan käynnissä, ja niihin on tärkeää sisällyttää keskeiset kaupunkiseutujen rai-
deinvestoinnit hyvässä yhteistyössä kaupunkien kanssa. 

Arvoisa rouva puhemies! Lopuksi totean, että on äärimmäisen tärkeää, että hallitusoh-
jelmassa on osoitettu 20 miljoonan euron lisäys ammatillisen koulutuksen opettajaresurs-
seihin. Koulutus on investointi tulevaisuuteen, ja ammatillisessa koulutuksessa on edelli-
sen hallituksen leikkausten jäljiltä akuutein tarve. — Kiitos. 

18.09 Seppo Eskelinen sd: Arvoisa rouva puhemies! Rinteen hallitus on muuttanut linjaa
leikkausten linjasta kasvun polulle, ja se on hieno loikka kaiken kaikkiaan.

Opposition puolelta on kovasti arvosteltu näitä liikenneinvestointien työllisyysvaiku-
tuksia, mutta kun ottaa epäsuorat ja johdannaisvaikutukset, niin jos 7 000—8 000 on ra-
kentamisen vaikutus, niin se voidaan huoletta kertoa kahdella, mikä on positiivinen asia ja
hyvä liikkeellelähtö myös tässä suhdannetilanteessa.

Tässä on selvästikin myös aluepolitiikan muutos. Edustaja Vestman, joka nyt ei taida
olla paikalla, oli huolestunut, miten Uusimaa pärjää näissä investoinneissa. Kun kaivelin
tuossa tilastotietoja vuodelta 2004—2019, niin Uudellemaalle on tullut liikenneinfraan ra-
haa 2,4 miljardia. Nyt ymmärrän ne Pohjanmaan puheenvuorot, mitä täällä on tullut, eli
sinne on samaan aikaan tullut 30 miljoonaa — Pohjois-Karjalaan 35 miljoonaa ja Kainuu-
seen 40 miljoonaa. [Sari Sarkomaa: Joukkoliikennettä edistetään siellä, missä on joukko-
ja!] Minusta on tosi hienoa, että nyt liikennepolitiikassakin on aluepolitiikkaa otettu vah-
vasti mukaan, ja sillä haetaan sitä, että rattaat pyörivät ja elinkeinoelämällä on edellytyksiä
myös muuallakin kuin täällä pääkaupunkiseudulla. En halua mitään vastakkainasettelua,
mutta tämä on faktaa.

Toinen asia vaikuttavuudesta ja tästä reilusta 600 miljoonasta, mitä hallitus tähän lisäta-
lousarvioon liikenteeseen nyt sitten kaiken kaikkiaan on laittamassa rahaa: Kun edellinen
hallitus laittoi liikenneinvestointeihin kaiken kaikkiaan noin miljardin, niin jo tässä vai-
heessa 600 miljoonaa ollaan tämän hallituksen taholta laittamassa. Pelkästään perustienpi-
don rahoituksen tälle hallituskaudelle suunnitellut lisäykset ovat samat, mitkä edellinen
hallitus liikennepolitiikkaan ja liikenneinfraan laittoi rahaa. Hieno tie kaiken kaikkiaan.

Oman alueeni investoinneista olen tosi iloinen, Joensuun aseman seudun investoinnista.
Sen 74 miljoonan vipuvaikutus on, kun kaupunki laittaa saman verran, kaiken kaikkiaan
noin 800 miljoonan euron investoinnit, ja iso osa niistä on jo käynnissä. Tämmöisiä vipu-
vaikutuksia näillä elinkeinorahoituksilla pitäisikin pystyä tekemään.

Kaiken kaikkiaan lisätalousarvion pääagenda on tietysti poistaa esteitä kasvulta — ja
nämä ammatillisen koulutuksen ja liikenneinfran panostukset ovat juuri sitä eli kasvun es-
teiden poistamista — ja tukea työllisyyttä ja samalla sitten kasvua kaiken kaikkiaan.
60



Pöytäkirjan asiakohta PTK 21/2019 vp
Liikennejärjestelmätyöryhmä käynnistyy, [Puhemies koputtaa] ja on hienoa, että siellä
on nyt kaikki, itäinen, läntinen ja päärata, kirjattu ja hankkeet liikennejärjestelmätyön kaut-
ta sitten lähtevät eteenpäin.

18.12 Matias Marttinen kok: Arvoisa rouva puhemies! Palaan vielä lisäbudjetin osalta
sen tuloarviopuoleen ja kiinnitän siellä huomiota autoveron momentille tehtävään 57 mil-
joonan euron pienennykseen, joka johtuu siitä, että uusien autojen rekisteröintimäärä on
jäämässä oletettua pienemmäksi. Yksi syy tämän taustalla on Suomen kasvanut käytetty-
jen autojen tuonti, joka on jo tällä hetkellä ollut hyvin korkealla tasolla, yli 40 000 ajoneu-
von tasolla. Tästä itse asiassa edustaja Juvonen käytti ansiokkaan puheenvuoron, johon on
hyvä jatkaa. Tänä vuonna arvio lienee jossain 55 000:n ja 60 000 ajoneuvon välissä.

Tämä on olennainen asia siinä mielessä, että tässäkin salissa tullaan keskustelemaan pal-
jon liikenteen päästöistä ja siitä, että meidän autokantamme on koko Euroopan mittakaa-
vassa hyvin vanhaa. On kestämätön tilanne, jos meiltä valuu pysyvästi verotuloja maan ra-
jojen ulkopuolelle näin paljon, koska käytännössä alvitulot jäävät kokonaan saamatta näis-
sä tilanteissa. Suomeen tuodaan paljon isomoottorisia ajoneuvoja tilalle ja samaan aikaan
meillä kerätään autoveroa, joka taas sitten osaltaan on hidastanut sitä, että meidän autokan-
tamme ei ole uusiutunut sillä tavalla, miten sen olisi pitänyt uusiutua. 

Minä toivon, että myös hallitus pohtii tätä kysymystä vakavasti, kun käy läpi liikenteen
verotuksen kokonaisuutta. Siitähän on nyt selvityskirjaus hallitusohjelmassa, miten tästä
on järkevää mennä eteenpäin, koska jos tämä kehitys jatkuu, niin huomataan kyllä, että yh-
teiseen kassaan jää vähemmän verotuloja. Meidän autokantamme ei uusiudu, vaan päin-
vastoin Suomesta tulee tämmöinen käytettyjen autojen hautausmaa Euroopassa, ja siinä
voidaan sitten pohtia sitä, miten järkevä tämä meidän verojärjestelmämme on kaiken kaik-
kiaan ollut. Eli tässä kyllä katsoisin viime hallituksen tekemää järkevää veropolitiikkaa,
mitä tehtiin myös autoveron osalta, ja on syytä lähteä pohtimaan taas vakavasti sitä, miten
sitten tulevina vuosina saadaan tuettua autokannan uudistumista.

18.15 Mika Kari sd: Arvoisa rouva puhemies! Tämä lisätalousarvion kokonaisuus on
hyvä ja tasapainoinen. Haluan kuitenkin nostaa muutaman asian täältä erikseen esiin ja lä-
hinnä tähän liikenneverkkoon keskittyä.

On hyvä, että nyt lisätalousarviolla nopeasti annetaan piristysruisketta niille liikennein-
vestoinneille, joita koko maassa tarvitaan mutta erityisesti niillä alueilla, joilla myös suo-
malaista kasvua tehdään. Liikenneinvestointeja ei pidä, voiko nyt sanoa, roiskia sinne tän-
ne pelkästään aluepoliittisin tavoittein vaan — niin kuin täällä niin hallituksen kuin oppo-
sitionkin puolelta on todistettu — antaa niille alueille, joilla niillä panostuksilla saadaan
parhaat mahdolliset kasvun eväät.

Samassa yhteydessä tervehdin ilolla tätä MAL-sopimusjärjestelmän käyttöönottoa kau-
punkiseuduille. Nyt valtion ja kuntien välillä voidaan tehokkaammin sopia yhdessä niistä
toimenpiteistä, joita kunnat omalta osaltaan voivat tehdä, valtio voi omalta osaltaan tehdä
ja ennen kaikkea kunnat ja valtio yhdessä.

Lisätalousarvion mieluisa osa, jota täällä myös on kehuttu hallituksen ja opposition toi-
mesta, liittyy tähän ammatillisen koulutuksen opettajien rekrytointiin. Me tarvitsemme sin-
ne ammatilliseen koulutukseen lisää käsipareja, toki moniin muihinkin tehtäviin, mutta it-
sellenikin äärimmäisen tärkeänä kohteena ja myös suomalaisen kasvun kannalta tärkeänä
61



Pöytäkirjan asiakohta PTK 21/2019 vp
kohteena näen meillä osaamistason noston, ja nimenomaan ammatillisen koulutuksen puo-
lella on jo vuosia kärsitty opettajien vähyydestä.

Sitten haluan sanoa myös tähän edustaja Meren hyvän puheenvuoron hyvään osaan liit-
tyen opposition rooliin eduskunnassa, että opposition rooli on merkittävä. Oppositio voi
nostaa niitä aukkoja, joita hallituksen esityksessä on, esiin ja toisaalta tukea — niin kuin
täällä tänäänkin — niitä esityksiä, joista oppositio ajattelee samalla tavalla kuin hallitus.
Viime kauden kokemuksella voin ainakin itse sanoa, että isänmaata voi palvella myös op-
positiosta käsin, ja edellisen kauden kokemuksella, että ei se aina helppoa ole hallituspuo-
lueenkaan kansanedustajana. 

18.17 Sheikki Laakso ps: Arvoisa rouva puhemies! Edustaja Huttunen tuossa sanoi noi-
den väylähankkeiden työllistävyydestä, että oppositio etunenässä yrittää vähätellä niitä
työllisyyshehkutuksia. No, täytyy nyt kertoa, ettei tässä niin sanotusti vähätellä, mutta jos
lähdetään yhteiskunnan rahalla työllistämään porukkaa, niin ei sitä nyt ihan hirveästi pitäi-
si kyllä hallituksenkaan hehkutella, koska jos sitä on varaa hehkutella, niin minkä takia ei
saman tien tuplata sitä rahaa? Jos se on niin loistavaa kauppaa, että me rakennamme infraa
tänne 600 miljoonalla, niin miksemme sitten saman tien vedä 1,2 miljardilla? Elikkä nyt on
aika paljon kuitenkin puhuttu siitä, kuinka paljon hehkutetaan sen työllistämisen vaikutuk-
sesta versus se, kuinka paljon laitetaan rahaa siihen hommaan. 

Edustaja Sarkomaa heitti tuossa, että tänne Uudenmaan suuntaan ja Helsinkiin on tullut
enemmän rahaa näihin kaikennäköisiin väylähankkeisiin. No, pakko on sanoa edustaja
Sarkomaalle, että totta kai tänne tulee enemmän rahaa sen takia, kun te olette rohmunneet
kaiken tänne ja täällä on ihmisiä niin paljon, että tänne tarvitsee rakennella niitä. Tässä täy-
tyy kyllä rehellisesti sanottuna sanoa, että nyt näkyy, onneksi, se tilanne, että maakunnat-
kin saavat omansa eikä pelkästään vain ja ainoastaan tämä Kehä kolmosen sisäpuoli. 

Autoverohommasta haluaisin kyllä mieluusti puhua aika paljonkin — harmittavasti
edellinen puhuja vain lähti pois. Todellakin autoverohommassa aika helposti mennään sii-
hen miinaan, että lähdetään purkamaan sitä autoveroa pois todeten, että mikään ei ole
muuttunut. Ainoa vain, että meidän raharikkaat ajelevat niillä Rolls-Royceillaan sitten
puoli-ilmaiseksi siihen verrattuna, mitä ne nytten ajavat, koska tälläkin hetkellä perusau-
ton autoveron osuus on niin olematon, että kenenkään uuden auton ostaminen ei ole enää
kiinni suomalaisen autoveron määrästä. Mutta se autoveron määrä, mikä tulee autoverois-
ta rahaa, otetaan joka tapauksessa liikenteestä jollain tavalla, mikä tarkoittaa sitä, että 500
euron Mondeolla ajava kaveri joutuu maksamaan sen raharikkaan Rolls-Roycen oston,
koska se raha otetaan joka tapauksessa liikenteestä. Toivon, että hallitus nyt ihan oikeasti
tajuaa sen, että ei kannata näihin tiettyihin satsauksiin lähteä. Edellinen hallitus teki esi-
merkiksi kaksi kappaletta romutuspalkkiokampanjoita, mitkä olivat täysin järjettömiä yh-
teiskunnan kannalta: antaa autokauppiaille suoraan rahaa. 

18.20 Ari Torniainen kesk: Arvoisa rouva puhemies! Tämän lisätalousarviokäsittelyn
keskustelu on keskittynyt pääasiassa liikenneväylähankkeisiin, ja hyvä niin. Onhan tämä
lisätalousarvio nimenomaan liikenneväyläpainotteinen, ja niitä liikenneväylien parantami-
sia tarvitaan, mutta itse haluaisin nostaa myöskin tämän ammatillisen koulutuksen opetta-
jien palkkaamisen lisämäärärahan, tämän 20 miljoonaa euroa. Se on todella tarpeeseen, ja
sitä on toivottu.
62



Pöytäkirjan asiakohta PTK 21/2019 vp
Mutta mitä sitten tulee näihin liikenneväylähankkeisiin, niin on hyvä, että hallitus nyt te-
kee aivan poikkeuksellisen suuren lisätalousarvioesityksen. Tätä ei viime kaudella pystyt-
ty tekemään. Sitä toivottiin kyllä ihan laajasti myöskin tässä eduskunnan isossa salissa, että
olisi pystytty tekemään jo viime kaudella näitä isoja panostuksia, mutta silloin ei valtiova-
rainministeriön taholta oltu valmiita tähän isoon satsaukseen. Tosin täytyy sanoa se, että
kyllä viime kaudellakin panostettiin perusväylänpitoon poikkeuksellisen paljon euroja,
noin miljardilla eurolla enemmän kuin aikaisemmin panostettiin nimenomaan perusväy-
länpitoon, ja se oli hyvä asia. Nyt tämä hallitus jatkaa sitä samaa linjaa. 

Tämän lisätalousarvion lisäksi on huomionarvoista se, että koko kaudelle, koko tälle
hallituskaudelle, eduskuntakaudelle, on 300 miljoonaa euroa vuodessa perusväylänpitoon
lisämäärärahaa olemassa, ja se määräraha tulee todella tarpeeseen. Tässä lisätalousarvios-
sa saadaan nyt myöskin uusia, suhteellisen isojakin hankkeita aloitettua ympäri Suomea, ja
ne ovat todella tärkeitä, ja ne palvelevat nimenomaan elinkeinoelämää ja vientiteollisuut-
ta. Rata- ja tiehankkeiden lisäksi siellä on myöskin esimerkiksi satamia: Oulun satamaa,
joka on iso, tärkeä hanke, saadaan nyt vietyä eteenpäin. Itse toivon, että jatkossa varsinai-
sissa talousarviokäsittelyissä sitten syksyllä pystymme tuomaan isoja hankkeita muualle-
kin Suomeen, koko Suomeen, sellaisia hankkeita, joista tiedetään, että tarpeita on vaikka
kuinka paljon. Itsekin tulen sellaiselta alueelta Kaakkois-Suomesta Etelä-Karjalasta, jossa
myöskin on toiveita, että saataisiin nimenomaan vientiin liittyviä hankkeita ja liikennetur-
vallisuuteen liittyviä hankkeita. Niitä me tarvitsemme. Täällä edustaja Laakso toi esille
valtatie 15:n, joka on todella tärkeä hanke. Siellä on valtatie 13:n Savitaipaleen Myttiön-
mäen kohta, jota on toivottu vuosia ja vuosia ja vuosia koko ajan, ja toivon, että myöskin se
hanke saadaan vietyä eteenpäin ja toteutukseen. Siellä tapahtuu aivan liian paljon isoja on-
nettomuuksia. 

Mutta tässä lisätalousarviossa on minusta poikkeuksellisen hyvä asia se, että näin paljon
liikenneväylähankkeita saadaan liikkeelle. Ne palvelevat meitä kaikkia, liikenneturvalli-
suutta ennen kaikkea, [Puhemies koputtaa] vientiteollisuutta ja teollisuutta.

18.24 Jari Koskela ps: Arvoisa rouva puhemies! Hankkeista: Kiitos hallitukselle ripey-
destä, mutta kaikilta osin hallitus ei ole vakuuttanut hallitusohjelmassaan eikä tänään kes-
kustelun alla olevassa toisessa lisätalousarviossa vuodelle 2019 sen suhteen, onko rahoitus
luotettavalla, vakaalla pohjalla. Suomi elää ainakin vielä talouskasvun aikaa, ja organisaa-
tioilla menee keskimäärin paljon paremmin kuin joitakin vuosia sitten. Eikö nyt olisi vii-
meinen hetki kiinnittää huomiota kasvuun ja optimismiin? 

Yksi Suomen tunnetuimmista johtajuustutkijoista, Pauli Juuti, törmäsi ilmiöön ”huono
johtaminen työyhteisöjen vaiettuna ongelmana” kerätessään aineistoa viimeiseen teok-
seensa. Hän hämmästyi huomatessaan saamastaan materiaalista, 31:stä eri organisaatiosta
kerätystä johtajuustarinasta, miten hyvän johtajuuden sijaan aineisto sisälsikin pääosin
huonoa johtajuutta. Ilmiön laajuus materiaalissa oli yllättävää.

Työ- ja elinkeinoministeriö kysyy julkaisussaan ”Suomalaisen johtamisen tila ja tule-
vaisuus” vuodelta 2018: ”Suomalainen johtajuus, onko sitä edes olemassa?” Vastaus: ei ai-
nakaan kansallisessa mielessä. ”Kyllähän suomalainen johtaminen on sellaista ’partiopoi-
kajohtamista’. Eli että tehdään ne asiat, mitä luvataan, ja hyvällä asenteella.” — Näin Tuo-
mas Syrjänen tässä kyselyssä osuvasti todistaa.

Pohjoismaista Ruotsissa käytetään aikaa enemmän luottamuksen rakentamiseen. Ruot-
salainen johtajuus sisältää ajattelun isoutta ja kansainvälisyyttä, työyhteisön sisäinen dia-
63



Pöytäkirjan asiakohta PTK 21/2019 vp
logi on parempi kuin Suomessa, ja dialogin avulla syntyy tunne jaetusta työyhteisöllisyy-
destä eli ”medarbetarskap”.

Arvoisa puhemies! Suomi on valitettavasti EU:ssa aivan kärjessä julkisissa menoissa
suhteessa bruttokansantuotteeseen. Julkisen talouden tasapaino on myös edelleen negatii-
vinen maassamme: se on 0,8 prosenttia miinusta suhteessa bkt:hen. Yli puolet kuntien
käyttökuluista on sosiaali- ja terveystoimen kuluja. Tämä tarkoittaa miljarditasolla puhut-
taessa yli 20 miljardin euron laskua, jonka veronmaksajat vuosittain maksavat. Yksityisel-
lä puolella ei ole mahdollista, että pelkästään leikataan kuluja, siirretään ongelma jonkun
muun huoleksi ja piilotetaan ongelma pöydän alle. Silloin kyllä käy huonosti. Valtio ja
kunnat toimivat valitettavasti useasti näin. Verotusoikeus on luonut siihen mahdollisuu-
den. Vastuun puuttuminen on mahdollistanut huonojen päätösten tekemisen. Aina on löy-
tynyt rahaa, ja veronmaksajat maksavat.

Suurin ongelmamme rahoituksen riittävyyden näkökulmasta ei ole ikääntyvä väestö, ei
syrjäytyvät nuoret, ei huono työllisyyden tilanne eikä palkkakehitys. Suurin ongelmamme
on se, että palvelutuotantoa ei johdeta riittävän pätevästi eikä sitä johdeta myöskään tulok-
sellisesti. Johtaminen on taitolaji: on osattava johtaa. Jos oma toiminta on tehotonta ja työ-
kalupakissa on vain säästäminen, johtaa se valitettavan usein työntekijöiden vähentämi-
seen. Aito johtaja ja aito johtaminen eivät toimi tällä tavoin. On osattava toimia verkostos-
sa ja nähtävä verkoston solmukohdat ja purettava niiden aiheuttamat täysin turhat kustan-
nukset. Tämä taas johtaa siihen, että asiakkaille tuotetaan parempaa palvelua ja samalla va-
pautuu veronmaksajien rahoja järkevämpään käyttöön.

Valtion ja erityisesti kuntien velkaantumisen kehitys on saatava taittumaan. Verojen ja
maksujen korottamisen tie on nyt kuljettu lähes loppuun. Väestörakenteen osalta Suomes-
sa on jo tilanne, että olemme yksi maailman vanhimmista kansoista, ja väestön uusiutumis-
ta tilastoitaessa muutosta ei ole näköpiirissä. Suomessa syntyy vuosittain alle 60 000 lasta,
mikä ei riitä väestön uusiutumiseen.

Vanhustenhoito pitää pystyä järjestämään laadukkaasti ja kustannustehokkaasti. Kau-
pungistuminen kiihtyy, ja sen myötä harvat kasvukeskukset kamppailevat palvelutarpeen
kasvun kanssa. Tyhjenevien alueiden osalta pohditaan, miten kyetään tarjoamaan palvelu-
ja alueen vähenevälle väestölle edes jotenkin kestävällä tavalla. Kysymys kuuluu: miten
julkinen sektori olisi myös jatkossa yhteiskunnan menestyksen vauhdittaja ja omassa roo-
lissaan tulevan kasvun tekijä — vai onko se enää mahdollista? Julkinen sektori on tällä het-
kellä maassamme ison johtamishaasteen edessä. Julkisen sektorin johtajat ja esimiehet
luotsaavat isoja uudistuksia, joissa mahdollisesti kymmenet- tai jopa sadattuhannet työnte-
kijät vaihtavat työnantajaa yhteiskunnallisessa muutoksessa, ja tämä muutos pitää tehdä
nopeasti. Johtamisen ja esimiestyön merkitys korostuu siis kiihtyvällä tahdilla. Kaikki
tämä vaatii valmiutta lisätä johtamisen ja esimiestyön kyvykkyyttä ja henkilökohtaista
osaamista. Näitä voidaan kehittää uuden ajan johtamis- ja koulutuskeinoin.

Arvoisa puhemies! Näihin asioihin pitää uuden hallituksen nyt puuttua kovalla otteella
ja panostaa. Nyt tarvitaan lisäpanostusta johtamis- ja esimiestaitojen kehittämiseen. Tie-
dän, että jos ongelman kykenemme hallitusti ratkaisemaan, tulemme tekemään jollakin ai-
kavälillä miljardien säästöt. Samalla vapautuu koulutettua työvoimaa uusien tehtävien hoi-
toon tässä nopeasti muuttuvassa maailmassa. Tulemme saamaan Suomen takaisin ja myös
Suomen uuteen nousuun. Hallitusohjelmasta olette unohtaneet tämän tärkeän osan suoma-
laista tulevaisuutta ja hyvinvointia. Ette ole huomioineet sitä myöskään lisätalousarviossa,
mutta toivon, että kun syksyllä aloitatte rakentamaan tulevan vuoden budjettia, panostatte
64



Pöytäkirjan asiakohta PTK 21/2019 vp
tähän meitä kaikkia koskevaan ja ennen kaikkea kansantalouttamme ravistelevaan ongel-
maan.

Taloutemme tehokkuus ja palvelujen toimivuus — tässä teille talous- ja työllisyyspoli-
tiikkaa. Kansallinen kilpailukykymme on nyt kiinni teistä, arvoisa hallitus, ja hyvistä joh-
tajista yhteiskunnassamme.

18.30 Paula Risikko kok: Arvoisa puhemies! Tänään keskustelemme täällä lisätalousar-
viosta, ja ihan tähän loppuun vielä puheenvuoro.

Tuossa tuotiin esiin näitä hyviä puolia. Mielestäni tässä lisätalousarviossa on erittäin
paljon hyviä asioita, ja puhun entisenä liikenneministerinä näin, että liikennehankkeet ovat
juuri niitä, joilla työllisyyttä saadaan aika nopeasti. Siinäkin tulee tietysti sitten rajansa,
mutta olen ehdottomasti sitä mieltä, että jos nopeasti pitää työpaikkoja saada, niin nimen-
omaan liikennehankkeista. 

Nyt kuitenkin muistuttaisin, että viime kaudella me sovimme siitä, että me teemme täl-
laisen liikennejärjestämissuunnitelman, ja kaikki puolueet ja kaikki ryhmät, jotka tässä ta-
lossa olivat, parlamentaarisessa ryhmässä sopivat, että tällainen järjestämissuunnitelma
tehdään. Sen tähden minä sanoisin, että se pitäisi katsoa, koska kyllä meidän pitää pitää
koko maan liikenneväylät kunnossa, jos ajattelee myöskin perustienpitoa. Tietysti aina pi-
tää katsoa myöskin kustannus—hyöty-indeksiä, ja siihen on oma laskukaavansa. Siinä ote-
taan huomioon turvallisuus, siihen otetaan matka-aika, elinkeinoelämän tarpeet, ihmisten
hyvinvointi ja liikkuvuus. Elikkä myöskin näitä asioita meidän pitää katsoa siinä liikenne-
järjestämissuunnitelmassa, joka muuten päätettiin toissa kaudella siinä työryhmässä, jota
itse johdin silloin ministerinä.

Sitten minun on pakko sanoa edustaja Laaksolle, joka täällä kritisoi romutuspalkkiota,
että minä voisin pitää teille ihan kahdenkeskiset harkat siitä, mikä on romutuspalkkion
merkitys ollut Suomessa. Sillä on nimittäin saatu autokantaa turvallisemmaksi, on saatu ni-
menomaan ilmastovaikutuksia ja sillä on saatu vaihtoon nimenomaan vanhempia autoja.
Se on katsottu nimenomaan tutkimustenkin mukaisesti erittäin hyväksi ratkaisuksi silloin
aikoinansa. Harmi vain, että sitä ei ole pystytty jatkamaan. Suosittelen, että sen hyöty ar-
vioitaisiin.

Mutta sitten vielä ihan lopuksi totean, että ainoa, mitä minä todella vahvasti kritisoin täs-
sä lisätalousarviossa, on nämä opettajien palkkausasiat. Entisenä opettajana sanoisin näin,
että ei opettajia valitettavasti voi palkata kertaluontoisesti kertaluontoisilla rahoilla tällai-
sessa tilanteessa, kun meillä on valtava pula opettajista toisen asteen koulutuksessa. Vali-
tettavasti viime kaudella jouduttiin paljon leikkaamaan. Se oli yhteisesti sovittu, että näin
tehdään. Ei se ollut minkään yksittäisen puolueen keksintö, vaan silloin oli taloudellinen ti-
lanne Suomessa heikko. Silloin jouduttiin vähentämään ammatillisen koulutuksen opetta-
jien määrää. Nyt sitä pitää nostaa, se on aivan oikea periaate, mutta valitettavasti sitä ei kyl-
lä voi nostaa millään kertaluontoisilla, kun me tarvitsemme ne opettajat sinne pidempikes-
toisesti.

Mutta kiittäen hallitusta näistä liikenneinvestoinneista.

18.33 Mauri Peltokangas ps: Arvoisa rouva puhemies! Kuten tuossa edellä edustaja Ri-
sikko mainitsikin hyvin, työllisyyden kannalta liikenneverkko ja perusväylät ovat erittäin
tärkeitä. Olen täysin samaa mieltä, ja varmasti me kaikki olemme. Ne työllistävät ja sitä
kautta antavat yrityksillemme mahdollisuuksia.
65



Pöytäkirjan asiakohta PTK 21/2019 vp
Lähtisin kuitenkin tammikuussa tehdyn tutkimuksen mukaan ja toteaisin, että meillä on
tuossa naapurimaa Ruotsi, jossa liikenteestä veroina ja maksuina kerätystä noin 9,6 miljar-
dista palautuu perusväylänpitoon ja liikenteen investointeihin noin 53 prosenttia, kun se
Suomessa 8 miljardista on noin 19 prosenttia. Minä näkisin, että tässä olisi ollut hallituk-
sen sekä tietenkin koko eduskunnan jo kymmeniä vuosia sitten hyvä lähteä yhdessä katso-
maan niitä keinoja, joilla saavutettaisiin hiukan tuota läntistä naapuria, koska tämä jos jo-
kin on kansalaisten mielestä yksi sellainen mörkö, että mihin ne rahat menevät, koska val-
tio kerää 8 miljardia autoilun erilaisista maksuista rahaa ja korvamerkitsee siitä 19 prosent-
tia siihen, mihin se kerätään, elikkä noin 80 prosenttia johonkin muuhun.

Minä lähtisin sellaisesta ajatuksesta, olisiko kenties järkeä ajatella, että jos me kerääm-
me näitä varoja yhä sillä nimikkeellä, että ne ovat tiestön kunnossapitoon, niin käytettäi-
siin se kokonaisuudessaan tai ainakin noin puolet siitä siihen tarkoitukseen. Uskoisin, että
tämä jos jokin olisi sellainen hyvä tarkastelun paikka myöskin siihen käyttötarkoitukseen,
niin että voisimme yhdessä — ihan koko eduskunta — pohtia niitä prioriteetteja, minne
kannettuja veroja tulevaisuudessa käytetään. — Kiitos.

18.36 Sheikki Laakso ps: Arvoisa rouva puhemies! Tuosta verohommasta annoin äsken
vinkkiä ja vielä sen verran, että on totta, mitä edustaja Risikko sanoi noista tilastoista, mitä
autoalan keskusjärjestöt ovat esittäneet. Niitä tulee minullekin sähköpostiin ihan jatkuval-
la syötöllä. Minä näen kyllä niistä hienosti — jos niihin vain tuijottaa ja lukee niitä, niin ne-
hän näyttävät juuri siltä — että rahaa on tullut ja autokanta on uudistunut.

Olen itse alalla, 2 000 romuautoa vuosittain otetaan firmaamme vastaan tai kerätään.
Meidän yrityksemme on hyötynyt tästä romutuspalkkiosta taloudellisesti paljonkin, mutta
siitä huolimatta, kun me näemme siellä kentällä, kuka porukka sitä tuo ja millä tavalla se
homma hoituu, olen vain kauhulla katsonut, miten autoalan lobbarit ovat saaneet puhuttua
silloisen ministerin ympäri lähtemään tällaiseen humpuukiin mukaan. 

Olen kyllä käytettävissä jatkossa aika paljon tämän alan jutuissa ja haluan kyllä mieluus-
ti saada preppausta omaan osaamattomuuteeni alastani, jos siihen on tarvetta, elikkä ilman
muuta kahdenkeskisiin tai kolmenkeskisiin tai mihin tahansa olen valmis lähtemään. Tuon
mieluusti oman näkemykseni esiin ja näytän ne gäpit, mitä niistä autoalan keskusjärjestön
tekemistä tilastoista löytyy. — Ei muuta, kiitos.

Keskustelu päättyi.

Asia lähetettiin valtiovarainvaliokuntaan.
66


	3
	14.04
	14.09
	14.14
	14.15
	14.17
	14.18
	14.19
	14.20
	14.21
	14.22
	14.24
	14.25
	14.26
	14.27
	14.28
	14.30
	14.33
	14.34
	14.37
	14.38
	14.39
	14.40
	14.42
	14.43
	14.44
	14.45
	14.47
	14.48
	14.49
	14.50
	14.51
	14.53
	14.56
	14.57
	14.58
	14.59
	15.00
	15.02
	15.03
	15.04
	15.05
	15.07
	15.10
	15.11
	15.12
	15.12
	15.14
	15.15
	15.16
	15.17
	15.18
	15.19
	15.20
	15.22
	15.22
	15.24
	15.25
	15.26
	15.27
	15.28
	15.29
	15.30
	15.32
	15.33
	15.34
	15.35
	15.36
	15.37
	15.39
	15.40
	15.41
	15.42
	15.44
	15.45
	15.48
	15.50
	15.52
	15.54
	15.59
	16.04
	16.09
	16.16
	16.23
	16.28
	16.35
	16.40
	16.45
	16.51
	16.56
	17.03
	17.06
	17.09
	17.16
	17.20
	17.25
	17.30
	17.33
	17.39
	17.44
	17.50
	17.53
	17.56
	18.00
	18.02
	18.06
	18.09
	18.12
	18.15
	18.17
	18.20
	18.24
	18.30
	18.33
	18.36


