















































DEM727D.tmp.xml


Pöytäkirjan asiakohta PTK 7/2018 vp
Pöytäkirjan asiakohta 

PTK 7/2018 vp

Täysistunto

Torstai 15.2.2018 klo 16.03—17.54

6. Lakialoite laiksi työsopimuslain 3 luvun muuttamisesta 
Lakialoite LA 90/2017 vp Saara-Sofia Sirén kok ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään työelämä- ja tasa-arvovaliokuntaan.

Keskustelu

17.40 Saara-Sofia Sirén kok (esittelypuheenvuoro): Arvoisa puhemies! Lähetekeskuste-
lussa oleva lakialoitteeni työsopimuslain 3 luvun muuttamiseksi koskee työsopimuksessa
esiintyvien kilpailukieltosopimusten rajoittamista. Tämä asia voi kuulostaa hieman tekni-
seltä, mutta ajatus on itse asiassa hyvin yksinkertainen. Tarkoituksena on työvoiman liik-
kuvuuden parantaminen ja työmarkkinoiden parempi toimivuus.

Kilpailukieltosopimuksilla voidaan siis rajoittaa työntekijän oikeutta tehdä työsopimus
työsuhteen päättymisen jälkeen sellaisen työnantajan kanssa, joka katsotaan kilpailijaksi.
Kilpailukieltojen käyttö työsopimuksissa on viime vuosina yleistynyt kovasti — niin ko-
vasti, että Suomen Ekonomien mukaan nyt jo joka toisen asiantuntija- tai esimiestehtäviin
työllistyvän työsopimukseen tehdään kilpailukieltoklausuuli.

Syynä kilpailukieltojen yleisyyteen ja niiden määrän nopeaan kasvuun lienee se, että
työnantajilla ei tällä hetkellä ole mitään riskiä lisätä kilpailukieltopykäliä vaikka ihan kaik-
kiin työsopimuksiin, sillä ehdon lisäämisestä ei nykyisellään koidu työnantajalle mitään
velvoitteita. Työnantajilla ei siis ole minkäännäköistä motivaatiota arvioida, milloin nämä
kilpailukieltosopimukset aidosti ovat tarpeellisia. Lakimuutoksen tavoitteena onkin ohjata
työnantajia käyttämään harkintaa siinä, milloin kilpailukiellolle aidosti löytyy ne perus-
teet, joita laissa edellytetään. Lisäksi lakimuutos antaisi työnantajalle oikeuden vapauttaa
työntekijä yksipuolisesti solmitusta kilpailukieltosopimuksesta, jos se osoittautuu tarpeet-
tomaksi sen tekemisen jälkeen. Lakimuutoksessa ehdotan, että työnantajalle tulisi korvaus-
velvoite tilanteissa, joissa kilpailukielto toteutuu.

Arvoisa puhemies! Esittämäni lakimuutoksen yksi tärkeimmistä perusteluista on se, että
työvoiman vapaata liikkuvuutta ja työmarkkinoiden toimivuutta tulisi parantaa. Suomessa
on nyt jo muutoinkin erittäin jäykät työmarkkinat, ja turhat kilpailukiellot jäykistävät niitä
entisestään. Kansainvälisissä tutkimuksissa on päätelty, että kilpailukiellot aiheuttavat
markkinoilla enemmän haittaa kuin hyötyä, vaikka niillä kiistatta hyötyjäkin olisi. Kilpai-
lukieltosopimusten rajoittaminen lisäisi työvoiman liikkuvuutta, työvoiman vapaata liik-
kuvuutta työmarkkinoilla. Osaavan työvoiman liikkuvuus toisi monenlaisia hyötyjä muka-
naan. On koko yhteiskunnan etu, että työmarkkinat toimivat jouhevasti.
 Tarkistettu
4.0



Pöytäkirjan asiakohta PTK 7/2018 vp
Toinen tärkeä näkökulma kilpailukieltosopimusten rajoittamiseen on pelisääntöjen sel-
keyttäminen karsimalla turhia rajoituksia ja päällekkäisyyksiä. Joissakin työsopimuksissa
kilpailukiellot ovat ilman muuta täysin perusteltuja, eikä lakialoitteeni tarkoituksena ole
kieltää kilpailukieltojen käyttöä. Tavoitteena on yksinkertaisesti, että työnantaja käyttäisi
harkintaa kilpailukieltojen asettamisessa, jolloin tavoitteena on vähentää turhien kilpailu-
kieltojen käyttöä.

Laki ei nykymuotoisena määrittele riittävän selkeästi sitä, milloin riittävät perusteet kil-
pailukiellolle täyttyvät. Sellaisetkin kilpailukieltosopimukset, jotka lopulta eri oikeusas-
teessa mitätöityvät, jähmettävät työmarkkinoita aivan turhaan. On paljon kokemuksia sii-
tä, miten työntekijät eivät sanktioiden pelossa uskalla hakeutua omaa alaansa tai omaa
osaamistaan vastaaviin töihin ja edetä urallaan. Tällöin meidän osaaminen ei ole parhaassa
mahdollisessa käytössä.

Koska työnantajalle ei koidu kilpailukiellon lisäämisestä työsopimukseen mitään vel-
voitteita, ei työnantajalla ole oikein mitään syytä tai motivaatiota käyttää harkintaa niiden
soveltamisessa. Kilpailukielloista onkin joillakin aloilla tullut lähes automaatio työsopi-
muksissa. Etenkin juuri asiantuntija- ja esimiestehtävissä työsopimuksissa on lähes vakio-
na kilpailukieltosopimuspykälä kaikissa työsopimuksissa ilman, että on tehty tehtäväkoh-
taista arviointia, mikä taas olisi lain tarkoitus. Pelisääntöjen tarkistamisen puolesta puhuisi
myös se, että tällä hetkellä kilpailukieltosopimuksessa sekä rajoitteet että sanktiot tulevat
kokonaan työntekijälle, eli työntekijä, joka on työsopimusta tehdessä neuvotteluasemal-
taan jo muutenkin heikommassa asemassa, kantaa näihin kilpailukieltoihin liittyen kaikki
riskit.

Arvoisa puhemies! Kilpailukieltosopimusta ei pidä sotkea salassapitosopimuksiin.
Minä olen vahvasti sitä mieltä, että liikesalaisuuksien suojan pitää olla vahva. Useimmissa
tapauksissa kuitenkin jo pelkästään salassapitosopimus riittäisi kattamaan liikesalaisuu-
den suojan tarpeen ja kilpailukieltosopimusta käytetään ikään kuin turhaan siinä päällek-
käin. Tavoitteena on siis purkaa näitä päällekkäisyyksiä ja turhia kilpailukieltosopimuksia
paikoissa, joissa niitä ei tarvita. Lakialoitteeni ei kuitenkaan jatkossakaan estä kilpailukiel-
tojen käyttämistä työsopimuksissa. Se vain lisäisi harkintaa siitä, koska kilpailukieltosopi-
muksen tekeminen ja sen jättäminen voimaan työsuhteen jälkeen on oikeasti, aidosti, tar-
peellista.

Arvoisa puhemies! Uskon, että tästä uudistuksesta hyötyisivät myös yritykset, sillä toi-
mivat työmarkkinat ovat koko yhteiskunnan etu. Kun työvoima liikkuu vapaammin, on
yritysten helpompi rekrytoida osaajia töihin. Selvitysten mukaan yrityksillä on tällä hetkel-
lä vaikeuksia löytää osaajia ja tehdä rekrytointia erityisesti juuri sellaisiin ammatteihin,
joissa kilpailukieltosopimukset ovat tyypillisiä ja yleistyneet kovasti. Erityisesti pk-yritys-
ten ja kasvuyritysten näkökulmasta on huono asia, jos tarvittavaa osaamista ei ole markki-
noilla tarjolla eikä työvoima liiku. 

Positiivisena voidaan nähdä tässä ehdotuksessa myös se, että tällä lakialoitteella lainsää-
däntöä kehitettäisiin suuntaan, jossa yrityksiä kannustetaan huolehtimaan työntekijöiden-
sä hyvinvoinnista, huolehtimaan henkilöstöstään ja kilpailemaan osaajista positiivisilla
keinoilla, ei negatiivisilla, rajoittavilla sopimuksilla vaan positiivisilla keinoilla. Työhy-
vinvoinnilla tiedetään olevan vaikutusta työn tuottavuuteen, joten myös siitä näkökulmas-
ta katsottuna työmarkkinoilla tarvitaan enemmän kannustimia ja vähemmän rajoituksia ja
sanktioita. 
2



Pöytäkirjan asiakohta PTK 7/2018 vp
Arvoisa puhemies! Emme ole Suomessa yksin näiden asioiden ja pohdintojen kanssa.
Kansainvälisesti vertailtuna monessa maassa on jo tehty tarpeellisia muutoksia vapaam-
pien työmarkkinoiden suuntaan. Esimerkiksi Tanskassa ja Norjassa kilpailukieltoja koske-
vaa lainsäädäntöä on jo päivitetty tämän lakialoitteeni suuntaisesti. Näissä maissa lakimuu-
toksia perusteltiin juuri sillä, että työntekijöiden vapaa liikkuvuus tukee talouden ja työn
tuottavuuden kasvua. Esimerkiksi Kaliforniassa kilpailukiellot on kokonaan kielletty, sillä
niiden poistamisen ja kieltämisen on havaittu olevan hyödyllisempää ja tuovan enemmän
hyötyjä kuin kilpailukieltojen käyttäminen.

Arvoisa puhemies! Tiivistettynä tämän lakialoitteeni esittämän lakimuutoksen etuja
ovat toimivammat työmarkkinat, selkeämmät pelisäännöt ja turhien rajoitusten ja päällek-
käisyyksien karsinta. Muutos hyödyttäisi kaikkia osapuolia: työntekijöitä, työnantajia ja
koko yhteiskuntaa. Olen vakuuttunut siitä, että ehdottamallani lakimuutoksella saisimme
korjattua erään työmarkkinoitamme turhaan jäykistävän epäkohdan. Muutokset kohti toi-
mivampia markkinoita ovat mielestäni aina tervetulleita. 

Olen valmis kannattamaan sellaisia esityksiä, jotka työmarkkinoita joustavoittavat, ja
tämä on yksi sellainen. Näin ajattelee moni muukin, sillä tämä lakialoitteeni on herättänyt
ilahduttavan positiivista keskustelua ja huomiota mediassa ja kiinnostusta myös yli puo-
luerajojen täällä eduskunnassa, ja olen saanut paljon positiivista palautetta ihmisiltä, joi-
den arkipäivää ja työelämää nämä nykyiset kilpailukieltosopimukset koskevat ja rajoitta-
vat.

17.50 Joona Räsänen sd: Arvoisa puhemies! Tämä edustaja Sirénin lakialoite on kyllä
erittäin perusteltu ja kannatettava, ja se on varsinkin kyllä jatkotyöstön arvoinen tässä ta-
lossa, ja toivoisin, että tähän valiokunta sitten omana aikanaan paneutuu.

Se ongelman ydinhän tämän aihepiirin osalta linkittyy juuri siihen, minkä edustaja Sirén
tuossa hyvin kuvasi, että näistä kilpailukieltosopimuksista on tullut sellaisia, että ne teh-
dään kaiken varalta. Niitä ei enää niinkään tehdä sen takia, että on suora intressiristiriita
mahdollisesti työnantajan ja työntekijän välillä, joka sitten lähtee ja on sellaisessa asemas-
sa yrityksessä, että saattaa viedä jotain mukanaan, vaan ne tehdään kaiken varalta sen ta-
kia, jos jotain saattaisi sattua.

Tämä on totta kai johtanut siihen, että kun ne kaiken varalta tehdään, niin sillä on sitten
myös työmarkkinoiden toimivuutta ja työntekijöiden liikkuvuutta rajoittavia piirteitä. Var-
masti tänä aikana, jolloin meillä paljon puhutaan niin työvoimapulasta kuin myös siitä, että
tarvittaisiin osaajia uusille paikoille, nämä kaikki kyllä haittaavat tätä meidän taloudellista
kehitystä.

Kaiken kaikkiaan olisi järkevää, että tässä nyt tehtäisiin sellaisia muutoksia, joilla pää-
sisimme hieman terveempään kulttuuriin. Varmasti on myös niitä tilanteita, joissa kilpai-
lukieltosopimukset ovat aivan paikallaan, mutta ehkä tällaiseen nykyisen kaltaiseen kai-
ken varalta niiden tekemiseen ei ole syytä, jolloin olisi hyvä, että etsisimme yhdessä kei-
noja, joilla voisimme tästä päästä hieman terveempään kulttuuriin. Niin kuin tuossa edus-
taja edellä totesi, kansainvälinen kehityskin on tässä menossa eteenpäin, joten Suomi voisi
hyvin liittyä tähän kansainväliseen aaltoon mukaan ja tällä tavalla tekisimme työmarkki-
noiden toimivuudesta ainakin jonkun verran parempaa, ja tämä olisi myös työntekijöiden
etu.
3



Pöytäkirjan asiakohta PTK 7/2018 vp
17.52 Saara-Sofia Sirén kok: Arvoisa puhemies! Asia on juuri niin kuin edustaja Räsä-
nen edellä totesi. Vielä voisin todella tarkentaa, että on tilanteita, joissa kilpailukieltosopi-
mukset ovat erittäin perusteltuja. Esimerkiksi johtajasopimuksissa kilpailukielto on lähes
poikkeuksetta, ja lähes poikkeuksetta sille on aivan hyvät ja oikeutetut perusteet, mutta nyt
on yleistynyt käytäntö, jossa kilpailukieltopykälä on automaattisesti työsopimuksissa
myös sellaisissa tapauksissa, joissa perusteet ovat hyvin kyseenalaisia tai niitä ei ole ollen-
kaan. Liike- ja ammattisalaisuudet pitää ilman muuta turvata, mutta näitä intressejä on
mahdollisuus turvata ja suojata muilla keinoilla, ei kilpailukieltopykälillä.

Keskustelu päättyi.

Asia lähetettiin työelämä- ja tasa-arvovaliokuntaan.
4


