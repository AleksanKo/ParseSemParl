















































DEMCDA0.tmpSave.xml


Pöytäkirjan asiakohta PTK 32/2017 vp
Pöytäkirjan asiakohta 

PTK 32/2017 vp

Täysistunto

Torstai 30.3.2017 klo 15.58—18.43

6. Lakialoite laiksi terveydenhuoltolain 24 ja 25 §:n muuttamisesta
Lakialoite LA 8/2017 vp Antti Kaikkonen kesk ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 6. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Keskustelu

18.11 Niilo Keränen kesk: Herra puhemies! Tämä lakialoite käsittelee palliatiivista hoi-
toa ja saattohoitoa. Tämä lakialoite on keskustan eduskuntaryhmän edustajien yhteisaloi-
te, ja esittelen nyt lyhyesti tämän aloitteen.

Julkisen sairaanhoidon velvollisuuksista on säädetty terveydenhuoltolaissa. Lain 24 §:n
mukaisesti sairaanhoitoon kuuluu muun muassa sairauksien tutkiminen ja hoito, pitkäai-
kaissairauksia sairastavien hoitosuunnitelmien mukaiset hoidot, sairauksien ehkäiseminen
ja parantaminen, ohjaus hoitoon sitoutumiseen ja omahoitoon sekä erityistä tukea tarvitse-
vien ihmisten sairauksien varhainen toteaminen ja hoito. Terveydenhuoltolain 25 § määrit-
telee sairaanhoitoon kuuluvaksi myös kotisairaanhoidon ja kotisairaalahoidon.

Hyvä hoito tähtää tavallisesti potilaan terveyden edistämiseen tai sairauden parantami-
seen. Aina parantavaa hoitoa ei kuitenkaan ole käytettävissä. Näin on, kun potilas sairastaa
parantumatonta ja mahdollisesti kuolemaan johtavaa pitkäaikaissairautta. Potilaalla saat-
taa olla toimintakyvyn heikkenemisen ohella jatkuvia ja vaikeita kipuja ja psyykkistä ah-
distusta sairautensa ja mahdollisen lähestyvän kuolemansa vuoksi. Myös potilaan omaiset
ja muut rinnallakulkijat kokevat lähestyvän kuoleman vuoksi ahdistusta. Tällainen tilanne
vaatii julkiselta sairaanhoidolta erikoisosaamista — tiedän sen myös omasta kokemukses-
tani, työssäni olen toiminut myös saattohoidossa. 

Hyvä palliatiivinen hoito ja saattohoito ei valitettavasti toteudu tänä päivänä vielä kaik-
kialla maassa. Tämä lakialoite tähtää siihen, että kuntien on yhdessä sairaanhoitopiirien
kanssa huolehdittava siitä, että palliatiivista hoitoa ja saattohoitoa on saatavissa riippumat-
ta potilaan asuinpaikasta tai muista seikoista.

Palliatiivisesta hoidosta ja saattohoidosta on oltava sekä valtakunnalliset suositukset että
alueelliset suunnitelmat, jotka kattavat hoidon niin erikoissairaanhoidossa, perustervey-
denhuollossa kuin myös kotona tapahtuvassa hoidossa. Niiden tulee sisältää myöskin tuki
omaisille.

Arvoisa puhemies! Suosituksissa ja suunnitelmissa on huomioitava erilaiset potilasryh-
mät ja heidän erityistarpeensa. Nostan tässä yhdeksi esimerkiksi lapset ja heidän saattohoi-
tonsa kehittämisen. Tällä hetkellä saattohoitosuosituksissa ei ole huomioitu lapsia erik-
 Tarkistettu
4.0



Pöytäkirjan asiakohta PTK 32/2017 vp
seen. Lasten erityiskysymykset olisi otettava mukaan kokonaisuuteen. Lasten saattohoi-
dossa on erityisen tärkeää huomioida saattohoidettavan lapsen mahdolliset sisarukset ja
heidän tuen tarpeensa. Itse olen, arvoisa puhemies, työskennellyt myöskin lasten saattohoi-
dossa.

Yleisten suunnitelmien lisäksi jokaiselle saattohoitopotilaalle on tehtävä myös oma hen-
kilökohtainen hoito- ja palvelusuunnitelma, jonka tärkeys korostuu elämän loppuvaiheen
lähestyessä.

Herra puhemies! Jotta palliatiivista ja saattohoitoa olisi jatkossa saatavilla kaikkialla
Suomessa, tämä lakialoite velvoittaa sairaanhoidon toteuttajia hankkimaan myös näiden
hoitomuotojen osaamista. Hoidon saatavuuden ja laadun turvaamiseksi terveydenhuollon
perus- ja täydennyskoulutuksessa on lisättävä palliatiivisen ja saattohoidon osuutta nykyi-
sestä. Osaamiseen kuuluu myös sen oikean hetken määrittely, milloin on aika siirtyä pal-
liatiiviseen hoitoon tai saattohoitoon. Kun sairauden etenemisessä on tultu tähän vaihee-
seen, tulee kunnioittaa potilaan omaa mahdollista hoitotahtoa sekä päättää hoitolinjoista
yhdessä potilaan ja mahdollisesti hänen läheistensä kanssa.

Arvoisa puhemies! Erillistä lakia saattohoidosta tai palliatiivisesta hoidosta ei tarvita.
Terveydenhuoltolaissa määritellään kunnan terveydenhuollon tehtävät, ja on hyvin luonte-
vaa, että samaan lakiin tehdään tarvittavat lisäykset. Näin tässä lakialoitteessa ehdotetaan
muutosta terveydenhuoltolain 24 §:ään, joka määrittelee kunnan sairaanhoitopalveluiden
sisällön. Sisältöön lisätään kuuluvaksi myös palliatiivinen hoito ja saattohoito. Lisäksi la-
kialoitteessa ehdotetaan muutosta lain 25 §:ään, jossa määritellään kotisairaalahoidon si-
sältöä. Tällä muutosehdotuksella pyritään siihen, että palliatiivisessa hoidossa tai saatto-
hoidossa oleva potilas voisi halutessaan saada hoitoa kotonaan, tutussa ympäristössä, jossa
hän voisi myöskin arvokkaasti kohdata kuoleman.

Arvoisa puhemies! Tiedämme kaikki, että sosiaali- ja terveysministeriössä on tällä het-
kellä menossa varsin runsaasti lakivalmistelua. Tämän aloitteen tarkoitus on, että tämä tär-
keä asia palliatiivisesta ja saattohoidosta ei unohtuisi päivänpoliittisissa paineissa.

18.17 Martti Talja kesk: Arvoisa puhemies! Käsittelyssä on keskustan eduskuntaryh-
män allekirjoittama lakialoite palliatiivisen hoidon ja saattohoidon kehittämisestä. Lakia-
loite on ajankohtainen osaltaan eutanasiakansalaisaloitteen takia.

Terveydenhuoltolaissa säädetään julkisen terveydenhuollon velvollisuuksista. Lain
24 §:n mukaan sairaanhoitoon kuuluu laaja-alainen sairauksien tutkiminen ja hoito sekä
ohjaaminen omahoitoon. On muistettava, että aina ei ole mahdollista toteuttaa parantavaa
hoitoa. Näin on niissä tilanteissa, kun on kyse parantumattomasti sairaasta potilaasta tai
kuolemaan johtavaa tautia sairastavasta pitkäaikaispotilaasta. Taudin loppuvaiheessa poti-
laan kivut voivat olla kestämättömiä ja tilanne aiheuttaa niin henkistä, fyysistä kuin psyyk-
kistä ahdistusta. Tapahtumat ovat vaikeita myös läheisille ja omaisille. Näissä tilanteissa
nykyiset sairaanhoidon velvoitteet eivät aina toteudu riittävällä tasolla.

Arvoisa puhemies! Tämä lakialoite pyrkii takaamaan oikean ja tarkoituksenmukaisen
hoidon kaikkialla Suomessa. Elämän loppuvaiheessa toteutettava saattohoito ja palliatiivi-
nen hoito ovat monin paikoin liian vaikeasti saavutettavissa. Palliatiivisella hoidolla tar-
koitetaan parantumattomasti sairaan, kuolevan ihmisen, hoitoa niissä tilanteissa, kun sai-
raus ei ole enää parannettavissa. Sen sijaan että elämän loppuvaiheessa siirryttäisiin oireita
lievittävään palliatiiviseen hoitoon, monet selvitykset osoittavat, että meillä Suomessa hoi-
2



Pöytäkirjan asiakohta PTK 32/2017 vp
detaan usein tarpeettomasti aggressiivisilla hoidoilla vielä siinä vaiheessa, kun mitään ei
ole enää tehtävissä.

Arvoisa puhemies! Kun kuolema lähestyy, osaksi palliatiivista hoitoa kuuluu saattohoi-
to. Saattohoito koskee viimeisiä elinpäiviä, kuolevaa potilasta ja potilaan läheisiä tuetaan
lähestyvän poismenon johdosta. Saattohoidolla pyritään tekemään viimeisistä elinpäivistä
mahdollisimman rauhalliset ja inhimilliset, ja kuten lakialoitteen perustelutekstissäkin sa-
notaan, saattohoitoon ei kuulu potilaan aktiivinen kuolemaan auttaminen. Hyvällä lääki-
tyksellä pystytään lievittämään viimeisten päivien fyysisiä ja psyykkisiä oireita. Lääkärei-
den ja muun hoitohenkilökunnan on kyettävä ymmärtämään, että viimeisiä päiviään tai
tuntejaan elävä ihminen ei kärsi enää vahvojen kipulääkkeiden haittavaikutuksista tai ad-
diktioista. Viimeinen vaihtoehto kestämättömien kipujen lievittämiseksi on palliatiivinen
sedaatio. Käytännössä tämä tarkoittaa potilaan nukuttamista juuri ennen kuolemaa.

Osaamisen alueet saattohoidossa ovat kyky arvioida, hoitaa ja soveltaa tietoa systemaat-
tisesti ja riittävällä taidolla kärsimykseen ja sitä aiheuttavien oireiden hoitamiseen, psyko-
sosiaalisiin, fyysisiin, henkisiin, hengellisiin, eksistentiaalisiin ja kulttuurisiin tarpeisiin ja
toiveisiin, niiden ymmärtämiseen ja huomioimiseen hoidon suunnittelussa ja toteutukses-
sa, lähestyvän kuoleman merkkeihin ja kuoleman hetkeen ja omaisten tukemiseen potilaan
kuoleman jälkeen.

Arvoisa puhemies! Vaikka palliatiivinen hoito ja saattohoito ovat voimakkaasti kehitty-
neet maassamme, on työ vielä kesken. Suomeen ollaan rakentamassa kolmiportaista saat-
tohoidon mallia, jossa jokaisella ihmisellä olisi tasapuolinen pääsy tilanteen vaikeudesta
riippuen. Tasot ovat vaativan erityistason saattohoito, erityistason saattohoito ja sitten pai-
kallistason saattohoito. Tällä hetkellä vaativan erityistason ja erityistason saattohoidon
osaamista ei ole kaikkien saatavilla ja myös perustason saattohoidossa on vielä puutteita.
Saattohoidon opetusta ei ole systemaattisesti kaikissa lääketieteellisissä tiedekunnissa eikä
terveydenhuollon oppilaitoksissa. Myös jatkokoulutuksessa on puutteita. Lääkärit voivat
suorittaa Suomen Lääkäriliiton palliatiivisen lääketieteen erityispätevyyden, mutta muilla
terveydenhuollon ammattilaisilla ei ole tutkintoon johtavaa koulutusta. Monessa Euroo-
pan maassa palliatiivinen lääketiede on yliopistotasoinen koulutusohjelma tai oma erikoi-
salansa.

Arvoisa puhemies! Tämän lakialoitteen tavoitteena on turvata jatkossa palliatiivisen
hoidon ja saattohoidon tasapuolinen saatavuus koko maassa. Lakialoitteessa ehdotetaan
muutosta terveydenhuoltolain 24 §:ään, joka siis määrittelee kunnan sairaanhoitopalvelu-
jen sisällön. Lakiesityksessä lisätään kunnan tehtäviksi myös palliatiivinen ja saattohoito. 

Myös lain kotisairaanhoitoa koskevaan sisältöön ehdotetaan muutosta. Esityksen perus-
telujen mukaan tällä muutosehdotuksella pyritään siihen, että palliatiivisessa hoidossa tai
saattohoidossa oleva potilas voisi halutessaan saada hoitoa kotonaan tutussa ympäristössä,
jossa hän voisi myös turvallisesti kuolla omaistensa ollessa läsnä.

18.22 Eeva-Maria Maijala kesk: Arvoisa puhemies! Jonkin aikaa sitten me kävimme
täällä salissa keskustelun kansalaisaloitteesta, joka koski eutanasiaa. Sen jälkeen me kaik-
ki lähdimme tästä salista ulos hyvin vaitonaisina, sillä on kyse erittäin vaikeasta ja hanka-
lasta asiasta, ja itse kullakin meistä on tähän liittyviä henkilökohtaisia kokemuksia ympä-
ristössä käydystä keskustelusta.

Eutanasiahan sinänsä monille varmasti olisi ihan järkeväkin asia, mutta eutanasia ei saa
olla missään nimessä kenellekään vaihtoehto. Kenelläkään ihmisellä ei saa käydä mieles-
3



Pöytäkirjan asiakohta PTK 32/2017 vp
säkään se, että minun odotetaan kuolevan, että minä tulen yhteiskunnalle kalliiksi vain täs-
sä viimeisillä hetkilläni. Elämisen pitää olla aina perusoikeus, mihin ei missään nimessä
saa olla minkäänlaista rajoitetta, kaikista ympärillä olevista asioista riippumatta.

Ryhmämme jätti tämän aloitteen, ja olen todella kiitollinen siitä, että meidän keskustan
ryhmässä on näitä aiemmin puhuneita lääkäriedustajia, jotka osaavat tämän asian esitellä
todella ammattimaisesti, ja tulipa se jopa niin selkokielellä, että nyt maallikotkin pystym-
me sen ymmärtämään. Tuemme tätä todella vahvasti, ja jatkossa näihin asioihin pitää to-
dellakin laittaa panostuksia, satsata siihen, sillä jokaisella pitää olla todella arvokas viimei-
nenkin hetki yhteiskunnan kanssa ja läheistensä kanssa.

Keskustelu päättyi.

Asia lähetettiin sosiaali- ja terveysvaliokuntaan.
4


