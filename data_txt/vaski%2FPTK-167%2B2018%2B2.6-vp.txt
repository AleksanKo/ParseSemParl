















































DEMB78C.tmp.xml


Pöytäkirjan asiakohta PTK 167/2018 vp
Pöytäkirjan asiakohta 

PTK 167/2018 vp

Täysistunto

Torstai 28.2.2019 klo 16.04—20.28

2.6. Suullinen kysymys Suomen maahanmuuttopolitiikasta (Olli Immonen ps)
Suullinen kysymys SKT 278/2018 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Immo-
nen.

Keskustelu

16.56 Olli Immonen ps: Arvoisa puhemies! Sinällään tärkeästä teemasta toiseen tär-
keään teemaan: Suomalaiset vanhukset ovat heitteillä. Nuorten syrjäytyminen on suoras-
taan kansantauti. Suomalaisen hyvinvointivaltion aiemmin tarjoamat turvallisuus ja inhi-
millisyys kansalaisia kohtaan ovat murentumassa. Vaikka talous kasvaa, te, arvoisa halli-
tus, leikkaatte yhä kaikista heikko-osaisimmilta suomalaisilta. Lisäksi valtio velkaantuu tä-
näkin vuonna lähes 2 miljardia euroa lisää. Käsittämätöntä on se, että Suomessa eletään nyt
tilanteessa, jossa hallitus ei kykene huolehtimaan edes omista kansalaisistamme, kuten
vanhuksista, mutta samaan aikaan maamme rajat ovat jatkuvasti auki uusille autettaville ja
järjestelmäämme hyväksikäyttäville maahanmuuttajille.

Arvoisa puhemies! Perussuomalaisten mielestä oman kansamme hyvinvointi tulee aset-
taa aina politiikassa [Puhemies koputtaa] kaiken muun edelle. Kysyisinkin arvoisalta mi-
nisteriltä: milloin te aiotte lopettaa [Puhemies koputtaa] miljardien lappamisen Suomelle
vahingolliseen maahanmuuttoon ja suomalaisten... [Puhemies keskeyttää puheenvuoron
puheajan ylityttyä — Eva Biaudet: Rajat kiinni, heti!]

16.57 Sisäministeri Kai Mykkänen (vastauspuheenvuoro): Arvoisa puhemies! Tämän
hallituksen aikana turvapaikanhakijoiden asioiden käsittely täällä on sinänsä erittäin halli-
tusti saatu etenemään. Kuten tiedätte, meillä on, toisin kuin lähes missään muussa Euroo-
pan maassa, hallittu tilanne. Tällä hetkellä uusia turvapaikanhakijoita tulee melko maltilli-
sesti. Suurin osa Suomeen tulijoista on itse asiassa työn perässä tulevia opiskelijoita, joita
kovasti tarvitsemme tänne ikäsuhteen parantamiseksi. 

Viikko sitten hallitus julkisti erityiset lisätoimenpiteet seksuaalirikollisuuden ennaltaeh-
käisemiseksi ja samalla myös sen varmistamiseksi, että ulkomaalaisten keskuudessa pieni
vähemmistö ei leimaa moitteetta käyttäytyvää enemmistöä. Tässäkin suhteessa hallitus te-
kee viimeiseen asti työnsä niin, että Suomessa turvallisuus on ykkösarvo ja turvallisuus
säilyy maailman parhaalla tasolla. Poliiseja on nyt ensimmäistä kertaa kymmeneen vuo-
teen [Puhemies koputtaa] enemmän kuin vuotta aiemmin. Olemme panostaneet, emme
säästäneet.
 Tarkistettu
4.0



Pöytäkirjan asiakohta PTK 167/2018 vp
Ensimmäinen varapuhemies Mauri Pekkarinen: Poikkeuksellisesti nyt myös toinen
ministeri, ministeri Terho.

16.58 Eurooppa-, kulttuuri- ja urheiluministeri Sampo Terho (vastauspuheenvuoro): 

Arvoisa puhemies! Kysyjä viittasi nuorison syrjäytymiseen selvästi puutteellisin tiedoin,
koska itse asiassa tämän hallituskauden aikana nuorison syrjäytyminen on vähentynyt.
Saimme siitä juuri vastikään uusia tietoja: nuorisotyöllisyys on parantunut, ja nuorisotyöt-
tömyys on todella tullut alaspäin. Eli itse asiassa suunta on tässä suhteessa hyvä, vaikka
työtä vielä riittää.

Viittasitte myös leikkauksiin, mistä totean, että kaikki leikkaukset ovat niitä, mitä tei-
dän kanssanne sovittiin silloin vaalikauden alussa. [Välihuutoja perussuomalaisten ryh-
mästä]

Viittasitte maahanmuuttopolitiikkaan. Se on huomattavasti kireämpää nyt kuin silloin,
kun te olitte hallituksessa.

16.59 Olli Immonen ps (vastauspuheenvuoro): Arvoisa puhemies! Kyllä hallituksen te-
kemät toimet esimerkiksi maahanmuuttopolitiikan saralla ovat olleet varsin vaatimatto-
mia, ja useat näistä uudistuksista siirtyvät seuraavan hallituksen tehtäviksi.

Arvoisa puhemies! Politiikassahan kyse on arvovalinnoista. Te, ministeri Orpo, olette
sanonut, että vanhustenhoidon parempi hoitajamitoitus olisi pois muualta, esimerkiksi ko-
tihoidosta. Asetatte siis näin nämä kaksi asiaa vastakkain. Jos otetaan rahaa jostain, niin sit-
ten sitä siirretään jonnekin muualle. Tämä kuuluu luonnollisesti politiikkaan. Mutta on kä-
sittämätöntä kuulla, että te ottaisitte senkin vähän rahan pois suomalaisten hyvinvoinnista
ettekä esimerkiksi haitallisesta maahanmuutosta. Me perussuomalaiset taas ottaisimme ra-
hat pois nimenomaan maahanmuutosta, jolloin rahaa saataisiin riittämään sekä hoitajami-
toituksen nostamiseen että kotihoitoon. [Puhemies koputtaa] 

Arvoisa puhemies! Kysyisinkin... [Puhemies keskeyttää puheenvuoron puheajan ylityt-
tyä]

Ensimmäinen varapuhemies Mauri Pekkarinen: Ministeri Orpo vastaa, ymmärsi kyllä
kysymyksen näistä eväistä. [Hälinää]

Arvoisat edustajat, me olemme sopineet yhteisesti pelisäännöistä, kuinka pitkä voi ky-
symys olla. Sama koskee vastausta. Ja silloin kun puheenvuoro menee oikein reilusti yli,
puhemies valitettavasti joutuu puuttumaan sellaiseen, oli se kysymys tai oli se vastaus.

Nyt ministeri Orpo.

17.00 Valtiovarainministeri Petteri Orpo (vastauspuheenvuoro): Kiitos, herra puhe-
mies! Olisi myöskin hyvä, että ei tahallaan väärinymmärretä, mitä on sanonut. 

Kun meillä on tietty määrä hoitajia tällä hetkellä Suomessa, jotka voivat tehdä niitä tär-
keitä vanhustenpalveluja ja auttaa meidän vanhuksiamme, niin olen ollut huolissani siitä,
että jos me teemme liikkeitä, joissa nopeasti jonnekin lisätään hoitajia, niin pitää huolehtia,
etteivät ne hoitajat ole pois muun muassa tärkeistä vammaisten palveluista tai lastensuoje-
lusta tai vanhusten kotihoidosta. Eli aina täytyy miettiä, kun tehdään päätöksiä, miten ne
tehdään järkevästi. Eli tästä johtopäätös on se, että kun me haluamme lisää hoitajia meidän
2



Pöytäkirjan asiakohta PTK 167/2018 vp
vanhuksillemme, niin meidän täytyy kouluttaa heitä tai sitten edistää työperäistä maahan-
muuttoa. Eikö se kuulostakin hyvältä? [Eva Biaudet: Kyllä!]

Kysymyksen käsittely päättyi.
3


