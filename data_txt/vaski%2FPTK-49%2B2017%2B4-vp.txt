















































DEMA860.tmpSave.xml


Pöytäkirjan asiakohta PTK 49/2017 vp
Pöytäkirjan asiakohta 

PTK 49/2017 vp

Täysistunto

Perjantai 5.5.2017 klo 12.59—13.35

4. Hallituksen esitys eduskunnalle laiksi kaupparekisterilain muuttamisesta
Hallituksen esitys HE 14/2017 vp
Valiokunnan mietintö TaVM 6/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 4. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä. [Hälinää — Puhemies koputtaa]

Keskustelu

13.01 Kari Kulmala ps: Arvoisa puhemies! Esityksessä ehdotetaan muutettavaksi kaup-
parekisterilakia. Talousvaliokunta toteaa hallituksen esityksessä ehdotettujen muutosten
olevan välttämättömiä EU-sääntelyn kansallisen implementointivelvoitteen täyttämiseksi,
joskin säädösmuutosten tosiasialliset vaikutukset viranomaistoimintaan ovat varsin vähäi-
set. Hallitus haluaa lain voimaan kiireellisesti, ja sen mukaan tässäkin asiassa EU edellyt-
tää Suomelta eurooppalaista käytäntöä. Kuitenkin esimerkiksi Helsingin Sanomissa oli
29.4. EU-parlamentaarikko Sirpa Pietikäisen antama lausunto, jonka mukaan se ei pidä
paikkaansa vaan Suomella on edelleen oikeus säilyttää nykyinen järjestelmä. Tilanne on
sama kuin vuonna 2015, [Hälinää — Puhemies koputtaa] joten kuka on se viisas asiantun-
tija, johon tässä asiassa tulisi luottaa?

Verottaja ja poliisi arvostelivat voimakkaasti lain valmistelua jo vuonna 2015 eli silloin,
kun asia oli edellisen kerran esillä, koska esitetyssä muodossaan laki mahdollistaisi veron-
kiertoa ja rahanpesua. Minulle sydänveripoliisina asia on erittäin hankala. En ole tullut
eduskuntaan suosimaan ja edesauttamaan rikoksia vaan estämään niiden syntyä. Sehän on
meidän jokaisen kansanedustajan tehtävä. Käytännössähän tämä laki tekisi suomalaisille
mahdolliseksi piilottaa osakeomistuksiaan viranomaisten ulottumattomiin. Se on toki mah-
dollista jo nyt. Mielestäni mahdollisuus sallia varakkaille omaisuuden piilottaminen johon-
kin EU-maahan, missä se on mahdollista, sotii vastaan tavallisten suomalaisten palkansaa-
jien oikeudentuntoa ja yhteiskunnan tärkeitä arvoja koskien verotietojen julkisuutta, omis-
tusten läpinäkyvyyttä ja avointa demokratiaa. Nykyjärjestelmän mukaan suomalainen ei
voi Suomessa piilottaa osakeomistustaan hallintarekisteriin, mutta ulkomaalaisille omista-
jille se on sallittua. Jos laki hyväksytään, osakkeiden omistajaksi voidaan kirjata minun ar-
vopapereideni säilyttäjä, esimerkiksi pankki, todellisen omistajan eli minun sijastani.
Tämä edellyttää eräiden ehtojen täyttymistä mutta kuitenkin helpottaa mahdollisuuksia
myös rikolliseen toimintaan.

Keskustelu päättyi.
 Tarkistettu
4.0



Pöytäkirjan asiakohta PTK 49/2017 vp
Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 14/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


