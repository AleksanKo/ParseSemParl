















































DEM625C.tmpSave.xml


Pöytäkirjan asiakohta PTK 41/2016 vp

 Tarkistettu
4.0

Pöytäkirjan asiakohta 

PTK 41/2016 vp

Täysistunto

Torstai 21.4.2016 klo 16.00

2.5. Suullinen kysymys koulukiusaamiseen puuttumisesta (Tiina Elovaara ps)
Suullinen kysymys SKT 47/2016 vp

Suullinen kyselytunti

Puhemies Maria Lohela: Ehdimme ottaa vielä yhden kysymyksen. Edustaja Elovaara.

Keskustelu

16.58 Tiina Elovaara ps: Arvoisa puhemies! 65 prosenttia 8.- ja 9.-luokkalaisista kokee,
etteivät opettajat puutu kiusaamiseen riittävästi, siis 65 prosenttia. Tämä on anteeksianta-
maton luku. Kiusatun kokemus on syvä ja traumatisoiva. Kiusattu menettää omanarvon-
tuntonsa ja luottamuksensa kanssaihmisiin. Nykyään lähes poikkeuksetta niissä vakavissa
kiusaamistilanteissa, joissa ainoaksi toimivaksi ratkaisuksi on nähty siirtää oppilas toiseen
kouluun, lähtijä on ollut uhri. Tämä käytäntö ei ratkaise kiusaamisongelmaa ja lähettää
väärän signaalin siitä, miten kiusaamiseen tulee suhtautua.

Kysynkin opetusministeriltä: Miten valtiovalta suhtautuu tähän ongelmaan? Onko jat-
kossakin kiusatun vaihdettava koulua, vai voimmeko antaa opettajille uusia työkaluja
puuttua kiusaamiseen ja lopettaa se?

16.59 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Koulukiusaaminen on erittäin kipeä ongelma, ja se voi jättää elini-
käiset arvet ja jäljet ihmiseen. Siitä syystä meillä aikuisilla on erityinen vastuu puuttua
kaikkeen kiusaamiseen, tapahtui se sitten kouluympäristössä tai missä tahansa. Tarvitaan
yhteistyötä puuttumiseen, ja tarvitsee käydä läpi niitä ongelmia, joita siellä pohjalla on.

Erilaisia puuttumisen keinoja on monia. Minä olen avoin kaikille ehdotuksille, jotka vä-
hentävät koulukiusaamista, tavoitteena se, että kenenkään lapsen ja nuoren ei tarvitsisi
koulukiusaamista kokea. Tulemme käymään läpi olemassa olevat keinot, olemassa olevan
lainsäädännön, ja olemme avoimia uusille ehdotuksille ja tulemme tähän liittyen tekemään
ehdotuksia.

Kysymyksen käsittely päättyi.

Kyselytunti päättyi.


