















































DEM17ED.tmp.xml


Pöytäkirjan asiakohta PTK 63/2019 vp
Pöytäkirjan asiakohta 

PTK 63/2019 vp

Täysistunto

Keskiviikko 13.11.2019 klo 14.01—19.40

7. Hallituksen esitys eduskunnalle laiksi elinkeinotulon verottamisesta annetun lain muut-
tamisesta ja eräiksi siihen liittyviksi laeiksi

Hallituksen esitys HE 76/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 7.
asia. Puhemiesneuvosto ehdottaa, että asia lähetetään valtiovarainvaliokuntaan.

Lähetekeskusteluun varataan enintään 45 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

15.17 Valtiovarainministeri Mika Lintilä (esittelypuheenvuoro): Arvoisa puhemies!
Kyseessä on hallituksen esitys eduskunnalle laiksi elinkeinotulon verottamisesta annetun
lain muuttamisesta ja eräiksi siihen liittyviksi laeiksi. Eli esitys perustuu vuonna 2016 hy-
väksyttyyn veronkiertodirektiiviin. Sen viimeiset implementoitavat toimet ovat tämä yri-
tysten varojen arvonnousua maastapoistumistilanteissa koskeva verotus sekä viime viikol-
la esittelyssä ollut niin sanottuja hybriditilanteita koskeva sääntely.

Veronkiertodirektiivin maastapoistumisverotusta koskevien säännösten tavoitteena on
turvata jäsenvaltioiden verotusvaltaa tilanteessa, jossa verotuksellinen kotipaikka tai varo-
ja siirtyy pois jäsenvaltion verotusvallasta ilman, että tapahtuu varsinaista verotuksen rea-
lisoivaa luovutusta. Varojen omistus on koko ajan samalla verovelvollisella, mutta varat
siirtyvät toisen valtion verotusvallan alle.

Maastapoistumisverotuksessa ei ole kyse erillisestä verosta, vaan kyse on tuloverotuk-
sesta. Verovelvollisen tuloon lisätään maastapoistumisverotuksen kohteena olevien varo-
jen arvo vähennettynä poistamatta olevilla hankintamenoilla.

Verotus tulisi kyseeseen muun muassa seuraavissa tilanteissa: varoja tai liiketoimintaa
siirretään ulkomaisen yhteisön Suomessa olevasta kiinteästä toimipaikasta, varoja siirre-
tään kotimaisesta yhteisöstä toisessa valtiossa sijaitsevaan kiinteään toimipaikkaan, jossa
Suomella ei ole enää siirron johdosta verotusoikeutta kyseisiin varoihin, tai Suomessa ylei-
sesti verovelvollisen yhteisön verotuksellinen kotipaikka siirtyy Suomen lainsäädännön
mukaan tai kaksinkertaisen verotuksen välttämistä koskevan sopimuksen nojalla toiseen
valtioon.

Veronalaiseksi tuloksi katsottaisiin laissa määritettävä maastapoistumisarvo. Nykyiset
rajat ylittäviin yritysjärjestelyihin liittyviä maastapoistumisverotussäännöksiä ehdotetaan
muutettavaksi siten, että verovelvolliselle annettaisiin mahdollisuus maksunlykkäykseen.

Lakien on tarkoitus tulla voimaan 1. päivänä tammikuuta 2020, ja lakeja sovellettaisiin
ensimmäisen kerran vuodelta 2020 toimitettavassa verotuksessa.
 Tarkistettu
4.0



Pöytäkirjan asiakohta PTK 63/2019 vp
15.20 Jussi Saramo vas: Arvoisa puhemies! Olemme todella ison asian äärellä. Veropa-
ratiisit varastavat hyvinvointivaltiosta riippuvaisilta lapsilta, sairailta, vanhuksilta ja ihan
kaikilta meiltä, jotka käytämme julkisia palveluita ja haluamme elää turvallisessa oikeus-
valtiossa, täällä Suomessa. Tutkimukset osoittavat, että Suomen valtio menettää yritysten
verovälttelyn takia vähintään satoja miljoonia euroja jokainen vuosi. Veroparatiiseja käyt-
tävät yritykset ja ihmiset varastavat myös rehellisesti toimivilta yrityksiltä ja erityisesti kai-
kilta pienimmiltä yrityksiltä, joilla ei ole mahdollisuutta palkata verosuunnittelun asiantun-
tijoita verotusta minimoimaan. Veroparatiisit siis vääristävät markkinoita ja ovat yksi kes-
keisimpiä syitä markkinatalouden kehittymisessä demokratiaa estäväksi finanssikapitalis-
miksi. Markkinoiden pitäisi olla demokraattisen yhteiskunnan renki, mutta nyt ne ovat
isäntä, joka toimii veroparatiisien salaisuuksien hämäristä.

Arvoisa puhemies! Valmistelin joitain vuosia sitten vasemmistolle veroparatiisien vas-
taista toimenpideohjelmaa. Yksi esityksistämme oli maastapoistumisvero, joka nyt vih-
doin on yhdeltä osaltaan käsittelyssä. Silloin oikeistolaiset kolumnistit pillastuivat. Maas-
tapoistumisvero oli heidän mukaansa toteuttamiskelvoton aprillipila, joka tekisi ihmisistä
ja yrityksistä Suomen valtion panttivankeja. Käytännössä kyse on kuitenkin siitä, että ve-
rot on maksettava siihen maahan, jossa tuotto on tehty. Jos veroja ei makseta heti, on ne
hoidettava viimeistään maasta poistuttaessa.

Arvoisa puhemies! Valtionvarainministeriön työryhmä totesi raportissaan vuonna 2017:
”Maastapoistumisverotuksessa on työryhmän käsityksen mukaan ennemminkin kyse sään-
telystä, joka on olennainen ja tärkeä osa nykyaikaista rajat ylittävien tilanteiden verosään-
telyä, jolla turvataan valtion verotusvaltaa.” Suomi on aiemmin tullut veroparatiisien vas-
taisessa taistelussa jälkijunassa. Pahimmillaan on jopa jarrutettu järjestelmän korjaamista.
Virallisesti on kyllä puhuttu veroparatiiseja vastaan, mutta todellisuudessa kotimaassakin
on toimittu vasta, kun EU on siihen pakottanut. Suomi on lisäksi EU:ssa aiemmin liittou-
tunut Hollannin kanssa, joka on pahimpia veroparatiiseja. Heidän vastuuton politiikkansa
on vienyt muilta jäsenmailta miljardien verotulot. Suomikin on keskittynyt vaatimaan jä-
senmailta menoleikkauksia sen sijaan, että olisi varmistettu jokaiselle jäsenmaalle niille
kuuluvat verotulot. Siksi onkin nyt tärkeää, että tämä hallitus torjuu aggressiivista vero-
välttelyä, veronkiertoa ja haitallista verokilpailua sekä kansallisesti että Euroopan unionis-
sa.

Arvoisa puhemies! Arvonnousuverolla eli maastapoistumisverolla varmistetaan, että
varallisuuden siirto maasta toiseen verotetaan. Ilman maastapoistumisveroa on voitu vält-
tää verotus maassa, jossa arvonnousu on syntynyt. Suomessa yritysten arvonnousua on ve-
rotettu suppeasti. Esitys korjaa merkittävän osan Suomen nykyisen yritysten arvonnousu-
sääntelyn ongelmista. On kuitenkin huomioitava, että lakiesityksen ensimmäinen luonnos
oli käsittelyyn tulevaa parempi, koska se koski myös kommandiittiyhtiöitä. Käsittelyssä
olevan esityksen suurin ongelma koskee ehkä silti tilanteita, joissa osana yritysvarallisuut-
ta Suomesta siirtyy niin sanottua liikearvoa. Esityksen ulkopuolelle rajattu liikearvo on ai-
neetonta omaisuutta, ja se voi olla esimerkiksi kasvuyrityksille kaikkein tärkein varallisuu-
serä. Tältä osin lakiesitys johtaa paitsi epävarmaan oikeudelliseen tilanteeseen myös mer-
kittävään riskiin veropohjan vuodosta. Koska valmistelu on ohittanut osan yrityskokonai-
suudesta eikä veropohjan vuodon riskiä tai oikeudellisesti epävarmaa tilannetta ehditä rat-
kaisemaan ennen vuodenvaihdetta, jolloin laki on saatettava voimaan, on välittömästi aloi-
tettava uusi lakivalmistelu riskien poistamiseksi.
2



Pöytäkirjan asiakohta PTK 63/2019 vp
Arvoisa puhemies! On erinomaista, että maastapoistumisvero vihdoin säädetään yrityk-
sille. Hallitusohjelmaan sisältyvä yksityishenkilöiden arvonnousuvero on myös valmistel-
tava pikaisesti. Yksityishenkilöiden arvonnousuvero on käytössä useimmissa länsimaissa,
ja hallituksen on tässäkin asiassa ajettava laajasti kaikkien suomalaisten etua, ei harvojen
rikkaimpien, jotka vievät täällä tehdyt rikkaudet veroitta maasta pois. Tämä on erityisen
tärkeää, kun hallitus ei ole ohjelmassaan alkanut toimiin vakuutuskuorten tai muiden ky-
seenalaisten verotuksen siirtämiseen käytettävien järjestelyiden purkamiseksi. Ainoastaan
korjaamalla rikkinäinen verojärjestelmä ja varmistamalla oikeudenmukainen ja kestävä
verotus voimme turvata meille kaikille tärkeät hyvinvointipalvelut myös tulevaisuudessa.

15.25 Iiris Suomela vihr: Arvoisa puhemies! Tämän maan menestys nojaa pitkälti vah-
vaan hyvinvointivaltioon — siihen, että meillä on tarjolla laadukasta, maksutonta koulu-
tusta, terveydenhoitoa ja muuta arjen turvaa jokaiselle. Tähän turvaan ja tähän julkisrahoit-
teiseen järjestelmään nojaa myös monen kotimaisen yrityksen menestys. Esimerkkejä ei
tarvitse etsiä Nokiaa kauempaa, kun huomataan, että todella hyvinvointivaltio ja sen tuo-
ma yhteiskuntarauha ja vakaus ovat myös paras yritysten turva. Hyvinvointivaltiota ei voi
olla olemassa ilman tiivistä ja vakaata, ennustettavaa veropohjaa, ja sen tähden tällä vuo-
situhannella on noussut erityisen merkitykselliseksi kiinnittää huomiota niihin reikiin, joi-
ta tähän veropohjaan pikkuhiljaa nakerretaan.

Arvioiden mukaan pelkästään laittoman verovälttelyn ja veronkierron tuloksena ollaan
viimeisen kymmenen vuoden aikana menetetty jopa yli miljardi euroa verotuloja. Tämän
lisäksi tapahtuu iso liuta harmaalla alueella liikkuvaa aggressiivista verosuunnittelua, jo-
hon edustaja Saramokin puheessaan viittasi. Todennäköisesti hyvinvointivaltio menettää
siis satoja miljoonia joka vuosi erinäisten verotuksen järjestelyjen tähden, jotka eivät hy-
vinvointivaltion tai verotusjärjestelmämme henkeen kuulu.

Tähän puuttuminen vaatii ennen kaikkea vahvaa kansainvälistä yhteistyötä, johon EU
onkin ryhtynyt etunenässä ja jonka osa tämäkin hallituksen esitys on. Ja tämä on todella oi-
kea toimintatapa, sillä yhä suurempi osa näistä järjestelyistä tehdään kansainvälisesti ja ni-
menomaan maiden välinen tietojenvaihtojärjestelmien yhtenäisyys ja muu kansainvälinen
yhteistyö ovat veropohjan tiivistämisen ytimessä. Sen tähden on tärkeää, että Suomi poh-
joismaisena hyvinvointivaltiona ensinnäkin osallistuu tähän EU-yhteistyöhön, vaatii siltä
entistäkin enemmän kunnianhimoa ja on sitä kautta mukana myös puskemassa koko maa-
ilmaa entistä laajempaan vastuullisuuteen verotuksen osalta. Näin todella paitsi vahviste-
taan olemassa olevien hyvinvointivaltioiden tulevaisuuden olemassaolon edellytyksiä
myös edistetään kehittyvien maiden kehitystä, sillä me tiedämme, että ilman vakaata ja
luotettavaa veropohjaa ei voida synnyttää laadukasta ja toimivaa julkista sektoria, joka
huolehtii kansalaisten hyvinvoinnista ja osaamisesta.

Sen tähden onkin tärkeää, että näitä asioita käsitellään laajana kokonaisuutena, johon
Suomi suhtautuu todella kunnianhimoisesti. Sen tähden on tärkeää, että osana tätä koko-
naisuutta lähdetään nopeasti toimeenpanemaan kansallisia toimia ja pidetään jatkuvasti
kiinni ennen kaikkea yhdestä tärkeimmistä asioista, läpinäkyvyydestä, jossa Suomi on to-
della yksi edelläkävijöistä. Tuoreeltaan täällä vietettiin niin kutsuttua veropäivää, ja tämä
on todella hyvä käytäntö, sillä niissä kohdissa, joissa tietoja lähdetään salaamaan tai varoja
piilottamaan, tai näitä kansainvälisiä järjestöjä piilottamaan, aukeaa ensinnäkin mahdolli-
suus aggressiiviseen verojen välttelyyn ja jopa vakavaan rikollisuuteen. Tätä on käyty läpi
esimerkiksi Panaman paperien yhteydessä, kun huomattiin, että nämä veronkierron mah-
3



Pöytäkirjan asiakohta PTK 63/2019 vp
dollisuudet eivät mahdollista ainoastaan verojen välttelyä vaan myös todella vakavaa ri-
kollisuutta, rahanpesua ja muita pahoja ongelmia.

Vastuullisuuden ja rehellisyyden pitääkin kannattaa aina, ja järjestelmän läpinäkyvyys
ja avoimuus on kaikkien etu. On hyvä muistaa, kuten edustaja Saramokin korosti, että täl-
lainen laajamittainen verosuunnittelu ja optimointi vaatii sellaista osaamista, jota aika har-
valla pienemmällä yrityksellä tai varsinkaan tavallisella palkansaajalla on. Sen tähden täs-
tä oikeudenmukaisuudesta ja tiiviistä veropohjasta huolehtiminen on ennen kaikkea niiden
pienten, rehellisten, vastuullisten yritysten ja jokaisen tavallisen palkansaajan etu. Mitä
enemmän suuret yritykset ja kansainväliset sijoittajat pystyvät omaa verotustansa optimoi-
maan ja välttelemään, sitä raskaammaksi koituu tavallisten suomalaisten — tavallisten
pienten, rehellisten suomalaisten — yritysten verotaakka, ja se ei ole oikein. Se ei ole oi-
kein hyvinvointivaltion ylläpitämistä kohtaan, se ei ole oikein tässä maassa kasvavia lap-
sia kohtaan, eikä se ole oikein niitä tavallisia palkansaajia ja veronmaksajia kohtaan. Siksi
on huolehdittava siitä, että jokainen kantaa osansa hyvinvointivaltion rahoituksesta.

Kuten sanottua, jokainen tässä maassa toimiva yritys, jokainen tässä maassa toimiva si-
joittaja hyötyy siitä, että tämä on rauhallinen, vakaa, hyvinvoiva, korkean osaamistason
maa, ja sen tähden on oikein, että jokainen tässä maassa toimiva myös oman osansa veron-
maksusta kantaa, koska ilman sitä ei ole hyvinvointivaltiota, ei ole yhteiskuntarauhaa eikä
ole niitä palveluita, joilla tätä kaikkea pidetään yllä. Jatkossa on tosiaan syytä kiinnittää
huomiota siihen, että tämä on vasta alku ja että näiden uudistusten kautta edetään kohti en-
tistä tiiviimpää veropohjaa ja myös yksityishenkilöiden ja henkilöyhtiöiden verotuksen tii-
vistämistä. — Kiitos.

15.31 Pia Viitanen sd: Arvoisa puhemies! Kuten tässä on kuultu, kyseessä on tärkeä esi-
tys. Tämä on osaltaan veronkiertodirektiivin täytäntöönpanoa. Ensi vuoden alkuun men-
nessä nämä säädökset on meillä oltava, ja hyvä, että etenemme viimeistään nyt näissä tär-
keissä asioissa.

Eli tässä maastapoistumisverossahan on kyse nimenomaan siitä, että yrityksen varalli-
suuden siirrot maasta toiseen tulevat verotetuiksi. Se on meidän kaikkien etu, ja tietenkin
ne hyvät yleiset periaatteet veropohjan tiivistämisestä ja aggressiivisen verosuunnittelun
torjunnasta ovat mitä tärkeimpiä. Me jokainen tiedämme ne mittasuhteet, missä liikutaan
niin kotimaassa kuin maailmallakin siinä, että veroja jollakin tavalla vältellään ja pahim-
massa tapauksessa tietenkin kierretään, mutta ylipäätään tällaista aggressiivistyylistä ve-
rosuunnitteluakin on syytä kitkeä.

On hyvä, että Suomi on tässä nyt ottanut tällaisen, sanotaanko, toimeliaan linjan. On tär-
keää, että hallitusohjelma kiinnittää vakavaa huomiota näihin kysymyksiin. Tämä ei var-
masti sinänsä jää ainoaksi esitykseksi, vaan näistä on nyt paljon kirjauksia ja varmasti
myös jatkotoimia kaiken kaikkiaan seuraa. Mutta kun täälläkin viitattiin näihin hyvinvoin-
tiyhteiskuntamme rakenteisiin ja siihen asiaan, että me ihan oikeasti tarvitsemme rahaa
vanhustenhoivaan, lasten koulutukseen, varhaiskasvatukseen, köyhien ihmisten toimeen-
tuloon, kaikkeen tähän, niin juuri siksi on täysin oikein, että teemme täysillä työtä sen
eteen, että nimenomaisesti yhteiskunta saa ne verorahat, mitkä kaiken oikeudenmukaisuu-
den nimissä on sen saatavakin.

Tässä esityksessähän — kysymys on myös ikään kuin ennaltaehkäisystä — ei ole varsi-
naisia verotuottoja voitu arvioida, mutta kyllähän niitä näistä varmasti pystymme arvioi-
maan niin, että joka tapauksessa myönteiseen suuntaan mennään. Täällä mainittiin jo aiem-
4



Pöytäkirjan asiakohta PTK 63/2019 vp
min nämä pari kyseistä asiaa tämän esityksen sisällöstä, muun muassa se, että tämä ei kos-
ke henkilöyhtiöitä eikä sitten myöskään tässä vaiheessa tätä liikearvon siirtymistä, ja nämä
ovat varmasti sellaisia asioita, joista olemme ehkä jo tänään verojaostossa jotain kuulleet,
ja jatkamme siellä käsittelyä. Katsomme näitä yksityiskohtia läpi tarkemmin.

Puhemies! Myös minä haluan tässä puheenvuorossani muistuttaa, että hallitusohjelmas-
sahan on kirjaus siitä, että tämän lisäksi selvitetään arvonnousuveron mahdollisuus myös
yksityishenkilöille. Eli tämä on kirjattuna hallitusohjelmassa, ja huomaan ministerin nyök-
käävän siellä aitiossa, joten varmasti myös tämän selvittely on ministeriössä käynnissä,
mikä on sinänsä tärkeää. Sen verran ehkä voin sanoa, että meille demareillehan tämä ag-
gressiivisen verosuunnittelun torjunta on ollut jo vuosikausia hyvin tärkeä kysymys. Muis-
tan, kuinka jo aikanaan olin siitä tyytyväinen, että Jutta Urpilaisen aikaan myös Euroopan
unionissa [Puhemies koputtaa] otimme hyvin merkittäviä askeleita edelläkävijänä siinä,
että nostimme tätä verovälttely-, veroparatiisi- ja kaikkea tätä keskustelua esiin.

15.34 Matti Semi vas: Arvoisa puhemies! Tämä hallituksen esitys veronvälttelylaiksi on
ihan hyvä asia.

Tutkin tuota meidän hallitusohjelmaa ja katselin listausta meidän veropoliittisesta linja-
uksestamme, sitä mitenkä harmaata taloutta ruvetaan kitkemään poikkeen. Siinä on kaksi-
kymmentä eri kohtaa. Tämä on yksi niistä kohdista, ja siksi minä jäin miettimään, että
meillähän menetetään hirmu paljon rahaa verotuloina harmaan talouden kautta, on arvioitu
jopa miljardeissa sen menevän — niin paljon menetetään rahoja. Tämmöistä harmaata ta-
loutta harrastetaan aika paljon työmailla, mitä on koetettu lähteä kitkemään. Esimerkiksi
metalliteollisuudesta puhutaan paljon, että sieltä on löydetty semmoisia, jotka jättävät ve-
roja maksamatta ja kiertävät veroja. Alipalkkausta on ravintola- ja kuljetusalalla. Kuljetus-
alalla kabotaasiliikenne on tuonut omia veronkiertomahdollisuuksia, se, mitenkä siellä toi-
mitaan. Eli nämä hommat vaativat meiltä tietenkin viranomaissatsauksia.

Mutta se asia, mistä itse ajattelin käyttää tilaisuutta hyväkseni, kun veroista kerran pu-
hutaan: ajattelin kysyä ministeriltä siitä, kun sinne oli kirjattu, että myös laajennetaan tätä
veronumeron käyttöä. Missä vaiheessa aloitetaan tämän veronumeron käytön laajenta-
misoperaatiota järjestelemään?

15.36 Sari Essayah kd: Arvoisa puhemies! Tämä EU:n veronkierron estämistä koskeva
direktiivi on sinällänsä jatkumoa sille työlle, mitä esimerkiksi OECD:ssä on tehty tämän
BEPS-hankkeen yhteydessä, ja on äärimmäisen tärkeää, että kansainvälisesti pyritään tä-
hän veronkierron ja verovälttelyn estämiseen, ja ilman kansainvälistä yhteistyötä, muun
muassa hyvää tietojenvaihtoa, näissä hankkeissa ei kovin helposti päästä eteenpäin. Vielä
on tietysti aika vaikea arvioida, millä tavalla tämä veronkierron estämiseen liittyvä direk-
tiivi tulee Euroopan tasolla vaikuttamaan, koska monissa maissa ollaan siinä samassa ti-
lanteessa kuin Suomessa, että aika viime tipassa ollaan direktiiviä laittamassa käytäntöön.

Mutta ehkä muutamia sellaisia ajatuksia, mitä tästä nopealla lukemisella nousi esille.
Kuitenkaan tässä esimerkiksi näihin konsernien sisäisiin siirtoihin ei käsittääkseni varsi-
naisesti olla puuttumassa muuten kuin sellaisissa tilanteissa, jolloin tämän siirron johdosta
Suomella ei ole enää verotusoikeutta tässä uudessa sijoittautumisvaltiossa. Meillä on
myöskin ollut paljon keskustelua tästä korkojen vähennysoikeudesta nimenomaan konser-
nin sisäisissä lainoissa sekä myöskin näissä sisäisissä laskutuksissa, jotka käsittääkseni
ovat kuitenkin tällä hetkellä tällaisessa verosuunnittelussa — ja jopa verovälttelyssä — nii-
5



Pöytäkirjan asiakohta PTK 63/2019 vp
tä kaikkein tehokkaimpia keinoja, joilla pystytään siirtämään verotettavaa tuloa konsernin
sisällä joko sellaiseen maahan, jossa on hyvin vähäistä verotusta, tai kenties jopa sitten näi-
hin niin sanottuihin veroparatiisimaihin. Olisinkin ministeriltä halunnut kysyä vielä siitä,
pystytäänkö tällä nyt tosiasiallisesti näihin konsernien sisäisiin järjestelyihin puuttumaan
vai onko tämä sitten ainoastaan niissä tilanteissa, joissa Suomen verotusoikeus ei näihin
kyseisiin varoihin tule ulottumaan.

Ja todellakin täytyy toivoa, että nimenomaan kansainvälisesti tässä saadaan nyt ryhtilii-
kettä aikaiseksi, koska kyllähän tämä on, jos ajatellaan vaikka EU:n sisälläkin, valtavan
suuri verokilpailutilanne EU-maitten välillä, mutta myöskin, kun ajatellaan EU:ta alueena,
jossa kuitenkin pyritään monissa maissa verotuksellisesti hyvinvointivaltiota ylläpitä-
mään, tämä aiheuttaa sen, että menetämme jatkuvasti niitä verotuloja, jotka kuuluisivat ky-
seisille jäsenvaltioille.

15.38 Pauli Kiuru kok: Arvoisa herra puhemies! Harmaa talous ja veronkierto pienentä-
vät yhteiskunnan saamia verotuottoja ja aiheuttavat epäreilun kilpailutilanteen yritysten
välille. Harmaan talouden ja veronkierron vastustaminen kaikilla mahdollisilla keinoilla
on lähellä sydäntäni. Verot pitää maksaa, välistävetoja en mielelläni katsele.

Ministerille esitin viime viikolla kysymyksen, ja positiivisen asenteen otitte siihen, po-
sitiivisesti vastasitte. YTJ-järjestelmässä on kehittämiskohteita. Avaamalla sitä enemmän
voitaisiin tarttua vielä tiukemmin harmaaseen talouteen, ja kun hallitusohjelmassakin on
parikymmentä miljoona euroa harmaan talouden torjuntaan, niin kertaan vielä: olihan niin,
että tämä YTJ-järjestelmän päivittäminen ja laajentaminen on agendallanne, on ohjelmas-
sanne? Ymmärtääkseni 3—4 miljoonaa euroa riittää valmiin hankkeen toteuttamiseen, ja
se raha voitaisiin ymmärtääkseni ottaa siitä 20 miljoonasta, mikä hallitusohjelmassa on
merkattu harmaan talouden vastaiseen työhön.

Toinen kysymys koskee — kun tässä veroista puhutaan — yhteisöveron tuottoa. Kun ta-
lousarviokirjaa katsoo, niin se on ollut jatkuvassa kasvussa, ja sitähän 2013 taidettiin vii-
meksi laskea — sitä on useamman kerran laskettu. Kun veroa on laskettu, niin yllätys yl-
lätys, verotuotto on kasvanut. Miten ministeri näkee sen, voisiko tässä olla joitain tulevia
askeleita eteenpäin ja voisiko sillä olla kannustavia tekijöitä yritysten haluun pysyä Suo-
messa, työllistää ja kasvaa, jotta saavutettaisiin se 75 prosenttia työllisyydessä?

15.41 Esko Kiviranta kesk: Arvoisa puhemies! Minusta tämä nyt esillä oleva hallituksen
esitys on erinomainen ja täyttää direktiivin vaatimukset tässä vaiheessa. Minusta oli turha
ottaa mukaan tätä liikearvoa, erittäin vaikeasti määriteltävää asiaa, samoin kuin henkilöyh-
tiöitä. Olen tyytyväinen tähän hallituksen esitykseen.

Pyysin tätä puheenvuoroa sen vuoksi, että täällä on esitetty parissa puheenvuorossa aja-
tuksia siitä, että otettaisiin käyttöön tuollainen luonnollisen henkilön exit-vero. Siitähän on
hallitusohjelman liitteessä 5 maininta, jonka mukaan selvitetään, onko mahdollista ottaa
käyttöön veromallia, joka estää ulkomailla asuvien Suomessa verovelvollisina olleiden
myynteihin, lahjoihin ja perintöihin liittyvien verojen välttämisen. Mielestäni voidaan pe-
rustellusti poliittiselta kannalta kysyä, onko asianmukaista, että Suomella olisi jokin ehdo-
ton oikeus kohdistaa veroja henkilön omaisuuteen sen jälkeen, kun hän on muuttanut pois
Suomesta. Uskon itse enemmän filosofiaan, jossa lähdetään siitä, että Suomen tulee olla
verotuksen osalta ja muutoinkin valtio, josta ihmiset eivät halua muuttaa pois. Mielestäni
6



Pöytäkirjan asiakohta PTK 63/2019 vp
arvonnousuverossa on vääjäämättä Suomesta poismuuton rankaisemisen sävy, eikä tämä
sovi yhteiskuntamalliimme, jonka lähtökohtana on yksilön vapaus toteuttaa itseään.

Arvonnousuveroon liittyy poliittisen aspektin ohella monia käytännön ongelmia. Käy-
tännössähän vero tarkoittaisi sitä, että jos henkilö muuttaa pois Suomesta, hänelle lasket-
taisiin vero esimerkiksi Suomessa asumisen aikana ostettujen osakkeiden arvonnousun pe-
rusteella, vaikka henkilö ei ole myynyt osakkeita. Tällaisen arvonnousun euromäärän mää-
rittäminen ei ole välttämättä kaikkien omaisuuserien kohdalla yksinkertaista. Helppoa se
on lähinnä pörssiosakkeiden kohdalla, koska niillä on selvä markkinahinta.

EU-tuomioistuimen oikeuskäytännön mukaan arvonnousuveroa ei saa periä ennen kuin
arvonnousu on realisoitu omaisuus myymällä. Suomesta poismuuton ja arvonnousun rea-
lisoitumisen eli omaisuuden myynnin välinen aika voi olla vaikkapa kymmeniä vuosia.
Poismuuton ja myynnin välisenä aikana omaisuuden arvo on voinut laskea, ja EU-tuomio-
istuimen mukaan tämä arvonlasku tulee huomioida veron lopullista määrää laskettaessa.
Normaalisti Suomen solmimissa verosopimuksissa myyntivoittoja saa verottaa vain hen-
kilön asuinvaltio. Kun henkilö siis muuttaa pois Suomesta, Suomen oikeus verottaa hänen
omaisuudestaan saamiaan myyntivoittoja katkeaa. On kyseenalaista, sallisivatko muut val-
tiot sen, että Suomi verottaisi esimerkiksi vuosikymmeniä poismuuton jälkeen omaisuu-
den myynnin yhteydessä realisoituneen arvonnousun. Uusi asuinvaltio [Puhemies koput-
taa] ei välttämättä huomioisi tätä Suomeen maksettavaa veroa periessään oman lainsäädän-
tönsä mukaista myyntivoittoveroa, mikä johtaisi ankaraan kaksinkertaiseen verotukseen.

15.44 Paavo Arhinmäki vas: Arvoisa puhemies! Tässä salissa puhutaan paljon veroista,
erityisesti silloin, kun veroja joudutaan korottomaan, jotta pystytään huolehtimaan meidän
hyvinvointivaltiosta, koulutuksesta, palveluista, sosiaaliturvasta. Kukaan meistä ei var-
maan mielellään veroja korota. Liian usein niissä keskusteluissa jää vähälle se, että itse
asiassa meidän ei tarvitsisi korottaa yhtään veroja, pikemminkin voisimme keventää esi-
merkiksi pieni- ja keskituloisten verotusta entistä enemmän ja huolehtia nykyistä parem-
min yhteiskunnallisista palveluista, jos kaikki maksaisivat oikein ja reilusti verot sen mu-
kaan kuin pitää maksaa.

Harmaa talous on syöpä, joka syö suomalaista yhteiskuntaa — se, että rikollisesti jäte-
tään veroja maksamatta. Mutta paljon veroja jätetään myös maksamatta laillisesti tai sel-
laisella harmaalla alueella, jolla veroja vältellään nimenomaan laillisesti, käytetään erilai-
sia verojuristeja, -osaajia, isoja rahoja siihen, että ei tarvitse maksaa veroja. Pienituloinen
tai keskituloinen työssäkäyvä ihminen tai eläkeläinen maksaa joka eurostaan ja sentistään
veroa, aivan oikein, niin kuin pitääkin. Siksi tuntuu hullulta, että monissa tilanteissa ne,
joilla on kaikkein eniten, maksavat suhteessa kaikkein vähiten juuri sen vuoksi, että heillä
on varaa ja mahdollisuus käyttää erilaisia eksperttejä, jotka etsivät verotuksesta porsaan-
reikiä. Tähän puuttumisen luulisi olevan ja varmasti onkin lähes koko tämän salin tavoit-
teena. Näissä asioissa monesti olemme vähän perässähiihtäjiä siinä mielessä, että kun yksi
porsaanreikä tukitaan, niin seuraava jo keksitään.

Suurimmasta osasta asioita pitää päättää kansallisesti. Me tiedämme lähellä parhaiten,
mistä asioista pitää päättää, mutta sitten on asioita, ongelmia, jotka ylittävät rajan, ja niihin
tarvitaan rajat ylittäviä ratkaisuja. Tällainen verokilpailu kohti pohjaa, se että kikkaillaan
eri maiden eri verotasoilla, siirretään tuloja, näytetään niitä niissä maissa, joissa veroja pe-
ritään huomattavasti vähemmin tai ei lainkaan, käytetään veroparatiiseja hyväksi — siihen
tarvitaan yhteisiä toimia.
7



Pöytäkirjan asiakohta PTK 63/2019 vp
Tästä exit-verosta, jota nyt direktiivin kautta tuodaan, olemme puhuneet vuosikausia.
Vasemmisto on nostanut sitä esille, ja muistan, miten uusliberaalipiireissä sille naureskel-
tiin ja sanottiin, että haluamme estää yrityksiä poistumasta Suomesta. Ei siitä ole kysymys.
Kysymys on siitä, että verot pitää reilusti maksaa siellä, missä tulos tehdään. Samasta pu-
humme monien yritysten kohdalla, jotka ottavat konsernin sisäisiä lainoja eivätkä näytä tu-
lostaan Suomessa, esimerkiksi terveydenhoidon, [Puhemies koputtaa] sosiaalipalveluiden
puolella, vaan verot maksetaan matalamman verotuksen maihin. On hyvä, että tämä asia
etenee, ja tämä on työ, jota meidän pitää jatkuvasti tehdä, kerätä verot oikein, jotta me pys-
tymme huolehtimaan tämän yhteiskunnan palveluista.

15.47 Jussi Saramo vas: Arvoisa puheenjohtaja! Edustaja Essayah nosti esiin konsernien
sisäiset siirrot, ja todellakin siinä on yksi pahimpia aggressiivisen verosuunnittelun ja ve-
ronkierron elementtejä. Arvonnousuvero kuitenkin koskee vain oikeushenkilön sisäisiä va-
rallisuuden siirtoja, ja sen takia konsernin sisäiset siirrot esimerkiksi tytäryhtiöiden välillä
ovat jo verotuksen piirissä ja niihin pitäisi soveltaa markkinaehtoperiaatteen mukaista hin-
noittelua. Valitettavasti näin ei ole, ja siksi olenkin todella tyytyväinen, että hallitusohjel-
massa on sitouduttu sekä kansallisesti että EU-tasolla tukkimaan verovuodot. Se ei todella
ole tämän arvonnousuveron asia, mutta luotan ministeriin, että myös konsernin sisäiset ve-
ronkiertoporsaanreiät tukitaan.

Edustaja Kivirannan filosofinen puheenvuoro voisi olla perusteltu, mikäli veroja mak-
settaisiin vuosittain ilman erilaisia verosuunnittelun keinoja, esimerkiksi vakuutuskuoria.
On kohtuutonta ajatella, että muuttamalla maasta toiseen voisi osa porukkaa jättää koko-
naan verot maksamatta. Tavallinen eläkeläinen ja tavallinen työntekijä kyllä maksavat ve-
ronsa — miksi perijät ja muut omistuksillaan elävät voisivat välttää verotuksen vain muut-
tamalla maasta toiseen? Kyllä heidänkin pitää maksaa oma osuutensa meidän yhteiskun-
nallemme. Kuten puheenvuorossani nostin esiin, länsimaissa kyllä laajasti nämä yksityis-
henkilöiden maastapoistumisverot ovat käytössä. Kyllä Suomessa on minusta vähän epäi-
sänmaallinen verojärjestelmä, kun meillä tämmöinen veronkierto on mahdollistettu.

Puhemies Matti Vanhanen: Asialle varatun ajan puitteissa myönnän vielä pyydetyt pu-
heenvuorot, edustajat Viitanen ja Essayah, ja sitten ministerille, jos hän haluaa lopussa
käyttää puheenvuoron.

15.49 Pia Viitanen sd: Arvoisa herra puhemies! Tähän samaan aihealueeseen tietenkin
kuuluvat juuri nämä, mitä äsken täällä salissa on esiin noussut. Eli meillähän on monia ta-
poja, millä pystytään veroja suunnittelemaan ja järjestelemään, tekemään sellaisia käytän-
töjä, millä joko veroprosentit minimalisoituvat tai vältetään tietyissä tapauksissa kokonaan
veronmaksu. Vaikka on hyvä, että viime kaudella saatiin esimerkiksi vakuutuskuoriin tiet-
tyä tiukkuutta lisää, niin sinnehän vieläkin jäi aukkoja, jotka koskevat esimerkiksi tilantei-
ta, joilla veronmaksulta voidaan välttyä, jos muutetaan ulkomaille ja niin poispäin. Eli kyl-
lähän tässä perkaamisen varaa on kovin laajastikin.

Mielestäni, puhemies, oli hyvä, kun vietimme viime viikolla veroviikkoa maanantain
veropäivän seurauksena, että mediassahan aika laajasti keskusteltiin näistä ongelmista. Mi-
nusta on jopa tarpeellista se, että kansalaisyhteiskunnassa ja mediassa käydään laajaa kes-
kustelua esimerkiksi juuri tämänkaltaisista verojärjestelyistä ja siitä, kuinka paljon niiden
8



Pöytäkirjan asiakohta PTK 63/2019 vp
kautta jää itse asiassa paljon sellaista omaisuutta, tuloa verottamatta, joka ei sitten näy esi-
merkiksi veronmaksutilastoissa, koska niistä ei ylipäätään makseta veroa.

Puhemies! Tästä sain ehkä sellaisen pienen tilaisuuden kysyä, kun täällä on ministerille
muutamia kysymyksiä esitetty: Veropäivänähän suuri keskustelu tuli myös verotietojen
julkisuudesta. Mielestäni ei ollut hyvä asia, että Verohallinto oli ottanut sen tulkinnan, ve-
doten näihin tietosuojamääräyksiin, että yli 100 000:n tulot voisi sitten jättää pois medialle
annettavista listoista. Seurasin asiaa hyvin tiiviisti ja huomasin, että nyt oikeuskansleri sit-
ten ei tätä asiaa ottanut tutkittavakseen sinänsä. Mutta tässä on se vaara, että jos tämä nyt
oikeuskäytänteiden kautta alkaa vasta ratketa, se venyy, ja nythän kävi niin, että esimer-
kiksi kun julkisuudessa yleistyi tämä tieto, että nyt voi pyytää, että yli 100 000:n verotet-
tavat tulot eivät olisi julkisessa listauksessa, niin kahdessa päivässä näiden vaatimusten
määrä listalta poistamisesta nousi 100:sta 231:een, minkä seurauksena on hyvin ennalta ar-
vattavaa, että sitten ensi vuonna vastaavassa tilanteessa, vastaavalla tulkinnalla, puhutaan
jo tuhansista. Silloinhan voimme puhua perustellusti tilanteesta, että aidosti meidän vero-
tietomme eivät — kuten vanhan käytännön mukaan — olekaan enää julkisia ja avoimia.
Tämä ei ole nyt tämän päivän puheenaiheena, mutta herätän tämän kysymyksen, jotta mi-
nisteri ehkä voi sitten omalta osaltaan kommentoida.

15.52 Sari Essayah kd: Arvoisa puhemies! Edustaja Saramo tässä komppasi puheenvuo-
roani ja todellakin nosti esille myöskin nämä sisäisen hinnoittelun ongelmat ja konsernin
sisällä tapahtuvan verosuunnittelun. Muistelen, että kun aikoinaan luin tuon Aarresaaret-
kirjan — en sitä lapsuuteni seikkailukirjaa vaan tämän verovälttelyyn liittyvän Aarresaa-
ret-kirjan — niin siinä oli yritysesimerkkejä: siis tällainen tavallinen kuulakärkikynä oli
yrityksen sisäisesti hinnoiteltu 3 000 eurolla. Voitte kuvitella, minkälaisia omaisuudensiir-
toja voidaan ikään kuin ”laillisesti” tehdä siellä yrityksen sisällä silloin, kun halutaan väl-
tellä veroja ja saada niitä mahdollisimman pieniksi. Sen tähden myöskin tämä konsernin si-
säisiin laskutushintoihin, niitten läpinäkyvyyteen, puuttuminen olisi äärimmäisen tärkeää,
ja sitten on tämä korkovähennysoikeus, jota Suomessa tosin on jo jonkun verran pyritty ra-
jaamaan mutta ei kaikilta osin. Nämä ovat ehkä niitä kaikkein suurimpia tapoja, millä voi-
daan tätä verovälttelyä tehdä.

Myöskin valtion tukisäännösten perkaaminen EU-tasolla on sellainen, joka vaikuttaa
siihen verotettavaan tuloon. Se on mielestäni kanssa tärkeää silloin, kun mietitään EU:n si-
sällä esimerkiksi oikeudenmukaisuutta ja sitä, mikä mahdollisesti vaikuttaa esimerkiksi
vaikkapa yritysverotuksen tasoon. Tässä kyllä tietyt EU-jäsenmaat ihan selkeästi kiertävät
näitä säännöksiä. Toisille nämä valtiontukisäännökset tuntuvat olevan tiukempia kuin toi-
sille.

Ihan tässä viimeisenä vielä nostan esille, että kristillisdemokraattien vaihtoehtobudjetis-
sa haluttaisiin valtion tulopuolta olla sitä kautta lisäämässä, että 50 miljoonaa tästä kauppa-
alusten viihdemerenkulkuun suunnatusta tuesta joutaisi pois, koska se on sitten sitä taval-
lisen kansalaisen verovälttelyä. Kun sitä viinarallia harrastetaan tuosta Itämeren poikki,
niin kyllähän se on omanlaistansa verovälttelyä myöskin. Siinä mielessä — vaikka nämä
muut ovat totta kai niitä suuruusluokaltaan merkittäviä ja tärkeitä — ymmärrämme, että jo-
kainen siellä omassa arkipäivässään saattaa myös tehdä niitä ratkaisuja, joilla pyrkii tietyn-
laiseen verovälttelyyn.
9



Pöytäkirjan asiakohta PTK 63/2019 vp
15.54 Valtiovarainministeri Mika Lintilä: Arvoisa puhemies! Muutamia nopeasti. —
Ensinnäkin edustaja Essayahille: Onnea ja menestystä miehistötuen poisvetämiselle. Se on
nimittäin TESeihin sidottu, ja veikkaan, että jokainen Suomen satama pysähtyisi sen jäl-
keen.

Ensinnäkin tähän yleiskeskusteluun ihan muutama huomio: Ensinnäkin pitää muistaa
se, että meillä on oikeuskäytänteissä jo tällä hetkellä olemassa kansallisia keinoja ottaa ve-
ronkierto kiinni — ettemme me olleet ihan tyhjillä merillä. Ja sitten se, että tässä on aika
sujuvasti puhuttu harmaasta taloudesta ja veronkierrosta. Tämä itse asiassa on verosuun-
nittelua koskeva, koska nythän ei puhuta tuoton verotuksesta vaan arvon verotuksesta, ja
tämä on verosuunnitteluun liittyvä. Sitten saman tien kannattaa muistaa se, että kansainvä-
lisesti vertailtuna meidän verovaje on erittäin pieni. Tässä keskustelussa nyt pikkuisen tuli
se kuva, että on oltu ihan hunningolla, mutta emme me nyt ihan hunningolla ole olleet, kyl-
lä me aika hyvin olemme vielä tätä hoitaneet, mutta petrattavaa on, ja sen takia me olemme
nimenomaan sitoutuneet näihin kansainvälisiin toimiin ja siihen, mikä tässäkin tulee. Eli
tämä ihan muistutuksena vain. On arvioitu, että näitä on muutamia tapauksia vuodessa, eli
ei puhuta mistään massaverotuksesta, joka lähtee täällä liikkeelle.

Sitten niihin kysymyksiin, mitä oli.
Täällä oli kysymys veronumeroista telakoille. Selvitys on ensi vuoden aikana. Eli se tu-

lee.
Sitten konsernien osalta korot tiukentuvat ensi vuoden alusta, eli siellä tulee tiukempaa,

ja sitten katsotaan tietysti nyt tämä, mitä tässä tapahtuu, ja arvioidaan, onko näissä riittä-
västi, arvioidaan tilanne. Ja itse asiassa konserniverotuksen osalta minulla on työryhmä
lähtemässä liikkeelle. Eli kyllä minä arvioin tuota kokonaisuutta.

No, YTJ:n osalta: Se on hallitusohjelmassa, mutta se ei sinällänsä VM:ää sillä lailla kos-
ke, koska meillä ne verotustiedot ovat siellä jo olemassa.

Se, mitä edustaja Kiuru sanoi liittyen näihin verotuksellisiin keinoihin: meillä on tulos-
sa tuplapoistot, joilla nimenomaan haetaan nyt sitä dynaamisuutta verotukseen.

Sitten se, mikä täällä tuli oikeastaan useampaan kertaan, tämä henkilöiden arvonnousun
verotus: Se selvitetään vuonna 2020 eli ensi vuonna. Se olisi mahdollista sitten 2021 tuoda.

Sitten verojen julkisuuteen. Nämä tapaukset, mitä on ollut, ovat ihan puhtaasti viran-
omaisratkaisuja. En ole sitä oikeuskanslerin päätöstä nähnyt enkä ole kerennyt perehtyä
siihen. Olin viime viikonlopun Brysselissä euro- ja Ecofin-kokouksessa.

Keskustelu päättyi.

Asia lähetettiin valtiovarainvaliokuntaan.
10


	7
	15.17
	15.20
	15.25
	15.31
	15.34
	15.36
	15.38
	15.41
	15.44
	15.47
	15.49
	15.52
	15.54


