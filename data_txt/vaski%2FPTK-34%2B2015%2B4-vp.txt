















































DEM69EB.tmpSave.xml


Pöytäkirjan asiakohta PTK 34/2015 vp
Pöytäkirjan asiakohta 

PTK 34/2015 vp

Täysistunto

Keskiviikko 16.9.2015 klo 14.01—15.02

4. Valtiontalouden tarkastusviraston erilliskertomus eduskunnalle: Finanssipolitiikan val-
vonnan raportti 2015

Kertomus K 17/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään tarkastusvaliokuntaan.

Keskustelu

14.18 Lea Mäkipää ps: Arvoisa puhemies! (Hälinää — Puhemies koputtaa) Valtionta-
louden tarkastusvirasto pitää hyvänä, että hallitusohjelmassa ei ole kahden edellisen vaali-
kauden tapaan tavoiteltu ennusteita nopeampaa kasvua vaan pohjaksi on otettu arvio julki-
sen talouden kestävyysvajeesta. Tämä on realistista ja kertoo vaikutukset, mikäli toimen-
piteisiin julkisen talouden sopeuttamiseksi ei ryhdytä.

Toisaalta talousnäkymät ovat hyvin epävarmat, ja näin ollen ei pidä tuijottaa pelkkiin lu-
kuihin ja laskelmiin. Tarvitaan tarkkaa seurantaa ja tarvittaessa uusia päätöksiä. On selvää,
että velkaantuminen on taitettava ja kaikkien on osallistuttava talkoisiin, mutta sopeutta-
misen vaikutukset eivät saa liiaksi heikentää jo valmiiksi heikommassa asemassa olevien
kansalaisten olosuhteita.

Myöskin isoissa rakenteellisissa muutoksissa, kuten sote-uudistuksessa ja kuntien tehtä-
vien vähentämisessä, tulee mennä lähtökohtaisesti kuntalainen edellä. Vaikka talouden tila
on vakava, kuntalaisten lähipalvelut on turvattava ja pidettävä huoli, että myös ihmiset, jot-
ka eivät itse pysty pitämään puoliaan, saavat inhimillisen kohtelun ja riittävän toimeentu-
lon.

Välittömien sopeuttamistoimien lisäksi hallitus aikoo toteuttaa rakenteellisia uudistuk-
sia. Sote-uudistuksen 3 miljardin lisäksi tähän sisältyy 1 miljardilla sekä kuntien tehtävien
että tehtävien toteuttamista ohjaavien velvoitteiden vähentämistä. Tätä nyt kunnissa mieti-
tään, mistä siellä voidaan palveluita ja tehtäviä karsia. Vai tavoitellaanko sote-uudistuksen
rinnalla rakenneuudistusta, jolla siirretään kunnalta muitakin tehtäviä ja velvoitteita suu-
remmalle aluehallinnolle, jolloin samalla siirretään päätösvalta pois kunnilta? Onko tällai-
nen odotettavissa, ja jos on, niin miten huolehditaan kuntademokratian toteutumisesta?

Nyt hallitusohjelmassa edellytetään, että ministeriössä laaditut ehdotukset tehtävien vä-
hentämisestä ovat yksilöityjä ja perusteltuja sekä sisältävät konkreettiset toimenpiteet.
Näitä esityksiä konkreettisista toimenpiteistä ei yrityksistä huolimatta viime vaalikaudella
saatu esille. Nyt olisi hyvä tuoda esityksiä, jotta voidaan arvioida niiden mahdollisuuksia
toteutua. Samoin edellytetään, että ennen lakiesitysten antamista ja toimeenpanoa uudis-
 Tarkistettu
4.0



Pöytäkirjan asiakohta PTK 34/2015 vp
tuksilla tavoitellut kestävyysvajevaikutukset tulee arvioida. Tämä on kaikkien kannalta
erittäin tärkeä asia.

Arvoisa puhemies! Lopuksi vielä sanoisin, että tarkastusvirasto on kiinnittänyt huomio-
ta yksityisten investointien matalaan tasoon. Jokainenhan meistä toivoo, että investoinnit
lähtisivät liikkeelle, mutta tilanne on tällä hetkellä odottava, ehkä jopa hälyttävä, koska
teollisuustuotantoa siirtyy jatkuvasti ulkomaille. Päättäjiltä ja yrityksiltä vaaditaan nyt vii-
sautta, jotta löydämme maahamme kasvu- ja investointimahdollisuuksia, joiden kautta
saamme sadoilletuhansille työttömille työpaikkoja, ja jotta jokaisella ikään katsomatta oli-
si tulevaisuudessakin turvallinen elämä.

14.22 Peter Östman kd: Arvoisa rouva puhemies! Taloustilanne on heikompi kuin mitä
loppuvuodesta 2014 sekä talvella 2015 ennakoitiin. Osoituksena tästä on muun muassa
EU:n toiminnasta tehdyssä sopimuksessa julkisen talouden alijäämälle asetetun 3 prosen-
tin rajan rikkoutuminen vuonna 2014. Tätä ei kyetty ennakoimaan valtiovarainministeri-
ön, Suomen Pankin eikä Euroopan komission vuoden 2014 lopun ennusteissa. Alijäämä-
säännön rikkoutuminen oli seurausta etenkin menojen kasvusta, mutta myös tulot ovat jää-
neet ennakoitua pienemmiksi. Tässä yhteydessä on huomattava, että myös sosiaaliturvara-
hastojen menot kasvoivat.

Arvoisa rouva puhemies! Suomen taloudessa on tarve merkittäville rakenteellisille uu-
distuksille. Edellinen hallitus otti käyttöön julkisen talouden suunnitelman, ja se oli kristil-
lisdemokraattien mielestä erittäin tarpeellinen ja kauaskantoinen uudistus. Tämä tarkoittaa
käytännössä, että julkista taloutta tarkastellaan kokonaisuutena eli kuntatalous ja valtion-
talous ovat mukana samassa tarkastuksessa. Valtioneuvosto hyväksyi huhtikuun alussa jul-
kisen talouden suunnitelman vuosille 2016—2019. Suunnitelma oli edellisen vaalikauden
viimeinen niin sanottu tekninen julkisen talouden suunnitelma, eikä se siten sisältänyt enää
uusia päätöksiä, mikä sinällään oli valitettavaa, koska olisimme jo viime kaudella kipeästi
tarvinneet rakenteellisia uudistuksia. Edellisen vaalikauden hallituksen rakennepoliittisen
ohjelman toimeenpano olisi toteutuessaan edesauttanut julkisen talouden vakauttamista ja
tukenut myös EU-sääntöjen noudattamista. Uudistukset vaikuttavat vasta pitkällä aikavä-
lillä, joten toimeenpano vaalikauden lopussa ei olisi enää muuttanut havaittua vuoden 2014
alijäämän kehitystä.

Arvoisa rouva puhemies! Tätä silmällä pitäen pidämme äärimmäisen tärkeänä, että hal-
litus ja eduskunta kykenevät viemään läpi tarvittavia uudistuksia tällä kaudella. Näin totesi
myös IMF eilen antamassaan raportissaan, missä he painottivat, että julkisen talouden ta-
sapainottamisessa painopisteen pitäisi olla ensisijaisesti pitkän aikavälin paineissa, kuten
terveys- ja sosiaalipalvelujen uudistuksissa.

14.26 Anne Kalmari kesk: Arvoisa rouva puhemies! Valtiontalouden tarkastusvirasto
antoi myönteisen palautteen tämän hallituksen toiminnasta, sen johtajuudesta ja sen mää-
rätietoisuudesta sekä valtiontalouden tasapainottamiseksi että myös uudistusten eteenpäin-
viemiseksi. Valtiontalouden tarkastusvirasto nosti tässä raportissaan hyvin korkealle sijal-
le sen, että vakaus- ja kasvusopimus on myös Suomen osalta nyt rikottu. Se, mistä moitim-
me eteläisen Euroopan maita, on Suomen osaltakin nyt ikään kuin sellaisessa kulminaa-
tiopisteessä, että toimia on tehtävä, ja siksi on tärkeää, että vaikka saamme kritiikkiä aina
siltä sektorilta, mihin mitkäkin uudistukset tai leikkaukset kohdistuvat, niin pystymme nii-
2



Pöytäkirjan asiakohta PTK 34/2015 vp
tä tekemään. Kohteena ovat kaikki suomalaiset ryhmät iästä tai asuinpaikasta tai tulonmuo-
dostuksesta riippumatta.

Julkisen talouden alijäämä on yli miinus 3 prosenttia bruttokansantuotteesta, ja julkisen
talouden velka on ylittämässä sen 60 prosenttia, joittenkin kriteereitten mukaan jo ylittä-
nytkin, joten meidän on pakko tehdä niitä toimia itse, niin että saamme jatkossakin päättää
omista asioistamme eikä kukaan tule meidän asioistamme sitten ulkopuolelta päättämään.
Tehtävä ei tule olemaan helppo, ja toivoisin oppositiolta myös ymmärtämystä, sillä luulen,
että silläkin puolella tiedetään ihan oikeasti, missä mennään ja ollaan, ja edellinenkin hal-
litus joutui jo kovia päätöksiä tekemään. (Puhemies koputtaa) Luulen, että Suomea ei saa-
da nousuun, ellemme tee sitä yhteistyössä.

14.28 Riitta Myller sd (vastauspuheenvuoro): Arvoisa puhemies! Otin tässä myöskin
varsinaisen puheenvuoron, eli varmaan se 2 minuuttia on sitten aikaa.

Tässä tarkastusviraston raportissa todetaan, että vakaus- ja kasvusopimuksen korjaava
osa ja sen toteutuminen riippuu hyvin pitkälle siitä, miten työllisyys ja kasvu kehittyy. Li-
sääntyvä työllisyys tuo kustannuksia, ja niihin voidaan käydä kiinni vain sillä, että saadaan
uusia työpaikkoja. Nyt olisikin äärimmäisen tärkeätä, että vaikka tässä katsotaan taakse-
päin, niin me ymmärrämme sen, että edessäpäin ovat ne kysymykset, miten vastaamme
työllisyyden haasteisiin, koska se on ainut keino saada Suomen talous nousuun, saada ve-
rotuloja ja tällä tavalla välttää se, että tässä budjettitasapainossa (Puhemies koputtaa) ei
mennä huonoon suuntaan vaan pysytään niillä...

Puhemies Maria Lohela: Edustaja Myller, nyt on se vastauspuheenvuoro mennyt, se 2
minuuttia tulee sitten myöhemmin.

Aha, kiitos.

14.29 Eero Heinäluoma sd: Arvoisa puhemies! Nyt esillä oleva Valtiontalouden tarkas-
tusviraston erilliskertomus on erinomaisen tärkeä perusasiakirja sen ymmärtämiseksi, mitä
julkisessa taloudessa tapahtuu, miten sitä valvotaan ja mitkä ovat sitten uuteen EU-järjes-
telmään liittyvät sitoumuksemme.

Tämä raportti hyvin kuvaa sen kehikon, jossa päätöksiä tehdään, ja samalla se tulee tah-
tomattaan kuvanneeksi myös tämän kehikon ongelmat. Kehikko on erinomaisen hyvä olo-
suhteissa, joissa talous kasvaa ja julkinen talous on terve. Tässä mukana olevat Euroopan
unionin valvontajärjestelmät osaltaan pitävät siitä huolta, että siitä terveestä kasvu-urasta
ei pääse pois, ilman että se tulee riittävällä tarkkuudella noteerattua ja joutuu omaa toimin-
taansa selittämään muille maille ja näiden kollegoille.

Sitten: Tämä vastaa erittäin huonosti siihen kysymykseen, että kun ollaan vaikeuksissa,
niin mitäs sitten tehdään. Tässä kehikossa, joka hyvin käy ilmi, on tämmöinen saksalainen
kuriajattelu taustalla, että pannaan pykäliä riittävä määrä, ja kun ne pykälät ovat olemassa,
niin sitten julkinen talous tulee kohdallensa. Tämä ei kuitenkaan vastaa siihen kysymyk-
seen, mitkä ovat nämä kustannukset, kun tätä kuria käytetään, ja kuinka syvälle joudutaan
menemään, kun näitä kovia päätöksiä alijäämien kuromiseksi tehdään. Tästä olemme saa-
neet pitkään hyvin valitettavia esimerkkejä erityisesti Kreikan tapauksesta.

Tätä kautta tullaan siihen näkökohtaan — jonka edustaja Myller aiheellisesti ja oikein
nosti esille — joka on kasvun näkymä. Julkisen talouden menestyksen ehto on kuitenkin
3



Pöytäkirjan asiakohta PTK 34/2015 vp
toimiva talous, terve talouskasvu, korkea työllisyysaste, työllisyyden paraneminen vai-
keuksissa ja kaikki politiikka, mikä tähän liittyy. Tältä osin tämä viraston kertomus ei tie-
tenkään anna minkäänlaista osviittaa siitä, mitä pitäisi tehdä. Se antaa sen mekaanisen ke-
hikon, miten alijäämiä niiden eri muodoissa, ovat ne sitten rakenteellisia tai budjettitalou-
teen liittyviä, arvioidaan ja missä vaiheessa erilaiset sanktiomahdollisuudet käynnistyvät ja
millaisia selvityksiä joudutaan antamaan. Mutta sitä kysymystä tämä ei ratkaise, miten toi-
mia kasvun käynnistämiseksi, eikä tämä raportti edes tunnusta sitä, että eräin osin nämä
julkisen talouden alijäämärajoitteet ja nämä menettelyt voivat olla ongelmallisia kasvun ai-
kaansaannin kannalta: joudutaan kuristamaan niin paljon, että se myöhentää kasvun mah-
dollisuuksia.

Kun edustaja Kalmari oli tässä huolissaan tästä tilanteesta ja toi sen ajankohtaiseen po-
liittiseen keskusteluun, niin täytyy kuitenkin sanoa niin, että onneksi kaikkia näitä keskus-
tan viime vaihtoehtobudjetin esityksiä — ja niitä lausumia, joiden puolesta äänestitte vielä
viime joulukuussa — ei toteutettu, koska tämä alijäämä tietenkin olisi moninkertainen sii-
hen nähden, mitä se nyt on, jos nämä kaikki ehdotukset olisi toteutettu. Mutta iloitsen siitä,
että edustaja Kalmari on huomannut, että nämä alijäämärajoitteet ovat olemassa.

Sitten palaan tähän kasvunäkymään.
Talouspolitiikan keskustelun kannalta on myös valitettavaa, että tästä raportista ei löydy

sanaa "vienti". Sekin kuvaa talouspolitiikan ajattelua aika lailla. Tämä tarkastelee staatti-
sesti annettuja talouslukuja, ei ota huomioon kasvunäkymää — eikä se tietysti viraston teh-
tävä olekaan, mutta poliittisen päätöksentekijän, maan hallituksen, talouden isosta linjasta
ja meidän selviytymisestä vastuullisen täytyy miettiä, miten kasvua tehdään ja miten työl-
lisyydestä huolehditaan, miten saadaan työttömät töihin, miten passiivisten työmarkkina-,
työttömyysturvaetuuksien saajat saadaan aktiivisella rahan käytöllä mieluummin töihin
kuin jatkamaan passiivisten etujen käyttäjänä. Ja kun tästä puuttuu viennin näkökulma,
niin minä sanon, että tästä puuttuu aika paljon. Se on myös ajankohtaisen talouspolitiikan
suuri ongelma, että jostain kumman syystä — vaikka me aika ajoin sanomme, että maa elää
viennistä — kun katsotaan, mitä talouspolitiikan lääkkeitä meille tarjotaan ja mitä pitäisi
päättää, tämä viennin näkökulma unohtuu, myös tässä ajankohtaisessa keskustelussa. Eli
jos tämä viennin rakenne ei monipuolistu — jo lyhyellä aikavälillä — ja jos viennin kus-
tannuksia ei kyetä helpottamaan, niin kaikki tämä muu muodostuu entistä suuremmaksi
taakaksi.

Sitten tullaan ajankohtaiseen keskusteluun. Ikävä kyllä siinä keskustelussa, jota tälläkin
hetkellä käydään, ei ole näitä viennin kustannusten helpottamisen elementtejä mukana. Ei
siellä puhuta väylämaksuista, ei siellä puhuta ratamaksuista, ei siellä puhuta teollisuuden
energiaverotuksesta, ei mistään näistä elementeistä. Ja jos me emme tähän herää, että vien-
ti on se, joka tällä hetkellä vaatii meidän kaikkien yhteisen huomion ja ponnistelun, niin sit-
ten nämä toimet kyllä jäävät aika lailla vajaiksi.

Kun SDP:n puheenjohtaja Rinne puhui ennen vaaleja vientivetoisesta talouskasvusta,
niin huomasin, että osa kuulijoista sanoi, että tämähän on jo tuttua, että eihän tässä ole mi-
tään uutta, puhutaan jostain muusta. Mutta tässä se on, että jos se vienti ei vedä ja jos vien-
nin kustannukset ovat liian suuret, niin se ei tietenkään vedä, ja jos se sortimentti on väärä,
niin ei ole, mitä myydä, millään kustannustasolla. Tämä on mielestäni meidän ydinongel-
ma. Jos tähän emme vastaa, niin nämä tarkastusviraston erilliskertomukset tulevat syn-
kemmiksi kerta kerran jälkeen. Ja vaikka tätä kuinka pyöritetään ja vaikka siihen kuinka
4



Pöytäkirjan asiakohta PTK 34/2015 vp
otetaan kuntatalous mukaan, niin se ei muuta tätä perusasiaa talouden toimeliaisuudesta,
kasvusta, viennin merkityksestä siinä ja korkean työllisyysasteen tärkeydestä.

Tämä on loistava raportti, ja tämä ansaitsee tulla huolella läpivalaistua, siinä on paljon
hyviä havaintoja. Kiinnitän lopuksi vain huomiota yhteen pieneen yksityiskohtaan, jossa
virasto mielestäni osuu oikeaan, kun se puhuu Solidiumin tuotoista ja sanoo, että rajansa
sillä, kuinka paljon voidaan tuottotasoa nostaa, ja pitää aina miettiä, kun valtion olemassa
olevaa varallisuutta muutetaan uuteen muotoon, onko se uusi, mitä tehdään, jollain toden-
näköisyydellä yhtä tuottavaa kuin se vanha on. Toivon, että tämä varoituksen sana pysyy
mielessä, kun ajankohtaisia päätöksiä tehdään valtion nykyisen omaisuuden myynnistä ja
myös sitten tuottotasojen nostamisesta. Ei niin, etteikö siellä taseen puolella ole uudel-
leenarvioinnin tarvetta ja jatkuvan arvioinnin tarvetta, mutta kannattaa katsoa, että emme
johda itseämme harhaan. Jos se olemassa oleva omaisuus tuottaa ja tuottaa aika hyvin, niin
pitää olla korkea vaade sille, kun sitä muutetaan uuteen muotoon, että sieltäkin tuottoja tu-
lee edes keskipitkällä aikavälillä.

14.37 Anne Kalmari kesk (vastauspuheenvuoro): Arvoisa rouva puhemies! Ensinnäkin
viime hallituskauteen. Keskustalla oli aina vaihtoehto, mistä olisimme säästäneet.

Mutta siitä asiasta olen edustaja Heinäluoman ja edustaja Myllerin kanssa täsmälleen sa-
maa mieltä, että vain kasvulla pääsemme tästä eteenpäin. Siksi hallitusohjelmassa oli sel-
keät kärkihankkeet ja panostukset, minkä avulla saamme työtä ja toimeentuloa. Hyvä esi-
merkki on se, että aiomme saada 15 miljoonaa kuutiota puuta liikkeelle ja siitä syntymään
uusia työpaikkoja ja uusia rahavirtoja. Yksikkötyökustannukset ovat yksi keskeisimpiä kil-
pailukykyyn vaikuttavia tekijöitä, ja niihin yritettiin yhteiskuntasopimuksen voimin, osa-
na yhteiskuntasopimusta, saada ratkaisua. Kun sitä ei syntynyt, hallitus joutui tekemään
sen, mitä miehen on tehtävä, kun muuten ei ratkaisua synny. Energia on tärkeä kustannus-
tekijä meidän kilpailukyvyssämme. Siitäkin on hallitusohjelmassa kirjoitettu, esimerkiksi
siten, (Puhemies koputtaa) että päästökaupan seurauksia teollisuuteen kompensoidaan. Ja
on monia muita tekijöitä, joilla yritämme saada meidän kilpailukykyämme parannettua.

14.39 Jukka Gustafsson sd (vastauspuheenvuoro): Arvoisa puhemies! Kun on aihetta
antaa ja jakaa kiitoksia, niin se on syytä tehdä.

Ensimmäisen kiitoksen jaan Valtiontalouden tarkastusvirastolle. Varmaan monia mui-
takin kansanedustajia on heidän toimeksiannostaan haastateltu. Tarkastusvirasto suorittaa
oman toimintansa ulkoista arviointia: miten heidän tehtävänsä arvioidaan ja miten sen näh-
dään onnistuneen. Tässä yhteydessä haluan myöskin todeta sen, että Valtiontalouden tar-
kastusvirasto palvelee kansanedustajia hyvin, ja tavallaan tästä näkökulmasta, jonka edus-
taja Heinäluoma otti esille, on raporteissa tietysti puutteensa, jotka johtuvat taas muista
syistä.

Sitten se toinen kiitos tulee edustaja Heinäluomalle. On harmi, että täällä on tämänkin
verran vähän nyt edustajia paikalla, kun edustaja Heinäluoma (Puhemies koputtaa) erin-
omaisen arvokkaalla ja syvällisellä tavalla tarkasteli viennin merkitystä koko yhteiskun-
nan ja talouden elpymisen kannalta. Kiitoksia!

14.40 Kaj Turunen ps (vastauspuheenvuoro): Arvoisa puhemies! Vaikka täällä salissa
nyt ei montaa kansanedustajaa ole, niin uskon, että kuitenkin Eero Heinäluoman ansiokas
puhe leviää tästä. Minun mielestäni edustaja Heinäluoma otti tärkeän asian esille, nimen-
5



Pöytäkirjan asiakohta PTK 34/2015 vp
omaan tämän vientiteollisuuden kilpailukyvyn ja ylipäänsäkin Suomen viennin osuuden
meidän kansantaloudestamme. Se on merkittävä, se on erittäin merkittävä.

Meidän viennin rakenne on suhteellisen kapealla pohjalla, mutta sitten tämä vientiin liit-
tyvä alihankintatoiminta on erittäin laajaa. Tämä puuttuu tästä raportista. Se on valitetta-
vaa, koska meidän pitäisi puhua enemmän kaikista niistä keinoista, joilla me pystymme
tässä eurojärjestelmässä mukana ollessamme parantamaan vientiteollisuuden kilpailuky-
kyä, mikäli ei sitten lähdetä eurojärjestelmästä. Nämä toimet, mitä Heinäluomakin tässä
luetteli, ovat tärkeitä asioita, mutta sitten erityisen tärkeä — myöskin se on tässä rimpsussa
mukana — on yhteiskuntasopimus, joka meiltä jäi nyt tekemättä. (Puhemies koputtaa) Toi-
von, että se vielä tulisi. Mutta hallitus on tehnyt sitten omia toimenpiteitään (Puhemies ko-
puttaa) myös tältä osin.

14.41 Eero Heinäluoma sd (vastauspuheenvuoro): Arvoisa puhemies! Pahaa pelkään,
että nyt ei olla tekemässä mitään yhteiskuntasopimusta eikä olla tekemässä edes mitään
työmarkkinasopimusta vaan jotain ihan uutta viritystä. Ja pahaa pelkään, että tämä yleinen
puhe palkkojen 5 prosentin laskusta ei ole ratkaisu meidän ongelmiimme.

Tapasin saha-alan ihmisiä, jotka ovat erittäin kovissa vaikeuksissa. He kertoivat oman
kustannusrakenteensa: 75 prosenttia on puun hinta — 75 prosenttia on puun hinta. Palkka-
kustannukset siellä sahalla olivat tällä yrittäjällä 8 prosenttia. Nyt jos sitä 8:aa prosenttia
lasketaan 5 prosentilla, niin ollaan tilanteessa, jossa lopputuotteen hinta laskee 0,4 prosent-
tia. Siis tätä viennin hätää ei aidosti ole ymmärretty, ja nämä ajatellut toimet kohdentuvat
tavalla, jolla ne eivät tule tätä ratkaisemaan. Jos meillä on paperitehdas, jossa on 6 tai tämä
sama 8 prosenttia työvoimakustannusten (Puhemies koputtaa) arvo, niin sen lopputuotteen
hinnanlasku on tämä sama.

14.43 Kaj Turunen ps (vastauspuheenvuoro): Arvoisa puhemies! Se on aivan totta, ettei
tätä kilpailukykyloikkaa, tätä 5:tä prosenttia, oteta palkoista. Jos puhutaan työvoimasekto-
rista, kysymys on enemmänkin siitä, kuinka paljon me teemme töitä. Minun mielestäni
palkkataso Suomessa on meidän kustannustasoon nähden balanssissa ja bruttoansioita ei
ole syytä laskea, mutta ehkä työn tekemistä pikkuisen kasvattaa. Mutta tähän vaikuttavat,
aivan oikein, nämä teollisuuden raaka-ainekustannukset hyvin merkittävästi ja sen lisäksi
logistiikkakustannukset ja monet muut vientiteollisuuteen kohdistuvat kustannukset.

Mutta edelleen olen kyllä sitä mieltä, että tässä tilanteessa me olisimme ennen vanhaan
niin sanotusti devalvoineet. Kyllä meidän vientiteollisuuden ongelma on nimenomaan eu-
rojärjestelmässä mukanaolo, ja kilpailukyky tässä järjestelmässä mukana ollessa edellyt-
tää sitten sisäisen devalvaation toimia, ja ne ovat sitten monennäköisiä toimia, ja mikäli se
ei ole esimerkiksi työvoimakustannusten kokonaistason laskemista, (Puhemies koputtaa)
niin se on pikkuisen enemmän duunin tekemistä.

14.44 Eero Heinäluoma sd (vastauspuheenvuoro): Arvoisa puhemies! Jos puhutaan täs-
tä sisäisestä devalvaatiosta, eikö nyt olisi loogista, että hallitus tekisi toimia, jotka suoraan
alentaisivat tämän vientiteollisuuden kustannuksia? Eikö se ole se looginen vastaus? (Kaj
Turunen: Eli?) — Eli siis niitä kustannuksia, jotka kohdistuvat vientiteollisuuteen. Silloin
puhutaan väylämaksuista, silloin puhutaan ratamaksuista VR:n osalta ja sitten puhutaan
teollisuuden energiaverosta. Eikö se pitäisi tuoda nyt Ruotsin tasolle ja ottaa samat kilpai-
luolosuhteet, ja ne vaikuttaisivat suoraan sinne vientiin?
6



Pöytäkirjan asiakohta PTK 34/2015 vp
Minä toivoisin, että edustaja Turunen, joka oli avainasemassa viime kauden talousvalio-
kunnassa ja on edelleenkin hyvin tärkeässä asemassa perussuomalaisten talouspolitiikan
hahmottamisessa, ottaisi esille ne vaaleja edeltäneet ihan hyvät omat havainnot ja muuttai-
si ne hallituksen politiikaksi, koska pelkoni on, että hallituksen politiikka menee nyt aika
kauaksi siitä, mitä tekin ajattelitte teollisuuden tärkeydestä meille vielä muutama kuukausi
sitten.

14.45 Kaj Turunen ps (vastauspuheenvuoro): Arvoisa puhemies! Minun ajattelussani ni-
menomaan vientiteollisuuden ja kokonaisuutena teollisuuden arvo Suomen kansantalou-
delle ei ole vähentynyt millään tavalla. Päinvastoin tässä tilanteessa hyvinkin paljon koros-
tunut. Näitä toimenpiteitä, jotka parantavat meidän teollisuuden kilpailukykyä, tehdään.

Yksi iso tekijä on tietysti nämä väylämaksut, jotka on puolitettu, mutta käytännössä se
tarkoittaa sitä, että se on merkittävä kuluerä nimenomaan vientiteollisuudelle, ja Kotkan
satamassa esimerkiksi se tarkoittaa sitten transitoliikenteessä sitä, että Baltia on paljon
edullisempi kuin Suomi, ja me menetämme sitäkin kautta tuloja. Mitä näihin väylämaksui-
hin tulee, olen henkilökohtaisesti itse sitä mieltä, että kokonaisuutena valtio voittaisi enem-
män kuin se tulon vähennys olisi siitä.

Näistä asioista pitäisi keskustella ja yhdessä miettiä, miten me parannamme vientiteol-
lisuuden toimintaedellytyksiä. (Puhemies koputtaa) Minä ajattelisin niin, että siinä keskus-
telussa pitäisi olla sitten myös työmarkkinajärjestöt hallituksen mukana.

14.46 Hannu Hoskonen kesk (vastauspuheenvuoro): Arvoisa rouva puhemies! Tämä
keskustelu tästä Valtiontalouden tarkastusviraston raportista on karannut kyllä vähän kum-
mallisille teille, kun edustaja Heinäluomakin täällä tukin hintaa epäili. Vähän jäi semmoi-
nen maku suuhun, että olisi tukin hinnassa vika, minkä tautta tässä maassa menee huonos-
ti. Puukaupassa vain juttu on niin, että sekä kuitupuulla että tukkipuulla, molemmilla, on
kohtalonyhteys, ja se koko paletti kun toimii, on vähän väärin tarkastella yhtä kohtaa siitä,
jos ei huomioi koko kokonaisuutta.

Mutta tässä tilanteessa nyt, kun tästä asiasta, Suomen talouden tilanteesta, keskustel-
laan, viittaan valtiomies Juho Kusti Paasikiven aikanaan luomaan lauseeseen, että "kaiken
viisauden alku on tosiasioiden tunnustaminen", ja tosiasiahan on se, että me olemme liian
kallis valtio tuottamaan erilaisia tuotteita tuonne maailmalle. Kilpailijat ovat menneet
meistä ohi, sen kertovat tilastot karusti. Kaikki muu on mielestäni enempi tai vähempi vii-
sastelua.

14.47 Anne Kalmari kesk (vastauspuheenvuoro): Arvoisa rouva puhemies! Tässä tähän
puun hinnan jakautumiseen tulikin jo selitystä, mutta kustannusrakenteeseen vientiteolli-
suudessa vaikuttavat erittäin paljon myös normit, ja on harhaa ajatella, että meidän vien-
timme olisi pelkästään valtavien, suurten yksiköitten vientiä. Nykypäivänä vienti koostuu
hyvin paljon myös pk-sektorin viennistä, ja erityisesti sillä puolella ollaan erittäin iloisia
siitä, että myös normitalkoilla voimme tätä kilpailukykyä parantaa. Näihin talkoisiin toi-
vomme myös oppositiota mukaan.

14.48 Eero Heinäluoma sd (vastauspuheenvuoro): Arvoisa puhemies! Kiitän kollegoita
arvokkaista huomioista. Totean kuitenkin tästä puun hinnasta, että oletan, että tämä yrittä-
jän kertomus oli oikea eli puun hinta hänen sahallaan on 75 prosenttia kustannuksista. Sitä
7



Pöytäkirjan asiakohta PTK 34/2015 vp
edustaja Hoskosen edellinen puheenvuoro ei kumoa. Nyt jos halutaan vaikuttaa siihen, mi-
ten hän pystyy sitä puuta viemään maailmanmarkkinoille, niin kai se on niin, että täytyy
puhua kaikista kustannuksista. Ei voi ajatella, että puhutaan niistä palkoista, niin kuin
edustaja Kalmari tekee ja sanoo, että palkat ovat ongelma, kun ne ovat 8 prosenttia tässä
yrityksessä kustannuksista. Puun hinnasta ei saa puhua, koska puun omistaja ei tykkää sii-
tä. (Hannu Hoskonen: Tehän saatte koko ajan puhua!) —Joo, mutta minä huomaan, että
tämä puun hinnasta puhuminen jotenkin arvon keskustalaisia erityisesti korpeaa. (Hannu
Hoskonen: Ei, ei!) Se on semmoinen pyhä lehmä, että kun puun hinnasta puhuu, niin se on
melkein jo perusoikeuksien ylimmällä oksalla olemassa ja tulee hyvin vaivautuneita ilmei-
tä. — Täytyy olla rohkeus katsoa sen viennin ongelmia, missä ne todellisuudessa ovat, ja
puuttua niihin kaikkiin. (Puhemies koputtaa) Minä olen muutamia lääkkeitä tässä esittänyt.

14.49 Anne Kalmari kesk (vastauspuheenvuoro): Arvoisa rouva puhemies! Puun hinta-
han määräytyy isojen ostajien hinnanmuodostuksen perusteella, ja puun kokonaishinta on
pysynyt samalla tasolla 20 vuotta, reaalihinta, 20 vuotta suunnilleen samalla tasolla. Mutta
sitä, jakautuuko tukkipuun hinta ja kuitupuun hinta samoin, voitte kysyä Metsäteollisuus
ry:ltä.

Puhemies Maria Lohela: Jatketaan puhujalistaa.

14.49 Hannu Hoskonen kesk: Arvoisa rouva puhemies! Muutamia huomioita tästä erin-
omaisesta raportista, joka todella on kansiaan myöten hyvin mielenkiintoisen näköinen
asiakirja. Tässä raportissahan todetaan aivan oikein, että tarkastusvirasto pitää hyvänä jul-
kisen talouden kokonaisuuden ohjauksen tiivistymistä, ja toinen asia on, että samalla viras-
to kiinnittää huomiota pääministeri Sipilän hallitusohjelmaan, jossa tämän kyseisen tehtä-
vän toimeenpano näkyy hyvin selvästi.

On toivottavaa, että nyt kun Suomella on tämä 10 miljardin euron tavoite vahvistaa tätä
julkista taloutta tulevina vuosina, se on pitkän ajan tavoite. Jos sitä tarkastellaan vaikka nyt
tämän päivän puukauppojen kautta tai jonkun muun asian kautta, niin kylmä tosiasia kui-
tenkin on se, että iso laiva kääntyy hitaasti. Meidän on huolehdittava viennistä, kun kylmä
tosiasia on, että yli puolet Suomen bruttokansantuotteesta tulee viennistä — se on kylmä
tosiasia, kun kaikissa rahoissa lasketaan. Totta kai siinä voidaan eri laskentatapoja tehdä,
mutta ilman vientiä tämä maa kuihtuu. Tästä johtuen se tuottavuushyppy, johon Juha Sipi-
län hallitus tähtää, on äärimmäisen tärkeä.

Muistamme vuoden 91, kun Esko Ahon hallitus aloitti, silloin meillä oli liian kova mark-
ka. Se piti ensin devalvoida ja sitten päästää kellumaan. Yhteisvaikutus valuuttakurssien
alenemaan oli noin 40 prosenttia. Se tilanne oli silloin kamala, silloin oli kovat lääkkeet,
mutta nyt meillä tätä D-pilleriä ei enää ole. Toivon, että tämä tosiasia tunnustetaan. Jos
meillä olisi devalvointimahdollisuus ollut tässä maassa — pitäähän meidän itsellemme olla
rehellisiä ja tämä tunnustaa — me olisimme sitä varmaan jo käyttäneet. Enää se ei ole mah-
dollista. Meidän on tehtävä se paljon puhuttu sisäinen devalvaatio. Tämä keskustelu olisi
pitänyt käydä silloin, kun Suomi liittyi euroon. Sen keskustelun käyminen on vähän turhaa
nyt. Silloin kun Suomi liittyi euroon vuoden 2002 alusta, tämä olisi pitänyt ottaa huo-
mioon, mutta siitä ei silloin saanut edes keskustella jostakin syystä. Mutta nyt me elämme
tätä asiaa joka tapauksessa tästä eteenpäin reaaliajassa, ja miten me tämän urakan selvitäm-
me, se on meistä itsestämme kiinni eikä kenestäkään muusta.
8



Pöytäkirjan asiakohta PTK 34/2015 vp
14.52 Riitta Myller sd: Arvoisa puhemies! Tässä Valtiontalouden tarkastusviraston ra-
portissa on myös eräs mielenkiintoinen kohta. Siinä sanotaan, että Suomen julkisen sekto-
rin kokonaismenot ovat kasvaneet huomattavasti vähemmän kuin menosäännön asettama
kasvuvauhti olisi sallinut. Ja nythän me olemme kuulleet pitkän aikaa nimenomaan julki-
sen sektorin syyllistämistä. Siellä pienipalkkaiset hoitajat saavat liian paljon palkkaa, siel-
tä täytyy näitä säästöjä saada. Mutta tämä on erittäin hyvä huomio ajatellen sitä, miten me
puolustamme suomalaista, pohjoismaista hyvinvointimallia ja pidämme huolen siitä, että
julkinen sektori on se, joka tarjoaa ja tuottaa palveluja ja tekee sen tehokkaasti.

Todellakin, emme me myöskään tätä asiaa pysty saamaan kuntoon — eli saamaan rahaa
sinne julkiselle sektorille — ellei vienti vedä. Tässä on käyty erityisesti edustaja Heinäluo-
man osalta erittäin hyvää keskustelua siitä, millaisia toimia olisi tehtävä. Itse toisin tähän
vielä sen asian, että kun me tavoittelemme tätä 5 prosentin laskua palkkakustannuksissa,
olisi syytä miettiä, miten paljon enemmän saisimme aikaan, jos parantaisimme työolosuh-
teita, lisäisimme työtyytyväisyyttä, tekisimme asioita oikealla tavalla. Joissakin vientiyri-
tyksissä on esimerkiksi päästy todella aallonpohjalta globaaliksi johtajaksi sillä, että on
otettu työntekijät mukaan pohtimaan sitä, miten saadaan paremmin tehtyä asiat, miten saa-
daan innovaatioita lisättyä ja tätä kautta sitten vientiä parannettua. Tämä olisi myös se
kaikkein paras sisäisen devalvaation malli, jolla luotaisiin kilpailukykyä ja myöskin sitten
(Puhemies koputtaa) näitä kasvun edellytyksiä suomalaiselle teollisuudelle.

14.54 Hannu Hoskonen kesk (vastauspuheenvuoro): Arvoisa rouva puhemies! Edustaja
Myllerille: Kiitokset hyvin paatoksellisesta puheenvuorosta, mutta kannattaa kiinnittää
huomiota ehkä hieman siihenkin asiaan, että jos aikanaan, kun silloin 1991 nämä kaksi äs-
ken mainittua devalvaatiota tehtiin, yhteisvaikutus oli 40 prosenttia, niin ette kai te voi, ar-
voisa edustaja, väittää sitä, että silloin työolosuhteita parantamalla tämä meidän vienti läh-
ti liikkeeseen. Saattoi siellä pikkuisen olla sitäkin, en sitä kiellä, mutta kyllä se 40 prosen-
tin devalvaatio — ensin devalvoituna, sitten markka kellumaan — oli se lääke, joka puri
silloin. Ja se sama devalvaatio on nyt meillä, ei sillä nimellä enää, se tehdään sisäisenä de-
valvaationa. Mutta väite siitä, että tämä homma hoidetaan jollakin pikkuehdotuksella ja
meikkauksella: ei varmasti onnistu, vaan tässä täytyy nyt ihan oikeasti tehdä se tuottavuus-
hyppy, johon Juha Sipilän hallituksessa nimenomaan tähdätään aidosti. Se ei ole mitään
höpöpuhetta, vaan se on aito pyrkimys, ja siihen työhön tarvitaan jokainen suomalainen
mukaan. Siinä ei pärjää keskusta eivätkä demarit yksinään, siihen tarvitaan koko Suomi.

14.55 Riitta Myller sd (vastauspuheenvuoro): Arvoisa puhemies! Nyt täytyy todellakin
pystyä tekemään kunnollinen arvio siitä, mihin mitkäkin asiat vaikuttavat. Tällä hetkellä
vähän hosutaan sinne ja tänne, otetaan ehdotuksia hyllyltä eikä tiedetä yhtään, mitä vaiku-
tuksia niillä on. Eli tämä vaikutusten arviointi pitäisi välttämättömästi tehdä.

Se, että me lisäämme työaikaa tilanteessa, jossa meillä on 400 000 työtöntä, ei ehkä rat-
kaise tätä kysymystä, ei myöskään se, että vähennetään palkkaa tilanteessa, jossa meillä ei
ole kotimaista kulutuskysyntää. Kyllä sen tuloksen haun pitää sieltä yrityksistä lähteä.

14.56 Eero Heinäluoma sd: Arvoisa puhemies! Tässä on kehuttu tätä raporttia — ja an-
siosta. Otan sieltä raportista kuitenkin esille vielä yhden asian, joka ansaitsee kyllä edus-
kunnassakin huolellisemman tarkastelun, ja se koskee raportin ajatusta siitä, että pitäisi
vielä verotuskin ottaa tähän kehyssääntöön mukaan. Palaan tähän esittämääni teoriaan sak-
9



Pöytäkirjan asiakohta PTK 34/2015 vp
salaisesta kuriajattelusta. Jos todella kuvitellaan, että talouden kaikki elementit menoista
tuloihin voidaan laittaa johonkin viiden vuoden sääntelykehikkoon, jossa ei saa toista
muuttaa sitten ilman, että siinä toisessa tehdään jotain muutoksia — toisin sanoen niin, että
veroja ei saa laskea ilman, että menoja lasketaan, tai että verot pitää laittaa myös näiden ve-
ropoikkeusten osalta kehyssääntelyyn — niin jään kyllä kysymään, että näinköhän me täs-
tä nyt sitten toinen toisemme työllistämme ja kansakunta vaurastuu. Eli on myös riski, että
tämä sääntely viedään ylitse. Se meidän pääkysymyksemme siellä on — tästä täällä on ai-
nakin jossain määrin puhuttukin — mistä ne uudet työpaikat tulevat ja miten voidaan van-
hoja työpaikkoja säilyttää.

Ja kun edustaja Hoskonen puhui tästä viennin osuudesta kansantuotteessa, niin pahaa
pelkään, että ellei nyt ole tapahtunut dramaattista muutosta viime päivinä, niin vienti on
noin 40 prosenttia meidän kansantuotteestamme. (Hannu Hoskonen: Ja netto?) — No net-
toa ei kannata laskea tässä yhteydessä sen takia, että jos sitä 60:tä prosenttia voimakkaasti
kuristetaan, mihin edustaja Myller viittasi, niin lopputulos on lisääntyvä työttömyys. Ne
maat ovat eri asia, joissa vienti on 80 prosenttia kansantuotteesta: ne voivat kyllä kuristaa-
kin kansalaisia huoletta, tai lähes huoletta, koska sitten se vienti lähtee vetämään. Mutta
sitä reittiä meillä, ikävä kyllä, ei ole käytössä, että me kuristamme tämän kotimarkkinasek-
torin ja sillä ei olisi työllisyysvaikutuksia. Se lopputulos on... No kyllä, 5 prosentin palkka-
ale on tietenkin pois kaupan ostovoimasta esimerkiksi, (Puhemies koputtaa) väistämättä,
niin kuin kauppiaat hyvin tietävät.

14.58 Lea Mäkipää ps: Arvoisa puhemies! Jos jotain myönteistä nyt tästä viennistäkin,
edustaja Heinäluoma, puhutaan, niin todetaan, että tammi—heinäkuulla kauppatase oli yli-
jäämäinen tuommoiset 500 miljoonaa ja juuri metsä- ja metalliteollisuudessa on pientä va-
loisuutta näkynyt. Mutta yhdyn myös siihen, että vienti on kaiken a ja o.

Mutta sen verran yrittäjänä kanssa tiedän, että tämän päivän yrittäjät miettivät — niin
kuin edustaja Gustafssonin kanssa olimme siellä Yrittäjäpäivillä — että pitäisi löytää niitä
tuotteita tai palveluita, mitä me täällä tuotamme ja pystyisimme viemään. Ja tiedän, että se
ei ole mikään helppo yhtälö, mutta sielläkin kävi ilmi, että jostain ihan, sanotaan, niin kuin
hullunpäiväisestä saattaa tulla mahtava vientituote. Että toivotaan nyt, että pientä valoi-
suutta on näköpiirissä.

Ja täytyy myös todeta, että hallituksia menee ja tulee ja jokainen on tehnyt virheitä ja jo-
kaisella hallituksella olisi ollut mahdollisuus tehdä sitten niitä asioita, mitä nykyinen hal-
litus ei tee, ja päinvastoin. Mutta eiköhän yhteispelillä tässä sitten jonkinlainen tulos taas
saada aikaan.

14.59 Eero Heinäluoma sd: Arvoisa puhemies! Edustaja Mäkipäällä oli erinomainen pu-
heenvuoro, niin kuin monella muullakin täällä, mutta siinä viitattiin erityisesti tähän mer-
kitykseen, mikä on yrittäjien toiminnalla.

Mitä tulee kauppataseen paranemiseen, niin ikävä kyllä se on parantunut sitä kautta, että
tuonti on vähentynyt, ei sen takia, että vienti olisi lisääntynyt. Tämä tuonnin vähentyminen
ei siis vielä meitä tule pelastamaan.

Mutta sitten tähän, mitä voidaan tehdä paremmin. Tässä mielestäni riski onkin, että tä-
män hallituksen yhteiskuntasopimushankkeen, jossa en kylläkään näe sen paremmin yh-
teiskuntaa kuin sopimustakaan — joku hanke se on, muttei kumpikaan näistä — huono
puoli on, että se vie nyt keskustelun tähän 5 prosentin palkanalennukseen eikä niihin kei-
10



Pöytäkirjan asiakohta PTK 34/2015 vp
noihin, mihin edustaja Mäkipää oikein kiinnitti huomiota, eli mitä voitaisiin tehdä siellä
työpaikoilla ihmisten osaamisen vapauttamisessa ja yrittäjien ja työntekijöiden yhdessä te-
kemisessä. Otan kaksi esimerkkiä tältä alueelta tuottavuuteen liittyen. Ne molemmat tule-
vat julkiselta sektorilta tällä kertaa, ja ne tulevat Espoon kaupungista:

Viime viikolla kerrottiin, että Matinkylän terveyskeskuksen ylilääkäri oli organisoinut
siellä terveyskeskuksessa työt uudella tavalla, ja kun oli tullut paljon huomautuksia siitä,
että määräajat eivät toteudu ja vastaanotolle ei pääse, niin hän pystyi yli puolittamaan jo-
notusajan pelkästään organisoimalla työn uudelleen ja saamalla henkilökunnan mukaan.
Jos muistan oikein, niin ollaan tilanteessa, että seitsemässä päivässä pääsee vastaanotolle
kiireettömissä tapauksissa. Kukaan ei mene sinne Matinkylän terveyskeskukseen kysy-
mään, miten tämä tehtiin, ja siirtämään sitä muualle, vaan kaikki puhuvat, että leikataan
hoitajien palkkaa 5 prosenttia.

Toinen esimerkki, myös Espoosta, joka oli tämän päivän lehdessä: Espoo on lyhentänyt
toimeentulotukijononsa kokonaan pois. Kun Espoo sai ennen huomautuksia siitä, että ei
viikon määräajassa tule toimeentulotukipäätöstä, nyt Espoo on tilanteessa, (Puhemies ko-
puttaa) että kahdessa päivässä tulee päätös, (Puhemies koputtaa) siis kahdessa päivässä,
eikä se ole kenenkään selkänahasta pois. Kannattaisiko mennä katsomaan näitä eikä tarjo-
ta palkka-alennuksia espoolaisille? (Hannus Hoskonen: Näin!)

Keskustelu päättyi.

Asia lähetettiin tarkastusvaliokuntaan.
11


