















































DEM9B73.tmp.xml


Pöytäkirjan asiakohta PTK 123/2017 vp
Pöytäkirjan asiakohta 

PTK 123/2017 vp

Täysistunto

Torstai 23.11.2017 klo 16.00—19.30

2.7. Suullinen kysymys seksuaalirikoksia koskevasta lainsäädännöstä (Antero Laukkanen 
kd)

Suullinen kysymys SKT 167/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Laukka-
nen.

Keskustelu

16.54 Antero Laukkanen kd: Arvoisa herra puhemies! Säännöllisin väliajoin julkisuu-
teen nousee seksuaalirikoksissa annettuja tuomioita, jotka koettelevat kansalaisten oikeus-
tajua. Tuomiot koetaan usein aivan liian lieviksi ja jopa uhrin kokemusta vähätteleviksi.
Tällä viikolla julkisuudessa ollut Turun hovioikeuden tuomio lapsen seksuaalisesta hyväk-
sikäytöstä nosti taas esille kysymyksen siitä, onko asiaa koskeva lainsäädäntömme riittä-
vää. Järkyttävää on, että viime vuosina erityisesti lapsiin kohdistuvat seksuaalirikokset
näyttäisivät olleen lisääntymässä. Lapsiin kohdistuvat rikokset asettavat lainsäädännölle
omat haasteensa. Lapsen oikeusturvan varmistamiseksi lapsen heikompi asema ja ikään
liittyvät erityispiirteet tulisi pystyä jo lain tasolla paremmin huomioimaan.

Arvoisa puheenjohtaja! Kysynkin asianosaiselta ministeriltä: [Puhemies koputtaa] tu-
lisiko lapsen heikompi asema ja ikään liittyvät erityispiirteet huomioida paremmin seksu-
aalirikoksia koskevassa lainsäädännössä lasten oikeusturvan parantamiseksi?

16.56 Oikeusministeri Antti Häkkänen (vastauspuheenvuoro): Arvoisa puhemies! Val-
tiovallan tärkein tehtävä, uskallan väittää, on turvata jokaisen kansalaisen fyysinen koske-
mattomuus ja turvallisuus. Erityisesti lasten osalta tämä on äärimmäisen tärkeä tehtävä, tie-
tysti samalla myös äärimmäisen vaikea tehtävä, koska nämä rikokset, mitä tehdään, äärim-
mäisen julmat rikokset, tapahtuvat perhepiirissä, lähipiirissä, jolloin henkilö on haavoittu-
vassa asemassa monellakin tapaa. Näiden tekojen paljastuminenkin on hyvin ison muurin
takana. Tarvitaan laaja-alaisia toimenpiteitä juuri kuten tälläkin kyselytunnilla on tullut
esiin: lastensuojelun toimenpiteitä, ennalta ehkäiseviä palveluja, hyvin laaja-alaisesti toi-
menpiteitä. Siinä vaiheessa ollaan jo hieman myöhässä, jos tarvitaan rikosprosessuaalisia
toimenpiteitä. Mutta sitten kun niitä tarvitaan, niin kyse on siitä, mikä on oikeudenmukai-
nen rangaistus tietyistä teoista, ja ministeriössä on käynnistynyt tämä työmaa, jossa erityi-
sesti lapsiin kohdistuvien seksuaalirikosten rangaistuksia pohditaan, ja alkuvuonna tulee
johtopäätöksiä.
 Tarkistettu
4.2



Pöytäkirjan asiakohta PTK 123/2017 vp
Ensimmäinen varapuhemies Mauri Pekkarinen:  Täällä on vielä yksi varsinainen ky-
symys, mutta kun on hetki aikaa, tämän kysymyksen tärkeyden vuoksi myönnän yhden li-
säkysymyksen. Pyydän edustajia, jotka haluavat sen esittää, nousemaan ylös.

16.57 Satu Hassi vihr (vastauspuheenvuoro): Arvoisa puhemies! Suomen rikoslaissahan
sanotaan, että raiskaus on törkeä, jos sen kohteena on alle 18-vuotias lapsi. Nyt monet
meistä ovat järkyttyneet kuullessaan ja lukiessaan oikeuden päätöksestä, jossa tällaista te-
koa ei kuitenkaan ole katsottu oikeudessa raiskaukseksi, kun ei ole pystytty näyttämään to-
teen varsinaista väkivaltaa eikä lapsen vastustelua. Olin itse 90-luvun puolessavälissä laki-
valiokunnassa, kun rikoslakia tältä osin uudistettiin, ja itselleni jäi toinen käsitys kuin mitä
nyt tässä kyseisessä oikeustapauksessa on siitä, mitä tällä lakipykälällä tarkoitimme. Ja
toki kaikki nämä toimet, mitä ministeri luetteli, että vähennettäisiin lapsiin kohdistuvaa vä-
kivaltaa ja erityisesti seksuaalista väkivaltaa, noin yleisesti ovat hyvin tarpeellisia, mutta
kysyn: katsooko ministeri, että tätä kyseistä rikoslain kohtaa olisi syytä täsmentää niin, että
lapseen kohdistuva [Puhemies koputtaa] väkisinmakaaminen olisi ilman muuta raiskaus —
ja törkeä raiskaus?

16.58 Oikeusministeri Antti Häkkänen (vastauspuheenvuoro):  Arvoisa puhemies! Tä-
hän varsinaiseen tuomioistuimen ratkaisuun en perustuslainkaan takia sanallakaan koske.
Se on tuomioistuinten riippumattomuuden piirissä. Ne katsovat rikoslain ja tämän salin
säätämien lakien tulkintaa täysin riippumatta meidän puheistamme. Mitä tulee yleisesti
rangaistustasoon ja rangaistuskäytäntöihin pidemmällä aikavälillä Suomessa, niin teen
vasta huolellisen analyysin jälkeen johtopäätökset siitä. Ne katsotaan nyt rangaistusasteik-
kojen, rangaistuksen kovuuden kokonaisuudessa, samoin nämä tunnusmerkistökysymyk-
set, tarvitseeko tehdä joitain sanamuotojen tai parametrien muutoksia, jotta varmasti rikos-
vastuu toteutuu tehokkaasti ja niin, että lasten erityinen haavoittuva asema tulee huomioi-
duksi näissä prosesseissa.

Kysymyksen käsittely päättyi.

Kyselytunti päättyi.
2


