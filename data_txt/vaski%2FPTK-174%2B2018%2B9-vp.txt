















































DEM2C9C.tmp.xml


Pöytäkirjan asiakohta PTK 174/2018 vp
Pöytäkirjan asiakohta 

PTK 174/2018 vp

Täysistunto

Maanantai 11.3.2019 klo 12.03—15.06

9. Hallituksen esitys eduskunnalle laiksi kalastuslain muuttamisesta
Hallituksen esitys HE 309/2018 vp
Valiokunnan mietintö MmVM 27/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 9. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

14.42 Markus Lohi kesk: Arvoisa puhemies! Tässä hallitus esittää kalastuslain muutos-
ta, joka on nyt käsitelty paitsi maa- ja metsätalousvaliokunnassa myös perustuslakivalio-
kunnassa. Hallituksen esitys sisältää kaksi muutosta. Toinen on uusi asia: laissa säädetty-
jen uhanalaisten ja taantuneiden kalalajien osalta tulisi tiettyjen kalastusrikosten ja -rikko-
musten yhteydessä tuomita valtiolle menetettäväksi se arvo, joka rikoksen kohteena ole-
valla kalalla on lajinsa edustajana. Eli tulisi tällainen uusi seuraamus, joka on erittäin hyvä
asia. Sitten tämä toinen muutos, jota tähän esitetään, liittyy Ylä-Lappiin eli kolmeen poh-
joisimpaan kuntaan, Inariin, Utsjokeen, Enontekiöön. Siellä käytännössä palautettaisiin
paikallisille asukkaille kalastusoikeus virtavesissä, he voisivat lunastaa tällaisen kausilu-
van. Tämähän liittyy itse asiassa viime vaalikaudella tehtyyn kalastuslain uudistukseen,
jossa tapahtui sellainen virhe, että tämä paikallisten kalastusoikeus poistettiin. Nyt sitä ol-
laan palauttamassa.

Kun näitä kalastuskysymyksiä on myös perustuslakivaliokunnassa aika ajoin tarkastel-
tu, niin voi todeta sen, että tässähän, varsinkin kun puhutaan noista pohjoisista alueista, ky-
symys on tasapainoilusta kolmen perusoikeuden kanssa: ensinnäkin on vesialueen omista-
jan omistusoikeuteen liittyvä perusoikeus, sitten on ympäristöperusoikeus, ja pohjoisten
alueiden kyseessä ollessa on myös alkuperäiskansa saamelaisten oikeudesta kysymys. On
tärkeää, että näihin löytyy aina sellainen ratkaisu, että pystytään hakemaan sopiva tasapai-
no, että ei olisi niin, että joku perusoikeus unohdettaisiin, vaan pystyttäisiin kaikkia näitä
kunnioittamaan. Nyt tässä ei merkittävästi niihin puututa, mutta ajattelin jatkoa ajatellen
vain korostaa sitä, että meille on tärkeää, että tämä järjestelmä ei mene siihen, että me
unohtaisimme jonkun näistä oikeuksista, ja kyllä se perinteinen omistusoikeus on sellai-
nen, jota myös pitää muistaa kunnioittaa, eli vesialueen omistajan oikeus, kun näistä kes-
kustellaan.

Olen, arvoisa puhemies, hieman harmissani, että tämä ei voinut olla edes maa- ja met-
sätalousvaliokunnassa yksimielinen esitys. Tähän on jätetty vastalause, ja sen ovat jättä-
neet vihreät, vaikka he itse olivat hallituksessa viime kaudella, kun tämä minusta paha vir-
 Tarkistettu
4.0



Pöytäkirjan asiakohta PTK 174/2018 vp
he, jossa tämä paikallisten oikeus unohdettiin, tapahtui — nyt kun sitä korjataan, niin sit-
ten jätetään vastalause. Tässä vastalauseessa esitetään, että pitäisi myös muualla asuville
saamelaisille taata kalastusoikeus, mutta tätä kysymystä on pohdittu kalastuslain yhteydes-
sä perustuslakivaliokunnassa, ja on hirveän hankalaa, kun meillä ei ole saamelaisista mi-
tään rekisteriä, joka olisi julkinen rekisteri. Kun ei mitään etnistä rekisteriä ole olemassa,
niin hankalapa tätä on toteuttaa. [Puhemies koputtaa] Meillä ei ole olemassa malleja. Eri-
laisia kokeiluja on, [Puhemies koputtaa] ja niitähän voidaan toki käyttää.

14.45 Hanna Halmeenpää vihr: Arvoisa puheenjohtaja! Toisin kuin edustaja Lohi antaa
ehkä hieman virheellisen kuvan, niin vihreäthän todella eivät vastusta tämän kalastuslain
10 §:n korjaamista siihen tilaan kuin se on ollut aikaisemmassa lainsäädännössä, vaan kan-
natamme lakiesitystä siihen suuntaan kuin tässä mennään ja kannatamme myös 119 §:n li-
säämistä kalastuslakiin. Se todella tuo tuon arvokkaan menettämisseuraamuksen. Olisim-
me vain toivoneet, että oltaisiin voitu tässä yhteydessä jo todeta, että tuon 10 §:n korjaami-
sella entiseen tilaansa, mikä on tarpeellista, eivät saamelaisten oikeudet kulttuurinsa har-
joittamiseen kalastuksen osalta vielä tule täytetyiksi kaikilta osin. Ja perustuslakivaliokun-
takin on aikaisemmissa lausunnoissaan muun muassa vuosilta 2004 ja 1997 jo todennut,
että kalastaminen kuuluu perinteiseen saamelaiseen elämänmuotoon ilman asuinpaikkaan
liittyviä rajoituksia — jotka tässä edelleen jäävät voimaan ja koskevat siis vain noiden Ylä-
Lapin kolmen kunnan kaikkia asukkaita.

Senpä vuoksi, arvoisa puhemies, vastalauseessani on kaksi lausumaehdotusta:
Ensimmäinen koskee juuri tätä 10 §:ää. Esitän, että eduskunta hyväksyisi seuraavan lau-

suman: ”Eduskunta edellyttää, että valtioneuvosto ryhtyy pikaisesti toimiin selvittääkseen
Ylä-Lapin kuntien (Enontekiö, Inari, Utsjoki) ja saamelaiskäräjälain 4 §:ssä määritellyn
saamelaisten kotiseutualueen ulkopuolella asuvien saamelaisten oikeusaseman saamelais-
kulttuuriin kuuluvan kalastuksen harjoittamiseen perinnealueillaan saamelaisten kotiseu-
tualueilla.”

Ja, arvoisa puhemies, mitä tulee 119 §:ään ja menettämisseuraamukseen, niin siihen
olen pykälämuutoksen esittänyt jo aikaisemmassa käsittelyssä, mutta eräs asia tämän asian
käsittelyn yhteydessä jäi vielä kokonaan auki, ja se on koskitilojen kalastusoikeuden halti-
joiden oikeudet osallistua kalastuslain mukaisten kalastusalueiden toimintaan. 

Siltä osin edellytän lausumaksi seuraavaa: ”Eduskunta edellyttää, että valtioneuvosto
ryhtyy pikaisesti valmistelemaan kalastuslainsäädännön muutoksia, joilla säädökset kalas-
tusoikeuksista kootaan yhteen lakiin ja selkiytetään lainsäädäntöä siten, että turvataan kos-
kitilojen kalastusoikeuden haltijoiden asema ja oikeus osallistua kalastuslain 23 §:n mu-
kaisten kalatalousalueiden toimintaan.”

14.48 Johanna Karimäki vihr: Arvoisa puhemies! Käsittelyssä on hallituksen esitys ka-
lastuslain muutokseksi, joka on kannatettava. Lakiin sisällytetään uudenlainen menettä-
misseuraamus, joka suojelee uhanalaisia kalojamme kalastusrikoksilta. Kalastusrikoksen
yhteydessä tuomitaan valtiolle menetettäväksi se arvo, joka rikoksen kohteena olevalla ka-
lalla on lajinsa edustajana. Tällä uudistuksella tehostetaan uhanlaisten ja taantuneiden ka-
lalajien suojelua ja elpymistä.

Vihreät esittivät kuitenkin tähän esitykseen parannusta niiden uhanalaisten kalojen luet-
teloon, joista esitetään menetettäväksi seuraamusmaksu: kuha. Vaikka kuha ei olekaan
yhtä uhanalainen kuin tässä luettelossa olevat monet muut kalat, niin silti arvokkaaseen ku-
2



Pöytäkirjan asiakohta PTK 174/2018 vp
haan kohdistuu erittäin paljon salakalastusta, ja kannan elinvoimaisuuden kannalta olisi
keskeistä sisällyttää myös kuha tähän luetteloon, joten tämä jää seuraavalle kalastuslain
uudistuskierrokselle tehtäväksi. Nykyisinhän merialueilla kuhat ovat kääpiöityneet liialli-
sen kalastuksen seurauksena. Tämä esitys on ollut muun muassa Vapaa-ajankalastajien
Keskusjärjestön ehdotus.

Arvoisa puhemies! Kannatan edustaja Halmeenpään esittämiä lausumia. Niissä paran-
netaan saamelaisten oikeuksia, saamelaisten oikeutta toteuttaa omia perinteisiä kalastuse-
linkeinojaan. Tässä hallituksen esityksessä, kuten myös edustaja Lohi totesi aikaisemmin,
osaltaan parannetaan Ylä-Lapin kalastusmahdollisuuksia, mutta edelleen on jatkettava työ-
tä saamelaisten oikeuksien toteutumiseksi ja kalastauslain kokonaisuudistuksen eteenpäin-
viemiseksi.

Kalojen suojelussahan tarvitaan lukuisia toimenpiteitä. Kalatiestrategia on vietävä pon-
tevasti eteenpäin, toimivien kalateiden rakentamista on nopeutettava, mutta sitten meidän
on myös aloitettava kalojen nousuesteiden purku. Nimittäin on niin, että monessa kohtaa
kalatie-este haittaa lajien nousua kutemaan: erilaiset siltarummut ja patorakennelmat. Oli-
si hyödyllistä luonnon monimuotoisuuden kannalta mahdollistaa kalojen parempi nousu ja
purkaa esteitä kalojen kutunousun tieltä.

14.51 Markku Eestilä kok: Arvoisa puheenjohtaja! Tämä kalastuslaki on varmasti herät-
tänyt monenlaisia intohimoja ja väristyksiä milloin kenessäkin, ja en vastusta sinänsä sitä,
että kalastuslain 10 § muutetaan ja paikalliset saavat tietyn hintaisen kausiluvan sinne asu-
misen perusteella. Se on erikoinen peruste ja sitä ei lainsäädäntö tunne, mutta hyväksyn,
että näin tehdään, koska heidän kulttuurinsa ja perimmäiset arvonsa liittyvät niin vahvasti
kalastamiseen ja lähijokeen, olipa kyseessä Teno tai sivujoki.

Mutta itse koko ajan ajoin ja olisin halunnut sitä, että tällä samalla kertaa olisi vähem-
mistöomistajien asema tarkistettu, niin kuin eduskunta on jo aikaisemmin edellyttänyt. Eli
kun osakaskunnat tekevät päätöksiä, niitä säätelee yhteisaluelaki, ja tässä olisi samalla ker-
taa pitänyt avata yhteisaluelaki ja katsoa, minkälainen on sellaisten vähemmistöomistajien
suoja, joiden kiinteistörekisteriin on merkitty kalastusoikeus. Kuitenkin tuon esille sen —
heille, jotka täällä nyt jaksavat olla täysistunnossa — että tämä laki johtaa siihen, että sel-
lainen henkilö, joka omistaa oikeuksia kalastaa sivujoissa, katsoo vierestä, kun sellainen
henkilö, jolla ei ole minkäännäköisiä oikeuksia mutta joka asuu paikkakunnalla ja kalas-
taa, saa kausiluvan, mutta se omistaja ei saa kausilupaa. Minun oikeustajuni ei ihan täysin
sitä hyväksy, vaikka tietenkin ymmärrän, että osakaskunnissa enemmistö päättää ja tekee,
mitä huvittaa. 

Mutta sehän tässä oli, että tämä yhteisaluelaki olisi pitänyt avata ja sinne viedä saman-
laisia säännöksiä kuin on osakeyhtiölaissa, jotka säätelevät vähemmistön oikeuksia ja jois-
sa puheenjohtajan toiminta sanktioidaan ja jotka ryhdistävät sitä liikettä. Tilanne on se, että
siellä on kalastusyksiköitä ikään kuin keksimällä keksitty ja on taklattu niitä vähemmistö-
omistajia pois ja annettu joillekin enemmistöomistajille paljon. Parhailla omistajilla saat-
taa olla kymmeniä kausilupia yhdelle vavalle ja vieheelle, ja hän voi niitä joka päivä niin
sanotusti pyörittää ja pyörittää, luovuttaa kenelle tahansa, mutta hänellä, joka on vähem-
mistöomistaja, saattaa olla kaksi vuorokautta tai joitakin tunteja kalastaa. 

Hyväksyn siis tämän, mutta kuitenkin tämä on puutteellinen, koska tässä lähdettiin vain
yhtä ongelmaa ratkaisemaan. Ei niin voi mennä yhteiskunnassa, että niille annetaan, jotka
3



Pöytäkirjan asiakohta PTK 174/2018 vp
eniten huutavat, vaan pitäisi nähdä koko kenttä ja ratkaista ne ongelmat samalla kertaa niin,
että se tulos on tyydyttävä kaikkien osapuolten kannalta. 

Se oli minun pyrkimykseni, ja, arvoisa puhemies, tämä ei ole vieläkään myöhäistä, sillä
valiokunta on kiinnittänyt tähän huomiota, ja tähän Tenon kalastukseen ja yhteisaluela-
kiongelmiin pitäisi asettaa korkean profiilin työryhmä, jossa on niitä, jotka hallitsevat val-
tiosääntöoikeuden puolen, ja sitten omistajien edustus, paikallinen edustus ja saamelaiskä-
räjien edustus. Sen kautta pitäisi lähteä purkamaan ja saavuttaa yhteisymmärrys. 

Minä arvostan saamelaiskulttuuria ja kaikella tavalla pidän sitä hyvänä. Arvostan ja
kunnioitan saamelaisia ja saamelaiskulttuuria, mutta vaadin samalla kertaa, että myös saa-
melaiset kunnioittavat toisen omaisuutta ja omaisuudensuojaa. Ei voi olla yksisuuntaista
arvostusta ja kunnioitusta. 

Nyt nämä menee näin, ja haluan kaikille todeta, että en itse eikä edustamani puolueen
kukaan edustaja ruvennut jarruttamaan valiokunnassa tätä. Se tuodaan nyt tänne saliin hal-
lituksen esityksenä, vaikka itse olisin tämän hieman laajentanut ja käsitellyt toisin. [Puhe-
mies koputtaa] Mutta jarruttamaan emme ole ruvenneet.

Keskustelu päättyi ja asian käsittely keskeytettiin.
4


	9
	14.42
	14.45
	14.48
	14.51


