















































DEM708A.tmpSave.xml


Pöytäkirjan asiakohta PTK 16/2016 vp
Pöytäkirjan asiakohta 

PTK 16/2016 vp

Täysistunto

Tiistai 1.3.2016 klo 13.59—20.51

8. Hallituksen esitys eduskunnalle tupakkalaiksi ja eräiksi siihen liittyviksi laeiksi
Hallituksen esitys HE 15/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan, jolle pe-
rustuslakivaliokunnan on annettava lausunto.

Keskustelu

18.43 Mika Niikko ps: Arvoisa rouva puhemies! Koska on kysymyksessä hallituksen esi-
tys, olisin toki odottanut, että asiaa koskeva ministeri Rehula olisi ollut täällä esittelemässä
tämän, mutta hänellä näyttää olevan muita kiireitä tällä hetkellä.

Arvoisa puhemies! Suora lainaus hallituksen esityksestä: "Aiemman tupakkapoliittisen
tavoitteen mukaan Suomi olisi tupakkavapaa maa vuoteen 2040 mennessä. Asiantuntijoi-
den mukaan tavoite olisi kuitenkin mahdollista saavuttaa jo vuonna 2030, jos käyttöön ote-
taan uusia tupakointia rajoittavia ja ehkäiseviä toimenpiteitä, kuten esityksessä jäljempänä
ehdotetaan." Tämä on erinomainen tavoite, sillä tupakointi verottaa väestöämme lähes
5 000 ennenaikaisella kuolemalla joka vuosi. Pelkästään Euroopan alueella noin puoli mil-
joonaa ihmistä kuolee tupakan aiheuttamiin sairauksiin.

Mitkä ovat sitten ne käytännön toimet, joita ministeriö ehdottaa tavoitteen saavuttami-
seksi Suomessa? Kaikkein suurin muutos nykytilaan verrattuna olisi sähkösavukkeiden
sääntelyn huomattava tiukennus. Ministeriön mielestä sähkösavukkeet ovat portti tupa-
kointiin. Näin ei kuitenkaan näytä tosielämässä olevan. THL tutki tupakointitottumuksia
yläkouluissa ja toisen asteen oppilaitoksissa. Tutkimuksen mukaan: "Nikotiinisähkösavuk-
keen kokeilut ja käyttö olivat vähäisiä niiden keskuudessa, jotka eivät tupakoineet tai nuus-
kanneet. Kokeiluja kuitenkin esiintyi."

Sähkötupakoitsijoita arvioidaan olevan Suomessa jo 100 000. Joidenkin arvioiden mu-
kaan 95 prosenttia sähkösavukkeiden käyttäjistä on entisiä tai vielä nykyisiä tupakoitsijoi-
ta. Sähkösavukkeet eivät siis näytä olevan portti tupakointiin vaan päinvastoin. Miljoonat
ihmiset ympäri maailmaa ovat päässeet irti tupakka- ja nikotiiniriippuvuudesta sähkötupa-
kan avulla.

Kysyin ruohonjuuritason asiantuntijoilta helsinkiläisestä sähkötupakkaa myyvästä liik-
keestä Stadin Höyrystä. Heillä on kuulemma kymmeniä keuhkosairaita asiakkaita, jotka
ovat päässeet eroon perinteisestä tupakoinnista. Terveyshaitat ovat kuulemma vähenty-
neet merkittävästi sähkötupakan avulla.

Arvoisa puhemies! Toki on niinkin, että sähkösavukkeen käyttö ei välttämättä ole täysin
vaaratonta. Silti THL:n mukaan sen käytössä muodostuu vähemmän haitallisia aineita kuin
 Tarkistettu
4.0



Pöytäkirjan asiakohta PTK 16/2016 vp
savukkeiden käytössä ja palamisreaktion yhdisteitä ei luonnollisesti ole. Olen ihmetellyt,
miksi sähkötupakkaa ajoittain vastustetaan niin voimakkaasti. On syytä kysyä, suojelem-
meko tupakkateollisuuden liiketoimia ja tupakan aiheuttamia terveyshaittoja sillä, jos sää-
telemme sähkötupakointia liian tiukasti.

Hallituksen esityksessä on monia epäloogisia kohtia. Miksi tupakointivälineitä, kuten
piippuja, puhumattakaan nikotiinipurukumeista kaikkine eri makuineen, saa myydä avoi-
mesti kaupan kassan välittömässä läheisyydessä mutta nikotiinia sisältämättömät sähkötu-
pakkalaitteet ja niiden osat tulisi jatkossa piilottaa lukollisiin kaappeihin? Miksi nikotiinia
sisältävään nesteeseen tulee laittaa tupakkalain mukainen varoitusilmoitus, kun vastaavas-
ti nikotiinia sisältävät purukumit ja laastarit voidaan markkinoida ja myydä lääkkeenä?
Esimerkiksi Nicorette mainostaa purukumin pitävän tupakanhimon loitolla ja olevan apu-
väline tupakoinnin lopettamiseen. Kaikki tämä on sallittu vain sen vuoksi, että suuret yh-
tiöt ovat suurella rahalla valmistaneet tutkimuksellista näyttöä nikotiinin lääkkeellisestä
vaikutuksesta. Vastaavasti, kun sähkösavuke näyttää tutkimuksissa olevan vähintäänkin
toimiva tapa irrottautua tupakanpoltosta, miksi sitä ei saisi edes maustaa vaan se leimataan
myrkyksi? Jatkossa voi olla siis niin, että tupakkateollisuus myy nikotiininesteet lääkkee-
nä ja välttää kaikki haittaverot ja esilläpitokiellot, kuten on nikotiinipurukumin kohdalla.
Tähän tämä tulee johtamaan, jos tätä ei avoimesti tarkastella.

Arvoisa puhemies! Suomi haluaisi kieltää kansallisena erikoisuutena kaikki muut paitsi
tupakanmakuiset makuaineet. Aluksi aiottiin kieltää kaikki makuaineet, mutta EU:n ko-
missio huomautti asiasta. Kuitenkin on aivan mahdotonta kieltää aineita, joilla nesteitä voi-
si maustaa. Nykyisissä makunesteissä käytetään samoja aineosia kuin elintarviketeollisuu-
dessa, vaikkapa leivonnassa. Olisin kysynyt, arvoisa puhemies, sosiaali- ja terveysminis-
teri Rehulalta: mikä näissä makunesteissä, jotka sisältävät vain elintarviketeollisuudessa-
kin käytettyjä aineita pääosin, on niin vaarallista, että niitä STM:n esityksessä ei hyväksy-
tä?

Vesihöyryä ja makeutusainetta pääosin ovat makunesteet ilman nikotiinia. Jos vesihöy-
ry ja makeutusaine vapauttaa Suomessa tuhansia ihmisiä tupakoinnin haitoilta, on vaikea
nähdä se niin vaarallisena tuotteena, että se pitäisi kieltää lainsäädännön keinoin. Tämähän
johtaa siihen, että ihmiset alkavat maustaa nesteitään itse. Tässä on selvä riski sille, että
makunesteitä kotikonstein maustavat alkavat myymään nesteitä muille, jolloin syntyy uusi
laiton bisnes maahamme. Arvoisa puhemies, tämä on jo tätä nykypäivää. Kotimaustami-
nen lisäisi terveysriskejä. Keuhkoihin vedettävien höyryjen sisällöstä ei olisi tietoa höyryt-
telijöillä itsellään eikä viranomaisilla.

Arvoisa puhemies! Muutama huomio etämyynnistä. Etämyyntikieltoa perustellaan sekä
laitteiden turvallisuuden varmistamisella että alaikäisten sähkötupakointikokeiluiden estä-
misellä. Nuorten ja lasten käyttökokeilujen estäminen on vielä jotenkin hyväksyttävissä
oleva perustelu, mutta laitteen turvallisuutta kiellolla ei välttämättä paranneta. EU:n ulko-
puolisista maista tilattujen tuotteiden nettiostamisen kieltäminen kuluttajilta on jollain ta-
valla vielä perusteltua. Miten vastaavasti perustellaan EU:n sisältä ostettujen laitteiden
kieltäminen? EU:n sisällä ei esiinny suuria laatupoikkeamia, koska kansallinen sääntely
laitteen vaatimuksista tulee jatkossa olemaan samansisältöistä. Mikäli kuitenkin etämyyn-
ti halutaan kokonaan kieltää, tulee kaupoille antaa mahdollisuus pitää esillä tuotteita hyl-
lyissään. Nikotiininesteen kaappiin piilottamisen tulee riittää. Sähkösavukelaitteiden esil-
läpitokielto olisi kohtuuton, koska kuluttajalla pitäisi olla todellinen mahdollisuus vertailla
ja hankkia itselleen sopivia laitteita.
2



Pöytäkirjan asiakohta PTK 16/2016 vp
Arvoisa puhemies! Käsillä oleva esitys ei koske verotusta, siitä tulee valtiovarainminis-
terin esitys aikanaan erikseen. Tässä tehtävät ratkaisut vaikuttavat kuitenkin siihen, miten
nikotiininesteitä tullaan verottamaan. Sosiaali- ja terveysministeriö arvioi, että 10 millilit-
raa nikotiininestettä, jonka nikotiinipitoisuus on enintään 20 milligrammaa millilitrassa,
vastaisi 200:aa savuketta. Mikäli Suomessa verotetaan nikotiininestettä tämän arvion mu-
kaisesti, 10 millilitran nikotiininesteen pullosta tulisi kantaa veroa vähintään 37,70 euroa
— siis tämän kokoisesta pullosta. [Puhuja näytti pakkausta.] Ajatuskin tämän suuruisesta
verosta on täysin kohtuuton, puhumattakaan, että valtiovarainministeriö voi mahdollisesti
kerätä veroa myös nikotiinittomasta nesteestä. Italiassa arvioidaan, että 10 millilitraa niko-
tiininestettä vastaa 56 savukkeen määrää, ei siis 200:aa, kuten Suomessa on arvioitu. Ita-
liassa makunesteet ovat tulossa tupakkaveron piiriin, mutta vero on puolet tavanomaisesta
tupakkaverosta. Jos nikotiininestettä verotettaisiin tämän italialaisen mallin mukaan mutta
tietysti Suomen verokannalla, kannettava vero olisi reilu 5 euroa 10 millilitralta. Tämä oli-
si mielestäni kohtuullisempaa.

Hyvää ja loogista tässä esityksessä on se, että varoitusteksti ja kuvat laitetaan vain niko-
tiinia sisältäviin tuotteisiin. Tarpeellista on myös se, että nikotiininestettä ja laitteita ei saa
myydä alaikäisille.

Lopuksi on todettava, että sähkötupakoinnissa ei ole mitään hohdokasta. Myös höyryt-
telyllä voi riskeerata terveytensä. Tämänhetkisen tiedon varassa kuitenkin on rehellisem-
pää todeta, että sähkötupakalla höyryttely ja sauhuttelu on terveellisempää kuin tupakoin-
ti. Me tiedämme, että tupakassa on yli 4 000 haitallista ainetta, joista 50 aiheuttaa syöpää.
Yleisimmät haitta-aineet ovat terva, häkä, elohopea, arseeni, asetoni, DDT, syanidi, lyijy,
metanoli ja jopa polonium-210. Näitä aineita löytyy normaalista tupakasta savusta pelkäs-
tään, mutta ei juurikaan löydy sähkötupakasta minkäänlaisia todisteita, että tämä olisi hai-
tallista.

Arvoisa puhemies! Tämä aika näyttää nyt menevän nopeasti, mutta olisin muutaman
lauseen halunnut sanoa vielä tästä tupakkalain vaikutuksesta tähän parveketupakointiin.

Hallituksen esitys antaisi asuntoyhtiöille oikeuden hakea tupakointikieltoa myös asuk-
kaiden hallinnassa oleviin tiloihin. On aivan oikein, että häiritsevä parveketupakointi voi-
daan kieltää, mutta miten lainsäätäjä voi antaa mahdollisuuden kieltää ihmistä tupakoimas-
ta oman omistusasuntonsa sisällä? Tämä ei ole lainkaan yksinkertainen asia. Jos esitys hy-
väksytään, siitä voi myös seurata paljon työtä ja vaivaa kunnille.

Arvoisa puhemies! Tämän lakiuudistuksen yhteydessä tulisi kyetä puuttumaan tupa-
kointiin tiloissa, joissa on alaikäisiä lapsia. Pitkään on puhuttu esimerkiksi siitä, että pitäisi
kyetä kieltämään tupakointi yksityisajoneuvoissa, kun kyydissä on alaikäisiä lapsia. Jos
kerran jopa omistusasunnossa tapahtuvaan tupakointiin voi tämän lakiesityksen mukaan
puuttua, niin miksei sitten alaikäisten läsnä ollessa tapahtuvaan tupakointiin? Tämä mah-
dollisuus tulisi valiokunnassa käydä huolellisesti läpi.

18.55 Sari Sarkomaa kok: Arvoisa rouva puhemies! Yli 40 vuotta vanhan tupakkalain
uudistaminen on todellakin tärkeä askel suomalaisessa kansanterveystyössä ja matkalla
kohti savutonta Suomea. Savuttoman Suomen tavoitteleminen on tärkeää, ja se on tärkeä
kansanterveydellinen loikka.

Jos katsotaan, mitä vaikutuksia tupakoinnilla on, niin joka kolmas syöpäkuolema on tu-
pakoinnista johtuva ja joka viides sydän- ja verisuonisairaudesta johtuva kuolema johtuu
tupakasta. Jos katsotaan vielä näitä kansanterveydellisiä haittoja, joita tupakka aiheuttaa,
3



Pöytäkirjan asiakohta PTK 16/2016 vp
niin voidaan todeta, että yli 800 000 sairauslomapäivää johtuu tupakoinnista ja noin 700
uutta työkyvyttömyyseläkejaksoa. Tupakointi on myöskin syynä joka kuudennessa kaikis-
ta 35—64-vuotiaiden kuolemista. Eli me puhumme erittäin vaarallisesta aineesta, kun pu-
humme tupakasta. Jos joku asia, esimerkiksi sähkötupakka, sisältää vähän vähemmän ni-
kotiinia, niin se ei tarkoita sitä, että nikotiinipitoinen sähkötupakka olisi terveellinen, kos-
ka melkein mikä tahansa muu on terveellisempää kuin tupakka.

Arvoisa puhemies! Tupakkalain uudistuksella pyritään ehkäisemään tupakkatuotteiden
käytön aloitusta, nikotiiniriippuvuuden syntymistä sekä edistämään tupakkatuotteiden
käytön lopettamista, mutta myös tupakoimattomien altistusta tupakansavulle halutaan vä-
hentää. Nämä tavoitteet ovat tärkeitä ja kannatettavia.

Tällä uudella lainsäädännöllä toimeenpannaan EU:n tupakkadirektiivi. Tuon direktiivin
myötä tekstivaroitusten lisäksi Suomessa myytäviin tupakkapakkauksiin on tulossa kuva-
varoitukset. Samoin tunnusomaiset maut kielletään savukkeista ja kääretupakasta. Suosi-
tut maut, kuten mentoli, kiellettäisiin tämän lakiesityksen mukaan vasta siirtymäajan jäl-
keen eli vuonna 2020. Mutta koska nikotiini on pienille lapsille hengenvaarallista, tässä
hallituksen esityksessä esitetään, että houkuttelevat hajut ja maut, karkkimaut, hedelmä-
maut, kielletään myös sähkötupakassa käytetyissä nikotiininesteissä.

Pidän hyvänä, että esityksessä sähkötupakka rinnastetaan tavalliseen tupakkaan, mikä ei
tarkoita sähkötupakan kieltämistä. Nikotiinipitoiset sähkösavukkeet astuvat saman säänte-
lyn piiriin muiden savukkeiden kanssa. Eli sähkösavukkeille esitetään säädettäväksi laissa
sama ostoikäraja kuin tupakkatuotteille. Niiden myynti olisi luvanvaraista, ja sähkösavuk-
keita ei saisi myöskään käyttää tupakoimattomissa tiloissa tai pitää esillä vähittäismyyn-
nissä.

Tässä on todettava, että sähkötupakasta on vielä erittäin vähän tutkimustietoa ja olemas-
sa oleva tutkimus on hyvin ristiriitaista. Me kokoomuksen eduskuntaryhmän piirissä olem-
me pyrkineet paneutumaan olemassa olevaan tutkimukseen ja kuulleet asiantuntijoita. On
todettava todellakin, että tämä tutkimustieto on vielä vähäistä ja siihen vetoaminen on si-
käli hyvin hankalaa. Mutta se, mikä tiedetään aivan varmasti, on se, että nikotiini on pie-
ninäkin määrinä vaarallista. Se on vaarallista varsinkin lapsille, ja se aiheuttaa nopeasti
riippuvuutta. Siksi tässä hallituksen esityksessä on käytössä niin sanottu varovaisuusperi-
aate, eli laissa on asetettu lastensuojelu terveyden suojelemisen edelle, että aikuiset halua-
vat käyttää näitä makuaineita. Tämä on tämä hallituksen esitys.

On todellakin vielä todettava, ettei ole olemassa systemaattista pitkäisaikaistutkimuk-
siin perustuvaa tietoa siitä, miten nämä sähkösavunesteet vaikuttavat höyrystettyinä ja
keuhkoihin hengitettyinä. Elintarvikkeina ne voivat olla turvallisia, mutta jos ne hengite-
tään ja inhaloidaan, niin niiden vaikutus voi olla aivan eri. Mutta tästä vielä ei todellakaan
ole riittävästi tutkimustietoa.

Me kaikki olemme saaneet todella paljon palautetta sähkötupakkaa käyttäviltä. Olen
myöskin itse heitä tavannut, lukenut näitä viestejä. On erittäin tärkeää, että myöskin heitä
kuulemme valiokunnassa, laajasti asiantuntijoita, katsomme vielä tutkimustietoja ja huo-
lella käymme läpi tämän lakiesityksen, niin kuin meillä sosiaali- ja terveysvaliokunnassa ja
eduskunnassa on aina tapana tehdä.

Lakiesityksessä on monin tavoin useita kannatettavia esityksiä, mutta siellä on myöskin
asioita, joita mielestäni eduskunnan pitäisi korjata.

Ihan ripeästi nostan esille ensinnäkin sen, että mielestäni tupakointi autossa, jossa on
lapsi, alaikäisiä ihmisiä, tulisi kieltää ja tämä pitäisi tähän lakiin tässä eduskuntakäsittelys-
4



Pöytäkirjan asiakohta PTK 16/2016 vp
sä lisätä. Useat Euroopan maat ovat näin tehneet. Ympäristön tupakansavu on yleisimpiä
syöpävaarallisia aineita, ja erityisesti pienessä tilassa, autossa, tupakansavun pitoisuudet
ovat todella suuret, ja lasten keuhkot ovat erittäin herkät. Suomen varovainen suhtautumi-
nen tähän autossa tupakoinnin kieltoon silloin, kun lapsi on läsnä, perustuu eduskunnan pe-
rustuslakivaliokunnan vuonna 2010 antamaan lausuntoon: silloin tupakointikielto autossa
rajoittaisi tupakoitsijan henkilökohtaista itsemääräämisoikeutta.

Pidän itse tärkeänä, että asiaa katsottaisiin uudestaan, ja jos sosiaali- ja terveysvaliokun-
ta tällaisen pykälän lähettäisi sosiaali- ja terveysvaliokuntaan, ja tässä haluan vielä... (Ben
Zyskowicz: Perustuslakivaliokuntaan!) — Perustuslakivaliokuntaan, ja tässä edustaja Ben
Zyskowicz on ollut aktiivinen, hän varmasti tästä asiasta jatkaa, ja uskon, että hän tätä aja-
tusta tukee, kun on sitä itse myös ehdottanut. — On todettava ja kysyttävä, että miksi me
jättäisimme lapset ilman turvaa. Aikuisethan on suojattu siten, että työpaikkojen tupakoin-
tikielto tuli voimaan 1995 ja ravintolatupakoinnin kielto on täydessä laajuudessaan sitten
ollut voimassa vuodesta 2009. Monet EU-maat ovat kieltäneet tupakoinnin yksityisautois-
sa silloin, kun lapset ovat läsnä. Irlannissa ja Italiassa kielto on tulossa voimaan tänä vuon-
na. Eli tämä on yksi asia.

Sitten, arvoisa puhemies, ehkä tiivistetysti vielä sanon tästä, että Suomessa on korkea
aika nähdä, että autossa tupakointi lasten oikeuksien ja terveyden suojelun näkökulmasta
on sellainen asia, että se on nyt katsottava. Lapsethan eivät voi puolustautua tai poistua
tuosta tupakansavuisesta ajoneuvosta. 

Mutta sitten ihan toinen asia lopuksi, kun aika juoksee ja kello käy: mielestäni on terve-
tullutta, että lakiesityksen mukaan taloyhtiö voisi puuttua parvekkeella tai taloyhtiön
alueella, esimerkiksi pihamaalla, tapahtuvaan tupakointiin nykyistä helpommin. Tämä on
toinen asia, josta on tullut paljon palautetta, ja en nyt tässä suoraan muutosta esitä, mutta
pidän tärkeänä, että valiokuntakäsittelyssä käymme läpi tämän pykälämuotoilun ja tarkis-
tamme, onko riittävän selkeästi säädetty se, millä menettelyllä tupakointi saadaan kiellet-
tyä, onko se proseduuri byrokraattinen, onko se riittävän selkeä, onko myöskin lakiesityk-
sessä riittävän selvästi kirjattu vastuut, kuka on vastuussa, jos esimerkiksi taloyhtiössä jou-
dutaan tekemään korjauksia, ettei savu kulkeutuisi esimerkiksi yksittäisen ihmisen tai per-
heen asuintiloihin, koska emme todellakaan halua, että tämä lakiesitys johtaa riitelyihin ta-
loyhtiöissä tai täyttää sitten esimerkiksi isännöitsijöiden pöydät. Eli tämä on toinen asia,
jossa kokoomuksen eduskuntaryhmässä on valmius muutoksiin.

Sitten kolmantena totean vielä asian, josta ei säädetty tässä lakiesityksessä, mutta tote-
an, että kun nikotiinipitoiset sähkösavukkeet tulevat Suomen markkinoille, niin tällä het-
kellähän ne eivät kuulu voimassa olevan lainsäädännön mukaan tupakkaverolain sovelta-
misen piiriin, mutta tiedän, että Euroopan unionissa on käynnissä työryhmätyö tämän asian
osalta ja myöskin osissa jäsenmaista jo verotetaan sähkötupakkaa. Itse lämpimästi kanna-
tan sitä, että tämä tapahtuisi myöskin Suomessa. Itse mieluummin kannatan haittaveroja,
tupakan verotusta kuin työn verottamista, eli tässä terveiset menevät sitten valtiovarainmi-
nisterille.

Ja ihan lopuksi ehkä tuohon ensimmäiseen puheenvuoroon ja koko tähän keskusteluun
liittyen totean sen, että vaikka nuorten tupakointi on vähentynyt roimasti — se on hieno,
upea trendi — niin asiantuntijat ovat erittäin huolissaan sähkötupakan ja nuuskan suosion
kasvusta. Eli viestinnässä savukkeiden terveyshaittojen lisäksi pitäisi keskustella myös
muiden nikotiinituotteiden mahdollisista haitoista. Tämä on myöskin vakava viesti, joka
meidän täytyy ottaa huomioon, kun käsittelemme tätä tupakkalain uudistamista. Sähkötu-
5



Pöytäkirjan asiakohta PTK 16/2016 vp
pakkaa on kokeillut jo puolet yhdeksäsluokkalaista pojista ja kolmannes tytöistä, ja jos to-
dellakin uusia nikotiinia sisältäviä tuotteita tulee vahvasti markkinoille, se saattaa tarkoit-
taa sitä, että nikotiiniriippuvuus yleistyy. Tätähän me emme halua, ja haluan, että tällä la-
kiesityksellä tähän asiaan vastataan.

Mutta tarkkaan ja huolella käymme tämän lakiesityksen läpi ja teemme sitten tarvittavat
muutokset valiokunnassa.

Toinen varapuhemies Paula Risikko: Siellä oli kaksi vastauspuheenvuoroa, edustaja
Niikko ja edustaja Meri. — Edustaja Niikko, 1 minuutti.

19.05 Mika Niikko ps (vastauspuheenvuoro): Arvoisa rouva puhemies! Edustajan aikai-
semmasta puheenvuorosta haluaisin kysyä kokoomuksen eduskuntaryhmän kantaa siihen,
mikä teidän kantanne tulee olemaan suhteessa tähän nikotiiniin — varmasti tämän esityk-
sen mukaan, että se laitetaan veron piirin ja pannaan piiloon kaappiin ja lukkojen taakse. Se
sopii varmasti, uskon, myös perussuomalaisille. Emme ole keskustelleet asiasta, mutta se
on ihan luonnollista.

Mutta sitten logiikka siinä, kun edustaja Sarkomaa mainitsi, että nikotiini on hengenvaa-
rallista lapsille, kahteen kertaan: kuitenkin — minä nyt vain haluan avata tätä, en minä nyt
ketään syytä tässä — kun me mietimme sitä, eikö tämä ole aikamoista kaksinaismoralis-
mia siltä näkökannalta, että väitetään, että kun nikotiinia pureskellaan eri mauilla, joilla
sitä myydään karkkihyllyssä avoimesti kaupassa, niin se on lääkettä, mutta sitten, kun sitä
aletaan sauhutella, siitä tuleekin myrkkyä? Minä en ymmärrä tätä kaksinaismoralismia sii-
nä mielessä, että me lainsäädännössä sanomme, että kun se on lääkelaissa, se on lääke,
mutta kun se on tupakkalaissa, se on haitta-aine.

Meidän täytyisi sillä lailla tavallaan olla avoimia tämän suhteen, että me tekisimme yh-
teneväistä lainsäädäntöä. Nikotiini on haitta-aine, myönnän sen, mutta ei tehdä niin tiuk-
kaa lakia, että me rupeamme näitä makuaineitakin jo kieltämään voimakkaasti laeilla. Ei
ole toteen näytetty, että tällaisessa 10 millilitran nikotiinittomassa makunesteessä olisi sel-
laisia haitta-aineita, jotka olisivat terveydelle niin haitallisia, että tämä tulisi kieltää tässä
esityksessä. [Puhuja näytti pakkausta.] Sitä ei ensinnäkään pystytä kieltämään, koska se
pystytään kiertämään. Nikotiininesteet tullaan maustamaan omatekoisesti, jos me emme
sitä mahdollisuutta anna.

19.07 Leena Meri ps (vastauspuheenvuoro): Arvoisa puhemies! Tuossa pikkusen kiinni-
tin huomiota edustaja Sarkomaan puheessa siihen, että hän rinnasti sähkötupakan ja tupa-
kan, jotka ovat kaksi ihan eri asiaa. Siis tupakassa on aineita syanidista arsenikkiin. Olen
itse kova tupakoitsija ja käyttänyt monia korvaavia aineita. Kiinnittäisin huomiota tähän
samaan asiaan kuin edustaja Niikko, että minä ostan näitä eri makuisia Nicorette-puruku-
meja ihan hyllystä näin vain [Puhuja näytti pakkausta.] ja sitten samalla sähkötupakkaa
minä en saisi polttaa. Tunnen erittäin paljon ihmisiä ja olen saanut erittäin paljon palautet-
ta. Tämä on korvaushoito. Meidän pitäisi olla linjassa tämän asian kanssa: jos meillä on
korvaushoitona laastari ja purukumeja eri mauilla, niin miksi me emme anna ihmisille
mahdollisuutta päästä eroon tupakasta?

Ilmeisesti edustaja Sarkomaa ja moni muu eivät ymmärrä, kuinka vaikeata tästä tupa-
kointiriippuvuudesta, joka minullakin on, on päästä eroon. Taistelemme näitten korvaus-
tuotteiden kanssa. Miksi ei edesauteta tästä tupakoinnista eroon pääsemistä?
6



Pöytäkirjan asiakohta PTK 16/2016 vp
Ja mitä tulee parveketupakointiin, niin kyllä sieltä kaikkea muutakin käryä tulee. Miksi
me emme ole huolissamme siitä, kun lapset katsovat, kun ihmiset juovat pihamaalla vii-
naa?

Toinen varapuhemies Paula Risikko:  Vielä vastauspuheenvuoro, edustaja Sarkomaa, ja
sitten puhujalistaan.

19.08 Sari Sarkomaa kok (vastauspuheenvuoro): Arvoisa puhemies! Todellakin tässä on
hyvä taas todeta, mitä on sanottu ja mitä ei. Todellakin sähkötupakasta totesin sen, että säh-
kötupakan vaikutuksista esimerkiksi tupakoinnin lopettamiseen on vielä hyvin vähän tut-
kimustietoa, mutta esimerkiksi ihmisten kokemusperäistä tietoa on kovin paljon, ja olen it-
sekin sitä vastaanottanut. En ole sanonut, että sähkötupakka olisi yhtä vaarallinen kuin tu-
pakka, koska sähkötupakointia on kovin erilaista, ja tämä on tässä nyt hyvä ottaa esille, et-
temme rupea tästä debatoimaan. Mutta silloin, kun sähkötupakassa on nikotiinia, nikotiini
on vaarallista.

Tämä on hallituksen esitys, jonka teidän ministerinne on yksimielisesti tuonut tänne esi-
tykseksi, ja on todella tärkeää, että käymme tämän läpi. Mutta sähkötupakasta keskustelu
on kovin hankalaa, koska siitä ei vielä ole kovin paljon tutkimustietoa. Meidän eduskunta-
ryhmässämme on myös lääkärikansanedustaja, joka on hyvin paneutunut tähän tupakasta
vieroittamiseen. Hyvin tarkkaan olemme käyneet tätä läpi, (Puhemies koputtaa) ja varmas-
ti myöskin sosiaali- ja terveysvaliokunnassa tätä käydään läpi. Viittasin itse vain niihin tut-
kimustuloksiin, (Puhemies koputtaa) joita on olemassa ja joita ei vielä ole.

Toinen varapuhemies Paula Risikko: Ja puhujalistaan.

19.09 Ben Zyskowicz kok: Arvoisa rouva puhemies! Arvoisat kansanedustajat! Tämä
hallituksen esitys on askel eteenpäin tupakkapolitiikassa ja tupakoinnin vähentämispyrki-
myksessä, mutta haluaisin sosiaali- ja terveysvaliokunnalle, jonka jäseniä ja varapuheen-
johtajakin on paikalla, antaa kuitenkin vielä lisälistan.

Ensinnäkin parveketupakointi. Tässä hallituksen esityksessä esitetään sellaista byro-
kraattista menettelyä, että taloyhtiö voi päättää pyytää kunnan viranomaisilta tästä asiasta
ratkaisuja. Mihin tässä tarvitaan kunnan viranomaisia? Luulisi, että tälle hallitukselle, joka
nimenomaan on ottanut tavoitteekseen turhien normien ja turhan byrokratian purkamisen,
sopisi hyvin se, että taloyhtiö päättää asiasta. Taloyhtiö päättää, saako siinä taloyhtiössä
parvekkeella tupakoida vai eikö saa, ja toivoisin, että sosiaali- ja terveysvaliokunta vielä tä-
täkin harkitsisi.

Toinen asia, jota käsitellään tässä hallituksen esityksen sivulla 37 ja jota tässä hallituk-
sen esityksessä ei ole mukana, on, niin kuin täällä sanotaan, tupakkapakkausten yhdenmu-
kaistaminen, eli sillä tarkoitetaan tällaisia brändittömiä, logottomia tupakka-askeja. Kan-
natan tämän kiellon tuomista myös Suomeen. Täällä kerrotaan hallituksen esityksen sivul-
la 37, että Australiassa näin on ollut vuodesta 12. Hiljattain Irlanti, Iso-Britannia ja Ranska
ovat päättäneet tupakkapakkausten yhdenmukaistamisesta. Lisäksi asiaa valmistellaan ai-
nakin Norjassa, Unkarissa ja Uudessa-Seelannissa. Kun Suomi on ollut etulinjassa tupak-
kapolitiikassaan, niin minkä vuoksi emme tässäkin ottaisi järkevää uudistusta käyttöön,
jota muuallakin käytetään ja joka nimenomaan nuorten suuntaan vähentäisi tupakoinnin
houkuttavuutta, koska nuorten suuntaan tehdään tällaista brändimarkkinointia käytännös-
7



Pöytäkirjan asiakohta PTK 16/2016 vp
sä ja siellä kovat kundit käyttävät tunnettuja brändejä ja ovat sillä tavoin sitten olevinaan
enemmän aikuisia kuin muuten ovatkaan?

Kolmas asia, jota käsitellään tämän lain 74 §:ssä, on tupakkavapaat vyöhykkeet. Meil-
lähän on tupakointi tällä hetkellä kielletty tietyillä alueilla mutta ei ollenkaan riittävästi.
Voin omakohtaisesti sanoa, että kun astmaatikkona pakkasessa juoksee junaan tai asemal-
le ja siinä sitten ystävällisesti joku juuri edellä rupeaa röökaamaan, niin kyllä sen todella-
kin kärsii sanan useammassa merkityksessä. Itselleni tuli mieleen, että tupakkavapaiksi
vyöhykkeiksi pitäisi lisätä ainakin juna-asemat, bussiasemat, nämä asemalaiturit. Kyllä
minun mielestäni kahviloiden ja jätskibaarien terasseillakin tupakointi tulisi kieltää. Kun
olemme laajentaneet tupakointikieltoja, aina on ennustettu katastrofia. Kun työpaikoilla tu-
pakointi kiellettiin, niin oli kauhukuvia siitä, että hirveätä, ei tule työnteosta mitään, kun
siellä vain juostaan tupakalla. Sitten kun laajennettiin tupakointikielto ravintoloihin, niin
kuulemma kaikki ravintolat menevät konkurssiin. Nyt on aika ottaa lisäaskeleita ja tällai-
set kahviloiden, jätksibaarien terassit ja paikat, joissa on paljon ihmisiä, lapsia ja muita, tu-
pakkavapaiksi vyöhykkeiksi ja tupakoitsijat jonnekin kauemmaksi tupakoimaan.

No, sitten asia, joka täällä olikin jo esillä edellisissä puheenvuoroissa, eli tämä autossa
tupakoinnin kieltäminen silloin, jos siellä on lapsia ja vauvoja. Jo kuusi vuotta sitten silloi-
nen hallitus yksimielisesti esitti tällaista kieltoa, joka on monissa maissa, monissa yksilön-
vapautta kunnioittavissa maissa, kuten useassa Yhdysvaltain osavaltiossa. Silloinen perus-
tuslakivaliokunta yksimielisesti päätti, että kyllä tämän aikuisen tupakoitsijan oikeus tupa-
koida eli yksilönvapaus on suurempi oikeus kuin sen lapsen oikeus terveyteen, kun hänen
pienet keuhkonsa kärsivät, kun siellä tiiviissä tilassa autossa tupakoidaan, tämän aikuisen
tupakoitsijan oikeus, joka voi vaikka puolen tunnin välein, jos niin himottaa, pysäyttää sen
autonsa ja mennä ulos röökaamaan, mutta tämä vauva siinä turvaistuimessa ei pysty lähte-
mään siitä autosta yhtään mihinkään.

Olen monesti arvostellut perustuslakivaliokunnan tulkintoja, ja varmasti voidaan esittää
siihen arvosteluuni ihan painavia vasta-argumentteja. Mutta pitää sanoa, että tämä on yksi
kaikkein käsittämättömimmistä perustuslakivaliokunnan tulkinnoista. En voi ymmärtää,
että tässä perusoikeus vastaan perusoikeus -tilanteessa, joka on aika klassinen asetelma pe-
rustuslakivaliokunnassa, asetettiin tämän aikuisen tupakoitsijan yksilönvapaus ja niin edel-
leen suuremmaksi perusoikeudeksi kuin sen pienen vauvan tai lapsen oikeus terveyteen.

Nämä perustuslakivaliokunnan argumentitkin ovat mielestäni aika heppoisia. Jos puhu-
taan yksilönvapaudesta, niin me olemme voineet säätää esimerkiksi sellaisen lain, että täl-
laisen ihmisen, joka haluaisi kunnolla röhnöttää siellä autossa, pitää semmoisella remmillä
kiinnittää itsensä siihen istuimeen. Se ei rajoita hänen yksilönvapauttaan. Mutta kun rajat-
taisiin hänen tupakointiaan niin, että hän ei voi vahingoittaa sitä pientä lasta siinä autossa,
niin se kuulemma rajoittaa liikaa tämän tupakoitsijan yksilönvapautta. Odotan todellakin,
että perustuslakivaliokunta tarkistaa kantansa, mikä ei ole mikään kummallinen asia. Ame-
rikan korkein oikeus, Suomen korkein oikeus, monet tuomioistuimet ottavat uusia kantoja
asioihin. Odotan todellakin ja vetoan perustuslakivaliokunnan puheenjohtajaan ja jäseniin,
että perustuslakivaliokunta tässä tarkistaa kantansa ja suojelee tätä lasta ja hänen terveyt-
tään enemmän kuin sen tupakoitsijan oikeuksia.

On käytetty myös muita argumentteja, miksi tällaista ei tulisi säätää. Muistaakseni tässä
salissakin, tai tuossa viereisessä salissa, joskus joku sanoi, että eihän kukaan järkevä ihmi-
nen tupakoi autossa, jos siellä on pieniä lapsia. No, ei kukaan järkevä ihminen murhaa eikä
raiskaa eikä mitään muutakaan, mutta silti me olemme pitäneet tarpeellisena säätää näistä
8



Pöytäkirjan asiakohta PTK 16/2016 vp
asioista, koska on sellaisia vähemmän järkeviä ihmisiä. Sitten on sanottu, että tällaista tu-
pakointikieltoa ei pidä säätää, koska sitä ei voi valvoa. No, kyllä sitä varmaan voi sen ver-
ran valvoa kuin nyt voi valvoa esimerkiksi sitä, että on turvavyöt käytössä tai ei käytetä
kännykkää ajettaessa ja niin edelleen.

Todellakin odotan, että perustuslakivaliokunta tarkistaa kantansa, ja odotan, että sosiaa-
li- ja terveysvaliokunta nimenomaan laittaisi sen pykälän, jonka tiedän olevan STM:ssä
valmiina jo sieltä vuosien takaa, tämän lakiesityksen yhteydessä lausunnolle perustuk-
seen, joka perustus ottaa siihen kantaa. Muuten ei varmasti uskalleta asiasta toisin säätää
eikä pidäkään uskaltaa, koska se on niin ristiriidassa vallitsevan perustuslakivaliokunnan
tulkinnan kanssa.

Haluan vielä sanoa, että tein tästä kirjallisen kysymyksen hallitukselle maaliskuussa
2014 ja silloinen ministeri Huovinen vastasi, että kun tätä lakia valmistellaan, jota me nyt
siis käsittelemme, "tässä yhteydessä voidaan harkita uudelleen esitettäväksi tupakointikiel-
toa yksityisautoissa lasten läsnä ollessa". No, olen tätä asiaa tietysti lobannut ministerin ja
hänen avustajansa ja muidenkin kautta, mutta nyt hallitus ei kuitenkaan päätynyt tähän la-
kiesitykseen tätä kohtaa ottamaan. Se perustelu on varmastikin tässä ministeri Huovisen
vastauksen seuraavassa virkkeessä, jossa sanotaan näin: "Täytyy kuitenkin ottaa huo-
mioon, että olisi varsin poikkeuksellista, jos hallituksen esitys olisi suoraan vastoin perus-
tuslakivaliokunnan varsin tuoretta ja yksimielistä kannanottoa." Tämähän on totta, mutta
pitää sanoa, että varsin poikkeuksellisen hölmö on kyllä nyt puheena oleva perustuslakiva-
liokunnan yksimielinen kannanotto.

Lopuksi, arvoisa rouva puhemies, sanon vain, mikä kaikkein eniten tupakoinnin aloitta-
misen torjumiseen auttaa, ja silloinhan on kyse yleensä nuorista, koska eiväthän järkevät
ihmiset aikuisina aloita tupakointia. Varsin oleellista nuorten tupakoinnin aloittamisen tor-
jumisessa on tupakan hinta. Kun tiedän, että hallituksella on rahasta pulaa ja tämä tekeillä
oleva työmarkkinaratkaisukaan ei julkisen talouden vaikutuksiltaan ole sellainen kuin piti,
niin esitän taas kerran harkittavaksi, että tupakkaverotusta korotetaan paljon enemmän
kuin hallitusohjelmaneuvotteluissa sovimme. Tuollainen sokkikorotus, joka esimerkiksi
tuplaisi tupakan hinnan, varmasti olisi omalta osaltaan estämässä ja vähentämässä sitä, että
nuoret aloittavat tupakoinnin. Mutta kuten sanottu, askel otetaan eteenpäin, ja odotan, että
sosiaali- ja terveysvaliokunta — alleviivaus sanalla "terveys" — tekee tässäkin asiassa hy-
vää työtä. (Mika Niikko: Hyvä!)

19.19 Leena  Meri ps (vastauspuheenvuoro): Arvoisa puhemies! Perustuslakivaliokun-
nan jäsenenä muutama kommentti.

Jottei tule kuulijoille epäselvyyttä, tämä on edelliseltä kaudelta, en ole ollut silloin pe-
rustuslakivaliokunnan jäsenenä elikkä en voi ottaa kantaa, oliko tämä hölmö vai muuta,
mutta kuulostaa erikoiselta punninnalta, ja toki nyt me emme voi ottaa siihen kantaa, kun ei
sellaista esitystä ole.

Mutta sitten on hyvä muistaa, että mitäs me teemme sille, kun se lapsi on 24 tuntia siellä
asunnossa, kun se isä polttaa sitä tupakkaa siellä vauvan sängyn vieressä. Että toki se on sit-
ten sen ajan siellä autossa ilman tupakkaa, mutta tämmöinen ihminen, joka näin toimii, te-
kee sitä varmasti kotona.

Ja sanoisin näin, että mieluummin verotettaisiin sitä viinaa sitten kanssa tuplasti, että se
ollaan kyllä sitten pitämässä aisoissa. Alkoholi aiheuttaa meille paljon enemmän kansan-
taloudellisesti terveydellisiä poissaoloja ja väkivaltaa perheissä ja muuta. Odottaisin sitten
9



Pöytäkirjan asiakohta PTK 16/2016 vp
kokoomukselta esitystä, että pannaan sitä alkoholiveroa kanssa sinne korkeuksiin. Miksi
vain tupakoitsijoita halutaan rangaista?

Toinen varapuhemies Paula Risikko: Vastauspuheenvuoro vielä, edustaja Niikko, sitten
mennään... Jaaha, ja vielä oli. — Olkaa hyvä, Niikko ensin.

19.20 Mika Niikko ps (vastauspuheenvuoro): Arvoisa rouva puhemies! Edustaja Zysko-
wiczin ajatuksenjuoksu on ihan loogista ja kannatettavaa, erityisesti tältä osin, että perus-
tuslakivaliokunnan tulkinta vuonna 2010 on ollut hyvin epäjohdonmukaista, jos me emme
kykene suojelemaan lapsiamme tupakan aiheuttamilta savulta ja haitoilta. Siinä mielessä
tämä on tärkeä asia nytten sosiaali- ja terveysvaliokunnassa ottaa vakavasti ja pohtia sitä,
että kaikissa tiloissa, joissa on alaikäisiä lapsia, tupakointi olisi kielletty, mikäli se tapah-
tuu lapsen läsnä ollessa.

Se, mitä tässä voitaisiin myös vielä pohtia, on se, millä tavalla me voimme kuitenkin tu-
pakoitsijaa saada autettua sen tupakoinnin lopettamisessa, koska tutkimusten mukaan lä-
hes 80 prosenttia haluaa lopettaa sen tupakoinnin. Tämä on se oleellinen asia. Meidän täy-
tyy tukea niitä ihmisiä, jotka haluavat päästä tupakoinnista eroon, ja tämä hallituksen esi-
tys konkreettisesti ottaa kantaa siihen tämän sähkösavukkeen muodossa. Tämän johdosta
toivon, että sosiaali- ja terveysvaliokunnassa te otatte vakavasti tämän huolen, että me
emme tee mahdottomaksi sitä tupakoinnin lopettamista. (Puhemies koputtaa) Jos joku ko-
kee, että tällä sähkösavukkeella pääsee eroon siitä, niin annetaan hänen päästä eroon. (Lee-
na Meri: Kyllä!) Pienempi paha se kuitenkin on kuin nykyinen savukkeen polttaminen. 

Toinen varapuhemies Paula Risikko: Vielä kaksi vastauspuheenvuoroa, sitten mennään
kyllä ihan oikeasti tähän puhujalistaan. Louhelainen ja Zyskowicz.

19.22 Anne Louhelainen ps (vastauspuheenvuoro): Puhemies! Totean, että olen samaa
mieltä edustaja Zyskowiczin kanssa siitä, että tupakointia yksityisautossa voisi tarkistella
todellakin vähän tämän liikenteen turvallisuuden, sujuvuuden kannalta. Se on vähän sa-
manlainen asia kuin jos sitä kännykkää räplää ja keskittyy siihen — samaan tapaan se tu-
pakointi voi viedä sen keskittymisen siitä ajosta sen ajon aikana. Kun tupakkaa, askia tai
sytytintä etsii ja siihen keskittyy, niin se samalla tavalla voi viedä sitä huomiota. Ja tämä tu-
pakoinnin valvonta voisi hoitua niin kuin edustaja Zyskowicz esitti: samalla tavalla kuin
kännykkään puhumista tai turvavöiden käyttöä valvotaan, sitä voitaisiin satunnaisesti tai
näin, miten se huomataan, valvoa.

19.23 Ben Zyskowicz kok (vastauspuheenvuoro): Arvoisa rouva puhemies! Edustaja Me-
relle vastaan, että lainsäädännössä usein on tilanteita, joissa voimme tehdä jotain mutta
emme valitettavasti voi tehdä välttämättä sen enempää. Mutta ei tämä edustaja Meren aja-
tus täysin mahdoton mielestäni ole, vaikka toki tiedän siihen liittyvät kotirauhaa koskevat
näkökohdat. Me olemme katsoneet voivamme kotona tapahtuvaa parisuhdeväkivaltaa
säännellä ja tehdä siitä yleisen syytteen alaisen rikoksen, muistaakseni, ilman että kotirau-
ha on sinänsä ollut esteenä. Että jos edustaja Meri esittää, että tupakointi myös kotona pie-
nen lapsen läsnä ollessa kiellettäisiin, niin kyllä minä sellaista kieltoa voisin kannattaa, ja
silloin se perustuisi siihen, että tämä on rinnastettavissa pahoinpitelyyn. Ja pahoinpitely,
10



Pöytäkirjan asiakohta PTK 16/2016 vp
lapsen pahoinpitely, kotonakin ja oman lapsen kohdalla, on kiellettyä. (Leena Meri: En ole
esittänyt sellaista!)

Toinen varapuhemies Paula Risikko: Puhujalistaan.

19.24 Hannakaisa Heikkinen kesk: Arvoisa rouva puhemies! Käyn ensin läpi tätä ehdo-
tettua tupakkalakia ja sitten jatkossa puhun vähän enemmän tästä sähkötupakasta ja siitä
tehdyistä joistakin tutkimuksista, kun tässä keskustelussa on väitetty, että tällä sähkötupa-
kalla olisi joitakin erityisiä terveysvaikutuksia verrattuna tupakointiin ja tupakkaan.

Tämä nykyinen tupakkalakihan on vuodelta 1976, ja sitä on muutettu kymmeniä kerto-
ja. Tällä tupakkalain uudistuksella pyritään ehkäisemään tupakkatuotteiden käytön aloitus-
ta ja nikotiinin riippuvuuden syntymistä sekä edistämään tupakkatuotteiden käytön lopet-
tamista. Myös tupakoimattomien altistusta tupakansavulle halutaan vähentää.

Tästä sähkötupakasta ensin. Tässä lakiehdotuksessa sähkösavukkeille säädettäisiin lais-
sa sama ostoikäraja kuin tupakkatuotteille. Niiden myynti olisi luvanvaraista, eikä niissä
saisi olla esimerkiksi karkki- ja hedelmämakuja. Sähkösavukkeita ei saisi myöskään käyt-
tää tupakoimattomissa tiloissa tai pitää esillä vähittäismyynnissä. — Erityisesti toivon, että
edustaja Niikko kuuntelee kohta tästä sähkösavukeasiasta.

Tavoite ja aikomus on, että tupakkamaut ovat sallittuja ja esimerkiksi juuri karkki- ja he-
delmämaut puolestaan kiellettyjä. Perusteluna tälle rajaukselle on se, että halutaan vähen-
tää sähkösavukkeiden houkuttelevuutta etenkin lasten ja nuorten näkökulmasta ja tällä ta-
voin ehkäistä ensinnäkin nikotiiniriippuvuuden syntymistä, toiseksi pienten lasten nikotii-
nimyrkytyksiä — nikotiini on juotuna hyvin tappava aine — ja kolmanneksi sähkösavuk-
keiden käyttämistä tupakoinnin ja jopa kannabiksen polton harjoittelutuotteena. Lisäksi
tutkimuksissa on saatu viitteitä siitä, että etenkin makeat makuaineet olisivat terveydelle
haitallisia höyrytettyinä ja keuhkoihin vedettyinä.

Arvoisa rouva puhemies! Kansalaispalaute tästä, erityisesti sähkötupakan linjauksista,
on ollut hyvin aktiivista, ja siellä on ollut melko hienoja tarinoita tupakasta irrottautumi-
sesta sähkötupakan avulla. Me kaikki kansanedustajat olemme varmasti näitä saaneet. Ha-
luaisin kuitenkin korostaa, että uusi tupakkalaki ei kriminalisoi sähkötupakkaa. Se on edel-
leen käytettävissä apuna tupakasta eroon pääsemisessä. Vieroitusapuperuste ei kuitenkaan
voi antaa oikeuttaa nikotiinituotteelle olla erityisasemassa tupakkaan nähden. Nyt se me-
nee samalle viivalle. Lisäksi WHO:n tutkimus on kiistänyt olettamuksen sähkötupakan hy-
västä vieroituskyvystä — tästä kohta lisää. Tupakkateollisuus puolestaan on markkinoinut
sähkötupakkaa eli sähkösavuketta vaihtoehtona lääkehoidolle.

Arvoisa rouva puhemies! Tupakkateollisuudella on oma lehmä ojassa. Tupakkateolli-
suuden tavoite ei ole saada nikotiinin käyttöä loppumaan vaan jatkumaan. (Mika Niikko:
Juuri näin!) Elinikäinen riippuvuus on alan tuottavuuden perusta. Tupakkateollisuus ei ole
tuonut markkinoille vieroitustuotetta, se vain markkinoi sitä sellaisena. Sähkötupakka on
koukuttava nikotiinituote, jonka kanssa hengitetään keuhkoihin kaasuja, jotka eivät sinne
kuulu. Nyt onkin menossa ihmiskoe, mutta seurauksia ei vielä tiedetä.

Arvoisa rouva puhemies! Seuraavaksi käyn läpi hieman Suomen Lääkäriliiton selvityk-
siä sähkötupakasta. Sähkötupakan tehosta nikotiinin vieroituksessa on julkaistu kaksi laa-
dukasta tutkimusta ja yksi meta-analyysi. Päivittäin savukkeita polttavilla tavallisin syy
käyttää sähkötupakkaa oli lopettamishalu. Osoittautui kuitenkin, että sähkötupakalla niko-
tiiniriippuvuudesta pääsi irti heikommin kuin muilla keinoin. Nikotiinin käytön lopettanei-
11



Pöytäkirjan asiakohta PTK 16/2016 vp
den eli onnistujien osuus vaihteli tutkimuksessa 4 ja 13 prosentin välillä 6 kuukauden seu-
rannassa, kun oikeassa korvaushoidossa ja lääketutkimuksissa päästään yli 20 prosentin tu-
loksiin. WHO:n raportin mukaan oletus, että sähkötupakka toimisi vieroitustuotteena, on
väärä. Tupakkatuotteiden käyttäjille annetaan harhaanjohtavaa tietoa. Vieroitustuotteet
ovat Suomessa lääkelain alaisia lääkevalmisteita. On selvää, ettei tupakkateollisuus halua
sähkötupakkaa lääkelain alaiseksi, sillä se ei pääsisi markkinoille missään maassa.

Arvoisa rouva puhemies! Sähkötupakan nesteen koostumus on arvaamaton. Me emme
tiedä, mitä tuotteet sisältävät ja mitkä niiden haitat tarkkaan ottaen ovat. Verrataanpa sitä
nikotiinikorvaushoitoon. Lääkeaineet valmistetaan puhtaissa ja valvotuissa oloissa ja nii-
den koostumus tunnetaan. Jokainen annos sisältää saman määrän ainetta. Lääkeaineet hy-
väksytään markkinoille vasta, kun niiden hyödyt ja haitat on tutkittu. Lääkeainepakkauk-
sessa kerrotaan, mitä lääkeaine sisältää ja minkä verran, sekä kerrotaan tuotteen käyttöoh-
jeet, siinä hyödyt ja haitat. Lääkeainetta käytetään rajallinen aika. Korvaushoitolääkkeiden
tavoite on saada nikotiinin käyttö loppumaan kokonaan, kun taas sähkötupakat valmiste-
taan pääosin Kiinassa, missä teollisuuden valvonta ja säätely on vähäistä. Tupakkatuotteis-
sa ei ole pakkausselostetta eikä tietoa, mitä ainetta ja millaisia määriä kussakin tuotteessa
on. Sähkötupakan patruunat tai nesteet eivät ole tasalaatuisia, ne sisältävät esimerkiksi ni-
kotiinia vaihtelevia määriä. Tutkimuksissa vaihteluväli on ollut nollasta 35 milligram-
maan per imukerta. Niissä on samoja myrkyllisiä yhdisteitä, raskasmetallia ja torjunta-ai-
nejäämiä kuin poltetuissa tupakkatuotteissa mutta pienempinä määrinä. Sähkötupakan lait-
teissa on myös ollut vakavia turvallisuuspuutteita, ja niitä on räjähtänyt käyttäjien käytös-
sä aiheuttaen vammoja. 

Kuten kerroin jo aikaisemmin, tupakkateollisuuden tavoite ei ole saada nikotiinin käyt-
töä loppumaan vaan jatkumaan. Elinikäinen riippuvuus on alan tuottavuuden perusta.

Sitten vielä tästä sähkötupakan toimintatavasta. Se muodostaa siis hiukkasia, ei höyryä.
Sähkötupakasta imetään pienimmillään kiinteitä, 10—300 nanometrin läpimittaisia partik-
keleita keuhkoihin, mistä aiheutuu haitallisia päästöjä hengitysilmaan uloshengityksen
mukana. Nämä partikkelit pääsevät keuhkojen pienimpiinkin osiin, keuhkorakkuloihin, ja
imeytyvät verenkiertoon sekä voivat päästä solujen sisään. Zhang ym. tekivät vuonna 2013
tutkimuksen, että sähkösavukkeiden ja poltettujen savukkeiden nanopartikkelien kulkeu-
tuminen elimistöön oli isompaa kuin tavallisessa tupakassa. Tutkijat havaitsivat, että 27
prosenttia sähkötupakan partikkeleista oli havaittavissa verenkierrossa, kun taas poltetuis-
sa savukkeissa tuo prosentti oli 25—35. Osa partikkeleista sisältää metallia, joka kertyy
keuhkorakkuloihin.

Tämä siis tästä sähkötupakan tuomisesta samalle viivalle tavallisen savukkeen kanssa.
Tässä keskustelussa ja laissa puututaan myös parveketupakointiin. Ben Zyskowicz ih-

metteli, että miksi lisätään byrokratiaa sillä, että tämä päätös tästä parveketupakoinnin kiel-
tämisestä viedään kuntaan. En tiedä, millä hallitus tätä perustelee, mutta itselleni tuli mie-
leen, että mitäpäs siinä tapauksessa, jos se häiriötupakoitsija on vaikka taloyhtiön puheen-
johtaja. Ja sitten tässä laissa ei puhuta taloyhtiön oikeudesta kieltää, vaan tässä puhutaan
suoraan näin: kunta voisi asuntoyhteisön hakemuksesta kieltää tupakoinnin hakemuksessa
tarkoitetuilla parvekkeilla tai muissa tiloissa. Omaan mieleeni nousi vain, kun käytetään
sanaa "asuntoyhteisö", että silloin se voisi olla muutakin kuin se taloyhtiön hallitus tai
muu, elikkä että tavallaan laajennetaan sitä joukkoa, kuka voisi pyytää tätä rajoittamista.
Tämä on vain omaa henkilökohtaista arveluani.
12



Pöytäkirjan asiakohta PTK 16/2016 vp
Ilokseni yhdyn kaikkiin Ben Zyskowiczin tätä lakiesitystä koskeviin lisäysehdotuksiin,
mitä voisimme tehdä tupakoinnin vähentämiseksi. Erityisesti olen iloinen siitä, että sa-
moin kuin keskusta, myös kokoomuksen jäsenet ovat täälläkin keskustelussa tuoneet esille
sen, että me haluaisimme puuttua tupakointiin autossa, jossa on pieniä lapsia. Toissa kau-
della tuo perustuslakivaliokunnan perustelu, että tupakointikielto autossa rajoittaisi tupa-
koitsijan henkilökohtaista itsemääräämisoikeutta, tuntuu jotenkin kovin heppoiselle, kun
ajatellaan lasten oikeuksia ja terveyden suojelua. Lapset eivät voi puolustautua tai poistua
tupakansavuisesta ajoneuvosta, (Puhemies koputtaa) ja mikäs meidän vanhempien ja lain-
säätäjien muu tehtävä olisi kuin suojella näitä pieniä.

Toinen varapuhemies Paula Risikko: Mennään puhujalistaan. Täällä tulee sitten mah-
dollisuus puhua vielä kyllä vaikka koko ilta.

19.35 Sinuhe Wallinheimo kok: Arvoisa rouva puhemies! Tarkastelen nyt lähetekeskus-
teluun tullutta tupakkalain uudistusta, osin myös jopa henkilökohtaisesta näkökulmasta.
Sunnuntaina nimittäin 70 vuoden ikään päässyt isäni on edelleen lääkärinä ja on ollut muun
muassa kehittämässä Lääkärit tupakkaa vastaan -ryhmää Suomessa. Näiden lääkäreiden
tavoitteena on ollut savuton Suomi valistusta lisäämällä sekä tiukentamalla tupakkaan liit-
tyvää lainsäädäntöä. Heidän työnsä, kuten koko Suomen yhteiskunnan työ, on tuottanut tu-
losta. Kun vuonna 2000 suomalaisista miehistä tupakoi 27 prosenttia ja naisista 20 prosent-
tia, olivat prosentit vuonna 2014 merkittävästi pienemmät. Kaksi vuotta sitten miehistä tu-
pakoi 17 prosenttia ja naisista 14 prosenttia. Tupakoinnin vähentämistä on vauhdittanut
erityisesti ravintolatupakoinnin kielto vuonna 2007.

Ilahduttavinta kuitenkin tilastoissa on nuorten tupakoinnin vähentyminen. Kun 14—18-
vuotiaista nuorista tupakoi neljäsosa vuonna 2001, niin viime vuonna säännöllisesti tupa-
koivia oli vain yksi kymmenestä. Tulokset kertovat siitä, että suomalaisten nuorten asen-
teet tupakkaa kohtaan ovat muuttuneet entistä kriittisemmiksi, ja hyvä niin. Tupakoinnin
vähentyminen näkyy myös suomalaisten terveydessä. Esimerkiksi keuhkosyöpään kuollei-
den suomalaismiesten määrä on selkeässä laskussa.

Arvoisa rouva puhemies! Uusittu tupakkalaki antaa lisää välineitä savuttoman Suomen
saavuttamiseksi — toivottavasti vuoteen 2030 mennessä. EU-direktiiviin perustuva maku-
aineiden kielto ja sähkötupakointiin tehtävät tarkennukset ovat näistä merkittävimpiä muu-
toksia. Näiden ohella olisi syytä vakavasti harkita muun muassa tänään esillä ollutta niin
sanotun kokoomuksen sote-kolmikon esitystä, jota edustaja Zyskowicz komppasi, autotu-
pakointiin tehtävistä lisärajoituksista.

Silti pelkkä rajoittaminen ei riitä. Tarvitaan myös lisää panostusta valistukseen, ja tässä
erityiskohteena pitää olla nuoret, joilla muun muassa nuuskan käyttö ja sähkötupakointi
ovat lisääntyneet viime vuosina. Esimerkiksi joukkuelajeissa nuuskan käyttö on tunnettu
ongelma, ja sen ratkaisemiseksi me tarvitsemme lisää valistusta ja yhteistyötä seurojen, la-
jiliittojen sekä muun yhteiskunnan kanssa.

19.38 Anne Louhelainen ps: Arvoisa rouva puhemies! Tämän lakiesityksen johdannossa
todetaan, että Suomi on ollut tupakkapolitiikan edelläkävijämaita ja että tupakointi on vä-
hentynyt. Erittäin hyvä asia. Nostan tässä omassa puheenvuorossani esille pari asiaa, jotka
usein asetetaan vastakkain.
13



Pöytäkirjan asiakohta PTK 16/2016 vp
Ensimmäinen on tupakka vastaan sähkötupakka. Sähköisiä savukkeita myydään ja
markkinoidaan tupakkaa vähemmän haitallisina. Jos tupakka on vaaralliseksi todettu ja
sähkötupakka joiltain osin terveellisemmäksi, tekeekö se siis sähkötupakan terveyttä edis-
täväksi tuotteeksi?

Arvoisa rouva puhemies! Sähkötupakat tulivat markkinoille vuoden 2007 tienoilla. Säh-
kösavukkeiden turvallisuudesta, terveysvaikutuksista tai tehosta tupakan vieroituksessa ei
ole julkaistu laajasti luotettavaa tutkimustietoa. Saatavilla olevien tutkimusten mukaan
sähkösavukkeet sisältävät samoja terveydelle haitallisia aineita kuin tavallinenkin tupakka.

Vapers Finland ry on yhdistys, joka haluaa lisätä sähkötupakoinnin tietämystä ja vähen-
tää tupakoinnista aiheutuvia haittoja. Vapers Finland ry toteaa, että tutkimustietoa tarvi-
taan, mutta se ei tarkoita sitä, etteikö jo olemassa oleva tieto olisi riittävää, että säh-
kösavukkeita voidaan sanoa vähintäänkin niin turvallisiksi, että niitä kannattaa käyttää tu-
pakan sijasta.

Tuo edellä mainittu yhdistys valvoo höyryttelijöiden etuja, kuten nämä sähkötupakkaa
käyttävät itseään kutsuvat. Tämä yhdistys ohjeisti nettisivuillaan lähettämään omia elä-
mänkertomuksia meille kansanedustajille. Kiitos niille lukuisille aktiivisille kansalaisille,
jotka kertoivat elämäntarinaansa niin perinteisen kuin sähkötupakankin käyttäjinä. Elä-
mänlaatu oli monilla sähkötupakkaan siirtyneillä parantunut, ja se on tietysti hyvä asia.
Mutta kokonaan irti tupakasta heistä ei monikaan kertonut päässeensä.

Arvoisa puhemies! Toinen vastakohta-asetelma ovat tupakoivat ja ei-tupakoivat. Erityi-
sesti kerrostaloissa tupakointi rajaa asukkaat usein vastakkain tupakoiviin ja ei-tupakoi-
viin. Mielestäni tämä lakiesitys ei tuo ainakaan helpotusta tähän keskusteluun. Tällä het-
kellä tupakointi on jo kielletty taloyhtiöiden yhteisissä ja yleisissä tiloissa. Taloyhtiö voi
kieltää tupakanpolton myös muilla alueillaan.

Tämän uuden tupakkalain myötä taloyhtiöillä olisi mahdollisuus hakea kunnan viran-
omaiselta tupakointikieltoa muun maussa parvekkeelle tai terasseille. Viranomainen voisi
määrätä tupakointikiellon, jos savua voisi kulkeutua esimerkiksi parvekkeelta toiselle. Sa-
vun kulkeutuminen siis riittäisi kiellon määräämiseen, eikä terveyshaittaa tarvitsisi osoit-
taa, toisin kuin nykyisin terveydensuojelulain mukaisessa menettelyssä. Viranomaisen ei
välttämättä tarvitsisi katselmoida tilannetta kiinteistöllä, vaan se tekisi arvion esimerkiksi
rakennuspiirustusten perusteella.

En voi kuin ihmetellä, millä kunnan viranomaisella olisi aikaa paneutua tällaisiin selvi-
tyksiin ja päätöksentekoon. Samaan aikaan kuntien tehtäviä ja turhaa byrokratiaa pyritään
vähentämään. Entä kulut? Onko tällaisen viranomaispäätöksen hakeminen taloyhtiöille
maksullista, vai maksetaanko tämä toiminta kuntalaisten maksamilla veroeuroilla? Entä
ohjeet taloyhtiöille? Miten huoneiston haltijoita kuullaan ja miten siitä raportoidaan kun-
nalle? Entä kuka kiellon noudattamista valvoo ja millä keinoin? Entä sitten tupakointikiel-
lon rikkoja: miten häntä rangaistaisiin?

Sosiaali- ja terveysministeriön tiedotteen mukaan osa tähän lakiin ehdotetuista muutok-
sista perustuu Suomen omaan harkintaan ja lainsäädäntötarpeisiin. Toivon, että tästä par-
veketupakoinnista ei tehdä uutta, kallista ja erittäin hankalasti toteuttavaa lisäbyrokratiaa.

Arvoisa rouva puhemies! Tällä lakiesityksellä halutaan korostaa nuorten savuttomuutta
erityisesti sillä, että erilaiset maut ja tuoksut kiellettäisiin savukkeista, kääretupakasta ja
sähkösavukkeiden nesteistä. Ei pidä unohtaa, että nuoriin harhaanjohtava tai puutteellinen
mielikuvamarkkinointi voi upota. Sähkösavuke nimikkeenä kuulostaa melko trendikkääl-
tä toisin kuin vaikkapa sähköinen nikotiiniannostelija. Sähkötupakkamalleja löytyy niin
14



Pöytäkirjan asiakohta PTK 16/2016 vp
nuorisolle kuin vanhemmallekin väelle. Suunnitteluun ja markkinointiin on satsattu. Nuo-
riso saattaa aloittaa kokeilut sähkösavukkeilla, ja käyttö voi johtaa pitkäaikaiseen nikotii-
niriippuvuuteen, joka puolestaan voi johtaa jatkossa nikotiinituotteiden sekakäyttöön, siis
myös savukkeiden polttamiseen, kuten Pekka Puska on todennut. Tämän näkökulman Va-
pers Finland ry kuitenkin tyrmää.

Arvoisa puhemies! Sähkötupakan haitoista tai hyödyistä on vasta melko vähän tutkittua
tietoa, kuten täällä on todettu, ja sen käsittääkseni myöntävät niin sähkötupakan puolusta-
jat kuin vastustajat. Tutkijat altistavat koe-eläimiä sähkösavukkeen inhalaatioaerosoleille
selvittääkseen, miten myrkyllisiä tai syöpää aiheuttavia ne ovat. Myös ihmisillä tehdään
kokeita. Käyttäjät altistetaan tuotteille, ja tutkijat seuraavat sairauksien ilmestymistä ve-
ronmaksajien maksaessa mahdollisten sairauksien hoidot.

Sekä sähkötupakassa että kosmetiikassa käytetään muun muassa propyleeniglykolia,
jolle jotkut ihmiset voivat olla allergisia. Pelkästään kosketus ihoon on voinut aiheuttaa al-
lergisen reaktion. Miten voimakas reaktio tulee, jos tälle aineelle allergisoitunut ihminen
polttaa sähkösavuketta ja saa hengitykseensä sitä? Miten käy, jos ihminen ei itse tiedä ole-
vansa aineelle allerginen ja tulee sähkötupakkaa kokeilleeksi?

Arvoisa rouva puhemies! Potilaan Lääkärilehdessä erikoislääkäri Kristiina Patja toteaa,
että sähkötupakka voi antaa väärän turvallisuudentunteen vähemmän haitallisesta tuottees-
ta ja että teollisuuden tavoitteena lienee hankkia uusia kuluttajia, koska nikotiiniin jää fyy-
sisesti riippuvaiseksi. Tästä näkökulmasta nikotiininkäyttäjät ovat teollisuudelle varma ta-
loudellinen sijoitus. Itselleni tuli kyllä myös mieleen se, että tämä direktiiviesitys, joka ki-
ristää sähkötupakkalakia, olisi tupakkateollisuuden hanke. Onhan se vienyt perinteistä tu-
pakankuluttajaa toisenlaisten tuotteiden pariin. Kolikolla lienee tässäkin asiassa vähintään
kaksi puolta.

Tulemme varmasti sosiaali- ja terveysvaliokunnassa käymään tätä asiaa hyvin monelta
eri kantilta ja erilaisten asiantuntijoiden kanssa läpi.

19.45 Mats Löfström r: Värderade fru talman! I EU:s nya tobaksdirektiv är snus, tyvärr,
ännu förbjudet i EU, förutom i Sverige som har undantag mot förbudet. Det här förbudet är
ologiskt eftersom snus är en betydligt sundare tobaksprodukt än till exempel cigaretter.
Snus har till exempel inte bevistats att orsaka någon cancer och det uppstår inte heller nå-
gon passiv rökning vare sig i bilen eller på balkongen som vid exempelvis rökning av ci-
garetter.

Sverige, men också Norge har tack vare att snus används i högre grad än cigaretter be-
tydligt mindre tobaksrelaterade folkhälsoskador i jämförelse med andra EU-länder. Om
alla i Europa som i dag röker i stället skulle använda snus skulle samhället spara miljarder
euro i vårdkostnader. Jag vill dock vara mycket tydlig med att jag inte på något sätt och vis
vill romantisera användningen av snus. Även om snus är en bättre produkt än cigaretter är
den naturligtvis ingen hälsoprodukt utan en tobaksprodukt.

Men, jag kan inte motivera för mig själv eller för allmänheten varför EU förbjuder för-
säljning av snus, men samtidigt nog tillåter försäljning av mycket farligare produkter som
cigaretter. Det fenomenet brukar kallas för hyckleri. Den här saken beror så klart inte på re-
geringen, utan på EU:s försäljningsförbud.

Det som däremot tillåts till Finland är reseimport av snus för egen privat konsumtion.
Här vill jag passa på att berömma regeringens linje när man har berett den nya tobakslagen,
och att man vill hålla kvar införselnivåerna av snus i praktiken oförändrade. Det är bland
15



Pöytäkirjan asiakohta PTK 16/2016 vp
annat viktigt för att det inte ska uppkomma en illegal marknad, för om man vill använda to-
baksprodukter är snus ändå mindre skadligt än cigaretter vilket således också är mindre
skadligt för samhället.

Regeringens förslag är en pragmatisk och godtagbar lösning efter omständigheterna,
som jag stöder i den här frågan. — Tack.

19.50 Kari Kulmala ps: Arvoisa rouva puhemies! Käsittelyssä on hallituksen esitys tu-
pakkalaista. Tupakkalain tavoitteena on jo vuodesta 2010 ollut tupakkatuotteiden käytön
loppuminen. Tavoitteeseen pyritään ennen kaikkea ehkäisemällä nuorten tupakoinnin
aloittamista ja tukemalla tupakoinnin lopettamista. Lisäksi halutaan taata kaikille savuton
elinympäristö. Nämä kaikki ovat erittäin hyviä tavoitteita, ja niiden toteutumiseksi on vie-
lä paljon tekemistä, kuten olemme tänäänkin kuulleet.

Tutkimuksen mukaan maassamme vuonna 2014 työikäisistä miehistä 17 ja naisista 14
prosenttia tupakoi päivittäin. Miesten tupakointi on 1980-luvulta vähentynyt, ja myös nais-
ten tupakointi näyttäisi viime vuosina kääntyneen laskuun.

Se, mikä on erinomainen asia, on, että valtaosa nuoristamme on tupakoimattomia. Nuor-
ten tupakoinnin yleisyys on nuorten terveystapatutkimuksen mukaan laskenut sekä tytöillä
että pojilla tutkimusjaksolla vuosien 1977 ja 2015 välisenä aikana. Erityisesti näin on ta-
pahtunut vuosituhannen vaihteen jälkeen. Tupakkakokeilutkin ovat heillä siirtyneet entis-
tä myöhemmälle iälle. Tupakkaa kokeilemattomien osuus on myös kasvanut jatkuvasti
vuoden 2005 jälkeen yli 18-vuotiailla nuorilla, vaikka he saavat ostaa tupakkaa laillisesti.
Tyypillisesti tupakkatuotteiden kokeiluja tapahtuu 13—16-vuotiaana. Tupakkaa hanki-
taan yleisimmin kavereilta, eikä sen saatavuus ole ollut nykyaikana ongelma. Tämän var-
masti muistamme omasta nuoruudestammekin, mikään ei ole tältä osin muuttunut.

Vuoden 2015 tietojen mukaan 16—18-vuotiaista tytöistä tupakoi 13 ja pojista 14 pro-
senttia. Terveys 2015 -kansanterveysohjelman tavoite on ollut, että tämänikäisistä tupakoi-
si alle 15 prosenttia, ja tämä tavoite on siten saavutettu. Muutos on ollut suuri, sillä ohjel-
maa asetettaessa vuonna 2001 vastaava osuus oli 31 prosenttia sekä tytöillä että pojilla. Tä-
män oikean kehityksen ylläpito ja uusiin haasteisiin vastaaminen vaativat kuitenkin yhä
panostuksia.

Nykyisellä lainsäädännöllä on ollut selvästi vaikutuksia nuorten tupakointiin, mutta esi-
merkiksi 16-vuotiaista 12 prosenttia ja 18-vuotiaista 15 prosenttia käyttää nuuskaa. Tämän
vähentämiseksi tulisi panostaa voimakkaammin, vaikka edustaja Löfström oli edellisessä
puheessa vähän eri mieltä, ymmärrettävistä syistä.

Arvoisa rouva puhemies! Sitten seuraava seikka: Tullille aiheutuisi uusia tehtäviä tupak-
kalaissa tarkoitettujen tuotteiden maahantuonnin valvontaan liittyen. Maahantuonnin aika-
rajan noudattamista valvottaisiin kuitenkin nykyisin resurssein muun valvonnan yhteydes-
sä samalla tavalla kuin alkoholijuomien osalta.

Etan ulkopuolelta tapahtuvalle maahantuonnille esitetyn aikarajan seurauksena tupak-
katuotteita ei saisi hakea Venäjältä yhtä usein kuin nykyisin, mikä luultavasti johtaisi lait-
toman kaupan vähenemiseen, mutta salakuljetuksen lisääntymiseen. Ajallisia tuontirajoi-
tuksia ei mielestäni kannata lähteä säätämään, koska niitä on todella vaikea valvoa eikä ra-
janylityspaikoilla ole tällä hetkellä siihen mahdollisuuksia eikä resursseja. Jos esimerkiksi
rajanylityspaikalla on rajanylittäjiä kymmenessä jonossa autoineen ja tullimiehiä vähim-
millään kolme, niin jokainen voi ymmärtää, että valvonta ei ole kovin tehokasta, ja vaikka
se olisi tehokasta, niin tämä laki ei ole kovin uskottava.
16



Pöytäkirjan asiakohta PTK 16/2016 vp
Mielestäni laki, jota ei ole sanktioitu tai ei pystytä valvomaan, ei ole yleensä tarpeelli-
nen. Jos esimerkiksi autossa tupakointi kielletään, niin kuka sitä valvoo ja mitkä olisivat
sanktiot? Jos ajattelette, että tätä valvoo poliisi, niin antakaa samalla poliisille siihen tarvit-
tavat resurssit.

19.55 Anneli Kiljunen sd: Arvoisa rouva puhemies! Suomi otti vuonna 2010 lainsäädän-
nössä yksiselitteisesti tavoitteekseen myrkyllisiä aineita sisältävien ja riippuvuutta aiheut-
tavien tupakkatuotteiden käytön loppumisen. Tämä lakiesitys, jolla uudistetaan 40 vuotta
vanhaa tupakkalakia, on jälleen yksi askel eteenpäin. Lainsäädännöllä sekä politiikkaoh-
jelmilla on ollut erittäin tärkeä rooli siinä, että tupakointi on merkittävästi vähentynyt Suo-
messa. Selkeintä pudotus on ollut 15—64-vuotiaiden miesten ryhmässä, jossa tupakoivien
osuus on puolittunut viimeisten 25 vuoden aikana. Työikäisistä miehistä tupakoi nyt 17
prosenttia ja naisista 14 prosenttia. Samoin tupakointi on vähentynyt nuorten keskuudessa.
Silti tupakoinnin arvioitiin vuonna 2012 aiheuttaneen noin 1,5 miljardin euron haittakus-
tannukset yhteiskunnalle. Samana vuonna tupakkaveron tuotto oli noin puolet tästä.

Samalla kun tupakointi on vähentynyt, muut nikotiinituotteet ovat saaneet lisää suosio-
ta. Sekä nuuskan että sähkötupakan käyttö on viime vuosina lisääntynyt. Vaarana on, että
niiden suosio kasvaa varsinkin nuorten keskuudessa. Tällöin osa siitä työstä, jolla tupa-
kointia ja nikotiiniriippuvuutta on vuosien aikana saatu vähennettyä, valuu hukkaan. Tu-
pakkalain uudistuksessa onkin paljolti kyse myös siitä, että lailla voidaan vastata tähän uu-
teen tilanteeseen ja haasteeseen.

Suuri osa lakiesityksen tuomista muutoksista juontaa Euroopan unionin tupakkatuotedi-
rektiivistä. Näitä ovat muun muassa tiettyjen lisäaineiden kieltäminen tupakkatuotteista,
savukkeiden tunnusomaisten tuoksujen ja makujen kielto sekä tupakkapakkausten terveys-
varoitukset, jotka koostuvat varoitustekstistä ja sitä vastaavista kuvista.

Esityksessä ehdotetaan, että tavoitetta tupakkatuotteiden käytön lopettamisesta laajen-
nettaisiin myös muihin nikotiinipitoisiin tuotteisiin. Siten on perusteltua, että lainsäädän-
nössä mennään pidemmälle kuin mihin pelkkä direktiivi meitä velvoittaisi. Erityisesti säh-
kötupakkaan liittyvä sääntely on herättänyt paljon keskustelua. Varsinkin viime aikoina
olemme saaneet valtavasti yhteydenottoja sähkötupakasta. Moni kertookin saaneensa säh-
kötupakasta apua tupakoinnin lopettamiseen. Tosiasia kuitenkin on, että sähkötupakka-
kaan ei ole vaaratonta. Tästä me saimme erittäin hyvän analyysin valiokuntamme varapu-
heenjohtaja Hannakaisa Heikkiseltä, joka oli perehtynyt erittäin syvällisesti sähkötupak-
kaan ja sen vaaroihin liittyviin erilaisiin kysymyksiin ja tutkimuksiin.

Sähkötupakkaa polttava ei vedä keuhkoihinsa pelkkää höyryä vaan myös hiukkasia, joi-
den määrä ja laatu vaihtelevat aineesta riippuen ja joiden vaikutuksia ei ole kunnolla tut-
kittu. Lisäksi tutkimuksissa on todettu, että väestötasolla sähkötupakka ei ole välttämättä
poikkeuksellisen tehokas väline tupakoinnin lopettamiseen, saati sitten nikotiinikoukusta
pääsemiseen. Sähkötupakka onkin hyvä ottaa tarkan sääntelyn piiriin.

Ennen kaikkea meidän tulee ehkäistä nikotiinituotteiden käytön lisääntymistä nuorten
keskuudessa. Nuorena alkaneesta nikotiiniriippuvuudesta on hyvin vaikea päästä eroon.
On selvää, että tupakan vastikkeilla, kuten energianuuskalla tai e-shishoilla, yritetään hou-
kutella nuoria varsinaisten tupakkatuotteiden käyttäjiksi. On hienoa, että tupakkalaissa py-
ritään jatkossa selvästi estämään näiden tuotteiden joutuminen nuorten käsiin.

Arvoisa puhemies! Lainsäädännön täytyy elää muuttuvan maailman mukana, ja on tär-
keää, että jatkossakin seuraamme tarkkaan, miten tupakkatuotteiden ja tupakan vastikkei-
17



Pöytäkirjan asiakohta PTK 16/2016 vp
den saatavuus ja käyttö kehittyvät. Pelkkä lainsäädäntö ei kuitenkaan riitä, vaan myös va-
listuksella ja esimerkiksi koulujen päihdekasvatuksella on tärkeä rooli tupakkatuotteiden
käytön vähentämisessä. Tässä on vielä paljon edessä, jotta tavoite savuttomasta Suomesta
voi toteutua.

Lopuksi toivoisin, että voisimme suojella lapsia ja heidän oikeuttaan savuttomuuteen,
terveyteen ja puhtaaseen ilmaan eli tupakointikielto laajennettaisiin nyt laajemmalti myös
autoihin. Tupakkavapaat vyöhykkeet, joissa on lapsia, tulisi arvioida uudelleen. Perustus-
lain tulkinnat näiltä osin ovat mielestäni epäoikeudenmukaisia ennen kaikkea lasten oi-
keuksien ja terveyden näkökulmasta, minkä takia toivonkin, että perustuslakivaliokunta
tulkitsisi ja arvioisi tilanteen uudestaan. Tältä osin olen edustaja Ben Zyskowiczin kanssa
täysin samaa mieltä.

20.01 Merja Mäkisalo-Ropponen sd: Arvoisa puhemies! Täällä on käyty tänään moni-
puolinen ja mielenkiintoinenkin keskustelu tupakasta ja tupakoinnista. Kiitos erityisesti
edustaja Heikkiselle hyvästä puheenvuorosta. Tavoite savuttomasta Suomesta on hyvä, ja
tällä uudella tupakkalailla edetään tässä asiassa. Tämä on tärkeää etenkin kansanterveydel-
lisistä syistä. Erityisen tärkeää on toimia niin, etteivät nuoret aloittaisi lainkaan tupakka-
tuotteiden ja muiden nikotiinivalmisteiden käyttöä ja etteivät lapset altistuisi tupakansavul-
le. Hallituksen lakiesitys on laaja, ja sen läpi silmäiltyäni totesin, että siinä on toki monia
hyviä asioita, mutta lasten ja nuorten suojelua on syytä pohtia tiukennettavaksi, edelleen-
kin.

Arvoisa puhemies! Jokaisella tulisi olla oikeus savuttomaan ympäristöön. Elinympäris-
tön savuttomuus on tehokas tapa suojata väestöä tahattomalta altistukselta tupakansavulle.
Savuttomat elinympäristöt ovat jatkuvasti lisääntyneet, mutta edelleen monet ihmiset, siis
myös lapset ja nuoret, altistuvat vastoin tahtoaan tupakansavulle esimerkiksi työpaikoilla,
asunnoissa, parvekkeilla ja autoissa. Jokaisella tulisi kuitenkin olla oikeus olla altistumatta
tupakansavulle. Tämä on siinä mielessä henkilökohtainen asia, että kuulun itse niihin
migreeniä poteviin henkilöihin, joiden migreenikohtaus erittäin helposti laukeaa tupakan-
savussa. Se on todella epämiellyttävää, ja tämän oman kokemukseni pohjalta minä ymmär-
rän valtavan hyvin ihmisiä, jotka ovat vaatineet parveketupakoinnin kieltoa.

Tässä lakiesityksessä asia on huomioitu siten, että asuntoyhteisöt saavat jatkossa hakea
kunnalta tupakointikieltoa huoneistoihin kuuluville parvekkeille, jos tupakointi aiheuttaa
haittaa muille asukkaille, ja sitten kunnan viranomainen voi päättää tästä tupakointikiellos-
ta. Esityksen lähtökohtana on, että oikeus puhtaaseen hengitysilmaan nousee tietyssä vai-
heessa ja tietyssä tilanteessa tupakoivan henkilön oikeuksien yli. Minä tiedän, että tämä he-
rättää monenlaisia tunteita, mutta toisaalta jos naapurit kunnioittaisivat toistensa oikeuksia
ja pyrkisivät sopimaan esimerkiksi tupakointipaikoista, niin näitä ongelmia ei syntyisi.
Mutta kuten tiedämme, näin ei valitettavasti aina ole, ja silloin täytyy pitää huolta, että to-
dellakin tupakoivien ihmisten oikeudet eivät mene tupakansavusta kärsivien oikeuksien
edelle.

Tästä parveketupakoinnista olisin halunnut kysyä asianomaiselta ministeriltä tarkenta-
van kysymyksen, mutta koska hän ei ole täällä, niin lähetän nämä terveiset sitten valiokun-
taan. Kun täällä on nyt sitten valiokunnan varapuheenjohtaja, niin toivon, että keskustelet-
te tästä asiasta valiokunnassa. Siis jos asuntoyhteisö ei halua hakea tupakointikieltoa, vaik-
ka joku asukas sitä toivoo tai vaatii, ja neuvottelemalla ei päästä yhteisymmärrykseen, niin
minkälaiset oikeudet tupakansavusta kärsivällä henkilöllä sitten loppujen lopuksi on? La-
18



Pöytäkirjan asiakohta PTK 16/2016 vp
kiesityksessä mainitaan, että tupakasta kärsivien asukkaiden käytettävänä on tällaisessa ta-
pauksessa terveydensuojelulain mukainen menettely, jolloin perusteellisemman tutkimuk-
sen jälkeen tupakointi voidaan kieltää viranomaispäätöksellä. Mutta näinhän pitäisi olla jo
nyt. Olen kuitenkin nyt saanut useampia palautteita kansalaisilta, että joissakin kunnissa
viranomaiset ovat vastanneet ilmoituksen tehneelle henkilölle, ettei heillä ole oikeutta
puuttua tähän asiaan. Eli toivoisin, että tähän tulisi nyt valiokunnassa joku selkeä kannan-
otto, niin että kansalaiset ja viranomaiset tietäisivät, miten näissä tilanteissa toimitaan. —
Kiitos.

20.05 Sami Savio ps: Arvoisa rouva puhemies! Tässä tänään käsiteltävänä olevassa tu-
pakkalain uudistamisessa on tavoitteena muun muassa tupakkatuotteiden käytön loppumi-
nen, ja se onkin erittäin hyvä tavoite, vaikkakin samalla erittäin haasteellinen. Olemme hy-
vin kaukana siitä, että tupakointi saataisiin kokonaan loppumaan, mutta onneksi sen suosio
näyttää kuitenkin hiipuvan sekä aikuisten että nuorten keskuudessa.

Tässä uuden ja sinänsä hyvin tarpeellisen tupakkalain säätämisessä varsin suuren paino-
arvon näyttävät saavan sähkösavukkeet ja niihin liittyvät tiukennukset. Sähkötupakoinnin
hankaloittamisella ei kuitenkaan välttämättä joka suhteessa päästä haluttuun lopputulok-
seen. Sähkötupakka on monelle kuluttajalle perinteisen tupakanpolton korvike, ja he ovat
siirtyneet sen käyttöön lopettamalla samalla tupakoinnin tai ainakin vähentäneet perinteis-
tä tupakanpolttoa. Näin ollen sähkötupakka on siis mahdollistanut monen henkilön osalta
tupakoinnin lopettamisen tai ainakin vähentänyt tupakoinnin määrää.

Arvoisa puhemies! Useat tahot ovat esittäneet huolensa siitä, että uuden tupakkalain ja
sen ohella tiukkenevan sääntelyn myötä perinteistä tupakointia harrastavien ihmisten mää-
rä saattaa jopa lisääntyä, kun sähkötupakan käyttöä tiukennetaan. Jotta tässä uudistuksessa
ei menisi lapsi pesuveden mukana, toivon valiokunnan etsivän vielä mahdollisuutta, jolla
sähkötupakointiin tarvittavien välineiden ja tarvikkeiden saatavuus pidettäisiin kohtuulli-
sella tasolla, jotta käyttäjien ei tarvitsisi siirtyä ainakaan pakon sanelemana takaisin perin-
teisen tupakoinnin pariin.

20.07 Krista Mikkonen vihr: Arvoisa puhemies! Niin kuin tänään on kuultu, tupakointi
on vähentynyt merkittävästi, ja sillä lainsäädännöllä on varmasti ollut tähän suuri vaikutus,
mutta sitten toisaalta samanaikaisesti ainakin nuorison parissa on yhä enemmän siirrytty
sekä nuuskan käyttöön että sähkösavukkeiden käyttöön. Pidän sitä, että nämä sähkösavuk-
keet otetaan tähän tupakkalain piiriin, hyvänä ennen kaikkea siksi, että se varmistaa ne laa-
tu- ja turvallisuusvaatimukset, jotka näihin liittyvät. Mutta ehkä vähän samalla tavalla,
kuin tässä edellä edustaja Savio totesi, toivoisin, että tätä lakia säädettäessä kuitenkin käy-
tetään harkintaa ja pidetään se kiinni todellisuudessa, että ei tehdä sellaisia rajoitteita ja
säätelyä, jotka käytännössä sitten vievät esimerkiksi siihen, että sähkötupakan käyttäjien
täytyy hankkia niitä laitteitaan netin kautta sitten laittomasti, kun se on se yleinen tapa, ja
toisaalta myös, ettei siinä, mitä he polttavat, käy niin, että he joutuvat sitten turvautumaan
tämmöisiin laittomiin makunesteisiin, joitten turvallisuudesta ei ole samalla tavalla takeita.

Sitä, että tässä ennen kaikkea huoli kohdistuu siihen, että uusia käyttäjiä ei synny ja
nuorten ja lasten oikeus elää ilman tupakkaa turvataan, pidän erittäin hyvänä ja pidän erit-
täin hyvänä sitä, että näille tämmöisille tupakan vastikkeille asetettaisiin myös 18 vuoden
ikäraja: energianuuskat, yrttisavukkeet ja nikotiinittomat nesteet olisivat kiellettyjä alaikäi-
sille. Mutta ehkä jollain tavalla kuitenkin toivoisin, että tässä löydetään semmoinen järke-
19



Pöytäkirjan asiakohta PTK 16/2016 vp
vä tasapaino, että todellakaan ei sitten tehdä niin tiukkoja määräyksiä, että sysätään joku
tietty käyttäjäryhmä täysin laittomalle polulle.

20.09 Mika Niikko ps: Arvoisa rouva puhemies! Me olemme paljon nytten keskustelleet
täällä tupakkalain uudistuksesta, ja keskustelu hyvin paljon painottuu tähän sähkötupak-
kaan. Onhan tämä selvää, että tästä pitääkin keskustella, koska on arvioitu, että sähkötu-
pakka tulee tulevaisuudessa syrjäyttämään täysin tupakoinnin maailmassa. Me tiedämme,
millaisia haittoja tupakointi aiheuttaa maailmassa: noin 6 miljoonaa ihmistä kuolee tupa-
kan aiheuttamiin sairauksiin joka vuosi, Euroopassa noin puoli miljoonaa ja Suomessakin
lähes 5 000. Lisäksi noin 600 000:n arvioidaan kuolevan sivuhaittoina, vaikkeivät he itse
polta tupakkaa.

Elikkä me tiedämme sen, mitä haittoja tupakka tällä hetkellä tekee. Siitä meillä on fak-
tanäyttöä vuosikymmenten ajalta. Totta on, että me emme tiedä, mitä tämä sähkötupakka
aiheuttaa — tämmöinen vaporisaattori, joka itsellänikin on tässä kädessä. Me emme todel-
lakaan tiedä kaikkia niitä haittavaikutuksia. Mutta sen me tiedämme, että miljoonat ja kym-
menet miljoonat ihmiset ovat päässeet sähkötupakan avulla eroon tästä tappavasta tupakas-
ta. Siinä mielessä meidän täytyy olla rehellisiä, että me emme säädä lakeja mututuntuman
perusteella, kuten me olemme ikävä kyllä tässä pikkaisen tekemässä.

Sähkötupakan sääntelyssä tulee edetä faktat edellä. Me tiedämme, että haittoja sähkötu-
pakassa varmasti piilee, mutta me myös tiedämme, että sen avulla pääsemme tupakoinnis-
ta eroon — tai monet pääsevät tupakoinnista eroon — ja ne haitat ovat huomattavasti pie-
nempiä kuin nykyisen tupakan polttamisessa. Siinä mielessä toivon, että sosiaali- ja ter-
veysvaliokunta ottaa maltin käteen eikä usko kaikkea tätä tupakkateollisuuden lobbausko-
neistoa, joka tekee kaikkensa, että tupakanpoltto ei tässä maassa vähenisi. Sen me tiedäm-
me, että se tulee saada loppumaan, ja uskon, että jos tämä sähkötupakka auttaa joitain ih-
misiä, niin sallittakoon se heille.

20.11 Hannakaisa Heikkinen kesk: Arvoisa rouva puhemies! Tulin tänne puhujakorok-
keelle, koska arvelin, että 2 minuuttia ei taida tuolta paikalta riittää.

En todellakaan vastaa edelleenkään ministerin puolesta enkä tässä puheenvuorossa mi-
tenkään valiokunnankaan puolesta, koska nythän on kyse vasta lähetekeskustelusta: lähin-
nä vain omaa vasta-argumentointia taikka puolesta-argumentointia muutamiin puheenvuo-
roihin.

Minä en täysin ymmärrä edustaja Niikon logiikkaa tässä. Hän puhuu lujasti sähkötupa-
kan puolesta, ja välillä menee sekaisin sitten se, ketä hän kehottaa meitä, sosiaali- ja ter-
veysvaliokunnan jäseniä, uskomaan. Hän sanoi, että ei saada uskoa tupakkateollisuuden
lobbausta, että sähkötupakka olisi — tarkoititteko — vähemmän haitallinen vai enemmän
haitallinen, minulla menivät välillä sekaisin nämä. Kaiken kaikkiaan uskon, että tupakka-
teollisuuden tavoite ei ole sähkötupakankaan avulla vieroittaa ihmisiä vaan pikemminkin
aiheuttaa ihmisille elinikäinen riippuvuus, ja he ovat hyvin taitavasti pystyneet tekemään
tämän silmänkääntötempun, että tämä sähkötupakka olisi jotenkin terveellinen vieroitus-
keino. Kuitenkin on, kuten edellisessä puheenvuorossani toin esille, tutkimuksia, tieteelli-
siä tutkimuksia, että sähkötupakka vieroitusvälineenä toimii huomattavasti heikommin
kuin oikeat tupakoinnin vieroitukseen tarkoitettavat lääkkeelliset tuotteet. Tästä faktasta
pitää pitää kiinni.
20



Pöytäkirjan asiakohta PTK 16/2016 vp
Kaiken kaikkiaan joissakin puheenvuoroissa — taisi olla edustaja Mikkonen — tuotiin
esille se, että tavallaan ei mentäisi ojasta allikkoon, että tämä laittomien makunesteitten
käyttö lisääntyisi. Osin sen takia on tarkoitus säätää niin, että nämä tupakan tapaiset maku-
aineet säilyisivät mutta halutaan kieltää ne makuaineet, jotka ovat tupakalle vieraita —
karkkimaut, hedelmämaut — perusteena se, että ne enemmänkin houkuttelevat sitten lap-
sia, uusia käyttäjiä tupakkatuotteitten pariin ja tämä sähkötupakka voisi olla väylä sitten
varsinaisen tupakan polttoon. Haluaisin korostaa, että nytkäänhän me emme tiedä, mitä
näissä makunesteissä on, ja nytkään me emme tiedä, mitenkä nämä makunesteet vaikutta-
vat pitkällä aikavälillä. Kuten, edustaja Niikko, totesitte, tästä meillä ei ole tutkimuksia, ja
sen takia nähdäkseni me emme sosiaali- ja terveysvaliokunnassa voi myöskään luottaa,
kun tätä tutkimusta ei ole, että olisimme jotenkin näitten sähkötupakoitten puolella enem-
män kuin muitten tupakkatuotteitten puolella. Tässä kaiken kaikkiaan halutaan sähkötu-
pakka viedä samalle viivalle perinteisten poltettavien tupakkatuotteitten kanssa, mutta ha-
luaisin korostaa myös niille, jotka ovat saaneet avun sähkötupakasta, että sähkötupakkaa ei
olla kriminalisoimassa. Nämä välineet — niin kuin edustaja Savio nosti esille, että sähkö-
tupakointiin käytettäviä tarvikkeita pitäisi olla saatavilla — ovat jatkossa saatavilla sa-
moin periaattein kuin tavallisen, perinteisen tupakoinnin välineet. Ei ole tarkoitus tehdä
niistä pimeitten markkinoitten tavaraa, vaan samalla tavoin ja samoin ehdoin kuin tavalli-
set tupakkatuotteet.

Sitten vielä tähän edustaja Mäkisalo-Ropposen hyvään kommenttiin ja huoleen tästä
parveketupakoinnista: Jos tämä asuntoyhteisö ei tekisikään tätä hakemusta kunnalle tupa-
koinnin kieltämisestä parvekkeilla tai muissa tiloissa, joista sitä savua leviää haitallisesti,
niin mikä on sitten oikeus tällä yksittäisellä asujalla, asuntoyhteisön jäsenellä? Tällä het-
kellä tätä rajanvetoa ei ole hyvin selkeästi saatu muodostettua joissain kunnissa ja taloyh-
teisöissä. Tämä on asia, joka meidän sosiaali- ja terveysvaliokunnassa pitää tämän lain kä-
sittelyssä ottaa esille.

20.16 Mika Niikko ps: Arvoisa rouva puhemies! Piti tulla ihan tänne eteen pitämään pu-
he, jotta voin rautalangasta vääntää, mitä tarkoitin, edustaja Heikkinen, niillä, mitä sanoin,
ja myös kommentoida, mitä olette itse puhunut.

Ensinnäkin mitä tulee tähän tupakkateollisuuteen, niin eihän tupakkateollisuus halua,
että ihmiset siirtyvät tupakasta sähkötupakkaan. Heidän bisneksensä loppuu silloin siihen.
He eivät pelkän nikotiinin markkinoilla saa sitä valta-asemaa säilytettyä, kuten heillä on
nytten. Tulee jakaantumaan niin monelle se markkina-alue, että he jäävät tästä kisasta ko-
konaan tippumaan pois. Ainoastaan he voivat säilyttää sen markkina-aseman ylivoi-
maosuutensa, mikäli he tekevät siitä nikotiininesteestä lääkkeen, kuten he ovat tehneet ni-
kotiinipurukumin osalta. Siinä mielessä, totta kai, tupakkateollisuuden intressi on esittää
kaikki kauhukuvat siitä, että jos te rupeatte polttamaan sähkösavuketta, niin voi voi teitä,
kyllä kuolema ja hukka teidät perii. Samanaikaisesti kuitenkaan ei sitä tosiasiaa tunnuste-
ta, kuinka vaarallista nykyinen tupakointi on.

Toisekseen, mitä, edustaja Heikkinen, mainitsitte, niin eihän samoin ehdoin käsitellä tu-
pakkavälineitä nytten kuin sähkötupakkaa tässä lainsäädännössä. Esimerkiksi tällä hetkel-
lä tupakointivälineitä, kuten piippuja, vesipiippuja, käärinlaitteita, millä kääritään tupak-
kaa, saa myydä avoimesti. Ei niitä piiloteta minnekään lukkojen taakse jossain kaupassa,
vaan ne ovat siellä kaikkien asiakkaitten saatavissa. Se laite itsessään ei ole myrkyllinen
eikä haitallinen kenellekään ihmiselle vaan se, miten sitä laitetta käytetään. Tässä hallituk-
21



Pöytäkirjan asiakohta PTK 16/2016 vp
sen esityksessä kuitenkin tupakkalaitteet halutaan kaikki, myös ne vaporisaattorit ja akuis-
ta saakka, piilottaa lukollisiin kaappeihin kaupoissa.

Millä tavalla tämä edistää ihmisten mahdollisuutta saada näitä laitteita käsiinsä, mitä
syrjemmälle mennään täältä pääkaupunkiseudulta? En usko, että kaupat innostuvat siitä ja
ottavat valikoimiinsa kymmeniä tai jopa satoja erilaisia tuotteita, jotta ihmiset voivat niitä
hankkia, vaikka se olisi laillista, jos niiden pitää lukkojen takana olla piilossa. En ymmärrä
tätä logiikkaa. Mielestäni näissä pitäisi olla yhtäläinen kohtelu, varsinkin kun me tiedäm-
me, että me haluaisimme tämän esityksen kautta estää tämän etämyynnin ja -oston, ei pel-
kästään Suomen sisällä vaan koko Euroopan ja maan laajuisesti verkkokauppa kiellettäi-
siin.

Edustaja Heikkinen, myös mainitsitte sen, että lapset voivat altistua nikotiinille, jos ma-
kunesteessä on muita kuin tupakan makuja. Puhutaan nyt ensin pelkästään siitä makunes-
teestä, jossa on nikotiinia. Totta kai se on juotuna myrkyllistä ja me haluamme varmasti
suojella lapsia, että he eivät juo sellaista makunestettä, joka maistuu vaikka mansikalle tai
mentolille, että he eivät siitä vaikka kuole tai sairastu vakavasti. Mutta emmehän me myös-
kään anna lapsen käsiin kotona pesuaineita tai muita myrkyllisiä aineita, saati kaupassa,
vaan ne on laitettu semmoiseen paikkaan, että lapset eivät niihin pääse käsiksi. Sen lisäksi
näissä nikotiininesteissähän on 18 vuoden ikäraja, joten niitä ei tulla myymään lapsille. Sii-
nä mielessä en pidä johdonmukaisena sitä, että jos makunestettä lisätään siihen nikotiini-
aineeseen, niin se tekee siitä huomattavasti vaarallisempaa ja houkuttelevampaa nuorison
käyttöön esimerkiksi kuin mitä se olisi ilman tätä.

Meidän täytyy muistaa se, että jos tämä makuneste puuttuu tästä nikotiininesteestä, niin
nämä käyttäjät rupeavat sitä itse maustamaan, ja tällöin me emme todellakaan tiedä, millä
ihmeen konsteilla ja mauilla ja aineilla ne maustavat niitä, koska niitä kokkeja on jo Suo-
messa satamäärin, jotka myyvät tuolla verkoissaan ja Facebookissa niitä aineita toisillen-
sa. Siinä mielessä Valvira pystyisi paljon helpommin valvomaan sitä, jos se valvoisi ja
määrittelisi, millaisia aineita, millaisia luomutuotteita ja muita makunesteitä täällä millä-
kin yhdisteellä saisi myytyä, ja se olisi mielestäni maalaisjärjen mukaisesti terveysvaiku-
tuksiltaan huomattavasti parempi asia.

Toisekseen, edustaja Heikkinen, mainitsit, että vieroitustuotteena sähkötupakka on vää-
rä. Minkä takia? En ymmärrä, miksi se olisi väärä. Mainitsitte siinä ensimmäisessä puheen-
vuorossanne, että sähkötupakka ei ole oikea tapa olla vieroitustuotteena. En ymmärrä tätä
logiikkaa, koska me olemme esimerkiksi hyväksyneet, että nikotiinipurukumi on vieroi-
tusoireeseen oikeanlainen tuote, nikotiini purukumiin laitettuna, ja se luokitellaan lääk-
keeksi. Sitten jos mennään vielä hakemaan muita verrokkeja vaikka tuolta lääkkeitten puo-
lelta, niin kun me tiedämme, että tupakointi aiheuttaa samanlaista riippuvuutta kuin opiaa-
tit, kuten heroiini, niin heroiinin käyttäjiä esimerkiksi vieroitetaan erilaisilla lääkkeiksi
luokitelluilla aineilla, jotka sisältävät hyvin paljon samoja aineita kuten Subutex ja Subo-
xone.

Tiedän aikaisemmasta työstäni, kun tämä Subutex tuli ensin markkinoille, että sitä hy-
vin paljon käyttivät muut henkilöt kuin ne narkomaanit, ne, joilla oli se heroiiniriippuvuus.
Se johtui eräästä lääkäristä, joka täällä rupesi myymään kaikille niitä lääkkeitä, tuomaan
Ranskasta saakka. Se on johtanut siihen, että sitä lääkettä käytetään edelleenkin hyvin pal-
jon väärin. Sitten tuli Suboxone, jota ei voi niin helposti suonensisäisesti käyttää, mutta ai-
nahan käyttäjä keksii keinon, millä se saa päänsä sekaisin näillä lääkkeillä.
22



Pöytäkirjan asiakohta PTK 16/2016 vp
Tämä on totta. Tämä on määrätynlainen porttiteoria siihen, että totta kai se altistaa myös
nuoren käyttämään sitä nikotiinia omalla kohdallaan, jos hän sen haluaa toteuttaa. Mutta
siitä huolimatta me emme ole poistaneet Subutexia, Suboxonea lääkeluokituksesta, koska
me näemme, että sillä on suurempi terveydellinen hyöty yhteiskunnalle, kun ne narkomaa-
nit siirtyvät siitä rikollisesta ja haitallisesta päihteiden käytöstä tämmöiseen lääkitykselli-
seen ja valvottuun toimintaan. Tämmöisiä esimerkkejä meillä on tässä lääkkeitten piirissä
useita muitakin.

Sitten vielä kiinnitin huomiota tähän, että me emme tiedä, mitä näissä nesteissä on. No,
makunesteet jos tehdään ilman sääntelyä, kuten sanoin, niin me emme todellakaan tiedä,
mitä niissä on. Mutta kuten aikaisemmin sanoin, me tiedämme, mitä tupakassa on. Jos pel-
kästään tupakansavussa on noin 4 000 haitta-ainetta, joista 50 aiheuttaa syöpää, niin ei sii-
hen tule suhtautua kevyesti. Se on vakava yhteiskunnallinen ja maanlaajuinen ongelma. Ja
se tupakointi 2030 -hanke, Suomi savuttomaksi, täytyy ottaa vakavasti. Minä ainakin itse
olen tässä asiassa niin sanotusti liberaali, koska jos henkilö, jolla on tämä tupakkariippu-
vuus, joka tuhoaa keuhkot, ei pysty olemaan polttamatta edes sairaana ja pääsee eroon tu-
pakasta sillä, että hän polttaa jotain vesipiippua, jossa ei välttämättä ole edes nikotiinia,
niin kuinka minä voin mennä sanomaan ilman tutkimustuloksia, että varo, etteivät sinun
popcorn-keuhkot kohta hajoa? Nämä ovat kaikki fiktiota niin kauan, kunnes pitkittäistut-
kimukset on tehty. Me emme voi ruveta yksilön oikeuksia rajaamaan sillä näennäisellä tie-
dolla. Meillä täytyy olla täyttä faktaa, jos me haluamme tiukan lainsäädännön tältä osin
tehdä.

Viimeisenä huomiona haluan vielä kumota sen illuusion, joka tulee suoraan tupakka-
teollisuuden omasta painomusteesta, että nämä laitteet ovat räjähtäneet, ja niitähän on to-
siaan tapahtunut muutama kappale vissiin koko maailmassa. Meillä on kymmeniä miljoo-
nia sähkötupakan käyttäjiä, ja totta kai, kun se ei ole valvottua kaikkialla maailmassa, niitä
laitteita voi räjähtää, kun niitä valmistetaan ties millaisissa nyrkkipajoissa, jos se ei ole val-
vottua. Mutta suurin ongelma — tämän olen kysynyt näiltä sähkötupakan polttajilta —
miksi esimerkiksi sähkötupakkalaite on syttynyt palamaan, että on tullut näitä ylikuumen-
tumisia, on se, että sitä on käytetty väärin. Ei ole käytetty oikein sitä nesteen annostelua
noissa vanhantyyppisissä vaporisaattoreissa, vaan se on voinut jopa syttyä palamaan, jos se
on tehty väärin, mutta nykyään se ongelma kuulemma on poistunut.

Arvoisa puhemies! Haluan myös lopuksi sanoa sen, että itse en ole tupakoitsija mutta
olen tupakoinut nuoruudessani, nuorena miehenä ollessani, ja tiedän, että tupakasta eroon
pääseminen on äärimmäisen vaikeaa ja suuri urakka. Ei sen tähden ole mikään ihme, että
ihminen, joka on kärsinyt vuosia tai vuosikymmeniä tupakan aiheuttamista haitoista —
lapset, omaiset ja lompakko mukaan lukien — haluaa päästä eroon siitä tavalla jos toisella.
Tehdään tiukkaa lainsäädäntöä, ei siinä mitään, mutta tehdään se oikean tiedon valossa
eikä vaikeuteta ihmisten mahdollisuutta päästä eroon nykyisistä savukkeista sähkötupakan
avulla, jos he sitä haluavat.

20.25 Hannakaisa Heikkinen kesk: Arvoisa rouva puhemies! Edelleenkin hämmäste-
len, edustaja Niikko, näitä teidän ristiriitaisia mielipiteitänne. Toisaalta te vaaditte täyttä
faktaa ja päätöksiä oikean tiedon valossa suhtautumisessa sähkösavukkeitten uuteen lain-
säädäntöön. Kun kuitenkin esimerkiksi Suomen Lääkäriliitto ja Suomen ASH painottavat
sitä, että meillä ei ole täyttä tietoa, mitä kaikkea myrkkyä sähkötupakoissa on, niin miksi
23



Pöytäkirjan asiakohta PTK 16/2016 vp
meidän pitäisi tehdä täällä lainsäädäntöä puutteellisen tiedon varassa sähkötupakan eduk-
si?

Tässä lainsäädännössä emme ole tulossa kriminalisoimaan sähkötupakkaa, vaan vie-
mään sen samalle viivalle poltettavan, perinteisen tupakan kanssa. Edelleenkin ne, jotka
tästä saavat apua, saavat ihan laillisesti sitä käyttää. Sitä ei heiltä viedä pois. Mutta sosiaa-
li- ja terveysvaliokunnan jäsenenä näen kyllä hyvin tärkeänä sen argumentin, että me ha-
luamme, että meille ei tule uusia tupakoitsijoita. On jo selvästi viitteitä siitä, että tämä säh-
kötupakka voi toimia väylänä nuorten ihmisten siirtymisessä sähkötupakasta oikeaan tu-
pakkaan. Siksi näitä hempeitä, lempeitä makuaineita emme halua sinne tuoda.

20.27 Mika Niikko ps: Arvoisa rouva puhemies! Vielä edustaja Heikkiselle haluan tode-
ta sen, että totta on, me emme tiedä kaikkea, mitä sähkötupakan nesteessä on, emme var-
sinkaan, jos emme sitä rupea valvotusti valmistamaan ja sitä asiaa johtamaan oikeaan
suuntaan.

Mutta sen me tiedämme, että sähkötupakan niissä nesteissä, mitä itse olen saanut tietoo-
ni, niissä jopa nikotiinillisissa nesteissä, on joitain kymmeniä tai muutamia satoja erilaisia
aineita, myös haitallisia aineita, mutta niitten vaikutukset ovat joissain tapauksissa jopa
450 kertaa pienempiä kuin tupakan savussa. Itsessään tämä jo kertoo lyhyen matikan käy-
neelle kansanedustajalle, minullekin, että se on vähemmän haitallista. Jos niitä on vain
muutama sata, kun tupakassa on 4 000, niin ei tämä nyt hirveän vaikeata matikkaa minulle
ainakaan itselleni olisi, jos tupakoisin, että kumpaa tuotetta haluaisin suosia.

Toisekseen, sen me tiedämme aivan varmasti, että tupakka aiheuttaa niin vakavia saira-
uksia ja yhteiskunnan kustannuksia, että sitä eivät monet edes uskoisi. Esimerkiksi keuh-
kosyöpätapauksista pelkästään Suomessa 90 prosenttia johtuu tupakan poltosta — siis 90
prosenttia — ja haimasyöpätapauksista noin 30 prosenttia. Meillä on selvä syy-yhteys tu-
pakan aiheuttamiin sairauksiin, ja tässä meidän täytyy olla realistisia, että meidän, jos ha-
luamme saada ne haitat vähemmäksi, täytyy antaa ihmisille mahdollisuuksia vaikka tuttia
imeä, jos he haluavat. Joillekin tämä sähkötupakkalaite on kuin tutti, ja sallittakoon se heil-
le. Minä en ole sellainen asiantuntija, joka voisi sanoa, että sähkötupakka voi olla haitalli-
sempaa varsinkaan kuin tupakka. Jos se on vähemmän haitallista, niin suosittelen sin-
nepäin menemään, koska uskon, että se on ainakin poispäin tupakkateollisuudesta.

20.29 Hannakaisa Heikkinen kesk: Arvoisa rouva puhemies! Nimenomaan sen takia,
kun me emme tiedä läheskään kaikkea sähkötupakasta ja tiedämme, kuten äskeisessä pu-
heenvuorossa sanoin, että sähkötupakka voi olla nuorille reitti muihin tupakkatuotteisiin,
nämä näkökohdat tulee ottaa tässä lainsäädännössä huomioon.

Edellisessä puheenvuorossa edustaja Niikko totesi minun sanoneen, että sähkötupakka
olisi väärä vieroituskeino. Tällaista en todellakaan ole sanonut, vaan viittasin tutkimuk-
siin, joissa on tutkittu sähkötupakan tehoa nikotiinin vieroituksessa. Siitä on tehty kaksikin
laadukasta tutkimusta ja yksi meta-analyysi. Päivittäin savukkeita polttavilla tavallisin syy
käyttää sähkötupakkaa oli lopettamishalu. Osoittautui kuitenkin näissä tutkimuksissa, että
sähkötupakalla nikotiiniriippuvuudesta pääsi heikommin irti kuin muilla keinoin. Tämän
pohjalta ja kun tiedämme, että me emme todellakaan tiedä läheskään kaikkea, mitä näissä
sähkötupakan nesteissä on, meidän tehtävämme lainsäätäjinä on erottaa tämä sähkötupak-
ka ja sitten nämä oikeat, tutkitut tupakanvieroitusvalmisteet.
24



Pöytäkirjan asiakohta PTK 16/2016 vp
Sitten vielä lisäksi eräässä aikaisemmassa puheenvuorossa, edustaja Niikko, totesitte,
että nämä sähkötupakat olisivat jotakin muuta kuin tupakkateollisuuden tuotteita. Tämä on
vain laajenevaa, uutta tupakkateollisuutta. (Mika Niikon välihuuto) — Siellä nikotiinia in-
haloidaan, kyllä se vain on. Maailma muuttuu näköjään myös tupakkavalmisteiden osalta.

20.31 Mika Niikko ps: Arvoisa puhemies! Nyt on pakko kyllä korjata tämä väärinkäsi-
tys, edustaja Heikkinen. Tämähän tässä tupakkateollisuutta varmasti kirvelee, koska heillä
ei ole tällä hetkellä markkinoilla minkäänlaista markkina-asemaa, näillä suurilla tupakka-
yhtiöillä, sähkötupakkalaitteitten valmistuksessa. Niitä tupakkalaitteita tekevät kiinalaiset,
ja niitä tekevät jopa suomalaiset. He eivät saa yksinoikeutta, eivät millään konstilla. Niko-
tiinistakaan he eivät saa yksinoikeutta, nikotiinia valmistetaan joka paikassa. Ja tämä säh-
kötupakka on tupakkateollisuuden tuho, se tulee tulevaisuudessa romuttamaan tupakan
maineen ja tupakoinnin kokonaan maailmassa. Minä uskon tähän teoriaan, koska tämä
maailma kehittyy, ihmiset pääsevät eroon riippuvuuksistaan joidenkin toimintojen avulla.

Tämä, mitä mainitsitte, että tutkimuksissa muilla keinoin pääsee paremmin eroon kuin
sähkötupakalla: mikä se semmoinen tutkimus on, joka väittää, että jollakin toisella pääsee
paremmin tupakasta kuin sähkötupakalla? Tämä sähkötupakka on niin tuore kuin muuta-
mien vuosien, vajaan kymmenen vuoden vanha juttu. Miten tätä voidaan niin empiirisesti
tutkia, että tämä olisi totta? Itse ainakin saamani tiedon mukaan, monen, monen, usean pa-
lautteen perusteella olen tullut vakuuttuneeksi siitä, että nämä ihmiset aidosti ovat saaneet
haitat vähenemään, kun he ovat lopettaneet sen perinteisen savukkeen polttamisen ja siir-
tyneet sähkötupakkaan.

Täytyy muistaa se, että sähkötupakka ei itsessään tarkoita sitä, että siellä on pakko polt-
taa nikotiinia, vaan siellä voidaan polttaa pelkästään vesihöyryä, joka ei edes maistu eikä
haise eikä tuoksu yhtään millekään. Siitä huolimatta voimakkaasti tupakkateollisuus ja lää-
kärit ja muut käyvät tätä vastaan.

En ymmärrä tätä logiikkaa. Jos on selkeää näyttöä, että ihmiset kuolevat sähkötupak-
kaan nopeammin kuin tupakkaan, niin totta kai tämä keskustelu olisi aivan toisenlainen,
mutta tässä tapauksessa toivon, että me lakia säätämällä tekisimme näitten saatavuuden yh-
denvertaiseksi, koska voi olla, että tämä saatavuus- ja verotusasia tappaa tämän sähkötu-
pakan kokonaisuudessaan, jos me rupeamme niitä yliverottamaan, kuten STM on laskenut
ja tehnyt.

20.33 Hannakaisa Heikkinen kesk: Arvoisa rouva puhemies! Minä voin kyllä vaikka
sähköpostiin laittaa linkit näihin tieteellisiin tutkimuksiin, edustaja Niikko. Nämä eivät ole
minun omia keksintöjäni, mihin tässä vetosin siinä, mitä Suomen Lääkäriliitto esittää suh-
tautumisesta sähkötupakkaan. Siten tämä on minusta hieman huvittava ajatus, mitä esität-
te, että sähkötupakka olisi jotenkin tupakkateollisuuden ulkopuolinen asia ja ettei se olisi
tupakkateollisuutta. Entä jos ajatellaan, että autoteollisuutta olisi sitten vaikka Audi, Vol-
vo, Fiat, tämmöiset perinteiset merkit. Kun sitten tulisi uusi automerkki, niin eikö se ole au-
toteollisuutta sitten, vaikka se valmistaa samoja autoja, joilla liikutaan, mutta se ei ole pe-
rinteinen automerkki? Tämä ajatus minusta vähän ontuu. Sähkötupakkayritykset valmista-
vat tupakkatuotteita, joten miksi se ei ole tupakkateollisuutta? En ymmärrä teidän logiik-
kaanne.
25



Pöytäkirjan asiakohta PTK 16/2016 vp
20.34 Mika Niikko ps: Arvoisa puhemies! Tämän autoteollisuus-esimerkin, minkä otitte
esille, ymmärtäisin vaikka näin, että autoteollisuus yhteisesti ei varmasti halua sitä, että
polttomoottorikäyttöiset ajoneuvot loppuvat ennen kuin kaikilla on riittävän hyvät akku-
käyttöiset ajoneuvot, esimerkiksi näin. He ovat varmasti vastustaneet hyvin monta vuosi-
kymmentä sitä, että tämä muuttuisi heille kannattamattomaksi. Öljyteollisuus varmasti on
sitä mieltä, ettei koskaan kannata lähteä ajamaan sähkökäyttöisellä autolla. Se ei tule ole-
maan niin toimivaa ja hyvää. Ja samalla tavalla tupakkateollisuudessa — puhun nykyises-
tä tupakkateollisuudesta, jonka käsissä tämä nykyinen tupakka on, siitä minä puhun — ei-
vät nämä uudet tupakkatuotteen valmistajat ole edes pyrkimässä tämän vanhan tupakan,
perinteisen tupakan, jälleenmyyjiksi tai valmistajiksi. Eivät he ole menossa siihen suun-
taan, vaan he ovat menossa päinvastaiseen suuntaan. Ja sen johdosta olen oppinut olemaan
hiukan skeptinen. En välttämättä usko niihin kaikennäköisiin uutisiin siitä, että sähkötu-
pakka on niin vaarallista, että sitä ei missään tapauksessa kannata aloittaa, ei varsinkaan,
jos olet tyytyväisesti polttanut vaikka vuosikymmeniä savukkeita. Että toivoisin kuitenkin
tämmöistä kohtuutta.

Me olemme, edustaja Heikkinen, varmasti samaa mieltä siitä, että tupakointi ei ole kos-
kaan hyväksi. Ei edes sähkötupakointi viime kädessä ole mikään hyvä asia. En minä toivo,
että kukaan alkaa höyryttelemään ja pössyttelemään sähkötupakkaa vain sen vuoksi, että se
on nastaa tai uusi trendi. En minä siihen kannusta enkä sitä kannata missään muodossa.
Mutta minä vain ymmärrän jostain syystä — olen kasvanut semmoisessa ympäristössä,
missä olen haistanut tupakansavua koko ikäni, aamusta iltaan — miltä se tuntuu niissäkin
perheissä, missä lapset joutuvat kärsimään tupakansavusta ja ties mistä sen aiheuttamista
haitoista: heille on parempi se, että isä ja äiti pössyttelevät sitä vesihöyryä, kuin se, että
pössyttelisivät sitä nikotiinia ja sitä myrkyllistä savua siellä huoneistossa, niin kuin tekisi-
vät ilman sähkötupakkaa. Kysymys on pienemmän pahan valitsemisesta, ja kannatan tätä
pienempää pahaa ja pahetta, koska se on selkeästi parempi vaihtoehto.

20.37 Hannakaisa Heikkinen kesk: Arvoisa rouva puhemies! Mitä tulee edustaja Nii-
kon mainitsemaan pienempään pahaan elikkä tähän sähkötupakkaan, niin kerrataanpa vie-
lä: Sitä ei olla kieltämässä, vaan sitä tullaan kohtelemaan samoin kuin perinteistä, poltetta-
vaa tupakkatuotetta. Sitä ei kriminalisoida. Ne, jotka sitä käyttävät, voivat edelleenkin sitä
käyttää. Mutta halutaan tehdä rajanvetoa siihen, että sähkötupakka ei ole vieroitustuote.
Me emme tunne sen vaikutuksia, pitkäaikaistutkimuksia sen terveyshaitoista ei ole, joten
me emme voi lainsäätäjinä tehdä sellaista linjausta, että me lähtisimme sähkötupakkaa tuo-
maan samalle viivalle tutkittujen vieroitusvalmisteitten kanssa. Minusta tämä on se keskei-
nen asia, mitenkä tämä tulisi nähdä.

Kokonaisuutena tämä uusi tupakkalakiesitys on minusta helppo ymmärtää. Useimmat
kohdat siitä ovat sellaisia, että niitä on helppo valvoa, ne vähentävät byrokratiaa ja yhte-
näistävät käytäntöjä. Mutta ennen kaikkea koen, että kyllä meidän sosiaali- ja terveysva-
liokuntana tulee katsoa ne tutkitut tiedot esimerkiksi sähkötupakan terveyshaitoista. Ei
niissä voida lähteä olettamuksiin, että se on kenties tupakkaa terveellisempi. Ja vaikka oli-
sikin joiltakin osin, vaikka siihen kuolisi kenties vähemmän ihmisiä, se on joka tapaukses-
sa jo nyt nähty, että sillä on haitallisia vaikutuksia, ja on nähty, että se voi olla nuorten tie
varsinaisten tupakkatuotteitten, perinteisten tupakkatuotteitten, käyttöön. Nämä asiat tulee
ottaa valiokuntatyössä huomioon.
26



Pöytäkirjan asiakohta PTK 16/2016 vp
Mutta kaiken kaikkiaan, rouva puhemies, minä vapautan tämän salin omasta papatuk-
sestani, ja nämä asiat, mitkä täällä ovat nousseet esille, varmasti otetaan valiokuntatyössä
huomioon.

20.39 Mika Niikko ps: Arvoisa rouva puhemies! Vielä viimeisen kerran tähän loppuun on
todettava se, että ihan hyvää keskustelua ollaan käyty tästä tupakkalain uudistuksesta, ja
varmasti tärkein näkökulma on ehdottomasti tämä lasten suojeleminen haitalliselta tupa-
kansavulta, oli se sitten kotona tai ajoneuvossa, sen ensimmäisessä puheenvuorossani
myös mainitsin.

Toivon kuitenkin, että tämän sähkötupakan lainsäädännön yhteydessä käsiteltäisiin
asiaa siten, että me emme keinotekoisesti kiellä esimerkiksi makunesteitä aivan perusteet-
tomasti. Että tässä asiantuntijakuulemisessa tehtäisiin laajat kuulemiset ja erilaisia asian-
tuntijoita kuunneltaisiin, myös käyttäjien osalta, mitä se todellisuudessa on heidän elä-
määnsä vaikuttanut.

Lisäksi en voi olla mainitsematta lopuksi myös sitä, että moni tupakoitsija ei voi ymmär-
tää sellaista kaksinaismoralismia, että karkkihyllyllä myydään nikotiinipurukumia monel-
la eri maulla mutta siellä ei saisi myydä sähkötupakkalaitteita, kuten piippuun verrattavaa
laitetta, jossa ei ole millään tasolla nikotiinia olemassakaan. Tämmöiset ovat ne kysymyk-
set, missä varmasti joudutaan pohtimaan, erilaiset asiantuntijat joutuvat, lisääkö se nuor-
ten tai kenenkään pössyttelyä tällä sähkötupakalla, jos ne laitteet ovat siellä liikkeessä nä-
kyvillä ilman nikotiinia.

Arvoisa rouva puhemies! Uskon, että Suomessa tämä hallitus saa tehtyä hyvää lainsää-
däntöä ja tältä osin nämä asiat tutkitaan parhaalla mahdollisella tavalla.

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan on annetta-
va lausunto.
27


