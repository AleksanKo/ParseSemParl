















































DEMADD6.tmp.xml


Pöytäkirjan asiakohta PTK 66/2019 vp
Pöytäkirjan asiakohta 

PTK 66/2019 vp

Täysistunto

Tiistai 19.11.2019 klo 13.59—19.56

4. Hallituksen esitys eduskunnalle laiksi koneiden, kaluston ja muun niihin verrattavan ir-
taimen käyttöomaisuuden korotetuista poistoista verovuosina 2020—2023 sekä laeiksi ve-
rontilityslain ja tuloverolain väliaikaisesta muuttamisesta

Hallituksen esitys HE 85/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 4. asia. Puhemiesneuvosto ehdottaa, että asia lähetetään valtiovarainvaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta ennalta sovittuja menettelytapoja.

Keskustelu

17.03 Valtiovarainministeri Mika Lintilä (esittelypuheenvuoro): Arvoisa puhemies!
Lyhyt esittely sinällänsä kyllä merkittävästä asiasta.

Yksi keskeisiä huolenaiheita Suomen taloudessa on jo pitkään ollut investointien puute.
Finanssikriisin jälkeisenä aikana heikko kysyntä näyttää vähentäneen yritystemme inves-
tointeja uuteen teknologiaan. Tämä on voinut osaltaan pitkittää Suomen talouden pääsyä
kasvun tielle. Investoinnit ovat välttämättömyys, jotta yrityksemme pärjäisivät kilpailussa
ja kykenisivät ylläpitämän kasvua. Kapasiteetti on monessa yrityksessä jo korkeassa käy-
tössä, ja teknologian kehityksen eturintama liikkuu nyt nopeasti.

Hallituksen roolina investointien edistämisessä on varmistaa se, että yritysten investoin-
tiympäristö on suopea. Pidän tätä tärkeänä tehtävänä, minkä vuoksi pyysin valtiosihteeri,
kansliapäällikkö Martti Hetemäkeä valmistelemaan alkusyksystä esityksen pikaisista toi-
mista investointien liikkeelle laittamiseksi. Selvityksen seurauksena hallitus päätti budjet-
tiriihessä valmistella pikaisella aikataululla hallituksen esityksen määräaikaisista kaksin-
kertaisista poistoista kone- ja laiteinvestointeihin kannustamiseksi. Tämä esitys on nyt kä-
siteltävänä täällä eduskunnassa.

Hallitus esittää, että säädetään laki koneiden, kaluston ja muun niihin verrattavan irtai-
men käyttöomaisuuden korotetuista poistoista verovuosina 20—23. Lain mukaan uusien
elinkeinotoiminnan tai maatalouden käytössä olevien koneiden ja laitteiden hankinnan me-
noista saisi tehdä kaksinkertaiset poistot säännönmukaisiin poistoihin verrattuna. Kaksin-
kertaiset poistot koskisivat uusia vuosina 20—23 hankittuja ja käyttöönotettuja koneita ja
laitteita. On huomattava, että nyt esitetty laki on toimialaneutraali. Se koskee siten tasapuo-
lisesti kaikkia toimialoja ja kaikkea toimintaa. Toimenpidettä ei siten pidä verrata aikai-
semmin voimassa olleisiin määräaikaisiin lakeihin, jotka ovat koskeneet vain tehtaissa ja
työpajoissa käytettäviä koneita ja laitteita. Merkittävä lisäys on muun muassa palvelusek-
torin mukaan tuleminen näiden kaksinkertaisten poistojen piiriin.
 Tarkistettu
3.1



Pöytäkirjan asiakohta PTK 66/2019 vp
Arvoisa puhemies! Tämän merkitys on suomalaisille yrityksille erittäin kannustava.
Ymmärrän hyvin yrityksiä, joissa taloudellinen tilanne ei mahdollista investointeja, mutta
niissä tilanteissa, joissa yritys pohtii, onko heillä kykyä investoida niin, että yrityksen ta-
lous kestää sen, tämä poisto antaa erittäin hyvät edellytykset investointien lisäämiselle.
Toivon, että yritykset tulevat runsaasti käyttämään tätä. — Kiitoksia.

Toinen varapuhemies Juho Eerola: Ja keskusteluun.

17.06 Esko Kiviranta kesk: Arvoisa puhemies! On erinomainen asia, että hallitus on osa-
na kasvua ja työllisyyttä tukevia toimiaan antanut ripeästi esityksen koneiden, kaluston ja
muun vastaavan irtaimen käyttöomaisuuden korotetuista poistoista verovuosiksi 2020—
2023. Näinä vuosina hankituista ja käyttöön otetuista uusista koneista ja laitteista saisi ve-
rotuksessa tehdä kaksinkertaiset poistot säännönmukaisiin poistoihin verrattuna. Konei-
den, kaluston ja laitteiden vuotuinen enimmäispoisto olisi näin ollen 25 prosentin sijasta 50
prosenttia. Korotettu poistomahdollisuus varmistaa jo pitkälle suunnitellut investoinnit ja
on omiaan luomaan lisää investointeja. Esitys on varsin merkittävä. 

Ehdotettu veronhuojennus ei aiempien vastaavien lakien tapaan kohdistuisi vain tuotan-
nollisessa toiminnassa käytettävään käyttöomaisuuteen, vaan se koskisi kaikkea uutta ir-
tainta käyttöomaisuutta. On tärkeää huomata, että korotetut poistot saisi tehdä enintään
neljänä verovuonna peräkkäin, kun aiemmat vastaavat lait ovat olleet hyvin lyhytaikaisia ja
oikeuttaneet vain kahden vuoden korotettuihin poistoihin. Verovelvollinen voisi vähentää
neljässä vuodessa 93,75 prosenttia uuden elinkeinotoiminnassa tai maataloudessa käytet-
tävän koneen hankintamenosta. Tulorahoitus nousee täten arvoonsa. 

Maataloudessa vähennysmahdollisuutta terästäisi osaltaan mahdollisuus käyttää myös
investointivarauksena toimivaa tasausvarausta. On tärkeää, että myös maatalous otettiin
ensimmäistä kertaa mukaan kaksinkertaisen poisto-oikeuden sallivaan verolainsäädän-
töön. Maataloutta kohdellaan nyt yhdenvertaisesti elinkeinotuloverolain mukaisen toimin-
nan kanssa.

Arvoisa puhemies! Korotetuilla poistoilla ei ole lopullista pienentävää vaikutusta vero-
kertymien määrään, sillä kyse on vain verotuksen lykkääntymisestä. Pääministeri Antti
Rinteen hallituksen hallitusohjelman mukaisesti veroperustemuutokset korvataan kunnille
täysimääräisesti. 

17.09 Pia Viitanen sd: Arvoisa puhemies! Tämä esitys väliaikaisista korotetuista pois-
toista on tehty juuri tähän aikaan ajatellen sitä, että tämän avulla voitaisiin kannustaa yri-
tyksiä investoimaan. Varmasti tämä on osaltaan myös toimenpide, jonka avulla voidaan
saada lisää työllisyyttä ja kasvua ja puhuria talouden rattaisiin. Kun täällä käytiin äsken
varsin kiivas keskustelu esimerkiksi kokoomusopposition kanssa siitä, että ei ole yhtään
mitään työllisyystoimia hallituksella, niin tietenkin olisin toivonut, että tämä kuitenkin kel-
paa myös oppositiolle, että nyt yritämme muun muassa tällä tavoin tukea yrittäjyyttä. Eli
tässä suhteessa en oikein aina ymmärrä sitä kritiikkiä, kun sanotaan, että hallitus ei mitään
koskaan tee, kun tässä on kuitenkin muutamaan kuukauteen, viiteen kuukauteen, aika mo-
niakin asioita tehty tai on tekeillä.

Tämä itse idea siitä, että teemme tällaisen, tuli Hetemäeltä budjettiriihen yhteydessä.
Silloin tuli kaksi erilaista uutta ajatusta näistä veropuolen asioista. Tämä oli toinen, ja toi-
nen on sitten tämä tutkimuskannustin, josta varmaan tulee jatkossa esitys. Eli tämmöisestä
2



Pöytäkirjan asiakohta PTK 66/2019 vp
Hetemäen investointipaketista, tai miksikä sitä nyt sitten kutsuttiinkaan siellä hallituksen
parissa, on nyt siis tässä vaiheessa kaiken kaikkiaan kysymys. 

Se, että tämä kohdistuu nimenomaan uusiin investointeihin, voi olla merkitykseltään hy-
vinkin tärkeää. Olen ymmärtänyt, että hallitus on myös perustellut tätä kohdistumista uu-
siin investointeihin lähinnä sillä, että sillä voisi olla vaikka myönteisiä ympäristövaikutuk-
sia, kun sitä kautta voisi vaikka joku kone- tai laitekanta uusiutua, ja se on tietenkin sitä
kautta ihan hyvä perustelu. Ymmärsin, että kun tämä budjettiriihessä on kehitetty, luonnol-
lisesti myös valmistelu on ollut kohtuullisen nopeaa, ja varmasti sen vuoksi on tarkkaan
käytävä tämä tuolla jaostossakin läpi ja sitten seurattava sen vaikutuksia. Ajattelen niin,
että kun tämä on määräaikainen, niin tästä saadut kokemukset voivat sitten osaltaan olla
pohjana sille, mitä myöhemmin kenties teemme, kun kaiken kaikkiaan tämän alueen lain-
säädäntöön puututaan.

Verotulomenetyksiä tulee, niin kuin kuulimme. Olen ymmärtänyt, että vuositasolla voi
olla semmoista 200—250:tä miljoonaa, yhteensä 800—900 miljoonaa vuoteen 2023 men-
nessä, jonka jälkeen sitten vuodesta 2024 eteenpäin nämä rahat ikään kuin palautuvat. Tie-
tenkin täytyy sanoa, että me hallituspuolueethan nyt sitten menetämme verotuloja tällä
meidän kaudellamme ja seuraavaa autamme, mutta oli siellä hallituksessa sitten kuka ta-
hansa, jos tätä kautta verotuloja alkaa palautua, niin muistamme, että mehän sen teimme.

Mutta tosiaan, puhemies, [Puhemies koputtaa] näillä sanoilla jaosto ottaa tämän esityk-
sen myös käsittelyyn.

17.13 Mari Holopainen vihr: Arvoisa puhemies! Tässä esityksessä ehdotetaan säädettä-
väksi laki koneiden, kaluston ja muun niihin verrattavan irtaimen käyttöomaisuuden koro-
tetuista poistoista verovuosina 2020—2023, ja lain mukaan uusien elinkeinotulon verotta-
misesta annetun lain 30 §:ssä sekä maatilatalouden tuloverolain 8 §:ssä tarkoitettujen ko-
neiden ja laitteiden hankintamenoista saisi verotuksessa tehdä kaksinkertaiset poistot sään-
nönmukaisiin poistoihin verrattuna, jolloin tämä enimmäismäärän korotus koskisi tosiaan-
kin uusia, tällä hallituskaudella hankittuja ja käyttöönotettuja hyödykkeitä.

Tosiaankin tässä on aika merkittävät vaikutukset ainakin verotuottojen osalta. Tässä to-
detaan, että verotuottomenetykset olisivat vuosina 2020—2023 noin arviolta 893 miljoo-
naa euroa, ja ne tosiaan kohdistuvat nyt sitten tälle hallituskaudelle.

On tosi tärkeätä, kuten tässä on kuultu, että vaikuttavuutta tarkkaillaan ja tutkitaan myös
hyvin tarkasti etukäteen. Tämä on aika iso muutos, ja on tällä hetkellä epäselvää, mitkä sen
tarkemmat vaikutukset ovat.

Tässä kuultiin, että kannustettaisiin uuteen teknologiaan, mutta tosiaankin kohdentumi-
nen jää epäselväksi, tuleeko tämä kohdistumaan uuteen teknologiaan vaiko johonkin muu-
hun. On selvää, että tietysti palvelualoihin vähemmän. Vaikka ministeri mainitsi myös pal-
velualat, niin todennäköisesti sinne tämä kohdistuu huomattavasti vähemmän, koska pal-
velualoilla tietysti se kustannusrakenne on sellainen, että henkilöstömenot muodostavat
siitä ihan valtaosan.

Tämäntyyppisiä poistoja on kritisoitu siitä, että ne eivät välttämättä lisäisi tehokkaita in-
vestointeja, koska, niin kuin tässä esityksessäkin todetaan, korotetut poistot alentavat in-
vestoinnin tuottovaatimusta ja kannustavat näin lisäämään investointeja koneisiin, kalus-
toon ja laitteisiin, mutta siinähän ei välttämättä saavuteta sellaisia investointeja, jotka oli-
sivat niitä kaikkein tehokkaimpia. 
3



Pöytäkirjan asiakohta PTK 66/2019 vp
Sitten kun katsotaan alueiden elinkeinorakennetta, on myös hyvin todennäköistä, että
tämä verohelpotus tai -tuki kohdistuu enemmän muualle kuin pääkaupunkiseudulle ja
muualle kuin kaupunkeihin, koska, niin kuin me tiedämme, kaupunkien elinkeinoraken-
teesta hyvin vähän muodostuu maataloudesta tai teollisuudesta, johon tämä kuitenkin vai-
kuttaisi ensisijaisesti kohdistuvan. On siis hyvin epäselvää myös, mitkä tämän työllisyys-
vaikutukset ovat, ja ennen kaikkea ehkä se, onko tämä tällä vajaalla 900 miljoonalla eurol-
la se kaikkein tehokkain työllisyystoimi. Kun ajatellaan kuitenkin, että tämä ei kohdistu
palvelualoille, jotka meillä työllistävät selkeästi suurimman osuuden ihmisistä, niin siinä
mielessä välttämättä tämä ei ole tehokkain työllisyystoimi. Mutta tästä on varmasti hyvä
saada lisätietoja sitten jatkossa. Samalla tietysti tiedetään, että palvelualat, mukaan lukien
liiketoimintapalvelut, muodostavat ihan valtaosan meidän bkt:stä. 

Siinä mielessä nämä vaikutukset, niin kuin on todettu, on tosi tärkeätä arvioida, jotta me
tiedämme, onko tämä parhaiten käytetty raha, koska niin paljon kaikkia verohelpotuksia
kuin olisikin mukava tehdä, niin toki meidän pitää miettiä, että niillä on myös sitten vero-
tuottoihin vaikutusta, ja sitten pitäisi tietää, että ollaan tehty kaikkein viisaimmat valinnat.

Valitettavasti ne lausunnot, jotka mainittiin tässä esityksessä, eivät ole olleet nyt saata-
villa täällä eduskunnan päässä, mutta tähän päästään tutustumaan nyt yksityiskohtaisem-
min ja kuullaan näkemyksiä ja tutkittua tietoa tästäkin ehdotuksesta — joka on tullut aika
nopealla aikataululla, niin kuin edustaja Viitanen tuossa aikaisemmin totesi.

17.17 Markus Lohi kesk: Arvoisa puhemies! Yrittäjät ja elinkeinoelämä kaipaavat erityi-
sesti vakaata toimintaympäristöä. Mutta silloin kun on tilanne, että maailmantaloudesta ei
tule erityistä vetoapua — niin kuin nyt tällä hetkellä valitettavasti on — on hyvä, että Suo-
mi miettii itse, millä tavalla se pystyisi kannustamaan elinkeinoelämää investoimaan ja
kasvamaan. Nyt meillä on käsillä tässä esitys, joka on juuri sen tyyppinen. 

Halutaan myös, että ne investoinnit, jotka olisi muutenkin yrityksissä mietitty järkevik-
si, olisivat ajallisesti sitä, ja tämä esitys nyt sitten kannustaisi näin tekemään juuri nytten —
tämä on määräaikainen laki. 

Ja ehkä tuossa edustaja Holopaisen aikaisempi puheenvuoro meni siinä mielessä vi-
kaan, että se käsitteli tätä niin kuin tämä olisi jotenkin menetettyä rahaa veronsaajan kan-
nalta. Mutta kysymyshän on jaksotuksesta, puhtaasti jaksotuksesta, [Mari Holopainen:
Niinhän sanoin! — Mari Holopainen pyytää vastauspuheenvuoroa] Se tarkoittaa sitä, että
meille tulee veromenetyksiä korkeimpien poistojen kautta tulevan neljän vuoden aikana,
mutta seuraavien vuosien aikana sitten ne menetykset kyllä tulevat kokonaan takaisin, kos-
ka poistopohja pienenee siltä osin yrityksillä. 

Ja vieläpä tässä on itse asiassa semmoinen taka-ajatus omassakin ajattelumaailmassani,
että silloin, kun uusiin koneisiin ja laitteisiin, uuteen teknologiaan, investoidaan, se paran-
taa myös yritysten tuottavuutta, se parantaa myös kilpailukykyä, ja se on omiaan lisää-
mään tulosta ja sitä kautta generoimaan myös suurempia voittoja, jotka tuovat itse asiassa
sitten vielä suurempia verotuloja valtiolle. Ja siinä mielessä tämä on — vaikkakin yksittäi-
nen toimi — minusta järkevä toimi, ja kiitokset siitä myös ministeri Lintilälle. Minusta
tämä on järkevää. Tämä on sekä veronmaksajan että veronsaajan kannalta pitkällä tähtäi-
mellä jaksotuskysymys mutta kuitenkin omiaan juuri nyt, kun tarvitaan investointia uusiin
laitteisiin. 

Se, mitä on kritisoitu, on se, että tämä koskee vain uusia laitteita ja koneita eikä käytet-
tyjä. Se kritiikki osuu siihen, että noin 10 prosenttia yritysten konehankinnoista on käytet-
4



Pöytäkirjan asiakohta PTK 66/2019 vp
tyjä koneita. Voisi olla fiksua, että hankitaan niitä myös kiertotalouden näkökulmasta, jot-
ta ne jatkaisivat sitten elinkaartaan jossakin toisessa yrityksessä ehkä jollakin tavalla vielä
paranneltuina. Mutta ymmärrän senkin, että tässä ehkä ajattelumaailma lähtee siitä, että ni-
menomaan uudet koneet ja laitteet, jotka perustuvat uusimpaan teknologiaan, ovat kaikista
energiaa säästävimpiä, ja siinä mielessä halutaan kannustaa erityisesti niihin investointei-
hin, jotka tukevat nimenomaan uusien laitteiden hankkimista.

Kaiken kaikkiaan minusta tämä esitys on erittäin hyvä ja yksi osa sitä isoa kokonaisuut-
ta, jolla halutaan luoda tämän hallituksen toimesta yrittäjämyönteinen ilmapiiri Suomeen
ja kannustaa investoimaan, tekemään tulosta ja työllistämään.

Toinen varapuhemies Juho Eerola: Arvoisat edustajat, nyt ei mennä debattiin. Tässä on
vain puoli tuntia tätä asiakokonaisuutta varten, niin pysytään puhujalistassa. 

17.20 Arto Pirttilahti kesk: Arvoisa herra puhemies! Kiitokset hallitukselle hyvästä esi-
tyksestä, jolla uusien koneiden ja laitteiden poistomahdollisuus tuplataan neljäksi vuodek-
si 2020—23. Koneiden, kaluston ja laitteiden vuotuinen enimmäispoisto nousee 25 pro-
sentista 50 prosenttiin. Kiitokset ministeri Lintilän johdolla tehdylle valmistelulle. Tämä
toteuttaa keskustan ja hallituksen tavoitteita entistä yritysystävällisemmästä ja kilpailuky-
kyisemmästä Suomesta. 

Kyseessä on uudenlainen verokannustin, joka koskee kaikkea yritystoimintaa, niin elin-
keinotoimintaa kuin maatalouttakin. Aiemmin käytössä olleet tuplapoistot ovat rajoittu-
neet ainoastaan tehtaiden työpaikkojen koneisiin ja laitteisiin eivätkä ole koskeneet esi-
merkiksi palvelualaa. Nyt tällaisia toimialaan tai -paikkaan liittyviä rajoituksia ei ole. Us-
kon hyvin, että myös palvelualoilla on uusinvestointeja, jotka tarvitsevat ja joihin voidaan
hyödyntää tätä kannustinta.

Tässä tuplapoistossa on kyseessä merkittävä kädenojennus yrityksille. Uudistus lykkää
veronmaksua lähemmäksi sitä hetkeä, jolloin investointi alkaa tuottamaan. Korotetut pois-
tot alentavat investointien tuottovaatimusta ja kannustavat näin lisäämään investointeja ko-
neisiin, kalustoon sekä laitteisiin. Erinomainen asia, tätä on aikaisemminkin kokeiltu todel-
lakin teollisuuden puitteissa mutta nyt annetaan mahdollisuus uusille, myös palvelualojen
ja myös maatalouden investoinneille. 

Lisäksi yritysmyönteinen Rinteen—Kulmunin punamultahallitus edistää eri tavoin työl-
listävien pk-yritysten toimintaedellytyksiä. Muun muassa Finnveran takausjärjestelmää
tullaan kehittämään, Business Finlandin resursseja vahvistetaan, kokeillaan ensimmäisen
työntekijän palkkaamista helpottavaa rekrytointitukea ja edistetään yritysten neuvontapal-
veluja työsuhdeasioissa, kuten edellisessä pykälässä keskusteltiin. [Perussuomalaisten
ryhmästä: Ja polttoaineveroa!] Hallitus selvittää myös parhaillaan uutta tutkimus- ja yh-
teistyökannustinta eli tki-kannustinta. Siinä on hallituksella vahva tavoite saada neljään
prosenttiin muun muassa tki-kustannukset suhteessa bruttokansantuotteeseen. Valtion roo-
lihan siinä on ainoastaan yksi kolmasosa. Eli me tarvitsemme näillä hallituksen teoilla luot-
tamuksen vahvistumista meidän yritystoimintaamme, ja varsinkin kun mietitään tki-meno-
ja, niin kaksi kolmasosaa noin 13—14 miljardista olisi yritysten itse siihen laittamaa.

Tämä päätös tulee vahvistamaan ja tämä esitys tulee vahvistamaan, kuten edellä on
kuultu, yritysympäristöjä, tekemistä siinä mielessä ja pitkäjänteisyyttä. Ainakin tälle nel-
jälle vuodelle vahvistetaan uusien investointien mahdollisuuksia. En olen niin skeptinen
kuin edustaja Holopainen, joka tuossa pohti työllisyys- ja muita vaikutuksia, myös aluevai-
5



Pöytäkirjan asiakohta PTK 66/2019 vp
kutuksia. Näen, että nämä kohdistuvat juuri niille työntekopaikoille, mitkä tuovat uutta
työtä ja uusia tekijöitä. Toivon, että tämä on yksi kannustin myös siihen, että me saamme
lisää investointeja myös maan ulkopuolelta Suomeen. 

17.24 Eeva Kalli kesk: Arvoisa herra puhemies! Suomi elää työstä ja yrittäjyydestä.
Työllisyyden ja talouden kasvu, jota äskeisessäkin keskustelussa pitkästi pohdittiin, lähtee
liikkeelle nimenomaan ahkerista yrittäjistä, jotka ansaitsevat kannustavan toimintaympä-
ristön. Siksi olen tavattoman iloinen, että nykyinen hallitus jatkaa Juha Sipilän hallituksen
määrätietoista työtä yrittäjyyden ja yrittäjien hyväksi. Niinhän se on, että sitä rohkeammin
yrittäjä uskaltaa ottaa riskejä, investoida ja työllistää, mitä yrittäjämyönteisemmän signaa-
lin kulloinenkin hallitus antaa.

Nyt lähetekeskustelussa oleva esitys uusien kone- ja laiteinvestointien poistomahdolli-
suuksien tuplaamisesta on erittäin tärkeä toimi yrittäjyyden hyväksi. Enimmäispoiston
nosto 25 prosentista 50 prosenttiin on merkittävä mahdollisuus monelle yrittäjälle rohkais-
ten pohdinnassa olevan investoinnin tekemiseen, aivan kuten ministeri Lintilä esittelypu-
heenvuorossaan totesi, siinä vaiheessa, kun yrittäjä pohtii investoinnin tekemistä ja sen
ajoitusta, tämä on nimenomaan oikeanlainen toimi rohkaista siihen, että sen aika on juuri
nyt. Ministeri Lintilän johdolla valmisteltu esitys toteuttaa siis keskustan ja hallituksen ta-
voitetta entistä yritysystävällisemmästä ja kilpailukykyisemmästä Suomesta.

Tämän tuplapoistoesityksen lisäksi on totta kai tärkeää, että hallitus etsii aktiivisesti
muitakin yrittäjyyttä tukevia toimia ja vie niitä eteenpäin. Rohkaisen siis hallitusta ja edus-
kuntaa työskentelemään voimalla sen puolesta, että yhä useampi yrittäjä rohkaistuisi inves-
toimaan ja että yrittäjän luottamus tulevaan vahvistuisi. Kannusteiden on oltava kohdil-
laan — näin siksi, että vain investoimalla ja uutta luomalla Suomi voi kasvaa ja turvata hy-
vinvointipalvelut myös tulevina vuosina kaikille suomalaisille.

17.26 Toimi Kankaanniemi ps: Arvoisa herra puhemies! On positiivista, että vasemmis-
tojohtoinen hallitus ymmärtää yritystoiminnan merkityksen ja tuo tämäntyyppisiä esityk-
siä tänne eduskuntaan, eli me tervehdimme esitystä sinänsä myönteisesti ja toivomme, että
valiokunnassa paneudutaan sen sisältöön hyvin tarkkaan ja mietitään, voidaanko sitä ke-
hittää niin, että se olisi vielä kattavampi. Erityisesti kiinnitämme huomiota siihen, että ai-
neettomat investoinnit eivät tässä pääse osingoille. Tänä päivänä monen yrityksen tuotta-
vuuden nostamiseksi juuri aineettomat investoinnit olisivat tehokkain tapa, ja varsinkin
työvoimapulan tilanteessa tarvitaan niitä. Mutta emme tyrmää tätä esitystäkään, vaan tämä
on lähtökohdiltaan ihan hyvä ja tavoite on hyvä. Tämä ei tietystikään merkitse verotuksen
merkittävää keventämistä vaan verotuksen lykkäämistä aika mittavassa määrin, sadoilla
miljoonilla, mutta toisaalta on todettava, että mitkään pienet summat eivät olisi merkittä-
viä tämän tavoitteen toteutumisen kannalta, jolloin näihin summiin kannattanee mennä.
Tässä on tietysti joitakin ongelmiakin sen lisäksi, että noiden aineettomien investointien
olisi syytä olla mukana, ja ehkä olisi mietittävä sitä, olisiko muihinkin kuin vain uusiin in-
vestointeihin, uuden kaluston ja koneiden investointeihin, tätä voitava käyttää. 

Sitten on eräs ongelma se, että tappiolliset yritykset, joita tällaisena vaikeutuvana aika-
na saattaa meillä olla jonkin verran, eivät tätä verohyötyä voi täysimääräisesti käyttää hy-
väkseen.

Tämän esityksen työllisyysvaikutuksia on aika vaikea arvioida, mutta uskomme, että
tällä on myönteisiä vaikutuksia, ja siksi, arvoisa puhemies, perussuomalaiset tervehtivät
6



Pöytäkirjan asiakohta PTK 66/2019 vp
tätä myönteisesti, mutta yksityiskohtiin on syytä valiokunnassa tarkkaan paneutua ja ni-
menomaan sitä katsoa, että mikä on tässä tilanteessa se tehokkain julkisten varojen käyttö
työllisyyden ja yritystoiminnan edistämiseksi. 

17.29 Sami Savio ps: Arvoisa puhemies! Tämä hallituksen esitys koneiden, kaluston ja
muun niihin verrattavan irtaimen käyttöomaisuuden korotetusta — tai kenties ehkä oi-
keammin sanoen nopeutetusta — poistosta on tosiaan sellaisenaan oikeansuuntainen ja,
kuten edustaja Kankaanniemi tuossa edellä hyvin totesi, ansaitsee kyllä aivan asiallisen tar-
kastelun valiokunnassa. Toivon, että siellä valiokunnassa myös paljastuu, että esitys on to-
teuttamiskelpoinen kaikilta yksityiskohdiltaan.

Mutta olisin joka tapauksessa toivonut hallitukselta jo tässä vaiheessa muitakin toimen-
piteitä, erityisesti sellaisia toimia, jotka kannustaisivat yrityksiä uusiin tki-investointeihin
ja mahdollisesti toisivat Suomeen jopa ulkomaista pääomaa. Näiden tki-investointien saa-
minen Suomeen on maamme elintason ja kilpailukyvyn kannalta erittäin tärkeää, ja toivon
hallituksen tämänkin asian muistavan.

Hieman toisaalta ihmettelen sitäkin vihreiden taholta, eli hallituspuolueen sisältä, tullut-
ta kritiikkiä tätä periaatteessa ihan toimivaa lakiesitystä kohtaan. Tämä on yritysten toi-
mintaedellytysten turvaamisen kannalta myönteinen ja varsin kohtuullinen lakiesitys, ai-
nakin verrattuna joihinkin hallituksen yrittäjyyttä kohtaan tekemiin päätöksiin, muun
muassa kotitalousvähennyksen leikkaamiseen.

Mutta, arvoisa puhemies, perussuomalaisten huomenna tarkemmin tarkasteltavassa ja
esiteltävässä vaihtoehtobudjetissa on tänäkin vuonna esitys yhteisöveron maksamisen lyk-
käämisestä niinä vuosina, kun pk-yritysten omistajat eivät nosta yrityksestä siihen kerty-
neitä voittoja ja kun yritys vähintään kahtena peräkkäisenä vuonna palkkaa ainakin kaksi
uutta työntekijää, ja sen työntekijämäärän lisäys on vähintään 10 prosenttia työvoimasta.
Meidän esityksessämme on siis hieman samankaltaisia piirteitä, eli lykkääntyneen vero-
tuksen keinoin yritystä kannustettaisiin investoimaan ja palkkaamaan lisää uusia työnteki-
jöitä. Mielestämme tämä meidän ehdotuksemme, joka on lähellä Viron yritysveromallia,
voisi olla pitkällä tähtäimellä hyvinkin paljon työllisyyttä parantava. Kysyisin nyt ministe-
ri Lintilältä, miten hän suhtautuu tähän tekemäämme ehdotukseen.

Toinen varapuhemies Juho Eerola: Nyt ei puhujalistalla ole enää edustajia, joten minis-
teri Lintilä. Minuuttiko riittää?

17.33 Valtiovarainministeri Mika Lintilä (vastauspuheenvuoro): Arvoisa puhemies!
Oletan, että minuutti riittää.

Ensinnäkin edustaja Saviolle: Kiitoksia, että lähes kehuitte hallituksen esitystä. Toisek-
seen vastaan siihen huomenna, kun varjobudjetit ovat käsittelyssä. Ehkä sopii, että silloin.

Ihan pari asiaa nyt. Ensinnäkin se, että kaikki mieltäisivät, että kysehän on käytännössä
siirretystä verotuksesta eli verotuksen jaksottamisesta. Ei pidä nyt luoda kuvaa, että tässä
ollaan ottamassa satojen miljoonien veromenetykset, vaan puhutaan jaksottamisesta. Sil-
loin tällöin kuulee keskustelua siitä, että hallituksen tulisi elvyttää. Tietyllä tavalla tässä ta-
pahtuu elvyttämistä, mutta ehkä tulee huomoida se, että se tapahtuu kustannusneutraalisti
pitemmällä aikajänteellä.

Täytyy myös muistaa, että ei valtio ole tässä investoimassa. Yritykset ovat investoimas-
sa, ja kyllä minä luotan yrityksiin, että ne tietävät ja tekevät vain vastuullisia investointeja.
7



Pöytäkirjan asiakohta PTK 66/2019 vp
Tuskin mikään yritys lähtee vain huvikseen investoimaan, eli kyllä täytyy nyt luottamus
olla siihen.

Kyllähän me haemme tällä kokonaisuudella dynamiikkaa koko talouden kierteeseen, eli
että saamme yritykset investoimaan ja sitä kautta nostettua meidän tuottavuutta. Me olem-
me saaneet meidän kustannuskilpailukyvyn kuntoon viime kaudella. Nyt meidän pitää saa-
da tuottavuuskilpailukykyä kuntoon, ja siihen tarvitaan investointeja.

Aineettomien investointien kannustinta tutkitaan tällä hetkellä, lähinnä tki-puolelle siis.
Siinä on vähän se ongelma, että tämä sama systeemihän ei sovi sinne, koska nyt jo aineet-
tomat investoinnit ovat käytännössä kerralla poistettavia, mitä tulee tki-puoleen: ne mene-
vät kuluina ihan normipuolelta. Eli sitä käydään läpi, mikä olisi sinne sopiva tapa. Se olisi
varmasti myös erittäin hyvä meidän korkeakouluillemme, yliopistoille ja tutkimuslaitok-
sille. Olemme pieni maa, mutta me pärjäämme tällä private—public eli julkinen—yksityi-
nen-yhteistyöllä, ja se olisi varmasti seuraava hyvä askel.

Uskon, että verojaosto saa tästä hyvän mietinnön esiteltäväksi valtiovarainvaliokuntaan
ja valtiovarainvaliokunta suuressa viisaudessaan sitten tuo sen eduskunnan käsiteltäväksi.

Toinen varapuhemies Juho Eerola: Tämän asian käsittelyyn varatut 30 minuuttia on nyt
jo reilusti ylitetty, eli keskustelu ja asian käsittely keskeytetään. Asian käsittelyä jatketaan
tässä istunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 17.35.

————

Asian käsittelyä jatkettiin kello 19.55.

Puhemies Matti Vanhanen: Nyt jatketaan aiemmin tässä täysistunnossa keskeytetyn
asiakohdan 4 käsittelyä. Käyttämättä jääneet pyydetyt puheenvuorot on peruttu, mutta
avaan silti keskustelun.

Keskustelu ei jatkunut.

Asia lähetettiin valtiovarainvaliokuntaan.
8


	4
	17.03
	17.06
	17.09
	17.13
	17.17
	17.20
	17.24
	17.26
	17.29
	17.33


