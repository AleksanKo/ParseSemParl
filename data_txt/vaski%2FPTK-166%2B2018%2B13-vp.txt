















































DEMB6EB.tmp.xml


Pöytäkirjan asiakohta PTK 166/2018 vp
Pöytäkirjan asiakohta 

PTK 166/2018 vp

Täysistunto

Keskiviikko 27.2.2019 klo 14.08—17.56

13. Hallituksen esitys eduskunnalle laiksi riistavahinkolain muuttamisesta
Hallituksen esitys HE 263/2018 vp
Valiokunnan mietintö MmVM 26/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 13. asia. Käsittelyn pohjana on maa- ja metsätalousvaliokunnan mietintö
MmVM 26/2018 vp. Nyt päätetään lakiehdotuksen sisällöstä.

Keskustelu

16.08 Kari Kulmala sin: Arvoisa rouva puhemies! Esityksessä ehdotetaan muutettavaksi
riistavahinkolakia. Esityksen mukaan suurpetojen aiheuttamat viljelys-, eläin- ja irtaimis-
tovahingot, mukaan lukien koiravahingot, korvattaisiin täysimääräisinä kuten henkilöva-
hingot, ja vieläpä viipymättä.

Viime vuosina pedot ovat aiheuttaneet noin 12 miljoonan euron vahingot, joita on kyet-
ty korvaamaan vain 8,4 miljoonan euron edestä. Tähän on nyt tulossa viimeinkin muutos.
Poronhoitoalueen ulkopuolella suurin vahinkojen aiheuttaja on susi. Suomen sudet kuulu-
vat alalajiin Canis lupus lupus, jonka euraasialaiseen levinneisyysalueeseen kuuluu kym-
meniätuhansia yksilöitä. Tämä laaja populaatio ei siis ole uhanalainen. Valiokunta otti tiu-
kan kannan suden suojelustatuksen muuttamiseen ja valiokunta edellyttääkin mietinnös-
sään, että valtioneuvosto toimii viipymättä suden siirtämiseksi luontodirektiivin liitteestä
IV liitteeseen V, jolloin vahinkoja aiheuttaneita susia voidaan poistaa nykyistä joustavam-
min. 

Eikä tässä vielä kaikki: Valiokunnan asiantuntijakuulemisen perusteella valiokunnassa
katsottiin, että koirasusi on vieraslaji, joka ei kuulu Suomen luontoon. Valiokunta pitääkin
välttämättömänä, että perintötekijöistä tunnistettu risteymäyksilö poistetaan maamme
luonnosta hoitosuunnitelman mukaisesti Suomen riistakeskuksen myöntämällä luvalla.

Arvoisa puhemies! Tämä hallituksen esitys on varsin historiallinen, vaikka se toki sote-
uudistuksen varjoon jääkin.

16.10 Reijo Hongisto sin: Arvoisa puhemies! Valiokunta teki erittäin hyvän mietinnön,
johon enemmistö valiokunnasta yhtyi. Haluan kiittää erityisesti mietintöön yhtyneitä op-
position edustajia asian ymmärtämisestä ja hyvästä yhteistyöstä. 

Hyvästä mietinnöstä nostan esille vain muutaman asian:
Ensiksi on erittäin hyvä, että tämän lain avulla voidaan maksaa petovahinkoja nykyistä

paremmin ja nykyistä nopeammin myös poronhoitoalueen ulkopuolelle. Pedot aiheuttavat
vuosittain noin 12 miljoonan euron vahingot, joita ei ole EU-rajoitteen takia voitu korvata
 Tarkistettu
4.0



Pöytäkirjan asiakohta PTK 166/2018 vp
täysimääräisesti. Viime vuonna korvauksia jouduttiin leikkaamaan noin 3,6 miljoonaa eu-
roa ja tänä vuonna ennusteiden mukaan samanlainen summa. Tämä kertoo karua kieltään
ylisuureksi paisuneesta petokannasta ja korvausten maksatuksen epäonnistumisesta. Tällä
lailla korjataan tuota maksatusta mutta valitettavasti ei vielä puututa ylisuureen petokan-
taan.

Petokannasta puheen ollen, arvoisa puhemies, minä kiitän valiokunnan enemmistöä sii-
tä, että mietintöön saatiin kirjattua myös suden ja koiran risteymä eli koirasusi. Mietinnös-
sä todetaan: ”Asiantuntijakuulemisen perusteella valiokunta katsoo, että koirasusi on vie-
raslaji, joka ei kuulu luontoon. Poiston toteuttavat viranomaisten valtuuttamat toimijat. Va-
liokunta pitääkin välttämättömänä, että perintötekijöistä tunnistettu risteymäyksilö poiste-
taan maamme luonnosta hoitosuunnitelman mukaisesti Suomen riistakeskuksen myöntä-
mällä luvalla. Yksilö tulee tunnistaa risteymäksi myös morfologisten ominaisuuksien pe-
rusteella.” Valiokunta pitää välttämättömänä, että tunnistamisessa käytetyt menetelmät
ovat siis luotettavia ja läpinäkyviä ja mahdollistavat myös riippumattoman näytteenoton.
Tällä hetkellähän virka-aputoimena pedot poistanut henkilö ei saa ottaa poistamastaan
eläimestä karvaakaan. Tämä ei ole ainakaan minun oikeustajuni mukaista. Minä pidän tär-
keänä, että poistajalla tulee olla oikeus myös oman oikeusturvansa takia ottaa poistamas-
taan eläimestä näytteet, joilla eläimen dna:ta voidaan verrata muihin koirasusiksi tunnistet-
tuihin yksilöihin.

Arvoisa puhemies! Erityisen tyytyväinen olen myös siitä, että valiokunnalla riitti roh-
keutta kirjoittaa mietintöönsä: ”Valiokunta edellyttää, että valtioneuvosto toimii viipymät-
tä suden siirtämiseksi luontodirektiivin liitteestä IV liitteeseen V.” Tämä oli valiokunnalta
rohkea teko. — Kiitos.

16.13 Harry Wallin sd: Arvoisa rouva puhemies! Hallituksen esitys on perusteltu, sillä
sen mukaan suurpetojen aiheuttamat viljelys-, eläin- ja irtaimistovahingot, mukaan lukien
koiravahingot, korvattaisiin täysimääräisenä kuten henkilövahingot. Porovahinkojen to-
dennettavuutta parannettaisiin säätämällä velvollisuudesta valokuvata ja merkitä vahinko-
paikka maastoon sekä ilmoittaa vahinkopaikan koordinaatit. 

Ongelma jatkossakin on korvausten maksu vain kerran vuodessa, jolloin vahingon ko-
kenut voi joutua pisimmillään odottamaan jopa puolitoista vuotta korvausta. Lisäksi suur-
petojen aiheuttamien vahinkojen lisääntyminen on aiheuttanut määrärahojen riittämättö-
myyden, jolloin korvauksia ei ole voitu maksaa täysimääräisinä. 

Valiokunta päätti tähän yhteyteen ottaa valiokunnan omana asiana arvioitavaksi vallit-
sevan susipolitiikan. Idea tähän syntyi valiokunnan Saksan ja Ranskan matkalla, koska
myös ko. maissa susien aiheuttamat vahingot ovat lisääntyneet ja molempien maiden va-
liokunnat kannattivat muutoksia suden suojeluun. 

Susien määrä Pohjanmaalla on kaksinkertaistunut viimeisen susilaskennan mukaan.
Tästä ovat olleet seurauksena susien lisääntyneet pihavierailut. Tilanne kärjistyi viime elo-
kuussa, kun vanhemmat järjestivät mielenosoituksen Vaasan torilla. Torille oli saapunut
poliisin arvion mukaan noin 2 500 isää, äitiä, lasta, mummoa, paappaa ja muuta sukulaista.
Tällaiset mielenosoitukset ovat meidän alueellamme todella harvinaisia, mikä kertoo tilan-
teen vakavuudesta. Omassa puheenvuorossani totesin, että tämä asia tulee hoitaa tämän
eduskunnan aikana, ja onneksi nyt tässä valiokunnan mietinnössä on ryhdytty toimenpitei-
siin. 
2



Pöytäkirjan asiakohta PTK 166/2018 vp
Viime lokakuussa sanomalehti Pohjalainen uutisoi: ”Sudet näyttivät hampaitaan lenk-
keilijälle Laihialla. Lenkkeilijä kohtasi kaksi sutta Laihian keskustan välittömässä lähei-
syydessä kuntoradalla. Lenkkeilijä oli joutunut kahden suden väliin keskustan tuntumassa
sijaitsevalla kuntoradalla iltakahdeksan aikaan, ja sudet olivat näyttäneet lenkkeilijälle
hampaitaan. Rohkea lenkkeilijä oli metelöinyt, jolloin sudet olivat poistuneet paikalta.”
Mitä jos siinä olisi sattunut olemaan nuori äiti tai 15-vuotias urheilijanuorukainen? Kesti
neljä tuntia, ennen kuin Riistakeskuksesta sai luvan jäljittää susia, siis neljä tuntia, kun
maalaisjärjen mukaan niitä olisi pitänyt jäljittää välittömästi ja ne olisi pitänyt poistaa. 

Tällä hetkellä susi on poronhoitoaluetta lukuun ottamatta EU:n luontodirektiivin liite
IV:ssä, joka edellyttää tiukkaa suojelua. Maa- ja metsätalousvaliokunnan mietinnössä esi-
tetään, että Suomi käynnistäisi neuvottelut EU:n kanssa siitä, että susi voitaisiin siirtää liit-
teestä IV liitteeseen V, kuten se on jo poronhoitoalueella. [Puhemies koputtaa] Tällöin pai-
kallisilla toimijoilla olisi parempi mahdollisuus reagoida uhkaaviin tilanteisiin. On myös
muistettava, [Puhemies koputtaa] että susien määrä on kasvanut eikä se enää ainakaan Län-
si-Suomessa ole uhattu eläin.

Lopuksi vain kertoisin, että tämän päivän Ilkka-lehdessä oli uutinen, jonka mukaan hal-
linto-oikeus hylkäsi susien tappamisen poikkeuslupahakemuksen, joka oli haettu sen ta-
kia, että sudet olivat vierailleet ja ne olivat raadelleet emolehmiä ja hevosen. [Puhemies:
Aika!] Siitä huolimatta lupaa ei tullut. 

16.17 Eeva-Maria Maijala kesk: Arvoisa puhemies! Reilu kahdeksan vuotta sitten Ro-
vaniemellä pidin keskustan tilaisuudessa ensimmäisen poliittisen puheeni. Silloin valittiin
keskustan kansanedustajaehdokkaita Lapista. Aloitin ensimmäisen puheeni niin, että minä
olen se akka, jolta karhut tappoivat viime kesänä 75 lammasta, mutta eivätpä tienneet, että
väärän akan lampaat muuten tappoivat. Nyt sitten olen tällä vaalikaudella ja edellisellä
päässyt tässä salissa jo useamman kerran puhumaan petoasioista. Sen kanssa on paljon
täällä töitä nyt tehtykin. Asioita on saatu eteenpäin, mutta ei niin paljon kuin olisin toivo-
nut. Petovahinkojen määrä on, ikävä kyllä, koko ajan vain lisääntynyt ja myös petokanto-
jen määrä on lisääntynyt, vaikka olisimme toisella tavalla asian toivoneet edistyvän ja me-
nevän eteenpäin.

Minä kannatan tätä lakiesitystä. Tosin vasahävikkikorvausta porojen osalta minä olisin
halunnut muuttaa niin, että jo löytyneet vahingot, kuolleet vasat, olisi korvattu ihan asian-
mukaisesta arvosta kyseisen vasan omistajalle, koska monta kertaa kyseiset vasat ovat esi-
merkiksi jo syksyllä eloon jätettyjä elovasoja, eloporoja, ja niiden arvo olisi kuitenkin ihan
toista, mutta nyt ne menevät paliskunnan yhteiseen korvauskassaan. Tätä perusteltiin sillä,
että tulisi paliskunnalle ylikorvaus näistä vasoista, mutta minun mielestäni se olisi kuiten-
kin ollut aika helposti laskentakaavalla korjattavissa. Mutta no, ihan täydellistä lakia tästä
ei vielä saatu kuitenkaan. 

Tässä laissa on etuna se, että nytten korvaukset saadaan nopeammin näille vahingon kär-
sijöille — todella tärkeä asia — ja sitten saadaan myöskin täydet korvaukset, toivottavasti
täydet korvaukset, poronomistajille sattuneista vahingoista. Lex Halla -osio tässä tulee nyt
sitten poistumaan. Siitä ollaan montaa mieltä, mutta kuitenkin tämä varmistaa sen, että
nämä korvaukset saavat sitten täytenä kaikki poromiehet, joille ne nyt sitten kuuluvatkin. 

Monet ovat sanoneet, että mikäs teillä on korvauksilla eläessä, mutta kun se petokor-
vaus ei vaso. Kerta kaikkiaan se petokorvaus ei tee vasaa. Sieltä ei saa sen jälkeen seuraa-
vana vuonna vasaa, minkä panisi teuraaksi ja mistä saisi tuloja aikaiseksi. Eli kyllä se on
3



Pöytäkirjan asiakohta PTK 166/2018 vp
aina vahinko. Elikkä ehdottomasti me mieluummin haluaisimme sen pysyvän hengissä,
jonka me olemme eloon jättäneet. 

Iso muutos porotalouspuolelle on se, että jatkossa tulee ottaa kuva vahinkokohteesta ja
ympäristöstä. Olen tällä hetkellä virkavapaalla Savukosken kunnan maaseutu- ja elinkei-
noasiamiehen virasta elikkä olen kyseinen viranomainen, joka ottaa näitä vahinkoilmoi-
tuksia vastaan ja tekee myöskin tarkastuksia maastossa. Olen tehnyt muutamia maastotar-
kastuksia, ja ainakin niistä olen siihen tulokseen tullut, että ahma on aivan järkyttävä peto.
Tekisi monellekin henkilölle hyvää nähdä, minkälaista vahinkoa ahma pystyy siellä maas-
tossa tekemään. [Kari Kulmala: Todellakin!] Se on, kuulkaa, ihan älytön taistelutanner.
Siellä on, kuulkaa, karvaa ja verta eri puolilla hyvin paljon näkösällä. Ahma on vielä sem-
moinen, että se saattaa jättää sen poron vielä henkiinkin. Monta kertaa poro on tilanteessa,
että ahma on syönyt siltä esimerkiksi kielen, vahingoittanut sen liikkumista ja jättänyt sen
kitumaan sinne. Siis pahinta eläinrääkkäystä, mitä minä tiedän, on ahman liikkuminen
maastossa. 

Nyt sitten on hyvä, erittäin tärkeää, että jatkossa kuvataan näitä vahinkoja ja myöskin
maastoa sen ympärillä. Kyllä poromiehillekin pitää uskottavuutta saada lisättyä tässä asias-
sa. Meille poronomistajille on hyvin monet kerran naurettu ja on vähän ivailtukin, että
ovatko ne vahingot ihan todellisia. Nykytekniikka onneksi mahdollistaa tämän kuvaami-
sen jo niin tarkasti, että sillä pääsee eteenpäin, ja kyllä ne kuvat pystyy kuitenkin aina, lä-
hes aina, ottamaan. Kyllä hyvät selitykset pitää olla, jos ei sitä kuvaa ole saanut otettua. 

On hyvä, että me saimme ahmakannan hoitosuunnitelman tehtyä ja poistolupa-asiat sii-
hen matkaan. Nimittäin vahinkokorvausten määrä olisi paljon pahempi, jos ei niitä pieniä
määriä ahmoja olisi saatu nyt poistettua. 

Minulla on vielä paljon lisää sanottavaa, kiitoksia tästä, jatkan myöhemmin.

Toinen varapuhemies Tuula Haatainen:  Olisi tässä ollut aikaa vielä jatkaa. Se on se
seitsemän minuuttia, tässä oli vasta vajaa viisi. Edustaja Maijala, olkaa hyvä ja jatkakaa. 

No, minä jatkan tämän puheeni loppuun. Elikkä tästä ahma-asiasta: se on hyvä, että
mennään tällä tavalla porotalouspuolella eteenpäin.

Sitten susikanta-asioista. Poronhoitoalueen osaltahan on susikannan hoitosuunnitel-
maan mainittu, että sille alueelle saadaan poistoluvat aika järkevällä tavalla silloin, kun eri-
tyistä vahinkoa aiheuttava susi on olemassa. Se on toimiva, järkevä systeemi. Toivonkin,
että nyt kun susikannan hoitosuunnitelmaa laitetaan uusiksi, niin tämä nykyinen toiminta-
malli suden osalta poronhoitoalueella pysyy entisellään. Kun susikannan hoitosuunnitel-
maa aletaan uusimaan, niin toivon kuitenkin, että siihen tulee joitakin tarkennuksia. Nimit-
täin ei suden metsästäminen poronhoitoalueellakaan niin helppo asia todellakaan ole. Esi-
merkiksi reilu vuosi sitten Ranuan, Pudasjärven, Taivalkosken, Rovaniemen alueella oli
yksi susi, joka kulki paliskunnasta toiselle, alueelta toiselle, ja sen poistaminen tuli maksa-
maan poromiehille reilun kuukauden aikana noin 70 000 euroa. Mielettömät määrät virka-
miestoimintaa, papereitten hakemista eri paikoista. Se ei ollut helppoa. Silloin toivoin, että
aivan hyvin kyllä viranomaiset olisivat voineet olla kaverina kyseistä sutta poistamassa. 

Arvoisa puhemies! Lisäksi otan esille vielä karhun. Ylisuuri petokanta on yhä kaikkialla
Suomessa totuutta. Karhun osalta tilanne on todella paha. Karhuvahinkoja ei paljonkaan
tule julkisuuteen, mutta ainakin minun oma mielikuvani on se, että karhu aiheuttaa silti
4



Pöytäkirjan asiakohta PTK 166/2018 vp
kaikkein eniten petovahinkoja myöskin porotalousalueella, mutta kun karhu tekee ainoas-
taan kesällä vahinkoja, niin eihän niitä pysty maastosta käytännössä löytämään. 

Ahmakannan määrä on lisääntynyt koko Suomessa todella paljon, ja sen mukaan minä
toivon, että jatkossa voimme tätä ahma-asiaa miettiä koko Suomen osalta myöskin.

16.24 Jari Myllykoski vas: Arvoisa rouva puhemies! Ansiokkaita puheenvuoroja kieltä-
mättä, mutta puhumme petovahingoista tässä yhteydessä, ja siihen vieraslajien yhdistämi-
nen ei tavallaan ole asiayhteydessä. Pidän kyllä edustaja Kulmalan puheenvuoroa sinäl-
lään oikeutettuna, että näinhän se on, mutta nyt meillä mennään niin kuin kaksilla rattailla,
ja se vähän harmittaa, että valiokunnassa tehdään sellaista työtä, että joka kohdassa on sit-
ten risteymät. Ja kun nyt puhutaan suurpetojen vahinkojen aiheuttamista korvauksista, niin
ne ovat suurpetoja. Emme puhu silloin risteymien tekemistä vahingoista. 

Siitä, otetaanko näytteitä vai ei, olemme varmasti olleet valiokunnassa täysin yksimieli-
siä. Pitää pystyä geenitutkimuksen ja kaikilla tieteen, tutkimuksen alueilla huomioimaan
se, että olemme tietoisia siitä, mikä meidän suurpetopopulaation geneettinen pohja on ja
millä lailla se on muuttumassa. 

Hieman häiritsee tässä keskustelussa se, että täällä on jaettu oppositio- ja hallituspuolu-
eet vuohiin ja lampaisiin. Omalta osaltani ainakin koetin valiokunnassa turvata sen, mistä
olemme yhtä mieltä, että viranomainen tekee päätöksen, mutta omalta osaltani haluaisin
vahvistaa sitä näkemystä, että se yksittäinen henkilö, joka tekee sen poiston, on viran-
omaispäätöksen turvassa. Mutta nyt kun meillä on valiokunnassa vieraslajipykälä, johon-
ka taas sitten osa haluaa, että sinne tulee tämä risteymä eli koirasusi mukaan, niin sehän tar-
koittaa sitä, että silloin viranomaisen ei tarvitse antaa päätöstä sen yksilön poistamisesta,
kun se kerran on mahdollisesti risteymä. Joten tässä kohtaa sellainen ilman tunteita oleva
keskustelu olisi ollut hyväksi eikä vain pääseminen pakonomaisesti johonkin maaliin. 

Minä voin nakkilalaisena sanoa, että kyllä meillä on havaittu tuolla läntisessä Suomes-
sa, että susikanta on niihin olosuhteisiin nähden liian korkea, koska ihmiset tuntevat pel-
koa, ja meillä koiravahinkoja on niin, että meillä ei hirvimetsälle enää lähdetä koiran kans-
sa. Eli jotain on tehtävä, ja tämä laki on siinä mielessä oikean suuntainen, että meidän pitää
rohkeasti katsoa, että jokainen voi myös tuntea olonsa turvalliseksi. 

16.27 Ulla Parviainen kesk: Arvoisa puhemies! Voin yhtyä edustaja Maijalan näkemyk-
seen, siihen, että ei ole kenenkään etu, että peto syö poron. Se ei ole yhteiskunnan etu, mut-
ta se ei ole myöskään sen poromiehen etu.

Tästä valiokunnan mietinnöstä löytyy tieto, että poronlihan hinnannousu ja porovahin-
kojen laskennalliset elementit, kuten vasahävikkikorvaus ja poikkeuksellisen suuret poro-
vahingot, ovat nostaneet suurpetojen aiheuttamat vahingot lähes 12 miljoonaan euroon.
Nämä vahingot tapahtuvat lähinnä itärajalla ja poronhoitoalueen eteläreunalla, ja näillä
alueilla sallittu porolukumäärä ei nouse millään sinne ylös, koska pedot tekevät sen vahin-
gon.

Tässä on tämä 10 miljoonan euron raja, joka on ongelmallinen, eli komission täytän-
töönpanopäätös, jonka mukaan saadaan maksaa vain ne 10 miljoonan euron vahingot. Mie-
lestäni tätä rajaa pitäisi lähteä muuttamaan. Tämä on aivan liian mitätöntä siihen nähden,
että meillä on näitä petoja paljon. Olisi syytä lähteä neuvottelemaan siitä, miten tämä raja
nostetaan. Minä olen huolissani erityisesti näitten nykyisten Lex Halla -paliskuntien tule-
vaisuudesta. Miten huomioidaan jatkossa nyt näille poromiehille se valtava työ, mikä ai-
5



Pöytäkirjan asiakohta PTK 166/2018 vp
heutuu siitä, että he katsovat näitten yhteiskunnan suojeluksessa olevien petojen perään ja
tekevät sitten sen työn, mikä oikeasti ehkä on jonkun muun tehtävä? Eli he kantavat huolta
omasta elinkeinostaan siellä.

16.29 Markku Eestilä kok: Arvoisa puhemies! Hyvät kollegat! Kun kysymyksessä on
riistavahinkolaki, niin pakkohan tämän yhteydessä on petopolitiikasta puhua, sillä jos riis-
tavahinko korvataan niin, etteivät enää rahat riitä, niin totta kai silloin pitää jo miettiä, onko
meillä harjoitettu petopolitiikka ollut sitten järkevää nimenomaan niiden ihmisten näkö-
kulmasta katsottuna, jotka käytännössä ja arkipäivässä joutuvat näitten petojen kanssa te-
kemisiin.

Olen itse samaa mieltä kuin edustaja Hongisto, että valiokunta on tehnyt hyviä linjauk-
sia koirasuden suhteen, sillä koirasusi on vieraslaji eikä todella kuulu Suomen luontoon.
Sitten aikanaan käsitellään ehkä tarkemmin, mitä näille vieraslajeille Suomessa pitää teh-
dä.

Toinen ikuisuuskysymys, johon valiokunta on ottanut kantaa, joskin tämän eduskunta-
kauden loppumetreillä, on tämä luontodirektiivi. Virossahan ja meillä poronhoitoalueilla
susi on luontodirektiivin V-liitteessä, ja muualla meillä Suomessa se on IV-liitteessä, mikä
aiheuttaa suuria ongelmia vuodesta toiseen, ja nimenomaan niiden ihmisten ongelmat ovat
sitten jatkuvasti käsillä, jotka päivittäin joutuvat näitten petojen keskellä asumaan. Erityi-
sesti ottaisin esille sen ongelman, että kun suomalainen metsästyskulttuuri on satoja vuo-
sia perustunut koirilla metsästämiseen — koiria on jalostettu, meillä on kansallisaarre suo-
menpystykorva — niin ihmiset eivät uskalla näiden koirien avulla enää harjoittaa omaa
kulttuuriaan ja sitä harrastustoimintaa, mikä esimerkiksi Itä-Suomessa tavallaan kuuluu
vahvasti ihmisten syksyisiin harrastuksiin, sen takia, että petokanta on liian iso. Näitä koi-
ravahinkoja olisi korvattavaksi vaikka kuinka paljon, jos ihmiset uskaltaisivat viedä susi-
alueilla koiria luontoon ja metsästää niiden avulla. Ja tämä tekee asiasta ongelmallisen. Il-
man muuta pitäisi Suomessakin... Meillä on pitkä yhteinen raja Venäjän kanssa, 1 300 ki-
lometriä tai mitähän mahtaa olla, ja me tiedämme kuitenkin, että tämä susikanta on yhtei-
nen. Äsken sain tekstiviestin tuolta Venäjän rajalta, että on aivan täynnä tie sudenjälkiä. Ei
kenenkään asiantuntijan pitäisi väittää, että näitä liikkuu vähän Suomen ja Venäjän välillä,
kun kyllä paikalliset ihmiset tämän aivan tarkkaan tietävät, että ne ovat laumoja. Geneetti-
nen materiaali liikkuu koko ajan edestakaisin.

Mutta jos mennään vähän syvällisemmin, niin en oikein ymmärrä, miten tämä petopoli-
tiikan järkevä hoitaminen on voinut olla Suomessa näin hankalaa. Kun EU kerta toisensa
jälkeen korostaa sitä, että läheisyysperiaate on tärkeä, läheisyysperiaate on tärkeä eli pää-
tökset tehdään siellä, missä se on tarkoituksenmukaista, niin kuitenkin koko ajan EU kiel-
tää järkevän petopolitiikan Suomessa. Tämä koskee nimenomaan Itä-Suomea, missä sudet
käytännössä muodostavat susihautomon sinne, ja näille ei voida tehdä mitään. Samoilla
alueilla samat laumat pyörivät vuodesta toiseen ja estävät ihmisten metsästämisen eli oman
kulttuurin harjoittamisen. 

Kun tulkinta siirtyy viranomaisille, kuten näyttää Suomessa siirtyvän — milloin perus-
tuslakiasiantuntijat tulkitsevat, milloin kukakin tulkitsee näitä asioita — niin luontodirek-
tiivissä minun käsittääkseni ovat seuraavat seikat, mitä edellytetään, että voidaan antaa
poikkeuslupa suden tappamiseen ja poistamiseen siellä, missä se aiheuttaa häiriötä: Tällai-
nen syy on yleisen turvallisuuden palauttaminen. Näitäkin kysymyksiä on, koska koululai-
set ja lapset kärsivät, kun eivät uskalla mennä kouluun ja pelkäävät. Silloin täyttyy tämä
6



Pöytäkirjan asiakohta PTK 166/2018 vp
ensimmäinen kohta: yleisen turvallisuuden palauttaminen. Silloin pitäisi herkemmin antaa
näitä poistolupia juuri sillä alueella, missä näitä ongelmia on. Toinen ovat sosiaaliset syyt.
Minä ainakin tulkitsen — en tiedä viranomaisista — että kyllä nämä alkavat jo sosiaalisia
ongelmia olla, kun kylä tappelee keskenään. Kun toiset yrittävät susikantaa mahdollisesti
jollakin tavalla pelotella tai muuta tehdä niille ja toiset kyttäävät ja kyläläiset tappelevat
keskenään, niin ei tässä kovin kaukana olla sosiaalisista syistä. Ja sitten ovat yleiset pakot-
tavat syyt.

Jos lainsäätäjä kaukaa jostakin Brysselistä kolmannesta neljännestä kerroksesta pyrkii
hallitsemaan kansaa, joka ei voi harjoittaa perinteistä kulttuuriaan, niin totta kai kansalai-
set saattavat ottaa oikeuden omiin käsiinsä, ja kukahan tässä voittaa? Ei siinä voita susi, ei
siinä voita lain kunnioitus, eikä siinä voita EU. Päinvastoin ihmiset alkavat tuntea ikään
kuin ikäviä tuntemuksia EU:ta kohtaan, joka kuitenkin meille on rauhanyhteisö ja talou-
dellisesti järkevä yhteisö. Kyllä tässä nyt joku järki pitäisi olla. Mikä minun mielestäni on
kaikkein ikävintä, on se, että kun Suomessa valta kuuluu kansalle ja tämä on kansanvaltai-
nen järjestelmä, niin eduskunta on voimaton näissä asioissa. Jos tämä olisi maa- ja metsä-
talousvaliokunnan käsissä, niin vaikka demokraattisesti äänestäisimme, niin aika nopeasti
me hoitaisimme esimerkiksi Itä-Suomen tietyillä alueilla peto-ongelmat kuntoon ja hoitai-
simme myös nämä petokorvausasiat kuntoon niin, että ne menisivät sille tasolle, mikä on
kohtuullisesti hyväksyttävissä. Tästähän on kysymys.

Minä ymmärrän täysin edustaja Myllykosken rakentavan puheenvuoron. Tämä puheen-
vuoro ei ehkä ihan mene kohdalleen sen kanssa, mikä meillä on tässä paperissa itse varsi-
nainen asia, mutta minun mielestäni tämä keskustelu osoittaa enemmänkin, että jonkun-
moista turhautumista on kansanedustajillakin, varsinkin niillä kansanedustajilla, jotka oi-
keasti ovat huolissaan Itä-Suomen ihmisten perinteisistä oikeuksista ja siitä, mitä siellä ar-
jessa tapahtuu ja mikä heidän suhtautumisensa on lainsäätäjään. Sen takia tämä keskustelu
on syytä käydä, että edes jollakin tavalla tämä maa- ja metsätalousvaliokunnan mietintö
auttaa siinä suhteessa, että jotakin järkeä löytyy petopolitiikkaan ja pystytään poistamaan
kokonaisuudessaan niitä laumoja, jotka erikoistuvat koirien syömiseen ja sillä tavalla estä-
vät metsästyksen.

Toinen varapuhemies Tuula Haatainen: Myönnän yhden vastauspuheenvuoron. Edus-
taja Myllykoski.

16.35 Jari Myllykoski vas (vastauspuheenvuoro): Arvoisa rouva puhemies! Siitä on ky-
symys ja siksi halusin ottaa tämän — ja kiitoksia edustaja Eestilälle, että huomioitte pu-
heenvuoroni — että kun puhutaan petokorvauksista, niin kaiketi olemme yhtä mieltä siitä,
että koirasuden tekemä koiran syöminen tai aiheuttama vahinko ei ole petokorvausten pii-
rissä, ja siksi halusin selkeyttää, että nämä kaksi asiaa ovat eri asioita. Jos todetaan sitten,
että se olikin risteymä, niin oletettavasti tämä lainsäädäntö ei katso sen olevan petokor-
vausjärjestelmän piirissä. Vaikka se on eläimen toiselle aiheuttama vahinko — aivan sa-
moin kuin jos naapurin iso koira syö pienen puudelin — niin ei se tule tämän petokorvauk-
sen piiriin, koska kyse ei ole pedosta vaan risteymästä.

16.36 Joakim Strand r: Arvoisa puhemies, värderade talman! Haluan myös omalta osal-
tani kiittää maa- ja metsätalousvaliokuntaa.
7



Pöytäkirjan asiakohta PTK 166/2018 vp
Jag tycker det är fint att jord- och skogsbruksutskottet i samband med sitt betänkande kring
ändringen av viltskadelagen också tagit upp vargfrågan. Här står ordagrant så här:”Utskot-
tet förutsätter att statsrådet omedelbart vidtar åtgärder för att vargen ska flyttas över från bi-
laga IV till bilaga V i habitatdirektivet.”

Elikkä tästä moni on puhunut: ehdottomasti pitäisi siirtää toiseen liitteeseen susi.
Edustaja Wallin aikaisemmin myös puhui porukasta, joka kerääntyi jopa Vaasan torille

sen takia, että siellä ympäristössä, Pohjanmaallakin, on ollut valtavasti susia viime aikoina
ja parin viime vuoden aikana. On vähän vaikea ymmärtää, että koirien tulee olla taajamissa
kytkettyinä mutta sudet saavat liikkua vapaasti ihmisten pihoissa ja koulujen pihoilla.

Det är väldigt svårt att förklara för människor hur vargen ska kunna gå fritt i tätort medan
hundar bör vara kopplade enligt lag.

Elikkä kaikki, mitä tämän eteen nyt voidaan tehdä, on tervetullutta.

Allt vad vi kan göra för att begränsa vargstammen är välkommet. Den hör helt enkelt inte
över huvud taget hemma i tätort. Ei kuulu taajamiin ylipäätään susi.

16.38 Kari Kulmala sin: Arvoisa puhemies! Edustaja Eestilä piti 6 minuutin puheen, ja
pilkulleen yhdyn tähän puheeseen. Erittäin hyvä puhe.

Olen itse kotoisin Etelä-Pohjanmaalta, muuttanut Pohjois-Karjalaan, ja näitten heimo-
jen luonteet ovat ihan erilaiset. Pohjois-Karjalassa susiin on totuttu, niitten kanssa on aina
asuttu siellä, ja aina kun sieltä on susi saatu pois, niin Venäjältä on tullut uusi susi. Olen
erittäin tyytyväinen siihen, että sudet ovat levittäytyneet Pohjois-Karjalasta myös muualle.
Myös siellä Lapissa on ollut varmasti susia iät ajat mutta Länsi-Suomessa hyvin vähän. 

Kun tässä viimeisen kahden vuoden aikana sudet ovat levittäytyneet Pohjanmaalle, niin
olen ollut erittäin hyvilläni siitä, että nyt on alettu näistä susista olemaan hieman kiinnos-
tuneita ja tekemään asioille jotain. Pohjois-Karjalassa ei susien vuoksi niinkään mennä Jo-
ensuun torille marssimaan ja mellastamaan — enkä puhu nyt negatiivisesti tässä, vaan se
on erinomainen asia, että Pohjanmaalla, Vaasassa, joka on merenrantakaupunki Länsi-
Suomessa, nämä susiasiat kiinnostavat ja meillä kansanedustajat haluavat täällä eduskun-
nassa laittaa nämä susiasiat kuntoon. 

Tämä esitys, mikä nyt meillä on käsittelyssä, on yksi askel oikeaan suuntaan. Paljon on
vielä tekemättä, ja sitä varten ovat kansanedustajat täällä, että tekevät työnsä.

16.39 Eeva-Maria Maijala kesk: Arvoisa puhemies! Valiokunnan mietinnössä oli hyvä,
että oli otettu mukaan myöskin tämä haaskakuvausasia. Haaskakuvaus ei ole todellakaan
Suomen luontoon kuuluva toimenpide. Se on hyvin teennäinen tapa muuttaa petojen käyt-
täytymistä, ja sillä alueella myöskin esimerkiksi porovahingot ovat todella suuret, eikä se
biodiversiteetti ole todellakaan enää kunnossa sillä alueella, missä on haaskakuvausta.

Nykyiset pedot eivät enää pelkää ihmistä. Aikaisemmin Suomessa pedot olivat kaukana
ihmisistä, eivät ne tulleet lähellekään, mutta jostakin ihmeen syystä ne tulevat nyt jo lähel-
le koiria. Meillä oli pihalla susi — meillä poronhoitoalueellakin pihalle oli tullut susi —
eikä se pelännyt esimerkiksi meidän koiria eikä meitä ihmisiä ollenkaan. En tiedä, mistä lie
sitten tullut, mistä lie pudonnut siihen. 
8



Pöytäkirjan asiakohta PTK 166/2018 vp
Me tarvitsemme tähän petopolitiikkaan rohkeita muutoksia. Eestilä esitti todella hyvin
sen, että heillä maa- ja metsätalousvaliokunnassa olisi ollut hyvinkin esityksiä siitä, miten
näitä petoasioita olisi saatu korjattua. Minä todellakin toivon, että me saisimme nyt yli puo-
luerajojen seuraavaan hallitusohjelmaan mukaan näitä petoasioita niin, että me todella voi-
simme oikealla tavalla tarttua tähän tilanteeseen, jotta me saisimme sen tilanteen järjestyk-
seen, jotta esimerkiksi sudet ja karhut saataisiin ymmärtämään, että niiden pitää jatkossa-
kin peljätä ihmistä. 

Petojen määrässä on huomattava niiden koko reviiri eli elinalue, lähinnä Venäjän alue.
Muun muassa meidän alueen karhut — kun minä nyt Itä-Lapissa asun — jostakin ihmeen
syystä tajuavat, että 20. päivä elokuuta pitää kaikkien juosta Venäjän puolelle, ja sitten taas
kun on mahdollista, niin ne tulevat meidän alueellemme takaisin syömään. Eli 20. elokuu-
ta alkaa todellakin karhunmetsästysaika meidän alueellamme.

Sitten viimeisenä asiana karhujen osalta otan esille tämän keväisen pyyntiasian. Suoma-
laiset ovat saaneet aikaiseksi sen, että karhuja ei pysty enää keväisin pyytämään, kun
EU:ssa saatiin tietyt päättäjät luulemaan, että se on täysin järjetön asia. Mutta kuitenkin
meidän pitäisi pystyä ottamaan käyttöön keväisin tämä enemmän ennakoiva poistomah-
dollisuus, eli jos me tiedämme, että tietyillä alueilla on karhuja, jotka tulevat siellä aiheut-
tamaan vahinkoja, niin siellä pitäisi pystyä olemaan mahdollisuus poistaa se karhu jo en-
nen kuin se tekee isomman määrän vahinkoja. Tämä olisi laillista ja mahdollista, ja tällä me
saisimme myöskin poronhoitoalueella näitä vahinkoja todella paljon vähennettyä.

16.42 Markku Eestilä kok: Arvoisa puhemies! Käytän vielä tämän puheenvuoron ihan
periaatteellisista syistä. Itse olen ainakin itselleni useasti sanonut, että ei se asia, vaan se,
mitä asia edustaa. 

Kun meitä kansanedustajiakin opetetaan vähän niin kuin lapsia välillä, että susi ei ole
vaarallinen ihmiselle ja ei saa olla susivihaa, niin ainakaan itselläni, ja minä luulen, että
edustaja Kulmalalla — kiitoksia kommenteistanne — ei varmaan ole mitään susivihaa eikä
tämmöistä. Kysymys on ihan puhtaasti siitä, että me puolustamme tiettyjen ihmisten oi-
keuksia. Kysymys on oikeuksista, ja esimerkiksi Itä-Suomessa tai Lapissa tai muualla ovat
hyvin rajoitetut ne harrastusmahdollisuudet, mitä ihmisillä siellä on. Siellä ei ole oopperoi-
ta, ei ole muita menoja, mitä kenties täällä on. Monet ihmiset odottavat koko vuoden syk-
syä. Luonnossa liikkuminen, kaikki marjastus, kalastus, metsästys on heidän kulttuuriaan
ja he odottavat sitä. Monet elävät itse asiassa jo odotuksessa, ja koko syksy menee hyvin, ja
mielenterveyden ja liikkumisen ja kaiken kannalta tätä minä puolustan. 

Nyt kun on monia kuntia, joissa enää ihmiset eivät pääse hirvimetsälle, koska hirvikanta
säästetään susille, niin onko tässä enää mitään mieltä? Kenen kannalla me olemme? Mi-
nulle ainakin on jo vuosien varrella tehnyt kaikkein eniten kipeätä, kun minä näen, että ta-
vallaan ihmiset ovat vuosikymmeniä jalostaneet koiria ja elävät niitten mukana ja käyttä-
vät niitä kokeissa ja muutenkin, ja sitten me jostakin kaukaa kiellämme, että he eivät voi
enää metsästää. Siitä tässä on kysymys eikä mistään susivihasta. Meistä kukaan maa- ja
metsätalousvaliokunnan jäsenkään ei varmaan halua, että sudet häviävät suomalaisesta
luonnosta, mutta pikkuisen voisi käyttää järkeä. Jos samoilla alueilla vuodesta toiseen on
näitä terroristilaumoja, jotka syövät heti koiran, kun se haukkuu, menevät niin kuin haas-
kalle sinne syömään, niin kyllähän jotakin järkevää pitäisi tehdä, mutta miten tämä voi näin
lukossa olla? 
9



Pöytäkirjan asiakohta PTK 166/2018 vp
Totean vielä lopuksi, että minä ymmärrän luonnonsuojelujärjestöjä, että niillä monilla
on metsästyksenvastainen kanta ja ne ottavat kantaa, että ei saa tehdä mitään, mutta eihän
niitä asia koske. Asia koskee niitä ihmisiä, jotka asuvat siellä. 

16.45 Ulla Parviainen kesk: Arvoisa puhemies! Tämä valiokunnan mietintö oli minulle
oikein mukavaa luettavaa. Tarkasti olen lukenut sieltä ja otan esille vielä nämä poliisin toi-
menpiteet vahinkotilanteessa. Jos poliisilain 2. luvun 16 §:n mukaan poliisimiehen viime-
sijainen keino on sitten lopettaa eläin, joka aiheuttaa huomattavaa vahinkoa omaisuudelle,
niin olen saanut tällaista tietoa, että tämä omaisuudensuoja ei kuitenkaan koskettaisi juuri
näitä poronomistajia. Meillähän on paljon niitä tilanteita, että ahma toistuvasti hyökkää
yöllä porotarhaan, talvitarhaan, ja tekee siellä tuhoa, tekee niitä niin sanottuja eläviä haas-
koja eli henkihieveriin raatelee sieltä useita poroja saman yön aikana. Mutta näihin ei kuu-
lemma tämä poliisin toimintaohje kuitenkaan yllä, elikkä katsotaan, että ei ole poliisin teh-
tävä näissä tilanteissa sitä vahinkoa aiheuttavaa petoa saattaa päiviltä pois. Mikäli todella-
kin on näin, olisi syytä päivittää myöskin tällaiset toimintaohjeet niin, että ne kohtelisivat
tämän omaisuudensuojan kannalta yhdenvertaisesti kaikkia, myös elinkeinonharjoittajaa. 

16.46 Teuvo Hakkarainen ps: Arvoisa rouva puhemies! Tämä laki on oikeansuuntainen,
mutta ongelmaahan se ei poista. 

Edustaja Eestilällä oli loistava puheenvuoro tuosta, miten täällä käytännössä ei toimi oi-
keastaan mikään, mikä metsästykseen liittyy. Minä annan esimerkin. Oltiin Luken tilaisuu-
dessa, muun muassa edustaja Hongisto oli mukana, ja katsottiin susitilannetta Suomessa.
Keski-Suomessa ei ollut yhtään sutta, ei siis laumaa eikä sutta, mutta samaan aikaan sai ne-
tistä seurata Malla-sutta, jonka laumassa oli susia kuusi kappaletta. Malla-sudelle kävi
muun muassa niin, että Kinnulassa se sitten hävisi ja poliisipartioiden ja helikopterien
kanssa sitä etsittiin — siis semmoista, mitä ei ollut olemassakaan Luonnonvarakeskuksen
mukaan. 

Meille annetaan tämmöistä tietoa, tänne edustajille, mikä ei pidä paikkaansa. Kyllähän
semmoinen susi, joka oli syönyt... Muun muassa sahalla oli töissä kaveri, jolla oli koira. Oli
maksanut siitä 3 000 euroa ja kouluttanut ja hankkinut pannat ja kaikki. Se oli kallis inves-
tointi. Susi oli syönyt, ei jäänyt kuin pää ja panta siihen, semmoinen susi, jota Luonnonva-
rakeskuksen mukaan ei ole olemassakaan. Elikkä nämä faktat pitäisi saada tarkasti tänne
kansanedustajien tietoon eikä tuommoisia epärealistisia tietoja, mitä me nyt saamme tuol-
ta — propagandaa, suoraan sanottuna.

Niin kuin Eestilä sanoi, rajan yli niitä tulee koko ajan, ja varmasti ne rajalla olevat ihmi-
set tietävät sen asian paremmin kuin joku tuolla Brysselissä taikka luonnonsuojelijat täällä
Etelä-Suomessa taikka Olli Ohtonen, vai mikä Ohtonen se on — luonto-ohjelma susista tu-
li, täysi propagandaohjelma. Susia puolustettiin siellä, ja varmasti koirasudet kuuluivat sii-
hen. Tämmöistä tietoa me saamme joka puolelta, ja totuus ohitetaan tämmöisellä epätar-
kalla tiedottamisella. Totuus käteen. — Kiitoksia. 

16.49 Hanna Halmeenpää vihr: Arvoisa rouva puhemies! Tässä hallituksen esityksessä
on kyse riistavahinkolain muuttamisesta ja etenkin suurpetojen aiheuttamien porovahinko-
jen korvausten muuttamisesta siten, että poikkeuksellisen suuresta porovahingosta makset-
tavaa erityistä korvausta koskevaa pykälää, niin sanottua Lex Hallaa, ehdotetaan kumotta-
vaksi. Tämä voimassa oleva säätely on koettu poroelinkeinon piirissä epätasa-arvoiseksi,
10



Pöytäkirjan asiakohta PTK 166/2018 vp
ja tämän pykälän kumoaminen on saanut lausunnonantajilta laajaa kannatusta. Hallituksen
esitys on perusteltu ja kannatettava.

Valiokunta katsoi, että tämä korvauksiin liittyvä muutos on tarpeellinen myös korvaus-
ten maksamisen nopeuttamiseksi ja suurpetokonfliktin lieventämiseksi ja se parantaa kor-
vausten saannissa niiden paliskuntien asemaa, jotka eivät ole olleet oikeutettuja Lex Halla
-korvaukseen. Valiokunta piti tärkeänä, että korvaukset maksetaan viipymättä ja täysimää-
räisesti, ja tähän on helppo yhtyä. Lisäksi mietinnössä valiokunta korosti, että kun porova-
hingosta tai petovahingosta ilmoitettaessa jatkossa vaaditaan valokuvaa tai vahinkopaik-
kaa koskevaa merkintää ja koordinaatteja, näiden puuttuminen tai niiden merkintöjen hä-
viäminen ei saa yksistään olla korvaushakemuksen hylkäämisperuste. Kiinnitimme mietin-
nössä huomiota myös siihen, että korvausten ulkopuolelle edelleen jatkossakin tulevat jää-
mään ne porovahingot, jotka todetaan valtakunnan rajan ja Norjan ja Suomen välisen po-
roesteaidan välissä. Valiokunta katsoi, että tämä asia tulee selvittää jatkossa: voitaisiinko
nämäkin petojen aiheuttamat vahingot saattaa kuitenkin korvausten piiriin? Se on ihan
mahdollista selvittää. Nostimme mietinnössä esille myös sen, että koti- ja tuotantoeläimil-
le aiheutuvia vahinkoja pyritään estämään ennalta ja tarkoitukseen tulee osoittaa riittävät
voimavarat.

Arvoisa rouva puhemies! Kannatan siis hallituksen esitystä, mutta valiokunnan kaikkiin
yleisperusteluihin en voi yhtyä.

Suurimmat porovahingot poronhoitoalueella aiheuttaa ahma. Valiokunta kuitenkin mie-
tinnössään ottaa poikkeuksellisen laajasti esiin Suomen susikannan tilan ja sutta koskevan
säätelyn. Mietinnön yleisperusteluissa lausutaan tällöin ohi hallituksen esityksen sisällön.
Toimeenpanovallan edustajana maa- ja metsätalousministeriö uudistaa parhaillaan Suo-
men susikannan hoitosuunnitelmaa. On jopa tulkittavissa, että valiokunnalla on ollut tar-
koitus vaikuttaa voimassa olevan lainsäädännön toimeenpanoon tavalla, jota ei voida pitää
täysin asiallisena.

Ministeriön ohjauksessa Suomen riistakeskuksen ja Riista- ja kalatalouden tutkimuslai-
toksen eli nykyisen Luonnonvarakeskuksen yhteistyönä laaditussa Suomen susikannan
hoitosuunnitelmassa vuodelta 2015 susikannan hoidolle asetettiin seuraavat tavoitteet: saa-
vuttaa ja säilyttää susikanta suotuisalla suojelutasolla, tavoitteena on perustaa susikannan
seuranta suurpetoyhdistyshenkilöverkoston toimintaan, tavoitellaan sitä, että luodaan kei-
noja suden ja ihmisen rinnakkaiselon parantamiseksi, rakennetaan luottamusta toimijoi-
den välille, reagoidaan suden tuomaan haittaan nopeasti sekä ehkäistään vahinkoja ennalta
ja puututaan suteen kohdistuvaan laittomaan tappamiseen tehokkaasti. Ministeriön ohjauk-
sessa laaditaan nyt parhaillaan uutta päivitettyä susikannan hoitosuunnitelmaa, joka val-
mistuu tämän vuoden loppuun mennessä. Kannatan ja tuen ministeriön käynnistämän hoi-
tosuunnitelman päivitystä, sillä voimassa olevan hoitosuunnitelman hyvistä lähtökohdista
ja tavoitteista huolimatta hoitosuunnitelmassa haasteena on edelleen ongelmakeskeinen
vuorovaikutus riistahallinnon, tutkijoiden ja kansalaisyhteiskunnan toimijoiden välillä.

Arvoisa puhemies! Suomi on pitkään tavoitellut EU-säädösten mukaista suden suotui-
saa suojelutasoa tiukan suojelun keinoin siinä kuitenkaan onnistumatta. Susikannan suoje-
lu onnistuu vain, jos susien kanssa samalla alueella asuvien ja toimivien ihmisten huolet ja
tarpeet otetaan kannan hallinnassa huomioon. Voimassa olevassa hoitosuunnitelmassa
suotuisan suojelun tasoa tarkastellaan EU:n luontodirektiivin vaatimusten kautta.

Suotuisan suojelutason määrittely tehdään luontodirektiivin 17 artiklan mukaisessa me-
nettelyssä. Pienin elinvoimainen susikanta Suomessa on 25 lisääntyvää paria. Tämä pienin
11



Pöytäkirjan asiakohta PTK 166/2018 vp
elinvoimainen kanta on eri asia kuin suotuisan suojelun taso. Lisääntyviksi pareiksi laske-
taan sellaiset parit, joilla on arvioituna ajankohtana jälkeläistuottoa, ja Suomen ja Venäjän
valtakunnan rajan molemmilla puolilla elävistä lisääntyvistä pareista puolet lasketaan
osaksi Suomen kantaa. Laumojen määrää sekä Suomen susikannan ja laumojen elinvoi-
maisuutta ja säilymistä arvioidaan vuosittain Luonnonvarakeskuksen suorittaman kanta-
arvion avulla.

Arvoisa puhemies! On todettava, että mikään asiantuntijataho ei ole esittänyt, etteikö
Suomen ja Venäjän rajan yli tapahtuisi susiyksilöiden liikettä molempiin suuntiin. Mikään
asiantuntija-aineisto ei kuitenkaan osoita, että Suomen susikanta saisi jatkuvaa merkittä-
vää tulomuuttovirtaa idästä, vaikka susiyksilöitä liikkuu rajan yli. Juuri tästä syystä vuo-
den 2015 hoitosuunnitelmassa asetettiin tuo 25 lisääntyvän lauman minimitavoite, kun vie-
lä 2005 hoitosuunnitelmassa katsottiin, että 20 lisääntyvää laumaa riittäisi, mikäli tulo-
muutto idästä säilyisi ennallaan. Viimeisimpien tutkimustulosten mukaan näyttää jopa sil-
tä, että Suomen susikannan geneettinen monimuotoisuus voi olla kaventumassa, mikäli tu-
lomuutto vähentyy.

Valiokunta asettaa mietinnön yleisperusteluissaan suden uhanalaisuusarvioinnin ky-
seenalaiseksi ja esittää myös, että Suomen tulisi vaatia, että susi voitaisiin siirtää luontodi-
rektiivin liitteeseen V koko maassa. Tätä valiokunnan käsitystä asiantuntijatieto ei tue, eikä
se säädösten valossa tarkasteltuna ole myöskään oikeudellisesti relevantti. Uhanalaisuu-
den arvio perustuu kansainväliseen IUCN:n ohjeistukseen. Arvioinnit tehdään sekä maail-
manlaajuisesti että kansallisesti.

16.56 Markku Eestilä kok: Arvoisa rouva puhemies! Edustaja Halmeenpäälle sanoisin,
että jos kaikki eduskunnassa tehtävät päätökset perustuisivat asiantuntijoitten lausuntoon,
niin ilmeisesti sadassa kansanedustajassakin olisi sata liikaa ja kaikki voisivat olla poissa
täältä. Että kyllä kansanvalta tarkoittaa hieman muuta. Meidän täytyy pystyä soveltamaan
ja katsomaan, mikä on kokonaistilanne, eikä juuttua yhteen asiaan eikä yhden sektoriasi-
antuntijan lausuntoon. 

Mitä tulee Venäjän populaatioon ja Suomen populaatioon, niin totta kai ne rajan ylittä-
vät, mutta kun kysyin Ilpo Kojolalta, joka lienee eturivin susitutkijoita Suomessa, teoreet-
tisen kysymyksen, että jos Suomesta kaikki sudet saataisiin jollakin tavalla tänä päivänä
häädettyä tai lopetettua, niin kuinka paljon menee aikaa, että Suomessa olisi tasan saman
verran susia. Hän mietti jonkun aikaa vastausta ja vastasi minulle, että noin kymmenen
vuotta. Se osoittaa sen, että meillä ei ole minkäännäköistä riskiä tässä. Tehtiinpä Suomen
susikannalle mitä tahansa, niin ikäkuuna päivänä se ei vaikuta millään tavalla siihen, että
susi kuolisi sukupuuttoon tai olisi jollakin tavalla uhanalainen — riippumatta siitä, mitä
asiantuntijat ovat mieltä.

Arvoisa puhemies! Vielä näihin periaatekysymyksiin: Kun metsästyksen vastaisuutta
halutaan sitten tiettyyn pisteeseen asti viedä, se johtaa juuri siihen erikoiseen lopputule-
maan, että ollaan susista huolissaan ja vahditaan jokaista sutta, ettei vain mitään tapahdu,
mutta metsäpeurasta, joka oikeasti on uhanalainen, ei välitetä mitään. Miten ihmeessä sen
metsäpeuran ja suden itseisarvo on jotenkin erilainen? Minun mielestäni molemmat ovat
eläimiä, ja jos jompikumpi todella on sukupuuttoon kuolemassa, niin pitää asettua sen puo-
lelle eikä ideologisista syistä toisen puolelle, joka ei ole kuolemassa sukupuuttoon. Tämä
epäloogisuus osoittaa koko tämän petopolitiikan perustuvan aivan muihin tekijöihin kuin
faktoihin.
12



Pöytäkirjan asiakohta PTK 166/2018 vp
16.58 Hanna Halmeenpää vihr: Arvoisa rouva puhemies! Jatkan äskeistä. Lajien uhan-
alaisuusarviointi on lajien häviämisriskin arviointia. Siinä ei ole kyse lajien suojelutarpei-
den priorisoinnista, eikä arvioinnilla ole suoraa oikeudellista sitovuutta. Suojelutoimet tu-
lee harkita erikseen ottaen huomioon myös kansainvälisistä sopimuksista ja EU:n yhteisö-
lainsäädännöstä Suomelle aiheutuvat velvoitteet. Yhdessä lajien esiintymistietojen kanssa
uhanalaisuusarviointi antaa kuitenkin tarvittavaa tietopohjaa lajien ja niiden elinympäris-
töjen turvaamis- ja suojelutoimiin paikallisella, alueellisella, valtakunnallisella ja myös
koko Euroopan tasolla. Suotuisa suojelutaso on luontodirektiivissä asetettu sitova tavoite,
jonka arviointi tapahtuu kuuden vuoden välein luontodirektiivin säätämällä tavalla.

Susi kuuluu Suomessa poronhoitoalueella luontodirektiivin liitteen 5 lajeihin. Muualla
Suomessa susi kuuluu luontodirektiivin liitteen IV lajeihin, jotka edellyttävät tiukkaa suo-
jelua. Aloitevalta luontodirektiivin liitteiden muuttamisessa on yksinomaan Euroopan ko-
missiolla, ei siis jäsenvaltioilla. Liitteen IV muuttaminen edellyttäisi myös Euroopan neu-
voston yksimielistä — siis yksimielistä — kaikkien jäsenvaltioiden yksimielistä päätöstä.
Arvio luontodirektiivin liitteen IV muuttamisesta tulee lisäksi tehdä yksinomaan biologi-
sin perustein eli perustuen lajin uhanalaisuusarviointiin ja suojelutasoon — ei poliittisin
perustein.

Arvoisa puhemies! Totean lisäksi, että esitys, joka valiokunnan mietinnön yleisperuste-
luissa tehtiin liitteiden muuttamisesta, on lopputuloksen kannalta harhaanjohtava ja jopa
susikonfliktin ylläpitämistä tietoisesti, sillä vaikka susi siirrettäisiin koko maassa liittee-
seen V, olisi siitä huolimatta säädösten mukaisena tavoitteena edelleen suotuisa suojeluta-
so. Tältä osin muutosta nykytilaan ei tulisi. Nämä edellytykset ja seuraukset valiokunta on
jättänyt huomiotta ja tällaista lausuessaan mielestäni vain syventää susikonfliktia.

Suomen on todettu toistaiseksi epäonnistuneen suden suotuisan suojelutason ylläpitämi-
sessä tiukan suojelun keinoin, ja Suomi on myös saanut Euroopan yhteisöjen tuomioistui-
melta vuonna 2016 langettavan tuomion luontodirektiivin tiukkaa suojelua edellyttävän
suden suotuisan suojelutason vaarantavista menettelyistä. Jotta tämä ei toistuisi, Suomen
linjan on oltava selkeä ja säädösten mukainen.

Luontodirektiivin tulkintasisältö on muodostunut Euroopan yhteisöjen tuomioistuimen
ratkaisujen sekä luontodirektiivin tiukkaa suojelua koskevan ohjeasiakirjan kautta. Suo-
messa nuo vaatimukset on sisällytetty metsästyslakiin sekä valtioneuvoston asetukseen
poikkeusluvista. Mikäli näitä säädöksiä kansallisesti pyrittäisiin väljentämään, Suomi ot-
taisi tietoisen riskin siitä, että komissio veisi Suomen uudestaan Euroopan yhteisöjen tuo-
mioistuimeen, ja mikäli näin kävisi, olisi hyvin todennäköistä, että kanteessa vaadittaisiin
myös uhkasakkoja, jotka voivat olla hyvinkin suuria. Kansallista joustavuutta ei siksi voi-
da ottaa käyttöön etenkään sellaisen lajin suhteen, joka ei ole suotuisalla suojelun tasolla.

Arvoisa puhemies! Yleisperustelussaan valiokunta myös vaatii, että poikkeuslupame-
nettelyin poistettavista susista otettaisiin geneettisiä tutkimuksia varten näytteitä riippu-
mattomien tahojen toimesta, ja korostaa koiran ja suden risteymien tunnistamiseksi käytet-
tyjen menetelmien luotettavuutta, läpinäkyvyyttä ja avoimuutta. Kuitenkin valiokunta
myös lausuu, että epäillyt koiran ja suden risteymät tulee voida tunnistaa risteymiksi myös
morfologisten ominaisuuksien eli ulkoasun perusteella Riistakeskuksen määrittelemien
asiantuntijoiden toimesta. On todettava, että kaikista tutkimuslaitoksille toimitetuista su-
sista otetaan aina dna-näytteet. Katson, että erityisesti tämän kannanoton osalta valiokunta
pyrkii vaikuttamaan lainsäädännön toimeenpanoon tavalla, jota ei voi pitää aivan asiallise-
na. 
13



Pöytäkirjan asiakohta PTK 166/2018 vp
Nykyisen käytännön mukaisesti maa- ja metsätalousministeriön ohjauksessa olevat vi-
ranomaistahot ja tutkimuslaitokset, kuten Riistakeskus ja Luonnonvarakeskus, määrittele-
vät ne asiantuntijatahot, jotka ottavat ja tutkivat kaikista tunnetuista poikkeusluvin kaade-
tuista susista ja muulla tavoin kuolleena löydetyistä susista sekä risteymiksi epäillyistä yk-
silöistä näytteet geneettisten tai eläintauteihin liittyvien tutkimusten osalta. Ei ole perustel-
tua olettaa, että viranomaiskäytäntöä tältä osin olisi tarpeen muuttaa tai että olisi syytä
epäillä tutkimusmenetelmien luotettavuutta ja riippumattomuutta, mihin valiokunta epä-
suorasti viittaa. Perusteluja valiokunta tälle ei kuitenkaan esitä.

Tietyissä tilanteissa suden suojelusta voidaan poiketa ja pitää voida poiketa luontodirek-
tiivin 16 artiklassa mainittujen perusteiden nojalla, mikä edellyttää, että poikkeuksille ei
ole muuta, tyydyttävää ratkaisua ja että lajin suotuisan suojelun taso sen luontaisella levin-
neisyysalueella säilyy. Poikkeaminen tiukasta suojelusta tapahtuu siis säädösten mukaisin
periaattein Suomen riistakeskuksen poikkeusluvalla tai poliisin määräyksellä. Tämä on
pääasiallinen menettely suurpetojen lopetuksessa.

Arvoisa puhemies! Ihmistä pelkäämättömät yksilöt tulee poistaa tehokkaasti ja nopeasti
poliisin toimesta. Vuoden 2014 alussa voimaan tulleen uuden poliisilain mukaan poliisi-
miehellä on oikeus ottaa kiinni ja viimesijaisena keinona lopettaa eläin, joka aiheuttaa vaa-
raa ihmisen hengelle tai terveydelle tai huomattavaa vahinkoa omaisuudelle tai vakavasti
vaarantaa liikennettä. Tämän lisäksi rikoslain 4 luvun 5 pykälässä on pakkotilasäädös, jon-
ka mukaan esimerkiksi kotieläintä tai itseään voi puolustaa pakottavan vaaran torjumisek-
si. Viime vuosilta on olemassa sekä syyttäjien että tuomioistuimen päätöksiä siitä, että jois-
sain tapauksissa koiran tai tuotantoeläimen kimppuun hyökännyt rauhoitettu peto on ollut
pakkotilakeinona luvallista ampua. Vuonna 2017 oli kolme pakkotilatapausta, joissa susi
tapettiin, mutta niistä ei tullut seuraamuksia poliisitutkinnan jälkeen.

17.05 Ulla Parviainen kesk: Arvoisa puhemies! Edustaja Halmeenpää otti ensimmäises-
sä puheenvuorossaan esille näitä ongelmia, eli maksatuksen hitaus on ollut yksi ongelma,
ja tähänhän pyritään nyt sitten tietenkin saamaan korjausta.

Toinen asia, johon haluan kommentoida vielä: Kun valiokunta katsoo, että tulee selvit-
tää, voidaanko petojen aiheuttamat vahingot saattaa korvausten piiriin näitten rajaesteaito-
jen ulkopuolella tapahtuneiden vahinkojen osalta, niin toteaisin tässä, että ihminen piirtää
rajat, mutta luonto ei niistä piittaa. Poro on luonnoneläin ja kulkeutuu sitten välillä valta-
kunnanrajan yli mutta myös poronhoitoalueen eteläisen rajan yli, joka on varsin pitkä: Kai-
nuusta Ouluun saakka on eteläinen poronhoitoalueen raja. Poro kulkeutuu sen yli, joten sa-
massa yhteydessä pitää huolehtia myöskin siitä, että sen rajan yli menneiden porojen ja
niille tapahtuneiden petovahinkojen tietenkin pitää olla myöskin korvauksen piirissä.

17.06 Markku Eestilä kok: Arvoisa puhemies! Jos jatketaan siitä, että ei niinkään asia,
vaan se, mitä se edustaa, niin kyllähän me vähän jääräpäisesti täällä eduskunnassa suhtau-
dumme, tai jotkut suhtautuvat aika jääräpäisesti, tähän jäätyneeseen konfliktiin, mitä eri-
tyisesti sudet aiheuttavat. Minä vähän ihmettelen, kun brexit on menossa tällä hetkellä ja
sitten me ihmettelemme Unkarin tapahtumia, Puolan tapahtumia, että ehken kannattaisi
joskus ruveta miettimään, mitähän nämä ihmiset näissä maissa ajattelevat, kun tämmöistä
pääsee tapahtumaan. Yleensä jos johtaminen tai valta on erittäin kaukana eikä tunne pai-
kallisia olosuhteita, niin se ennemmin tai myöhemmin epäonnistuu ja se ei saa sitä legiti-
miteettiä kansalaisten silmissä, mikä sen pitäisi saada.
14



Pöytäkirjan asiakohta PTK 166/2018 vp
Minulle tämä on jatkuva ristiriita, että EU puhuu läheisyysperiaatteesta. Se nostetaan
aina juhlapuheissa ja muualla esille, mutta sitten kun sitä pitäisi toteuttaa, niin niiden ih-
misten sanalla, jotka ymmärtävät, mitä ympäristössä tapahtuu, ja pystyvät sitä hallitse-
maan vuosikymmenten kokemusten perusteella, ei ole mitään arvoa — ei mitään arvoa.
Silloin se herättää hieman ihmetystä.

Me olemme valiokunnassa kuulleet monenlaisia asiantuntijoita ja totta kai me arvostam-
me asiantuntijoitten lausuntoja, mutta kyllä siellä on esitetty myös arvioita, että poliisi on
pantu hoitamaan epäonnistunutta suurpetopolitiikkaa Suomessa ja tuhlaa erittäin paljon ai-
kaa milloin juosten erinäköisten haaskojen perässä — onko tämä haaska, mikä tämä on —
ja milloin niiden ilmoitusten perässä, että joku meinaa ampua susia tai metsästää susia. Mi-
nun käsittääkseni poliisilla pitäisi olla muuta tärkeämpää tekemistä tänä päivänä huumaus-
ainerikollisuuden kanssa ja kansainvälisen rikollisuuden torjunnassa, eli kysymys on myös
poliisin voimavarojen priorisoinnista. 

Edustaja Halmeenpäälle sen verran, että minulla on hieman eri käsitys siitä, mitä tämä
liite V tarkoittaa. Olen Virossa käynyt metsällä, ja siellä kaveri oli ampunut 14 sutta, kun
he haluavat pitää siellä kurissa susikannan, mikä tulee Venäjältä, niin kuin Suomessakin,
että he pystyvät sitten metsästämään villisikoja rauhassa ja koiran kanssa metsästämään.
Minullekin sanottiin, että kun iltajahtiin menet, niin jos susi tulee, ammu pois vaan, mutta
sitten pitää kuitenkin jatkossa arvioida, paljonko susia ammutaan, koska tämä suojelun
suotuisa taso halutaan Virossakin säilyttää, ja se on liitteessä V. Eli jos meillä olisi liite V,
niin minä sanon, että jos me vähänkin toimimme niin kuin Virossa, jossa on liite V, niin
tämä susien metsästys olisi järkevämpää ja niillä alueilla, missä on susikeskittymiä ja eri-
tyisiä ongelmia metsästää koirien kanssa, saataisiin joku järki tähän asiaan.

17.09 Hannu Hoskonen kesk: Arvoisa rouva puhemies! On aivan erinomainen asia, että
riistavahinkolaki säädetään nyt ajan tasalle ja saadaan vahingonkärsijöille oikeudenmukai-
nen korvaus menetetystä kotieläimestä. Kaikki metsästäjät sen tietävät, että esimerkiksi
hyvä metsästyskoira on korvaamattoman arvokas kaveri omistajalleen, ystävän tasoinen
kumppani, ja sitten moni tietää myös sen, että vanha kansanviisaushan sanoo, että jokaisel-
le metsästäjälle elämänsä aikana vain yksi hyvä koira sattuu kohdalle. Sen harvinaisen hy-
vän metsästyskoiran saaminen ja kouluttaminen ja sen kanssa eläminen on todella arvokas
juttu, ja sitten kun susi sen syö — niin kuin parille ystävälleni on ikävä kyllä käynyt, että
ihan kaksoisvalion tasoinen hirvikoira meni suden suuhun — niin ymmärrän sen tuskan, ja
sen menetyksen suuruutta on vaikea tietenkin kuvailla. Onneksi se kuitenkaan ihmiseen ei
ole vielä sattunut. 

Kun seurasin tätä keskustelua, hieman ihmettelin, koska Suomen eri tahoilla on koko
ajan pidetty meteliä siitä, ovatko nämä susiluvut oikeita ja miten niitä seurataan. Pari tosi-
asiaa: 

Tällä hetkellähän Suomessa väitetään olevan virallisen kanta-arvion mukaan vajaat 300
sutta, ja otan esimerkin: Virallisen Luonnonvarakeskuksen ilmoituksen mukaan tästä susi-
kannasta 70 prosenttia on läntisessä Suomessa, Itä-Suomesta kun kaikki susien ruoka on
loppunut. Kaikki hirvet suurin piirtein on itärajalta syöty, metsäjänistä en ole enää nähnyt
moneen moneen vuoteen. Nekin ovat hävinneet. Rusakoita pyörii enää kylien keskustoissa
ja kuntataajamissa, mutta metsäjänistä en ole nähnyt pitkään aikaan enää. Elikkä riistakan-
ta on kieroutunut susien valtavan lisääntymisen takia, ja viranomaiset salailevat koko ajan
tätä tilannetta, mikä todellisuudessa susirintamalla on.
15



Pöytäkirjan asiakohta PTK 166/2018 vp
Kävin läpi tässä joulun aikaan ja tässä alkuvuoden aikaan eri itärajan kuntia, elikkä ko-
tikuntani Ilomantsin lisäksi siinä tulivat tietenkin mukaan Tohmajärvi, Lieksa, Nurmes,
Valtimo, Juuka, Rautavaara, Kuhmo. Pitää muistaa, että hyvin monella metsästäjällä tänä
päivänä on riistakamerat, jotka vääjäämättömän varmasti kuvaavat, ja näillä paikoilla on
pyörinyt susia niin, että metsästäjien havaintojen ja heiltä saamani arvion mukaan jo pel-
kästään tällä mainitsemallani itäisellä alueella on toistasataa sutta aivan varmasti. Luku on
vielä alakanttiin, koska nämä metsästäjät eivät halunneet liioitella määrää vaan sanoivat
vain sen, mikä varmasti piti paikkansa. Hehän tekevät riistakolmiolaskentaa totta kai, ja
jälkiä seurataan. Elikkä se susiarvio, mikä virallisesti ilmoitetaan, ei varmasti pidä paik-
kaansa. Susia on paljon, paljon enemmän. Joka päivä niitä nähdään pihakäynneillä, ihan
jatkuvasti. Tänäkin aamuna Ilomantsista tuli kuva minulle, jossa susi oli käynyt talon taka-
pihalla. Kysyn vain näiltä kansanedustajilta, jotka susia puolustavat: kuinka moni perheen-
äiti laskisi omat lapset takapihalle leikkimään, kun illalla tai yöllä on siinä susilauma käy-
nyt? Helppo se on kerrostalon seitsemännestä kerroksesta vaatia, että susi pitää suojella
täysin, kun omat lapset eivät ole uhattuina, mutta pitääkö rajaseudun lasten vanhempien
tämä sietää? Vaikea ymmärtää tällaista ajattelua. 

Vetoaminen johonkin luontodirektiiviin on mielestäni aika lapsellista, koska sehän ai-
koinaan runtattiin kokoon eikä siinä ollenkaan noudatettu niitä ohjeita, mitä luontodirek-
tiivin täytäntöönpano vaatii. Kanta-arviot, uhanalaisarviot, ohjeet siitä, miten luontodirek-
tiivi pannaan täytäntöön ja Natura-alueet valitaan... Olisi pitänyt tehdä arvio alueista ja eri-
laisista eläinlajeista ja uhanalaisista lajeista. Se tehtiin ja taitettiin pöydältä, eikä siinä sen
kummempaa sitten tarvittukaan. Kotikunnassani muun muassa erään Natura-alueen väitet-
tiin olevan avosuota, vaikka siinä 250 mottia hehtaarilla puuta kasvoikin. Melkoista avo-
suota sekin. Tämä kuvaa sitä, miten huitaisemalla tämä homma tehtiin ja saatiin valmiiksi
uhanalaisluettelo, jolla pystytään sitten muuta hommaa häiritsemään.

Tänä päivänä itärajan kunnissa, tuolla Kuhmossa, Ylä-Savossa ja niin edelleen, niillä
metsäisillä alueilla, on tilanne sellainen, että ihmiset eivät edes tähän viralliseen Tassu-tie-
tokantaan ilmoittele enää mitään susihavaintoja. Miksi ilmoittaa, kun se ei vaikuta enää mi-
tään? Se on ihan turhaa työtä, koska ei saada enää mitään todellisia lukuja siitä, paljonko
susia Suomessa on. 

Nythän oli tässä lehdissä muutama aika sitten, kuukausi sitten, se tapaus Kanta-Hämees-
sä, jossa eräs nainen pidätettiin ja tiettävästi on edelleen vangittuna, kun hän piti susikas-
vattamoa siellä. Kyseisen henkilön hallusta löytyi kolme kappaletta aitoja susia. Herää ky-
symys, miten tämä naishenkilö on kolme aitoa sutta saanut haltuunsa. Väitteiden mukaan
oli muka saanut tuotua Venäjältä. Tuollaisen puheen jälkeen on ihan selvää, että kysymyk-
sessä on ihan selkeä peittely-yritys. Jokainen tietää, että villin, aidon suden kiinnisaanti
metsästä yksinäisen ihmisen toimena, varsinkin naishenkilön toimesta, on täysin mahdo-
ton tehtävä. Kysymyksessä on laajamittainen yhteistyö, ja tällaiset arviot, joita olen kuul-
lut tämän tapauksen törkeydestä — kun sanotaan suoraan — pitää poliisin tutkia huolella.
Toivottavasti poliisiviranomainen tämän tutkii, koska ei ole mitenkään perusteltua, että yk-
sinään naisihminen vangitsee kolme sutta, risteyttää niitä koirien kanssa ja vapauttaa niitä
luontoon. 

Miksi sitten Suomen luonnosta löytyy jatkuvasti sellaisia ”susia”, jotka eivät ole ollen-
kaan susien näköisiä? Kaverini lähetti viime viikolla kuvan Kuhmosta. Siinä oli kuva isos-
ta sudesta, joka muka vieraili talon takapihalla, ja kyllä se suden näköinen oli, mutta tar-
kemmin kuvaa kun katsoin, se oli ihan selkeä saksanpaimenkoira. Elikkä tämmöinen su-
16



Pöytäkirjan asiakohta PTK 166/2018 vp
den ja koiran risteymä, susilaumasta lähtenyt erilleen. Tällaiset ovat kaikkein vaarallisim-
pia, koska ne ovat menettäneet luontaisen pelkonsa ihmistä kohtaan, ja lähettäisittekö te,
hyvät kansanedustajakollegat, omat lapsenne koulutielle odottamaan taksia siihen tienvar-
teen, kun edellisenä päivänä hävisi koira talon pihasta tällaisen ”suden” syömänä? 

Näitä tällaisia susikasvattamoja, joissa susia ja koiria risteytetään, tiedetään olevan Suo-
messa muuallakin. Vahvoja epäilyjä on Ylä-Savosta, ja samoin Kuhmon alueella on sel-
keästi merkkejä siitä, että näin on tapahtunut. Ihmettelen vain, missä on Luonnonvarakes-
kuksen virkamiesten moraali, jos tällaista on tehty. Poliisin pitää tutkia nämä kaikki, onko
todella näin. Se Kanta-Hämeen tapaus, että kolme villiä sutta on otettu kiinni, oli mieles-
täni niin törkeä. Sen homman tekeminen yksinäiseltä ihmiseltä ei varmasti onnistu. Se on
niin vaikea tehtävä, että siihen tarvitaan vähintään pataljoona miehiä, jotka tuntevat sen
homman, ja myös virka-apua joltakin taholta on ilmeisesti käytetty. En tiedä, mutta toivoi-
sin, että poliisi tutkii tämän. Epäily on erittäin vahva. Jos sitten vedotaan siihen, että susi on
uhanalainen, niin siihen rohkenen sanoa, että kaikkea sitä kuulee, kun vanhaksi elää.

17.16 Hanna Halmeenpää vihr: Arvoisa rouva puhemies! Säädösten mukaisia toiminta-
tapoja meidän tulee puolustaa ja säädösten mukaisten toimintatapojen puolustaminen lie-
nee aina tälle yhteiskunnalle hyväksi. 

Jatkan hieman rikoslaista. Totesin viime puheenvuorossa tuon pakkotilasäädöksen ole-
massaolon, ja nyt totean, että kansallisessa lainsäädännössähän meillä on rikoslaissa tällä
hetkellä huomioitu tilanteet, joissa esimerkiksi henkilö joutuu puolustamaan itseään tai
omaisuuttaan. Johtopäätöksenä on, että esimerkiksi kotieläimen tai koiran suurpedolta
puolustamista koskevat tilanteet on kansallisessa lainsäädännössä huomioitu. 

Arvoisa puhemies! Lopuksi totean, että toisin kuin valiokunnan mietinnön yleisperuste-
luissa epäsuorasti viitataan ja toisin kuin tänään olemme joissakin puheenvuoroissakin
kuulleet, ei ole syytä olettaa, että menettelytapoja suden tiukan suojelun tai siitä tapahtu-
vien poikkeusten suhteen olisi kansallinen lainsäädäntö ja Suomea sitovat EU-säädökset
huomioiden perusteltua tai oikeudellisesti relevanttia väljentää, eikä ole myöskään perus-
teltua epäillä, että vastuuviranomaisilla ei olisi riittävää asiantuntijatietämystä tai toimival-
tuuksia toimintaan suurpetotilanteissa.

Arvoisa puhemies! Kannatan tätä lakiesitystä ja yhdyn valiokunnan mietintöön siltä
osin, että tämä hallituksen esitys hyväksytään valiokunnan esittämin vähäisin muutoseh-
dotuksin. Sen sijaan mietinnön perusteluosio koskien Suomen susikantaa on osittain ky-
seenalainen kannanotto, joka menee hallituksen lakiesityksen sisällön ohi.

17.18 Hannu Hoskonen kesk: Arvoisa rouva puhemies! Vielä tuosta, mitä edustaja Hal-
meenpää sanoi lain noudattamisesta: Se on itsestäänselvää, että lakia noudatetaan tarkasti,
niin kuin perustuslain 2 §:n 3 momentti sanoo. Lakeja noudatetaan, ja se tarkoittaa myös si-
tä, että viranomaisen tulee toimia omissa virkatoimissaan huolellisesti ja edistää yhteistä
hyvää. On tällaisia tapauksia kuten Kanta-Hämeessä oli, ja tuolla Vieremän lähellä on
myös tällaisia vahvoja epäilyjä susikasvattamoista, samoin tuolla Kuhmon alueella ja mo-
nella muulla paikkakunnalla. Miten on, arvoisa edustaja Halmeenpää, mahdollista, että
näitä koirasuden näköisiä hurttia pyörii ympäri Suomea ja niitä yhtäkkiä ilmestyy sinne sun
tänne? Metsästäjät seuraavat omaa aluettaan kyllä tarkkaan, ja jos susilauma siellä pyörii,
niin kyllä jäljet tiedetään. Mutta yhtäkkiä sinne tuleekin sellainen kuin tämä Kuhmon ta-
paus, minkä kuva on tuossa puhelimellani, ja se on vaikka tulostettavissa paperille. Sellai-
17



Pöytäkirjan asiakohta PTK 166/2018 vp
nen susi löytyi, joka ei varmasti ole susi. Minäkin sen näin, että se oli isokokoinen saksan-
paimenkoira, joka on selkeä risteymä. Samoin Ilomantsissa ammuttiin kolme vuotta sitten
ihan laillisessa, luvallisessa jahdissa susi, joka kaadettiin kotikyläni Hattuvaaran reunalle.
Ja ilomantsilainen RKTL:n riista- ja kalatalouden silloinen tutkija Kaarlo Nygrén oli käy-
nyt tutkimassa sen raadon ja totesi, että sillä kyseisellä ”sudella” ei ollut mitään luontaisen
suden tunnusmerkkejä, ei mitään. Ja se oli muka susi. Ja tällaisen tapauksen tiimoilta esi-
merkiksi Perhossa ihminen tuomittiin suden kaadosta, ja siinä taisi yksi ihminen vielä jou-
tua sellaiseen tilanteeseen, että hän päätyi epätoivoiseen ratkaisuun, mikä on äärimmäisen
surullista. Syytetäänkö ihmistä suden kaadosta silloin, kun hän tämmöisen hurtan ampuu?
Ja nämä ovat, arvoisat kansanedustajakollegat, nimenomaan näitä koirasusia, joita tuolla
pihoissa pyörii aivan jatkuvasti. 

Kymmeniä läheltä piti -tapauksia on Suomessa ollut, ja kukaan viranomainen ei kor-
vaansa lotkauta. Olen tehnyt siitä yhden kantelun oikeusasiamiehelle, ja vastauksena sain,
että kyseinen Luonnonvarakeskuksen virkamies ei ole virkamies, hän on vain palkollinen.
Tätäkö valtion varoilla tehdään Suomessa tänä päivänä? Pidetään tämmöistä touhua tai
tämmöisiä kuvauspaikkoja, jotka ovat siivottomassa kunnossa, ja saa vielä valtion rahoja
käyttää sen ylläpitoon ja työaikaakin varmaan ja valtion omistamia välineitä elikkä kalus-
toa ja laitteita. Kysyn vaan: kuinka moni teistä kansanedustajista, hyvät kollegat, edustaja
Halmeenpää, ottaa vastuun siitä, jos joku pieni lapsi joutuu suden suuhun? Läheltä piti -ti-
lanteita on ollut monta. Ja kun se ensimmäinen tulee, niin minä kysyn sitten teiltä, kenen
vika se on. 

Suomen perustuslain mukaan jokaisella Suomen kansalaisella on oikeus turvalliseen
elämään, asuipa sitten kaupungissa tai maaseudulla. Jos joku mummo soittaa Ilomantsin
syrjäkylältä, että pitäisi saada poliisi, kun on jotakin ihmeellistä toimintaa tuossa talon ym-
pärillä, niin varmasti ei tule poliisi, mutta jos joku soittaa, [Puhemies koputtaa] että täällä
joku sutta metsästää, niin kohta ovat helikopterit ilmassa ja poliiseja on niin paljon, että li-
vettää. Tätä minä tarkoitan sillä, että onko tämä oikein.

17.21 Hanna Halmeenpää vihr: Arvoisa puhemies! Koiran ja suden risteymä ei kuulu
Suomen luontoon, eikä mikään taho, ei mikään asiantuntijataho tai mikään kansalainjärjes-
tötahokaan, ole koskaan esittänyt, että ne sinne kuuluisivat. Koiran ja suden risteymiä ei
saa tuoda maahan. Ne on luokiteltu vieraslajiksi, eikä niitä saa luontoon päästääkään. Se on
itsestäänselvää, että tässä pitää noudattaa säädöksiä. Suomesta tunnetaan todennetusti kol-
me koiran ja suden risteymätapausta.

Lainsäätäjällä ei liene mitään muuta mahdollisuutta kuin luottaa viranomaistietoon ja
asiantuntijatietoon ja tieteelliseen tietoon. Valiokunta on omana asianaan käynyt laajat
kuulemiset, ja nämä asiat on siellä asiantuntijakuulemisissa todettu. Suomessa on hyvä
käytäntö siitä, että mikäli koiran ja suden risteymäepäilyjä tavataan, Riistakeskuksen asi-
antuntijat todentavat, ottavat näytteen, valitsevat asiantuntijatahon, joka tutkii, mistä on
kyse, onko risteymästä kyse, ja jos on risteymästä kyse, Riistakeskuksen viranomaiset
myöskin poistavat nämä yksilöt tai poistattavat ne valitsemallaan taholla. Meillä on hyvä
lainsäädäntö, jota tulee noudattaa ja säädösten mukaisessa toiminnassa pitäytyä.

En kannata sellaisia näkemyksiä, joissa annetaan ymmärtää, että koirasusia juoksenteli-
si pitkin Suomenniemeä, enkä varsinkaan sellaisia näkemyksiä, joissa annetaan ymmärtää,
että kansalaisten pitäisi ryhtyä näitä epäiltyjä koirasusia itse tunnistaen sieltä poistamaan.
Pahoin pelkään, että siinä kyllä päädyttäisiin tilanteeseen, jossa kyseessä olisi hyvinkin to-
18



Pöytäkirjan asiakohta PTK 166/2018 vp
dennäköisesti törkeä metsästysrikokseen yllyttäminen, ja sellaista tilannetta minä en aina-
kaan täältä lainsäätäjän puolelta halua edistettävän.

17.23 Hannu Hoskonen kesk: Arvoisa rouva puhemies! Kuten puheenvuorossani sa-
noin, lakia on ehdottoman tarkasti noudatettava. Se on ehdoton, tinkimätön vaatimus, jota
kaikki noudattakoon. Mutta me olemme tilanteessa tällä hetkellä, että maaseudun ihmisen
elämä ei ole enää turvallista, tällaisia koirasusia kun pyörii siellä talojen nurkilla. Nämä-
hän juuri ovat ne vaaralliset yksilöt, jotka tekevät sen vaaran, jossa lapsi koulumatkallaan
joutuu aitoon vaaratilanteeseen. Kuten sanoin, näitä läheltä piti -tilanteita on niin monia,
nämä on kerrottu viranomaisten tietoon sen sata kertaa, mutta mitään ei ole tapahtunut. Jos
susi vierailee pihalla, niin menee pitkään, ennen kuin sen poistoluvan saa. 

Jos sen suden ampuu tai sudelta näyttävän ison koiran, hurtan, niin siinähän tapahtuu
sellainen oikeusmurha, kun se ei kuitenkaan hyvin suurella todennäköisyydellä ole susi —
niin kuin se Hattuvaaran kaadettu ”susi” ei missään tapauksessa ollut susi — mutta kun
kerran viranomainen toteaa sen sudeksi ja sitten mennään käräjille todistamaan, että se on
susi, niin ihminen voi saada tuomion suden kaadosta, joka on vakava rikos. Jos aidon su-
den kaataa, niin siitä pitää tuomio antaa, se on itsestäänselvyys. Ja pitää muistaa sekin, että
aito, geneettisesti puhdas susi vieroksuu ihmistä. Se ei missään nimessä pihapiiriin tule. Se
pysyy ihmisestä kaukana, sillä on luontainen ihmisen pelko, joka on aivan selvä käyttäy-
tymismalli. Tätä mieltä ovat kaikki luontotutkijat, sellaiset, jotka sen aidon suden tuntevat.
Ja nyt en puhu niistä henkilöistä, jotka näitä susikasvattamoja ylläpitävät. Minkä tautta täl-
lainen tässä maassa on mahdollista? Jatkuvasti riskeerataan ihmisten henkiä. Pitääkö jon-
kun lapsen menettää henkensä ennen kuin tähän todella puututaan?

Väitteen mukaan näitä tapauksia, kuten se Kanta-Hämeen tapaus, mikä Iltalehdessäkin
oli, Suomessa on paljon. Odotan, että viranomainen puuttuu näihin. Eihän eduskuntakaan
tämmöiseen voi rahaa antaa, jos tällaista toimintaa valtion rahoin tehdään, jos siellä sattuu
olemaan valtion rahaa mukana. En tiedä, mutta se pitää tutkia. Kyseinen tapaus tuolla Kan-
ta-Hämeessä on nyt tutkinnassa, siitä olen hyvin tyytyväinen, mutta niitä epäiltyjä tapauk-
sia on muuallakin Suomessa ja paljon. Edellyttäisin kyllä, että Luonnonvarakeskus tässä
asiassa käynnistää ihan aidosti tutkimuksen. Oli tämä Kanta-Hämeen tapaus, että siellä oli
kolme aitoa sutta saatu kiinni ja ne sudet on nyt lopetettu, ja on pari muutakin tapausta, jot-
ka minäkin tiedän. Minkä takia näihin ei ole puututtu ennen? Pitääkö jonkun ihmisen kuol-
la? Toivon vain, että tätä päivää ei tässäkään talossa koskaan tarvitsisi nähdä. Kun tiedän
tuolla maaseudulla asuvana ihmisenä, että näitä hurtan näköisiä susia, joita susiksi vihreät
väittävät, pyörii talojen pihoissa ihan jatkuvasti — itsekin olen pari niitä nähnyt ihan live-
nä tuolla luonnossa — niin ei se kyllä mieltä ylennä omaa lastenlastaan lähettää vaikka
naapuriin kylään. 

Tätä minä, arvoisat Suomen kansanedustajat, kyselen teiltä, pitääkö tällaista tilannetta
sietää loputtomiin, koska se päivä tulee jonain päivänä eteen aivan varmasti, että joku lapsi
menettää henkensä, ja sitä minä en ikinä haluaisi nähdä. Sitä joka ilta kädet ristissä pyy-
dän, että näin ei kävisi, mutta jos tällä keinoin jatketaan, miten nyt asiat ovat tässä maassa,
niin varmasti käy niin.

Yleiskeskustelu päättyi.
19



Pöytäkirjan asiakohta PTK 166/2018 vp
Eduskunta hyväksyi hallituksen esitykseen HE 263/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
20


