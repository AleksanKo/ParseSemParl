















































DEM9229.tmp.xml


Pöytäkirjan asiakohta PTK 170/2018 vp
Pöytäkirjan asiakohta 

PTK 170/2018 vp

Täysistunto

Tiistai 5.3.2019 klo 14.11—18.22

7. Hallituksen esitys eduskunnalle laiksi kaivoslain 32 ja 34 §:n muuttamisesta
Hallituksen esitys HE 293/2018 vp
Valiokunnan mietintö TaVM 40/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 7. asia.
Käsittelyn pohjana on talousvaliokunnan mietintö TaVM 40/2018 vp. Nyt päätetään la-
kiehdotuksen sisällöstä.

Keskustelu

17.10 Markus Lohi kesk: Arvoisa puhemies! Nyt käsittelyssä olevan kaivoslain muuta-
mien pykälien muutoksen taustallahan on aikoinaan täällä eduskunnassa käsitelty hallituk-
sen esitys kaivoslain muuttamiseksi, siis aiempi esitys 10/2017, jonka yhteydessä oli myös
näitä nyt muutettavaksi esitettyjä pykäliä esitetty muutettavaksi, mutta samaan aikaan tääl-
lä oli vireillä ympäristövaikutusten arviointimenettelystä annetun lain muuttaminen, ja tä-
män johdosta päädyttiin siihen, että kun tämä prosessi oli kesken, niin tuossa vaiheessa ei
muutettu näitä etusijaa koskevia pykäliä, vaan eduskunta antoi yksimielisen lausuman, että
hallituksen on tuotava ne erikseen sitten tänne eduskuntaan muutettavaksi — haluan ko-
rostaa: yksimielisen lausuman.

Nyt tämän mukaan hallitus on toiminut ja on tuonut tämän esityksen, ja tätä on käsitelty
talousvaliokunnassa, jolle ympäristövaliokunta on antanut lausunnon. Kun mietitään tä-
män esityksen sisältöä, niin sitä ehkä kuvaa parhaiten tuon muutettavaksi esitetyn pykälän
otsikko, eli 32 §, jossa otsikko sanoo, että ”etuoikeusjärjestys”. Tässä siis lähdetään teke-
mään pieni muutos lähinnä siihen, missä vaiheessa malminetsintälupaan, kaivoslupaan tai
kullanhuuhdontalupaan saadaan etuoikeus hakijalle, joka sitä lupaa hakee. Eli toimijoitten
välisestä etuoikeudesta on nyt kysymys.

Talousvaliokunta on kuullut tässä sen lisäksi, että on saanut ympäristövaliokunnan lau-
sunnon, merkittävää määrää asiantuntijoita ja toteaa mietinnössään ehdotuksen vaikutuk-
sista muun muassa seuraavaa: ”Talousvaliokunta painottaa, että ehdotuksen tavoitteena on
ensisijaisesti toteuttaa eduskunnan edellä viitattua lausumaa”, johon äsken viittasin, ”ja si-
ten mahdollistaa etuoikeuden syntyminen ennen täydellisen, ympäristövaikutusten arvi-
ointiselostuksen ja yhteysviranomaisen perustellun päätelmän sisältävän hakemuksen jät-
tämistä. Ehdotuksen on arvioitu sujuvoittavan ja nopeuttavan lupaprosesseja ja keventä-
vän toiminnanharjoittajan hallinnollista taakkaa. Hallituksen esityksessä ehdotuksella ei
ole arvioitu olevan negatiivisia vaikutuksia malminetsinnän, kaivostoiminnan tai kullan-
huuhdonnan ympäristövaikutuksiin. Ehdotuksessa on kuitenkin arvioitu, että ehdotus mah-
 Tarkistettu
4.0



Pöytäkirjan asiakohta PTK 170/2018 vp
dollistaisi Natura 2000 -arvioinnin ja yva-selostuksen nykyistä joustavammalla aikataulul-
la ja niiden toteuttamisen entistä laadukkaammin.”

Arvoisa puhemies! Tässä oikeastaan tämä keskeinen viesti, mitä haluan tästä todeta. Eli
pienillä muutoksilla ja aiheellisilla täsmennyksillä talousvaliokunta esittää tämän esityk-
sen hyväksymistä ja on todella perehtynyt tähän. Vaikka tiedän, kun tästä lähetekeskuste-
lua käytiin, että tämä herättää kovin paljon tunteita ja saattaa olla erilaisiakin käsityksiä sii-
tä, mistä tässä on kysymys, niin tällaisen kuvan tästä talousvaliokunta laajan asiantuntija-
kuulemisen jälkeen kyllä sai.

17.14 Hanna Sarkkinen vas: Arvoisa puhemies! Hallituksen esitystä kaivoslain muutta-
miseksi ei valmisteltu normaalien hyvien menettelytapojen mukaisesti. Ehdotuksen val-
mistellut työ- ja elinkeinoministeriö ei pyytänyt asiasta lausuntoja, ja lausuntoa ei pyydet-
ty edes ympäristöministeriöstä, vaikka tämä lakiesitys koskee Natura-lainsäädäntöä ja ym-
päristövaikutusten arviointia koskevaa lainsäädäntöä ja menettelytapoja. Tässä tarkastel-
laan hyvin suppeasti tätä kaivoslain muutosta vain kaivosyhtiöiden näkökulmasta. Ei ole
juurikaan pohdittu asiaa ympäristön tai osallisuuden näkökulmasta eikä ole tehty vaikutus-
arviointeja asiallisella tavalla. 

Arvoisa puhemies! Esitystä on perusteltu sillä, että yhtiö, joka sijoittaa varoja tiettyyn
alueeseen, saa pitää etuoikeutensa malmivaroihin, vaikka se ei ehtisikään määräaikaan
mennessä valmistella malminetsintä-, kaivos- ja kullanhuuhdontaluvan edellyttämiä Natu-
ra-arvioita ja ympäristövaikutusten arviointeja. Eli luodaan etuoikeus suhteessa kilpailevi-
in yhtiöihin. Hallituksen esityksen puutteellisen valmistelun vuoksi on jäänyt epäselväksi,
olisiko tämä tavoite etuoikeuden varmistamisesta voitu saavuttaa toisella tavalla, esimer-
kiksi siten, että olisi voinut saada perustellusta syystä pidennyksen määräaikoihin, joiden
kuluessa malminetsintälupaa tai varsinaista kaivoslupaa on haettava. Tätä emme valitetta-
vasti tiedä, koska vaihtoehtoisia menetelmiä etuoikeuden varmistamiseksi ei ole kuvattu. 

Eli, arvoisa puhemies, jatkossa kaivoslupaa voi siis hakea ennen kuin ympäristövaiku-
tusten arviointi on tehty valmiiksi. Tämä on ongelma, sillä ympäristövaikutusten arviointi
on ensimmäinen vaihe, jonka kautta alueen asukkaat saavat kaivoshankkeesta virallisesti
tiedon ja voivat ottaa siihen kantaa. Lisäksi ympäristövaikutusten arvioinnin keskeinen
piirre ja keskeinen tehtävä on hankkeen eri toteutusvaihtoehtojen tarkastelu ennen kuin
lyödään lukkoon se varsinainen toteutumistapa, ja arvioinnin tuleekin tapahtua ajankohta-
na, jolloin nämä vaihtoehdot ovat vielä aidosti avoinna. 

Yvan ja Natura-selvitysten ja niistä annettujen lausuntojen tuloksia tulisi hyödyntää jo
hankesuunnittelun aikana. Nyt tämän lakimuutoksen jälkeen, kun lupahakemus jätetään,
on jo valittu yksi toteuttamisvaihtoehto ennen kuin vaihtoehtojen ympäristövaikutuksia on
vertailtu ja eri tahoja kuultu. Tämä on se tämän lakimuutoksen keskeinen ongelma. Eli kes-
keinen ongelma on se, että tämä hallituksen esityksessä esitetty lainmuutos uhkaa heiken-
tää ympäristövaikutusten arvioinnin ohjausvaikutusta ja sen koko lain periaatteellista mer-
kitystä, ja sitä kautta tietenkin uhkana on, että joissain tapauksissa tämä voi sitten heiken-
tää ympäristönsuojelun tasoa ja paikallisten asukkaiden kuulemismahdollisuuksia. Sen ta-
kia tätä lakiesitystä ei tulisi hyväksyä, vaan se tulisi hylätä. 

Aivan kuten edustaja Lohi totesi, tässä taustalla on eduskunnan aiemmin antama yksi-
mielinen ponsi, mutta siinä yhteydessä ei myöskään selvitetty näitä vaikutuksia eikä ehkä
täysin ymmärretty tämän suhdetta yva-menettelyn ohjausvaikutukseen ja sen heikkenemi-
seen, ja sen lisäksi sen ponnen antamisen jälkeen näitä ympäristövaikutusten arviointiin
2



Pöytäkirjan asiakohta PTK 170/2018 vp
liittyviä lakeja on myös muutettu. Lausuma siis edellyttää hallitusta valmistelemaan laki-
muutoksen, mutta eduskunnan ei tätä tarvitse hyväksyä, jos se ei näe sitä perustelluksi. Va-
semmistoliiton eduskuntaryhmä ei näe perustelluksi hyväksyä tätä esitettyä lakimuutosta
sen takia, että tämä valmisteluprosessi on ollut ongelmallinen, mutta myös sen takia, että
tämä on ongelmallinen periaatteen tasolla ja heikentää ympäristövaikutusten arviointime-
nettelyä ja on mahdollista, että joissain tapauksissa sillä voi olla sitten negatiivisia ympä-
ristö- ja osallisuusvaikutuksia. 

Arvoisa puhemies! Todella tämä nyt käsittelyssä oleva kaivoslain muutos on erittäin
suppea. Tämä koskee tätä rajattua kysymystä, ja tätä on tietysti sellaisenaan käsiteltävä.
Toki paljon on viime aikoina ollut keskustelua siitä, että tarvittaisiin laajempi kaivoslain
uudistus, jolla vahvistettaisiin kaivosten ja kaivosyhtiöiden ympäristövastuuta ja varmis-
tettaisiin yhteiskunnan verohyöty kaivostoiminnasta ja kansallisvarallisuutemme hyväksi-
käytöstä ja hyödyntämisestä. Siihenhän myös eduskunta ponnessaan käsitellessään CETA-
sopimusta hallitusta velvoitti, mutta valitettavasti eduskunnan velvoittamalla tavalla tätä
kaivoslain tarkastelua ja esitystä sen uudistamiseksi ei ole eduskuntaan tuotu. Kenties sit-
ten seuraava hallitus sen tekee. 

17.20 Satu Hassi vihr: Arvoisa puhemies! Kuten edustaja Sarkkinen tuossa edellä totesi,
eduskunta on hyväksynyt kaksi pontta kaivoslaista yksimielisesti. Toiselle ponnelle, joka
on ulkoasiainvaliokunnan mietinnön pohjalta hyväksytty ja jossa todetaan, että kaivosla-
kia on uudistettava ennen kuin EU:n ja Kanadan kauppasopimus eli CETA-sopimus astuu
voimaan, työ- ja elinkeinoministeriö on lähinnä viitannut kintaalla. Sen sijaan siihen pon-
teen, jolla tätä esitystä on nyt perusteltu, työ- ja elinkeinoministeriö on suhtautunut sillä ta-
valla, että tästä esityksestä ei todellakaan ole pyydetty lausuntoja, ei miltään taholta, ei edes
ympäristöministeriöltä, vaikka se, kuten tässä jo todettiin, koskee mitä suurimmassa mää-
rin myöskin Natura-arviointia ja ympäristövaikutusten arviointia. 

Ympäristövaliokunta on antanut tästä lakiesityksestä lausunnon, joka on valiokunnan
tällä vaalikaudella hyväksymistä lausunnoista ja mietinnöistä ylivoimaisesti kriittisin. En
tiedä, onko ylipäätänsä tällä vuosituhannella ympäristövaliokunnassa hyväksytty yhtä
kriittistä lausuntoa kuin tästä hallituksen esityksestä. Eli valiokunta toteaa ensinnäkin, että
tässä mennään eri suuntaan kuin uudistettaessa kaivoslakia vuonna 2011, jolloin tavoittee-
na oli hakemusten laadun parantaminen ja se, että hakemukset jätettäisiin mahdollisim-
man täydellisinä. Ympäristövaliokunta toteaa myös, että tämän hallituksen esityksen pe-
rustelut ovat ristiriitaiset. Toisaalta se varsinainen pointti, miksi tämä lakiesitys on tehty,
on se, että kaivosyhtiöllä, joka on harjoittanut malminetsintää jollain alueella, säilyisi kil-
pailijoihinsa nähden etuoikeus sen alueen käyttöön, vaikka se ei ehtisi saada ympäristövai-
kutusarviota nykyisen lain määräajassa valmiiksi, mutta tätä asiaa ei varsinaisesti esityk-
sen perusteluissa ole tarkasteltu, vaan sen sijaan väitetään, että tämä muka parantaisi ym-
päristövaikutusten arviointia. Ympäristövaliokunta toteaa, että nämä perustelut ovat risti-
riitaiset, elleivät suorastaan virheelliset. 

Valiokunta toteaa myös, että niiden perustelujen perusteella, mitä hallituksen esitykses-
sä esitetään, on mahdotonta arvioida tämän esityksen tarpeellisuutta. Valiokunta toteaa
myös sen, minkä edustaja Sarkkinen totesi edellä, että ympäristövaikutusarvio on ensim-
mäinen virallinen asia, jonka kautta kaivoshankkeesta tai kullanhuuhdontahankkeesta saa-
vat tietää alueen asukkaat ja ympäristöjärjestöt ynnä muut vastaavat tahot. Ympäristövai-
kutusarvioinnin keskeinen ajatus on se, että tarkastellaan vaihtoehtoja. No, jos kaivosha-
3



Pöytäkirjan asiakohta PTK 170/2018 vp
kemus jätetään, niin siinä vaiheessa on sitten yksi vaihtoehto jo valittu esimerkiksi siitä,
minne pannaan läjitysalueet ja mistäpäin kaivaminen suunnataan ynnä muuta, kaikki nämä
tällaiset ratkaisut, mitä kaivosta suunniteltaessa on tehtävä. Eli on vaarana, että ne vali-
taan, kun vaihtoehtojen ympäristövaikutusten punninta on vielä kesken. 

Ympäristövaliokunta toteaa myös, että tavallaan se varsinainen pihvi, jonka perusteella
tätä esitetään, eli se, että kaivosyhtiöllä, joka on tehnyt tietyllä alueella töitä, säilyisi kilpai-
lijoihinsa nähden etuoikeus hyödyntää sitä aluetta, voitaisiin kenties toteuttaa jollain muul-
lakin tavalla, mutta näitä vaihtoehtoja sen varsinaisen tavoitteen toteuttamiseen ei ole tar-
kasteltu. 

Kaiken kukkuraksi ympäristövaliokunta toteaa, että lausuntokierroksen puuttumisen
johdosta hallituksen esitys on myös jäänyt teknisesti viimeistelemättömäksi. Esitys sisäl-
tää runsaasti kirjoitusvirheitä, viittaukset eduskunnan asiakirjoihin ovat teknisesti virheel-
lisiä, rinnakkaisteksti on virheellinen, pykäliin sisältyy sekä asia- että teknisiä virheitä, ja
perustelut ovat sisäisesti ristiriitaiset. Esimerkiksi ehdotuksen 34 §:n 2 momentin 2. virk-
keestä puuttuu verbi. 

Ympäristövaliokunta toteaa myös, että kaivoslain uudistustarpeita pitäisi tarkastella laa-
jemmin.

Ja, arvoisa puhemies, ellei tämä ympäristövaliokunnan lausunnon referaatti sitä riitä pe-
rustelemaan, miksi tämä hallituksen esitys tulisi hylätä, niin edustaja Sarkkisen puheen-
vuorossa ne loputkin perustelut sille tulivat jo esille. 

17.26 Jani Mäkelä ps: Arvoisa puhemies! Kuten lähetekeskustelussa aikanaan totesin,
tämä esitys kyllä jättää siinä mielessä vähän pahan maun, että tämä nyt ei ollut ihan sitä,
mitä odotettiin. Odotettiin enemmänkin suurta tiukennusta, mutta nyt tuli pieni löysennys
tähän kaivoslakiin ja sitten vielä lisänä nämä edustaja Hassin mainitsemat puutteet ja vir-
heet lakiteknisessä ja kirjoitusasullisessa mielessä, jotka ovat itsellenikin valitettavan tut-
tuja muun muassa liikenneministeriön valmisteluista. Näköjään niitä ilmenee muuallakin.

Nostan mietinnöstä esiin erään seikan. Eli tässähän talousvaliokunta korostaa, että tässä
esitetty säätely koskee kaivoslain uudistamista ainoastaan eduskunnan edellä viitatun lau-
suman osalta, mutta tässä sanotaan, että siinä ei oteta arviointiin laajemmin kaivoslain uu-
distamistarpeita. No, kuitenkin oma käsitykseni siitä lausumasta, joka CETA-sopimuksen
hyväksymisen yhteydessä hyväksyttiin, on se, että siinä olisi tarkasteltu laajemmin näitä
muutostarpeita. Hallituksen ja ministeri Lintilän tulkinnan mukaan näin ei olisi. Valiokun-
ta toteaa nyt, että tämmöinen tarkastelu kuitenkin olisi tarpeen ylipäänsä, mutta sille ei olla
kuitenkaan nyt tekemässä tässä yhtään mitään. Eli valiokunta ei kuitenkaan esitä lausu-
maa, jossa velvoitettaisiin hallitusta tällainen valmistelu tekemään, eli kyllä tämä minun
mielestäni kuulostaa enemmänkin aiheen välttelyltä ja suoranaiselta farssilta kuin miltään
muulta.

Siksi tuenkin vastalauseen näkemystä, että kaivoslakia olisi pitänyt tarkastella laajem-
min ja tämä esitys tällaisenaan täytyy hylätä. Nyt on erikoista ja pelottavaa, että kansalli-
somaisuutemme maaperän mineraaleissa ja ympäristömme ei ole paremmin suojattu kan-
sainväliseltä voitontavoittelulta.

17.27 Lauri Ihalainen sd: Arvoisa puhemies! Nyt käsitellään hallituksen esitystä ja ta-
lousvaliokunnan siihen antamaa mietintöä kaivoslain osittaisuudistuksesta, ja on totta se,
mitä edustaja Lohi sanoi siitä, että eduskuntahan aikoinaan edellytti, että tätä asiaa erik-
4



Pöytäkirjan asiakohta PTK 170/2018 vp
seen käsitellään ikään kuin kapseloidussa mittakaavassa. Se on sinänsä totta, mutta kun ta-
lousvaliokunta sai ympäristövaliokunnan lausunnon tästä asian valmistelutavasta ja pro-
sessista, niin minullekin tuli vähän mieleen, että tämä oli huonosti lainsäädännöllisessä
mielessä valmisteltu ja vailla sitä, että olisi pyydetty kaikilta tärkeiltä tahoilta lausuntoja.
Paras tapahan olisi ollut palauttaa tämä uudelleen valmisteluun, mutta aikataulut — edus-
kunnan istuntokausi huomioon ottaen — eivät tällaiseen menettelyyn antaneet mahdolli-
suuksia, joten ne perustelut, joita täällä on nyt esitelty siitä, että tämä ei täytä hyvän lain-
säädännön valmistelua ja ei ole pyydetty lausuntoja, ovat jo yksinomaan hyvä syy todeta,
että tämä ei olisi nyt esittämiskelpoinen siinä muodossa kuin valiokunta on nyt sen tehnyt.

Kiinnittäisin kuitenkin huomiota siihen, että itse en ajattele niin, etteikö kaivostoimin-
nalla Suomessa ole tulevaisuutta. Se on yksi elinkeinopolitiikan osa ja osa meidän elinkei-
noklusteria. Totta kai kaivostoiminnalla pitää olla vahvat ympäristönsuojeluun liittyvät,
sosiaaliseen vastuuseen liittyvät asiat, mutta myös elinkeinopoliittinen näkökulma. Suo-
men on mahdollista myös kestävästi pystyä hyödyntämään esimerkiksi akkumetallien kas-
vavaan tarpeeseen ja jalostukseen liittyvää arvoketjua. Kaksi laitostahan Suomeen on nyt
nousemassa, mutta Euroopassa on erittäin vähän akkutehtaita, Ruotsiin ollaan ensimmäis-
tä rakentamassa. 80 prosenttia akuista tulee Aasiasta ja raaka-aineet muualta, joten siis täs-
sä on myös liikenteen sähköistämisen kannalta, ympäristöpolitiikan kannalta hyviä mah-
dollisuuksia, ja kaivostoiminnan jalostusarvoa Suomessa sillä tavalla voidaan tulevaisuu-
dessa nostaa. Haluan tämän nyt tuoda esille, että kun nyt tätä esitystä ei ole järkevää mei-
dänkään mielestämme viedä eteenpäin vaan se pitäisi hylätä, niin suhtautumista vastuulli-
seen kaivostoimintaan, jossa on tämmöinen yhteiskunnallinen hyväksyttävyys ja alueelli-
nenkin hyväksyttävyys, me Suomessa vastuullisella tavalla tarvitsemme. 

Kiinnitän huomiota myös siihen, että tämän Kanadan ja EU:n vapaakauppasopimuksen
yhteydessähän toukokuussa 2018 todella edellytettiin, että hallitus arvioi kaivoslain muu-
tostarpeet, ja niin kuin täällä on käynyt ilmi, tätä esitystähän ei ole nyt tänne tuotu. Näin ol-
len myöskin meidän ryhmämme yhtyy siihen, että tämä esitys olisi tässä muodossaan —
huonosta valmistelusta johtuen — hylättävä, ja yhtyy myös siihen ajatukseen, että aikatau-
lusyistäkin mahdolliset muutokset, esitykset tämmöiseen kaivoslain kokonaisarvioon ja
uudistamiseen siirtyvät varmasti seuraavalle hallitukselle. Siihen liittyen haluaisin vain sa-
noa, että totta kai tällaisen valmistelun kohdalla kaikki itseänsä kunnioittavat puolueet, jot-
ka hallitukseen tähtäävät, ovat miettineet, mitä tässä pitäisi tehdä, ja paljon keskustellaan
kaivostoiminnan toimintaedellytyksistä, kaivosverosta, kaivosrahastosta, maankäyttöön
liittyvästä kaavoituksesta ja niin poispäin, ja ne ovat varmaan kaikki teemoja, joita tässä
yhteydessä tullaan puntaroimaan.

Vielä kiinnittäisin huomiota siihen, että meillähän on kaivostoiminta energiaverotukses-
sa alennetussa verokannassa tämän hallituskauden aikana. Edellisellä hallituskaudella se
oli yleisessä energiaverokannassa. Jos se olisi nyt yleisessä energiaverokannassa, niin sen
tuotto olisi valtiolle.... Se menetys on nyt on noin 20 miljoonaa euroa. Siis tämäkin vaihto-
ehto kaivosveroon olisi varmaan semmoinen, mitä pitäisi pohtia, mutta molempia ei var-
maan ole järkevää toteuttaa yhtä aikaa. 

Mutta tämä on, arvoisa puhemies, jo sitä pohdintaa, mitä varmaan kaikki muutkin puo-
lueet tekevät uuden kaivoslain kehittämiseksi. — Kiitoksia.

17.33 Hanna Halmeenpää vihr: Arvoisa rouva puhemies! Täytyy alkuun todeta, että kun
kävimme tästä kaivoslain kahden pykälän muutoksesta lähetekeskustelun viime vuoden
5



Pöytäkirjan asiakohta PTK 170/2018 vp
loppupuolella ja muistan tuon keskustelun sisällön ja sen hallituksen esityksen esiin noste-
tut perustelut, niin suorastaan hämmästyin lukiessani ympäristövaliokunnan lausuntoa,
jonka kaikki hallituspuolueiden edustajat ovat hyväksyneet sellaisenaan. Ote tuosta lau-
sunnosta nimittäin kuuluu näin: ”Valiokunta pitää ehdotettua muutosta lähtökohtaisesti hy-
väksyttävänä. Lakiehdotusta on kuitenkin korjattava siten kuin edempänä esitetään.” Ja sit-
ten: ”Valiokunta katsoo, että kun hallituksen esityksen tavoitteena on vain etuoikeusjärjes-
tyksen turvaaminen, ei ehdotettu sääntelytapa ole välttämättä paras mahdollinen. Etuoi-
keuden saamisen merkitystä ja tarvetta ei ole hallituksen esityksessä ylipäänsä käsitelty.”
Ja kun muistamme tuon lähetekeskustelun, niin siellähän puhuimme aivan muista peruste-
luista kuin tästä etuoikeudesta, ja niinpä valiokunnan lausunnossa lukeekin: ”Sen sijaan
esityksessä on pyritty perustelemaan, että muutoksen tarkoituksena on Natura-arvioinnilla
ja yva-menettelyllä tavoiteltujen suojelu- ja muiden intressien yhteensovittamisnäkökoh-
tien huomioiminen entistä paremmin ja laadukkaammin. Valiokunta pitää perusteluja tältä
osin harhaanjohtavina ellei suorastaan virheellisinä, koska samalla korostetaan sitä, ettei
esitys vaikuta mihinkään muuhun kuin etuoikeuden saamiseen.” Näin tässä lausunnossa
lukee, ja tätä mieltä hallituspuolueiden edustajatkin ympäristövaliokunnassa ovat siis ol-
leet, ja niin olen kyllä minäkin.

Arvoisa puhemies! Tästä hallituksen esityksestä ei ole lausuntokierrosta tehty, mutta
sentään valiokunnat ovat asiantuntijalausuntoja kuulleet. Kuntaliitto otti esiin tärkeän nä-
kökulman, jonka itsekin haluan tässä esiin ottaa. 

Kun kaivoslakia 2011 viimeksi säädettiin, lain keskeisenä tavoitteena oli kaivostoimin-
nan ja malminetsinnän edellytysten turvaaminen yhteiskunnallisesti, taloudellisesti ja eko-
logisesti kestävällä tavalla. Kuten edustaja Ihalainen äskeisessä puheenvuorossaan esiin
otti, tämä yhteiskunta tarvitsee kaivostoimintaa, mutta näillä reunaehdoilla, taloudellisesti,
ekologisesti ja yhteiskunnallisesti kestävällä tavalla kaivostoiminnan tulee toteutua. 2011
tavoitteena oli myös turvata kuntien vaikutusmahdollisuudet, varmistaa oikeusturvan to-
teutuminen sekä ottaa huomioon kansalaisvaikuttamista ja osallistumista koskevat vaati-
mukset. No, nyt on kuitenkin niin, että paikallisyhteisön vaikuttamismahdollisuudet ovat
nykylain puitteissakin osoittautuneet tai osoittautumassa kaivoslain systematiikassa hei-
koiksi muun muassa kuntien osalta. Tämän 2011 säädetyn lain täytäntöönpanon aikana on
esiintynyt ongelmia kuntien vaikuttamismahdollisuuksien turvaamisessa, ja myös kansa-
laisvaikuttaminen ja osallistumista koskevat vaatimukset ovat saaneet kansalaisilta voima-
kasta kritiikkiä.

Nyt tämän hallituksen käsiteltävänä olevan kahden pykälän muutosesityksen mukaan
kaivoslupahakemusta jätettäessä ei jatkossa tarvitsisi liitteenä olla seuraavia asiakirjoja ja
tietoja, mikäli ne aiotaan myöhemmin sisällyttää ympäristövaikutusten arviointiselostuk-
seen tai Natura-arviointiin. Seuraavia ei siis tarvitsisi olla: alueen kiinteistötiedot virallisi-
na koordinaatteina ja digitaalisessa muodossa oleva kartta, johon on merkitty alueen sijain-
ti ja rajat; toimintojen sijoittumistiedot kaivoslupa-alueella; kaivoksen vaikutusalueen
kiinteistötiedot; selvitys luonnonsuojelulain, erämaalain ja muinaismuistolain nojalla
aluetta koskevista rajoituksista; selvitys saamelaisten kotiseutualuetta ja erityistä poron-
hoitoaluetta koskevien erityisehtojen huomioonottamisesta; Suomen talousvyöhykettä tai
rajavyöhykettä koskevat erityisehdot; selvitys siitä, miten toiminnan lopettaminen ja jälki-
toimenpiteet aiotaan toteuttaa.

Arvoisa puhemies! Näitä tietoja siis jatkossa tämän hallituksen esityksen toteutuessa ei
tarvitsisi sisällyttää kaivoslupahakemukseen.
6



Pöytäkirjan asiakohta PTK 170/2018 vp
Arvoisa puhemies! Ympäristövaikutusten arviointimenettelyn osalta Kuntaliitto talous-
valiokunnan asiantuntijakuulemisessa lausui: ”Hakemuksen laatimisen ja lupaviranomai-
selle jättämisen jälkeen suoritettu arviointi ei mahdollista esimerkiksi sen arviointia, tulisi-
ko kaivos toteuttaa avolouhoksena vai tunnelina. Ympäristövaikutusten arviointimenette-
lyn tarkoitus on kuitenkin avoin ja ennakollinen vuorovaikutusmenettely, jossa on aidosti
avoinna mahdolliset vaihtoehdot.” Kuten jo aiemmissa puheenvuoroissa kuulimme, tässä
on olennainen ero nykytilaan: tuo ennakoitavuus, ennakollisuus, häipyisi. 

Talousvaliokunta kuuli myös kaivoslakiin ja kaivoskysymyksiin perehtynyttä ympäris-
töoikeuden professori Ismo Pölöstä, joka totesi heti alkuunsa ykskantaan: ”Hallituksen esi-
tyksessä säännösmuutokset on esitelty lähinnä teknisinä muutoksina ja niiden ilmeiset hai-
talliset vaikutukset ovat jääneet käsittelemättä. Ehdotettu sääntely heikentäisi olennaisesti
Natura-arvioinnin ja ympäristövaikutusten arvioinnin toimivuutta.”

Arvoisa puhemies! Itse jäin ihmettelemään sitä, millä perusteella ja mihin perustuen hal-
lituksen esityksessä todettiin, että tällä ei mitään vaikutuksia, ainakaan haitallisia vaikutuk-
sia, ympäristöasioihin olisikaan, kun ei kerta yhtään lausuntoakaan kuultu, ei edes ympä-
ristöministeriöltä pyydetty lausuntoa.

Arvoisa puhemies! Ympäristövaikutusten kannalta hallituksen esityksen erot kahden eri
lakiesityksen osalta voidaan kiteyttää seuraavasti: Tässä talossa käsittelyssä ollut yhden
luukun lainsäädäntö lähtee siitä, että hankkeesta vastaava laatii kaikissa tilanteissa ennen
lupahakemuksen jättämistä ympäristövaikutusten arviointiselostuksen, jota voi siten hyö-
dyntää hankesuunnittelun viimeistelyssä ja vaihtoehtojen valinnassa ympäristösuojelua
edistävästi. Tässä hallituksen esityksessä kaivoslain 32 ja 34 §:n muutoksista tapahtuu juu-
ri päinvastoin. Ehdotettu kaivoslain muutos poikkeaisi tästä lainsäädäntömallista ja mah-
dollistaisi lupahakemuksen jättämisen jo ennen arviointiselostuksen valmistumista. Täl-
löin ympäristövaikutukset eivät olisi kaikilta osin tiedossa. Tässä on aikamoinen ristiriita
hallituksen kahden lakiesityksen välillä, ja kannatan lämpimästi sitä, että tämä lakiesitys
kaivoslain kahden pykälän muutoksesta hylätään. Se on valmisteltu suorastaan ala-arvoi-
sella tavalla.

17.41 Krista Mikkonen vihr: Arvoisa puhemies! Tässä edellä on tullut hyvin esille niitä
ongelmia, mitä tässä esityksessä on, niin tässä prosessissa, miten tämä on tehty, kun tämä
on käsitelty vain ikään kuin teknisenä muutoksena, jota se ei todellakaan ole, eikä ole pyy-
detty lausuntoja, kuin toisaalta sitten tässä sisällössä, missä on suuria ongelmia ja ristirii-
taisuuksia liittyen esimerkiksi näihin hallituksen muihin hankkeisiin, kuten tähän yhden
luukun periaatteeseen ja siihen liittyvään lainsäädäntöön. Ja se isoin ongelma tulee juuri
siitä, että ympäristövaikutusten arviointihan on työkalu, jolla voidaan tehdä ja miettiä niitä
valintoja, miten hanke toteutetaan, jotta ympäristövaikutukset olisivat mahdollisimman
vähäiset. Ympäristövaikutusten arvioinnissahan tehdään erilaisia malleja ja sitten mieti-
tään, mikä niistä valitaan ja lähdetään toteuttamaan niin, että ympäristövaikutukset eivät
olisi kohtuuttoman suuret. Ja nyt jos tässä ajatellaan niin, että tämä vaikutusarviointi voi-
daan tehdä vasta myöhemmin, kun on jo käytännössä tehty se valinta, niin se menettää täy-
sin merkityksensä. Lisäksi ympäristövaikutusten arviointi on myös siinä mielessä tärkeä,
että se tehdään jo siinä alkuvaiheessa, niin että niin alueen asukkaat kuin muut osalliset
pystyvät vaikuttamaan siihen ja pääsevät mukaan siihen prosessiin. Tämä kaikki nyt ka-
toaa, jos vaikutusarvioinnin voi tehdä vasta jälkikäteen siinä prosessin loppuvaiheessa.
7



Pöytäkirjan asiakohta PTK 170/2018 vp
Toisekseen myös tästä Natura-arvioinnista: myös hakijan näkökulmasta on huono vaih-
toehto se, että Natura-arviointi tehdään vasta myöhemmässä vaiheessa, koska se saattaa
paljastaa tällaisia ehdottomia esteitä koko hankkeelle, ja tällöin hakija on ihan turhaan lait-
tanut resursseja siihen, jos vasta sitten selviää, että tässä ei voi edetä, että Natura-lainsää-
däntö estää koko hankkeen eteenpäinviemisen.

Sikälikin on eriskummallista tuoda nyt nämä kaksi pykälää tänne erikseen, kun me tie-
dämme, että me tarvitsemme kokonaisarvion kaivoslainsäädännöstä. Itse asiassa työ- ja
elinkeinoministeriö on asettanut nyt selvityshenkilön, Pekka Vihervuoren, tekemään täm-
möisen selvityksen, arvioimaan kaivoslain toimivuutta ja muuta kaivostoimintaan liitty-
vää lainsäädäntöä, ja väliraportin on tarkoitus tulla jo 15.4. ja sitten lopullisen raportin 15.
kesäkuuta. Elikkä silloin nämä kaikki asiat, jos on tarpeen — miettien sitä, että tätä kaivos-
yhtiöiden etujärjestystäkin pitää jollain tavalla pohtia — voidaan sitten tehdä siinä vaihees-
sa, kun koko lainsäädäntöä mietitään, mitä tarpeita siinä on. Me tiedämme, että kaivokset
puhuttavat nyt paljon suomalaisia, siellä on paljon semmoisia kohtia, jotka ihmiset koke-
vat epäoikeudenmukaisina, ja siksi olisi fiksuinta tehdä ne mahdolliset muutokset sitten
yhdellä kertaa pohtien sitä, miten me varmistamme, [Puhemies koputtaa] että kaivostoi-
minta on mahdollisimman ympäristöystävällistä ja vaikuttaa mahdollisimman vähän mei-
dän luontoomme.

17.44 Markus Lohi kesk: Arvoisa puhemies! On tosi, että tätä hallituksen esitystähän ei
ole edeltänyt erillinen lausuntokierros, mutta rehellisyyden nimissä on todettava, kuten
tuossa aikaisemmassa puheenvuorossa totesin, että tämä ihan samansisältöinen muutos-
han sisältyi siihen aikaisempaan hallituksen esitykseen 10/2017 ja nimenomaan siinä ko-
konaisuudessa nämäkin pykälät kävivät lausuntokierroksella. Kun niihin ei erityisesti kiin-
nitetty huomiota silloin ja ne täällä eduskuntakäsittelyssä poistettiin siitä esityksestä ja sa-
malla hyväksyttiin yksimielisesti ponsi, että ne on tuotava erikseen tänne, niin minä en itse
lähtisi kyllä hallitusta syyttämään siitä, että se on tuonut nämä esitykset, jos kerta on edus-
kunnan yksimielinen ponsi ja ne ovat käyneet erillisessä paketissa lausuntokierroksella.
Ymmärrän, että tästä voi olla eri mieltä, ja kuulemiset ovat olleet kriittisiä, mutta ehkä tämä
olisi pitänyt sitten eduskunnassa ratkaista toisella lailla, koska hallitushan on toiminut vain
eduskunnan yksimielisen ponnen mukaisesti.

Haluan kyllä todeta senkin, että kun puhutaan kaivostoimintaa koskevasta lainsäädän-
nöstä, niin on täysin selvää, että seuraavalla vaalikaudella ja hallitusohjelmassa on varmas-
ti tarvetta kirjata tähän kirjauksia ja muutostarpeita, mutta usein julkisessa keskustelussa ja
kansalaistenkin kanssa osoitetaan ehkä väärin nimenomaan kaivoslakia, koska jos ajatel-
laan itse kaivostoimintaa, niin sen päälaiksi on itse asiassa muodostunut ympäristönsuoje-
lulaki. Sen takia onkin tärkeää, että kun mietitään tätä kaivostoimialaa koskevia lainsää-
däntöuudistuksia, niin ei pelkästään kaivoslakia tarkastella, koska se on aika tuore ja siitä
on vähän kokemuksia — yksi kaivos, joka ei vielä ole toiminnassa, on luvitettu tämän ny-
kyisen lain mukaan — vaan katsotaan sitä kokonaisuutta. 

Täällä on nostettu esiin myös mahdollinen kaivosvero. Itsekin kannatan sitä, mutta sen
pitää kuitenkin tulla perusteellisen valmistelun jälkeen. Minusta edustaja Ihalainen totesi
erittäin hyvin, että kun meillä oli tämä erillinen sähkövero kaivoksille — se on nyt poistu-
nut — niin näitä ei päällekkäin kovin monta voi olla, koska meidän on tärkeää pitää huoli
siitäkin, että silloin kun täytetään nämä täälläkin hyvin esiin tuodut ekologisesti, sosiaali-
sesti ja taloudellisesti kestävät reunaehdot, Suomessa kannattaa harjoittaa kaivostoimintaa. 
8



Pöytäkirjan asiakohta PTK 170/2018 vp
Me tiedämme nämä elektroniikkalaitteet, joita me itse käytämme, ja niihin tarvitaan
muun muassa kobolttia. 60 prosenttia siitä louhitaan Kongosta tällä hetkellä maailmassa, ja
on arvioitu, että siitä 60 prosentin määrästä jopa 20 prosenttia tulee tämmöisistä käsityö-
kaivoksista, joissa on epäinhimilliset olosuhteet. On siis eettisesti oikein tukea suomalais-
ta, nimenomaan kestävää kaivostoimintaa, ja sen takia ei ole viisasta panna erillistä sähkö-
veroa sinne, koska se taas hidastaa näitten kaivosten muuttumista yhä enemmän hiilineut-
raaleiksi, vaan mieluummin pannaan järkevän kokoinen vero, joka ohjataan sijaintikunnal-
le ja joka perustuu esimerkiksi malmista saatuun nettotuottoon. Siihen on olemassa oma
tunnuslukukin kaivosalalla, net smelter return, ja se voisi olla järkevä pohja, johon tämä
ohjataan.

17.48 Satu Hassi vihr: Arvoisa puhemies! Kun tämäntyyppinen esitys oli joitakin vuosia
sitten valmisteilla ja ministeriöiden välisissä keskusteluissa, niin ympäristöministeriö kir-
joitti siitä tyrmäävän kielteisen lausunnon. Minun on vaikea uskoa, että työ- ja elinkein-
oministeriössä ei olisi tätä asiaa tiedetty, kun tätä nyt käsillä olevaa lakiesitystä on valmis-
teltu. Voin myöskin kuvitella — tietysti tämä on ihan silkkaa arvausta — että silloin kun ta-
lousvaliokunta kirjoitti sen ponnen, jolla tätä lakiesitystä on perusteltu, valiokunnan tie-
dossa ei ehkä ollut ympäristöministeriön kirjoittama kielteinen lausunto.

Lisäksi haluaisin kiinnittää huomiota asiaan, jonka toin viime viikolla täysistuntokes-
kustelussa esille, kun käsittelimme niin sanottua yhden luukun lupamenettelypakettia ym-
päristövaliokunnan mietinnön pohjalta. Siinä hallituksen esityksessä, joka on valmisteltu
laajasti yhteistyössä erinäköisten sidosryhmien kanssa ja josta ei mitään suurempaa erimie-
lisyyttä vallitse, on mahdollista yhdistää ympäristövaikutusarvio ja sitten se varsinainen lu-
paprosessi sellaisissa tapauksissa, jolloin ympäristövaikutusarvioinnin vaihtoehtotarkaste-
lu ei ole varteenotettava, eli tapauksissa, joissa käytännössä on vain yksi vaihtoehto, esi-
merkiksi kun haetaan jatkolupaa jollekin toiminnalle, joka on jo olemassa. Mutta sen si-
jaan tämä hallituksen esitys lähtee siitä, että sellaisissakin tapauksissa, joissa toiminnalle
on useita eri vaihtoehtoja ja yvan tarkoitus on muun muassa selvittää näiden eri vaihtojen
ympäristövaikutukset, jotta voidaan sitten valita se fiksuin, lupahakemus voidaan jättää,
mikä tarkoittaa sitä, että yksi toimintavaihtoehto on jo valittu, ennen kuin tämä ympäristö-
vaikutusarviointiin keskeisesti liittyvä vaihtoehtotarkastelu on tehty.

Haluaisin vielä korostaa sitä, että sinänsä ympäristövaliokunnassakaan kukaan ei aset-
tanut kyseenalaiseksi sitä, etteikö olisi perusteltua, että kaivosyhtiö voi jollain menettelyl-
lä säilyttää etuoikeuden jonkun alueen hyödyntämiseen, vaikka ei ehtisi saada yvaa val-
miiksi sen lupahakemuksen määräaikaan mennessä, mutta olisiko muita tapoja, esimerkik-
si se, että perustellusta syystä voisi saada määräaikaan pidennyksen? Silloin ympäristöris-
kit tällaisilla menettelyillä olisivat pienemmät. 

17.51 Hanna Halmeenpää vihr: Arvoisa rouva puhemies! Ei tarkkaan ottaen aivan pidä
paikkaansa, etteikö tämä 32 §:n ja 34 §:n muutosesitys olisi herättänyt keskustelua jo siel-
lä edellisellä kierroksella vuonna 2017. Talousvaliokunta on maaliskuussa 2017, silloin
edellisen esityksen aikaan, kuullut muun muassa Lapin ely-keskusta, joka jo silloin otti
esille, että ehdotetun 34 §:n perustelut jättävät avoimeksi sen, miten säännös parantaisi lu-
pakäsittelyä tai jouduttaisi lupa-asiaa, millä tätä lakiesitystä perusteltiin. Ja ely-keskus lau-
sui lisäksi, että kun kaivoslain mukainen toiminta kohdistuu Natura 2000 -alueelle ja muil-
le luonnonsuojelualueille, merkitsee se kaivoslain nojalla annettavassa lupaharkinnassa
9



Pöytäkirjan asiakohta PTK 170/2018 vp
pakottavan luonnonsuojelusäädännön huomioon ottamista. Ja ely-keskus lisäksi huomaut-
ti, että luonnonsuojelulain mukainen Natura 2000 -arviointi- ja lausuntomenettely voi pää-
tyä myös johtopäätökseen, jonka mukaan kaivoslain mukainen hanke heikentää merkittä-
västi Natura-alueen suojeluperusteena olevia luonnonarvoja, jolloin kaivoshanke voisi to-
teutua vain poikkeuslupamenettelyn turvin. Kyllä nämä asiat nousivat esille jo silloin
2017, sen edellisen lakiesityksen tässä ollessa.

Toteaisin, arvoisa puhemies, että tässä on nyt kyse kaivoslain mukaisten menettelyjen
joustavoittamisesta ympäristönsuojelun ja vaikutusalueen asukkaiden, yhteisöjen ja kunti-
enkin vaikuttamismahdollisuuksien kustannuksella. Tämä lakiesitys on omiaan myös hei-
kentämään yleistä luottamusta kaivostoimintaan ja siihen sovellettaviin ympäristömenet-
telyihin. Ja luulisi, ettei tällainen ole kenenkään tavoitteena, jos halutaan kestävää kaivos-
toimintaa tässä yhteiskunnassa ylläpitää. Siis mikäli kaivoslainsäädäntöön ei haluta tehdä
heikennyksiä ympäristönsuojelun, kuntien, maanomistajien ja muiden asianosaisten sekä
yhteisöjen aseman kannalta, niin tämä hallituksen esitys tulisi kokonaisuudessaan hylätä.

17.53 Markus Lohi kesk: Arvoisa puhemies! On varmasti tosi, että tämä hallituksen esi-
tys 10/2017, johon nämä pykälämuutokset alun perin sisältyivät, varmaan herätti keskus-
telua. Mutta se pitää paikkansa, että yksimielisesti se ponsi kuitenkin hyväksyttiin, että tuo-
kaa nämä kaksi pykälää tänne, ja sen takia en soimaisi, niin kuin edellä totesin, hallitusta
siitä, että se toimii niin kuin eduskunta on velvoittanut. Päinvastoin, monestihan hallitusta
voidaan arvostella siitä, että se ei tuo, vaikka eduskunta on edellyttänyt.

Haluaisin kuitenkin jatkaa tuosta edustaja Hassin puheenvuorosta. Minusta siinä oli ihan
hyvää ajatusta siitä, että tätä etuoikeutta voidaan turvata myös muulla tavalla. Nyt on il-
meisen selvää, että seuraavissa hallitusneuvotteluissa näistä kysymyksistä keskustellaan ja
varmasti jotain hallitusohjelmaan kirjataan. Jos tehdään muutoksia vaikkapa näihinkin py-
käliin, niin yksi vaihtoehto olisi se — kun me tiedämme, että malminetsintä on paitsi erit-
täin paljon pääomia vaativaa toimintaa myös hyvin paljon aikaa vievää toimintaa ja meillä
on tällä hetkellä tilanne, että malminetsintälupa myönnetään tietyissä vuosijaksoissa, 4
vuotta, 3 vuotta, 3 vuotta, 3 vuotta ja 2 vuotta, eli yhteensä siinä tulee 15 vuotta — että voi-
si harkita sitäkin, onko kaikkien osapuolten kannalta järkevää, että malminetsintälupa oli-
sikin jaksotettu vaikkapa 5, 5 ja 5, jolloin ei tarvitsisi asianomistajien jatkuvasti olla var-
paillaan.

Toisaalta sitten voitaisiin myöntää tavallaan harkinnan jälkeen perustellusta syystä
myös jatkoaikaa, ja se voisi perustua esimerkiksi siihen, että ehditään tehdä valmiiksi nämä
yva-prosessit ennen kuin tarvitsee jättää kaivoslupahakemus. Sillä tavalla malminetsijä,
joka usein on käyttänyt siihen kenties kymmeniä miljoonia, säilyttäisi sen etuoikeuden
muihin toimijoihin verrattuna tätä kautta. Eli minustakin tämmöinen muutos ihan hyvin
voitaisiin tehdä ja saavuttaa sitä kautta myös saman tyyppinen tila, mitä tässä nyt tavoitel-
laan.

En lähtisi kuitenkaan liioittelemaan tämän esityksen ympäristövaikutuksia tai muita vai-
kutuksia, vaikka kävisi niin, että hakemuksen yhteydessä jätetään, kuten edustaja Hassi to-
tesi, tietyn mallin mukainen toteutustapa. Silloin kun yva saatetaan loppuun ja tulee eri
vaihtoehtoja, niin kuulemisessa tuli hyvin selvästi esiin, myös ympäristöministeriön edus-
tajat sen vahvistivat, että mikään ei tietenkään estä, että sitä hakemusta tältä osin täyden-
netään tai muutetaan, jotta saadaan ne kaikista tuoreimmat yvaan ja kuulemiseenkin liitty-
vät tiedot hyödynnettyä siinä hakemuksessa ja lopullisessa hakemuksessa. Ja sekin pitää
10



Pöytäkirjan asiakohta PTK 170/2018 vp
muistaa, että ennen kuin mitään lupaa myönnetään, niin kaikki yva-prosessit, kuulemispro-
sessit, kaikki pitää olla aivan asianmukaisesti käyty läpi, eikä tällä ole mitään vaikutusta si-
nänsä niitten sisältöön.

17.57 Hanna Halmeenpää vihr: Arvoisa puhemies! Tässähän kuulostaa siltä, että jos
tämä hallituksen esitys vedettäisiin pois ja hylättäisiin, niin voitaisiin saada yhteistyössä
semmoinen kompromissiesitys aikaan pyrkien samoihin tavoitteisiin mutta sellaisella hy-
väksyttävällä tavalla ja eri tahoja etukäteen kuullen. 

Merkittävä ero nyt tämän hallituksen esityksen ja yva-lain tavoitteiden suhteen liittyy
tuohon yva-lain 15 §:ään, jossa todetaan, että keskeisenä tavoitteena on, että arviointime-
nettely on toteutettava ”suunnittelun mahdollisimman varhaisessa vaiheessa” vaihtoehto-
jen ollessa vielä avoinna. Sehän tässä nyt juuri muuttuisi. 

Mitä tulee tähän eduskunnan yksimieliseen lausumaan, on aivan totta, että näin on ta-
pahtunut. Minun mielestäni tässä keskustelussa kukaan ei ole sitä nyt kyseenalaistanut tai
soimannut hallitusta siitä, että on toiminut sen eduskunnan lausuman mukaisesti, vaan on
kritisoitu sitä, miten näitten kahden pykälän lakimuutosesitys on valmisteltu ja miten nii-
den vaikutukset on otettu huomioon ja millä tavalla näitä lakimuutoksia on perusteltu, kun
niissä kaikissa kohdissa on todettu asiantuntijalausunnoissakin olleen merkittäviä puuttei-
ta.

17.58 Markus Lohi kesk: Arvoisa puhemies! Varmasti on niin, että tästä voisi löytyä yh-
teinenkin malli, mutta me olemme prosessin siinä vaiheessa, että hallitus on noudattanut
eduskunnan tahtotilaa, yksimielistä tahtotilaa, tuonut juuri sen sisältöisenä ne pykälät, mitä
eduskunta edellytti siinä ponnnessa. Ja jokainen ymmärtää, että tässä vaiheessahan ei tie-
tenkään muutoksia voi tehdä, tämä on mennyt valiokuntaprosessin läpi. 

Näen itse niin, että vaikka tämä hyväksyttäisiin — ja kun tämä tullaan hyväksymään täs-
sä eduskunnassa mitä suurimmalla todennäköisyydellä — niin mitään ongelmaa ja vahin-
koahan tästä ei aiheudu. Sitten kun tarkastellaan laajemmin muutosta kaivoksia koskevaan
lainsäädäntöön — mukaan lukien se, että täsmäkorjauksia varmasti tullaan tekemään kai-
voslakiin — niin tässä yhteydessä voi varmasti hyvinkin miettiä tätä, millä erilaisilla väli-
neillä pystyttäisiin tämä järkevä tavoite eli nimenomaan tämän etuoikeiden saaminen tur-
vaamaan ehkä paremmin, jos halutaan, että tämä, voi sanoa, luvan saaminen tai lupahake-
muksen jättäminen ennen yva-prosessin loppuun saattamista poistetaan tästä. 

Se on tunnustettava, että kyllähän tässä on se tietty ristiriita, kun meillä on täällä meneil-
lään prosesseja, jotka tähtäävät tähän yhden luukun periaatteeseen ja näitten lupaproses-
sien yhdistämiseen siten, että meillä pystyttäisiin tekemään yhdessä prosessissa esimerkik-
si kaikkien sitä hanketta koskevien, laista tulevien kuulemisten suorittaminen. Ja tämähän
olisi järkevää kaikkein kannalta, myös alueen asukkaiden kannalta, että heille tämä proses-
si ei olisi liian monitahoinen ja monimutkainen ja että kaikki tietäisivät, että tässä vaihees-
sa pystyy lausumaan kaikkiin näihin yhtä aikaa, eikä niin, että vaikkapa lähialueen asuk-
kaat joutuvat jatkuvasti olemaan varpaillaan ja eri prosesseihin käyttämään aikaa. Näyttäi-
si siltä, että voisi olla yhteinen tavoite, että tässäkin on hyvä edetä, ja tämän kanssa tässä
kyllä on pieni ristiriita, ja tämä on tunnustettava.

Yleiskeskustelu päättyi.
11



Pöytäkirjan asiakohta PTK 170/2018 vp
Eduskunta hyväksyi hallituksen esitykseen HE 293/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
12


