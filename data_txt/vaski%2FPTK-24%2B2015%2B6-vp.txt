















































DEM154E.tmpSave.xml


Pöytäkirjan asiakohta PTK 24/2015 vp
Pöytäkirjan asiakohta 

PTK 24/2015 vp

Täysistunto

Keskiviikko 24.6.2015 klo 14.00—19.22

6. Hallituksen esitys eduskunnalle merioikeudellisia vaateita koskevan vastuun rajoittami-
sesta tehdyn yleissopimuksen muuttamisesta tehdyn pöytäkirjan muutosten hyväksymises-
tä sekä laiksi merilain 9 luvun 5 §:n muuttamisesta

Hallituksen esitys HE 7/2015 vp
Valiokunnan mietintö LiVM 2/2015 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 6. asia. Käsittelyn pohjana on liikenne- ja viestintävaliokunnan mietintö LiVM 2/
2015 vp. Nyt päätetään lakiehdotuksen sisällöstä.

Keskustelu

19.17 Mats Löfström r: Värderade talman, ärade ledamöter! Det här är ett rutinärende
som vi har behandlat i kommunikationsutskottet. Jag vill dock lyfta upp en viktig sak som
också betonas i utskottets betänkande. 

Finland är försenat med ratificeringen av internationella konventionen Nairobi Conven-
tion on the Removal of Shipwrecks. Nairobikonventionen bestämmer internationella reg-
ler för att försäkra oss om snabb och effektiv lokalisering och bortförande av ett vrak då det
är bedömt att vara en risk. Konventionen ger ett starkt ansvar för fartygsägare och inklu-
derar en obligatorisk försäkringsregim. Konventionen trädde i kraft 14 april tidigare i år.
Bland annat Danmark, Tyskland och Storbritannien är bland de 16 länder som hittills har
ratificerat konventionen, vilket betyder att våra fartyg med finländsk flagg behöver försäk-
ring om man navigerar i dessa länders vatten. 

Eli myös Suomen konttialukset, laivat ja ro-ro-alukset tarvitsevat tämän vakuutuksen, jos
me navigoimme näiden maiden vesissä. Esimerkiksi meillä on Suomen laivoja linjaliiken-
teessä sekä Saksassa että Isossa-Britanniassa. Siksi on tärkeää, että hallitus ratifioisi tämän
kansainvälisen sopimuksen mahdollisimman pian, niin että myös meillä Suomessa olisi
kaikki paperit kunnossa. — Kiitos.

19.19 Eero Heinäluoma sd: Arvoisa puhemies! Yhdyn edustaja Löfströmin arvioon tä-
män sopimuksen merkityksestä. Tässähän meillä on erinomainen ja hyödyllinen esimerkki
hyvästä, järkevästä ja tarpeellisesta sääntelystä. Eli tarvitaan myös sääntöjä, joiden mu-
kaan toimitaan, ja aivan erityisesti tämä tietysti koskee merenkulkualaa ja muitakin liiken-
nealoja.

Mutta haluaisin tässä yhteydessä vain korostaa sitä, että meillä on kyllä kansallisesti
suuri merkitys sillä, että meillä säilyy oma kaupallinen laivasto. Se on tärkeä huoltovar-
 Tarkistettu
4.0



Pöytäkirjan asiakohta PTK 24/2015 vp
muustekijä, ja sillä on totta kai myös merkitystä sille, että meillä on suomalaista merimies-
osaamista ja että tämä koko klusteri voi menestyä. Siihen kuuluvat paitsi laivat myös lai-
vanrakennus, merenkulkualan osaaminen, koulutus ja sitten kokonaisuudessaan arktisen
yhteistyön mahdollisuudet.

Tältä kannalta pidän hyvin epäonnistuneena, että hallitus on omassa ohjelmassaan läh-
tenyt siitä, että sillä on takataskussaan sellainen ajatus, että tämän niin sanotun yhteiskun-
tasopimuksen kaatuessa merenkulkualaa rangaistaisiin merenkulkualan tukien leikkauk-
sella. Sen vaikutukset meidän oman kaupallisen laivaston tulevaisuuteen olisivat kyllä
erinomaisen kriittisiä. Toivon, että tällaisia koplauksia ei tehtäisi ja täysin syyttömiä tahoja
laitettaisi kärsimään ja lisäksi vielä aiheutettaisi kansantaloudelle tarpeetonta vahinkoa.

Yleiskeskustelu päättyi.

Eduskunta hyväksyi hallituksen esitykseen HE 7/2015 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


