















































DEM778F.tmp.xml


Pöytäkirjan asiakohta PTK 66/2019 vp

 Tarkistettu
3.0

Pöytäkirjan asiakohta 

PTK 66/2019 vp

Täysistunto

Tiistai 19.11.2019 klo 13.59—19.56

18. Hallituksen esitys eduskunnalle laeiksi terveydenhuoltolain ja kunnan peruspalvelujen 
valtionosuudesta annetun lain 2 §:n muuttamisesta

Hallituksen esitys HE 38/2019 vp
Valiokunnan mietintö StVM 5/2019 vp

Toinen käsittely

Puhemies Matti Vanhanen: Toiseen käsittelyyn esitellään päiväjärjestyksen 18. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä. Asian käsittely keskeytettiin 15.11.2019 pidetyssä täysistunnossa.

Keskustelu

19.32 Mirka Soinikoski vihr: Arvoisa puhemies! Viime hallituskaudella säädettiin kirur-
gian keskittämisasetus ja päivystysasetus. Ne muuttivat sairaalatoimintaa eri puolilla Suo-
mea, kun useimmissa aluesairaaloissa kiellettiin anestesiaa vaativa leikkaustoiminta vuo-
den 2018 alussa. Samalla keskussairaaloille tuli paljon lisätoimenpiteitä ilman vastaavia li-
säresursseja. Reilu vuosi sitten arvioitiin Turun yliopistollisen keskussairaalan yltävän ai-
noana niin sanottuna laajan päivystyksen sairaalana päivystysasetuksen mukaisiin tosiasi-
allisiin vaatimuksiin. Tällä hetkellä tähän niin sanottuun laajan päivystyksen vaatimusta-
soon yltänee ehkä kolmasosa laajan päivystyksen sairaaloista. Asetusta on alusta asti
kritisoitu, ja tiedossa on, että pienimmät laajoista sairaaloista eivät tule asetuksen vaati-
mustasoon yltämään. Vaasa pääsi mukaan laajan päivystyksen sairaaloiden joukkoon.
Väestöpohjaltaan saman kokoluokan keskussairaaloissa Hämeenlinnassa ja Kotkassa päi-
vystystoiminta jatkuu kuten tähänkin saakka. Toiminta näissä sairaaloissa on jopa laajem-
paa ja kustannustehokkaampaa kuin osassa nykyisistä laajan päivystyksen sairaaloista. 

Arvoisa puhemies! Osa tehdyistä uudistuksista on perusteltavissa kestävästi potilastur-
vallisuudella ja hoidon laadulla, mutta suurin osa näistä asetuksista oli pesunkestävää alue-
politiikkaa. Väestöennusteet, syntyvyys ja sote-menojen kehityskulku huomioiden päivys-
tysasetus pitänee ottaa uuteen tarkasteluun enemmin tai myöhemmin. Myös kirurgian kes-
kittämisasetuksen vaikutusarviointi pitäisi tehdä esimerkiksi osana sote-ratkaisun jatko-
valmistelua.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 38/2019 vp sisältyvät 1.-2. lakiehdotuksen. Lakiehdotusten toinen käsittely päät-
tyi. Asian käsittely päättyi.


	18
	19.32


