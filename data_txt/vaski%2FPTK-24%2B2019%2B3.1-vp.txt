















































DEMA592.tmp.xml


Pöytäkirjan asiakohta PTK 24/2019 vp
Pöytäkirjan asiakohta 

PTK 24/2019 vp

Täysistunto

Torstai 27.6.2019 klo 12.02—17.43

3.1. Suullinen kysymys al-Holin leirillä olevista Suomen kansalaisista (Ville Tavio ps)
Suullinen kysymys SKT 1/2019 vp

Suullinen kyselytunti

Ensimmäinen varapuhemies Tuula Haatainen: Ensimmäinen kysymys, perussuoma-
laisten eduskuntaryhmä. Edustaja Tavio, olkaa hyvä.

Keskustelu

16.01 Ville Tavio ps: Arvoisa puhemies! Viimeisten viikkojen aikana suomalaisia ovat
puhuttaneet syyrialaiselle al-Holin leirille joutuneet Suomen kansalaiset. Kyse on Isisin
kalifaattiin vapaaehtoisesti matkustaneista naisista ja heidän lapsistaan. Suurin osa naisista
on tiettävästi maahanmuuttajataustaisia, loput kantasuomalaisia käännynnäisiä.

Nykyisen lainsäädännön mukaan Suomen kansalaista ei voida estää palaamasta koti-
maahansa. Kysymys kuuluukin: Aikooko hallitus ryhtyä aktiivisesti edistämään leirillä
olevien ihmisten paluuta Suomeen? Käytetäänkö veronmaksajien rahaa siihen, että veren-
himoisen islamilaisen kultin kannattajat saadaan takaisin Suomeen? Tämä sotii suomalais-
ten oikeustajua vastaan. Perussuomalaiset vaativat hallitukselta suoran vastauksen. Ei kai
hallitus aio mitenkään tukea naispuolisten Isis-terroristien paluuta Suomeen? 

16.02 Ulkoministeri Pekka Haavisto (vastauspuheenvuoro): Arvoisa puhemies! Juuri
kuten edustaja Tavio sanoi, niin valitettavasti kaikkien annettujen ohjeiden vastaisesti Suo-
mesta on lähtenyt Isisin kalifaattia tukemaan ihmisiä, matkustussuositusten vastaisesti ja
tilanteissa, joissa Isis on leimattu terroristijärjestöksi.

Nyt ollaan tilanteessa, jossa kansainvälinen yhteisö on päässyt tavoitteeseensa eli on
pystynyt lyömään tämän Isisin, joka syyllistyi monenlaisiin hirmutekoihin, ja nyt siitä on
kahdenlaisia seurausvaikutuksia. Toinen on se, että meillä on näitä Isis-taistelijoita ilmei-
sesti noin 7 000 alueen vankiloissa ja meidän pitää jollain tavalla tukea alueen maita ja hal-
lintoja siinä, että saadaan oikeudenmukainen oikeudenkäynti näille taistelijoille. Samaan
aikaan on sitten leireissä ainakin noin 10 000 sellaista naista ja lasta, jotka ovat olleet Isis-
alueella tukemassa Isisiä. 

Hallitus selvittää tietysti tällaisten ihmisten kohdalla, mitä apua mahdollisesti tarvitaan.
Siellä on paljon lapsia, pieniä lapsia, joiden tilanne on erittäin huolestuttava, ja mikäli täl-
laiset ihmiset hakeutuvat [Puhemies koputtaa] sitten Suomen konsulaattiin jossakin, niin
suomalaisina he saavat tietysti palata maahan. [Ben Zyskowicz: Mutta sitä ei kysytty!]
 Tarkistettu
4.0



Pöytäkirjan asiakohta PTK 24/2019 vp
Ensimmäinen varapuhemies Tuula Haatainen:  Pyydän niitä edustajia, jotka haluavat
esittää lisäkysymyksiä, ilmoittautumaan painamalla V-painiketta ja nousemalla seiso-
maan. 

16.04 Ville Tavio ps (vastauspuheenvuoro): Arvoisa puhemies! Juuri siihen tarvitaan hal-
litukselta nyt selkeät toimenpiteet, miten toimitaan, jos sieltä palaa näitä naispuolisia ter-
roristeja ja heidän lapsiaan. Perussuomalaisten mielestä lapset tulee ottaa välittömästi
huostaan. Se on ihan ensimmäinen seikka. Täytyy pohtia muutenkin sitä, onko tässä oi-
keasti jotakin muuta tehtävissä, koska kyllähän nämä palaavat terroristit ovat selkeä turval-
lisuusuhka Suomelle, myös ne teini-ikäiset lapset, jotka sitten suomalaisiin koululuokkiin
laitetaan.

Täytyy nyt huomata, että yksikään Euroopan maa ei ole pyrkinyt aktiivisesti auttamaan
kansalaisiaan tuolta al-Holista palaamaan, ja myöskään Suomen ei siksi pidä ryhtyä aktii-
visesti auttamaan näitten terroristien paluuta.

Perussuomalaiset esittävät, että me muutamme lakia niin, että Suomen kansalaisuuden
saaminen vaikeutuu ja että kaksoiskansalaisuus voidaan perua, jos henkilö liittyy terroris-
tijärjestöön. Ennen kaikkea islamistien oleskelu täällä Suomessa ja pääsy Suomeen [Puhe-
mies koputtaa] täytyy tehdä vaikeaksi harjoittamalla maahanmuuttopolitiikkaa. Aikooko
hallitus mitenkään puuttua siihen, niin ettei Suomi rupea toimimaan terroristien turvasata-
mana?

16.05 Sisäministeri Maria Ohisalo (vastauspuheenvuoro): Arvon puheenjohtaja! Kiitos
edustaja Taviolle. [Oikealta: Puhemies!] — Puhemies! — Kysymys siitä, miten Suomi yli-
päätään suhtautuu maahanmuuttopolitiikkaan, on laajempi kysymys. Siinä on kysymys sii-
tä, miten ihmisoikeuksia toteutetaan. Sitten kun tullaan kysymykseen tästä nimenomaises-
ta leirikysymyksestä, niin yhtä aikaa on sovitettava yhteen ihmisoikeudet ja toisaalta kaik-
ki turvallisuusnäkökulmat. Tässä hallitus nimenomaan paraikaa kerää tietoa mahdollisim-
man monilta asiantuntijoilta. Sen me tiedämme jo tällä hetkellä, että siellä olot ovat vanki-
lanomaiset: siellä on kuumuutta, kuivuutta, väkivaltaa, rikollisuutta, montaa muuta. 

Suomella on kansainväliset velvoitteet, ihmisoikeussopimukset. Lapsen oikeuksien so-
pimus velvoittaa Suomea ihan kaikkien lasten osalta laittamaan lapsen edun edelle, ja sitä
kautta nyt selvitetään yhdessä hallituksena ratkaisuja, miten toimitaan.

16.06 Pääministeri Antti Rinne (vastauspuheenvuoro): Arvoisa puhemies! Minä olen
monta kertaa julkisuuteen todennut, että tämä on äärimmäisen hankala kysymys monessa
suhteessa ja tässä pitää pystyä yhdistämään, niin kuin sisäministeri totesi äsken, toisaalta
meitä velvoittavat sopimukset ja toisaalta sitten se, että Suomessa on turvallista elää. Näit-
ten asioitten yhteensovittamiseksi haetaan nyt sellaista ratkaisua, joka tulee tyydyttämään
suomalaisia ihan moraalisesti ja eettisesti mutta myöskin turvallisuuden näkökulmasta.

Tämä on asia, joka todennäköisesti edellyttää jokaisen henkilön osalta omaa erityistä ar-
viointia, ei niin, että voisi tapahtua joku yleinen ratkaisu kaikkien näitten ihmisten osalta.
Tarkoitan myös tietyllä tavalla lapsia tässä suhteessa. Arviointia täytyy toteuttaa yksilö-
kohtaisesti, kun näitä päätöksiä sitten tullaan tekemään.

Pitää myös muistaa se, [Puhemies koputtaa] että yhtäkään näistä ihmisistä ei voi estää
Suomeen tulemasta, jos he lähtevät, jollakin tavalla pääsevät pakoon sieltä leiriltä.
2



Pöytäkirjan asiakohta PTK 24/2019 vp
16.07 Mika Niikko ps (vastauspuheenvuoro): Arvoisa rouva puhemies! Riippumatta sii-
tä, ovatko Isis-vaimot osallistuneet varsinaisiin rikoksiin vai onko heidän roolinsa ollut lä-
hinnä keittää ruokaa ja synnyttää lapsia näille terroristeille, he kannattavat tällaista islami-
laista kuoleman kulttia. Tämän kultin keskeinen tavoite on vääräuskoisten surmaaminen ja
länsimaisen elämäntavan vastustaminen. Näistä kohdista kun lähdetään liikkeelle, niin on
äärimmäisen riskialtista lähteä tuomaan aikuisia terrorismiin osallistuneita henkilöitä Suo-
meen.

Arvoisa puhemies! Olisin kysynyt sitä, kun tiedetään, että tämän lisäksi on yli 200 Suo-
men kansalaista vuodessa, jotka joutuvat hätään ulkomailla — monet eivät saa edes terve-
ydenhoitoa ja kamppailevat elämästään, koska ei ole rahaa päästä lääkäriin, kun on jollain
tavalla mennyt pieleen suunnitelma siellä, kuten tälläkin hetkellä Thaimaassa eräällä hen-
kilöllä, joka lähettelee meille monelle postia, että meinaa kuolla siellä, kun ei saa hoitoa —
niin miten näiden terrorismiin osallistuneiden ihmisoikeudet ovat tärkeämpiä kuin näitten
suomalaisten, jotka eivät aina välttämättä saa tarvitsemaansa apua, kun he hätään joutuvat
ulkomailla. Onko teille tärkeämpää näiden ihmisten auttaminen, jotka [Puhemies: Aika!]
terroritarkoituksessa ovat menneet pois maasta, vai niiden, jotka ovat vilpittömällä mielel-
lä joutuneet ongelmiin?

16.09 Pääministeri Antti Rinne (vastauspuheenvuoro): Arvoisa puhemies! Edustaja
Niikko, olette aivan oikeassa: mitä pitempään henkilö on jihadistisen propagandan piiris-
sä, sitä enemmän se vaikuttaa hänen psyykeensä ja toimintatapoihinsa. Sen takia, niin kuin
totesin äsken, tämä on erittäin hankala kysymys, jossa pitää pystyä yhdistämään ihmisoi-
keudet, kansainväliset sopimukset ja toisaalta sitten suomalaisten, Suomessa asuvien ih-
misten turvallisuus, ja näin me tulemme tekemään tämän asian suhteen.

Meillä ei ole mitään tarkoitusta sellaista toimintaa lähteä tekemään, jossa näitä ihmisiä
lähdettäisiin esimerkiksi konsulipalvelulain perusteella tuomaan Suomeen. Konsulipalve-
lulaki ei sovellu näihin tapauksiin, ei laisinkaan. [Ben Zyskowicz: Hyvä, no niin!] Konsu-
lipalvelutapaus ei sovi myöskään siihen Thaimaassa asuvaan ihmiseen, joka on pyytänyt
apuja. [Ben Zyskowicz: Mitä ne oikeustieteilijät taas sekoilee?] Eli lähtökohta on se, että
ihmisiä kohdellaan yhdenvertaisesti näissäkin asioissa, ja niin kuin totesin, sillä tavalla,
että tilannetta hahmotetaan aina yksilön näkökulmasta, sen yhden ihmisen näkökulmasta.
[Jukka Gustafsson: Vastaus oli parempi kuin kysymys!]

16.10 Kai Mykkänen kok (vastauspuheenvuoro): Arvoisa puhemies! Tässä kyllä minus-
ta ulkoministerin ja sisäministerin vastaukset olivat epämääräisiä. Tässä on todella vaikei-
ta teknisiä asioita, kuten se, miten tunnistetaan, ketkä ovat aidosti suomalaisia, ketkä eivät,
mitä tehdään ihmisille, jos tänne tulee esimerkiksi lapsia: heidän tarkkailunsa, lastensuoje-
lullinen ja antiradikalisointitoiminta. Sitten on myöskin puhtaasti periaatteellisia valintoja,
ja sen takia edellinen hallitus valmistelussaan lähti selkeästi siitä, että ei ole perusteita teh-
dä poikkeuksellista evakuointioperaatiota näitä aikuisina itse terroristijärjestön riveihin
matkustaneita kohtaan. Tämä periaatteellinen ratkaisu teidän pitäisi pystyä tekemään sel-
keästi ja nopeasti ja lähteä sitten näitä teknisiä asioita selvittämään. 

Oletteko te tämän edellisen hallituksen aikana tehdyn lähtökohdan takana, jonka myös
pääministeri Rinne ja muistaakseni myös puoluejohtaja Haavisto ennen eurovaaleja ten-
teissä vahvistivat, vai oletteko te epämääräisen linjan takana, jossa edelleen mietitään sitä,
3



Pöytäkirjan asiakohta PTK 24/2019 vp
että tapauskohtaisesti myös aikuisia [Puhemies koputtaa] terroristijärjestöjen leipiin mat-
kustaneita haettaisiin Suomeen? Selvä vastaus tähän.

16.11 Pääministeri Antti Rinne (vastauspuheenvuoro): Edustaja Mykkänen, vastaus on
täysin selvä: [Kokoomuksen ryhmästä: Loistavaa, hyvä!] Tässä tilanteessa emme harkitse
mitään erityisiä evakuointitoimenpiteitä, mitään sellaisia, jotka perustuvat esimerkiksi
konsulilainsäädäntöön. Ne eivät sovellu tähän nyt laisinkaan. Lähtökohta on se, että jokai-
nen henkilö joudutaan arvioimaan sekä ihmisoikeussopimusten, kansainvälisten sopimus-
ten näkökulmasta että myös turvallisuusnäkökulmasta erikseen, ja sitä kautta joudutaan
tämä tilanne ratkaisemaan. 

Minä toistan sen, mitä äsken sanoin: jos näistä ihmisistä joku lähtee leiriltä pois, pääsee
irti sieltä leiriltä, ilmoittautuu jossain Suomen suurlähetystössä — hehän tulevat Suomeen,
jos haluavat — sen jälkeen meidän täytyy toimia täsmälleen samalla tavalla, huolehtia tä-
män ihmisen tilanteen arvioinnin pohjalta siitä, että Suomessa säilyy turvallinen olosuhde
ja noudatetaan ihmisoikeussopimuksia ja kansainvälisiä sopimuksia. 

16.12 Pia Kauma kok (vastauspuheenvuoro): Arvoisa puhemies! On erittäin tärkeää, että
siellä leireillä olevat henkilöt, jotka ovat syyllistyneet mittaviin pahoihin tekoihin, saadaan
myös vastuuseen näistä teoista ja mahdollisimman tehokkaasti. Koska ongelma on usean
maan yhteinen, on esitetty, että tulisi tällainen kansainvälinen tuomioistuin, jossa näitä voi-
taisiin käsitellä ikään kuin yhteisesti ja samojen periaatteiden mukaisesti. Millä tavalla hal-
litus on edistänyt tai aikoo edistää tällaisen yhteisen erillistuomioistuimen perustamista?

16.13 Ulkoministeri Pekka Haavisto (vastauspuheenvuoro): Arvoisa puhemies! Tärkeä
kysymys edustaja Kaumalta. Suomi on tukenut tätä ajatusta hybridituomioistuimen muo-
dostamisesta, joka tarkoittaisi sitä, että Irakissa ja Syyriassa paikalliset tuomioistuimet
muodostaisivat sen perustan mutta saisivat sitten kansainvälistä tukea muun muassa kaik-
kien näiden asiakirjojen ja dokumenttien ja syyllisyyden osoittamisen kanssa. Sillä alueel-
la tietysti on muodostunut tai muodostuu ongelmaksi yleensä tuomioistuinlaitoksen heik-
kous. Osa näistä hallinnoistahan on erillisiä kurdihallintoja, joissa ei ole kovin vakiintunei-
ta käytäntöjä tämän suhteen, ja sitten on kuolemanrangaistuskysymys, joka on varmaan
vaikea myöskin kansainväliselle yhteisölle. Mutta olemme tukeneet tätä ajatusta, että
hybridituomioistuimet muodostettaisiin sille alueelle, ja tietysti nämä noin 7 000 taisteli-
jaa, jotka siellä ovat vankeina, ansaitsisivat tällaisen oikeudenkäynnin siellä.

16.14 Hanna-Leena Mattila kesk (vastauspuheenvuoro): Arvoisa rouva puhemies! Ha-
luaisin kysyä vastuuministeriltä: Minkälaista rajanvetoa olette miettinyt Isis-lasten kohdal-
la? Koskeeko palaamisoikeus kaikkia alle 18-vuotiaita, vaikka nuoret olisivat syyllisty-
neet terroritekoihin?

16.14 Pääministeri Antti Rinne (vastauspuheenvuoro): Arvoisa puhemies! Ensinnäkin
tässä keskustelussa on nyt useampaan kertaan todettu, että ikään kuin nämä kaikki ihmiset
olisivat syyllistyneet rangaistaviin tekoihin. Sitä me emme tiedä. Kukaan ei tiedä tällä het-
kellä sitä, ovatko siellä kaikki syyllistyneet rangaistaviin tekoihin vai eivät. Sen takia vält-
täisin leimaamasta yhtäkään ihmistä nyt tässä tilanteessa, ennen kuin asiat on selvitetty.
Mutta riski siihen, että on tapahtunut jotakin sellaista, joka edellyttää rikosoikeudellisia
4



Pöytäkirjan asiakohta PTK 24/2019 vp
toimenpiteitä, on olemassa, ja on hyvin todennäköistä, että ainakin osa näistä ihmisistä on
syyllistynyt tekoihin, jotka — jos niistä pystytään näyttö esittämään — ovat rangaistavia.
Tästä näkökulmasta tämä koskettaa siis Suomessa kaikkia, jotka ovat rikoslain alaisia, 15
vuodesta ylöspäin. Sen alapuolella olevat ihmiset ovat lastensuojelutoimenpiteiden piiris-
sä — sitten kun he ovat Suomen lainkäytön piirissä. Tällä hetkellä siellä leirissä he eivät
ole [Puhemies koputtaa] Suomen lainkäytön piirissä. He ovat paikallisen lainsäädännön
piirissä, jos sellaista on.

16.15 Sari Essayah kd (vastauspuheenvuoro): Arvoisa rouva puhemies! Täällä keskus-
tellaan siitä, onko näistä Isis-vaimoista osa osallistunut rangaistaviin tekoihin vaiko ei.
Mutta eikö lähtökohtaisesti se, että menee terroristisen järjestön toimintaan mukaan, me-
nee sinne tukemaan huoltotoimenpiteissä, valmistamaan ruokaa, olemaan läsnä siellä pai-
kan päällä, ole terrorismin tukemista? Eikö se ole osallistumista terroristiseen toimintaan?
[Sebastian Tynkkynen: Nimenomaan, kyllä, se on!] Entä eikö näiden henkilöiden kohdal-
la, jotka vievät omat lapsensa sellaiselle toiminnalle alttiiksi, tämä ole jo itsessään mahdol-
linen peruste lasten huostaan ottamiselle? Eikö se, että lapset tuodaan mukaan terroristisen
järjestön toimintaan ja sillä tavoin altistetaan heidät tämäntyyppiselle aivopesulle ja todel-
lakin että he itse ovat mukana terroristisessa toiminnassa, ole jo se peruste lähteä siitä läh-
tökohdasta, että nämä henkilöt tukevat terroristisen järjestön toimintaa? [Perussuomalais-
ten ryhmästä: Juuri näin!]

16.16 Pääministeri Antti Rinne (vastauspuheenvuoro): Arvoisa puhemies! Minä totean
tähän asiaan sillä tavalla, että ainakaan hallituksella ei ole tietoa siitä, miten nämä ihmiset,
jotka nyt siellä leirillä ovat, ovat osallistuneet Isisin toimintaan tai mihinkään muuhunkaan
toimintaan. [Välihuutoja oikealta] Me tiedämme, että näistä naisista jokainen on lähtenyt
Suomesta tuolle alueelle ennen kuin sille alueelle lähteminen tehtiin Suomen rikoslaissa
rangaistavaksi teoksi. Me tiedämme sen, tällä hetkellä. Se, mitä täytyy selvittää, on se,
kuinka syvälle nämä ihmiset ovat tähän jihadistiseen toimintaan menneet mukaan, ja se
vaikuttaa sitten siihen, kun he tulevat Suomen lainkäytön piiriin, miten asiaan suhtaudu-
taan. Tällä hetkellä meillä ei ole riittävästi tietoa näitten ihmisten osalta, ja niin kuin tote-
sin, se tieto, mikä minulla on, on se, että kaikki ovat matkustaneet alueelle [Puhemies ko-
puttaa] ennen kuin se säädettiin meillä [Puhemies koputtaa] rangaistavaksi teoksi.

16.18 Ben Zyskowicz kok (vastauspuheenvuoro): Arvoisa rouva puhemies! Kyllä joutuu
ihmettelemään suomalaisten eturivin oikeustieteilijöiden kantaa julkisuudessa, kun he
väittivät, että Suomen hallituksella on yksioikoinen velvollisuus hakea nämä Suomen kan-
salaiset sieltä pois. Jos tämä johtuu meidän kansainvälisoikeudellisista velvoitteistamme,
niin ihmettelen, eikö muilla samoihin sopimuksiin sitoutuneilla mailla ole samaa velvoitet-
ta, koska yksikään EU-maa ei näitä omia aikuisiaan ole sieltä hakenut pois. 

Toiseksi, kun viitataan oikeusvaltioon: mistä lähtien oikeusvaltio on tarkoittanut sitä,
että aikuisilla ihmisillä ei ole mitään vastuuta omien tekojensa seurauksista? [Perussuoma-
laisten ryhmästä: Näin, hyvä!] Nämä ihmiset ovat sinne itse vapaaehtoisesti menneet. Pää-
ministeri sanoo, että kaikki tapaukset pitää käsitellä yksilöllisesti. Sehän on totta. Kyse on
siitä, ryhtyykö Suomen hallitus siinä tilanteessa, jos he Suomeen tulevat — jonne he toki
saavat nykyisten lakien mukaan tulla, siitähän ei ole kyse — aktiivisiin omaehtoisiin toi-
5



Pöytäkirjan asiakohta PTK 24/2019 vp
miin tuodakseen nämä aikuiset ihmiset sieltä Suomeen. Kiitän pääministeriä yksiselittei-
sestä vastauksesta. Ei ryhdy, eikö totta?

Ensimmäinen varapuhemies Tuula Haatainen:  Vastaako oikeusministeri Henriksson?
[Ben Zyskowicz: Parempi kuin pääministeri, siltä saa parempia vastauksia tässä asiassa!]

16.19 Oikeusministeri Anna-Maja Henriksson (vastauspuheenvuoro): Arvoisa puhe-
mies! Tässä minun mielestäni pääministeri hyvin selkeästi totesi jo, että hallitus ei lähde
aktiivisesti hakemaan näitä ihmisiä pois. Se on sitten toinen asia, jos ihmiset tulevat tänne
Suomeen, totta kai meillä alkaa heti esitutkinta ja niin edelleen, ja totta kai silloin meidän
viranomaiset toimivat niin, että voi tulla kyseeseen lastensuojelutoimenpiteet, ja pitääkin
tulla, jos nämä ihmiset tänne tulevat. Mielestäni tässä kollegat ovat vastanneet ja pääminis-
teri on vastannut tähän kysymykseen hyvin selkeästi.

16.19 Mika Niikko ps (vastauspuheenvuoro): Arvoisa puhemies! Tämä on tärkeä asia, ja
on hyvä, että hallitus käyttää aikaa tähän keskusteluun, koska tällä halutaan hälventää suo-
malaisten turvallisuudentunteen horjumista ja pitää viesti selvänä, että Suomi pidetään tur-
vallisena ja että tänne ei tieten tahtoen tuoda henkilöitä, jotka ovat vaaraksi tälle yhteiskun-
nalle.

Kysyisin vielä vähän tarkennusta: On hyvä, että hallitus ei aktiivisesti konsulikyytiä
käytä ja käy hakemassa niitä henkilöitä Suomeen, mutta aikooko hallitus käyttää sitten vä-
likätenä esimerkiksi kansainvälisiä järjestöjä heidän tänne tuomiseksi? Elikkä onko halli-
tuksella mitään roolia siinä, että se edesauttaa näitten henkilöitten Suomeen tulemista?
Tämä on tärkeä huomio.

Ja toisekseen: On syytä huomata se, että konsulikyytiä eivät saa myöskään ne yli 200
suomalaista henkilöä, jotka vuosittain joutuvat pulaan ulkomailla. Hekin joutuvat pärjää-
mään omillaan ja he ovat kuitenkin suurimmaksi osaksi hyvämaineisia kansalaisia. Siinä
mielessä tämä asettaisi erityisen ristiriidan tässä asiassa.

16.21 Ulkoministeri Pekka Haavisto (vastauspuheenvuoro): Arvoisa puhemies! Ehkä
ensin tästä konsulikyydistä, kun konsulipalvelulaista tuntuu ehkä olevan sellainen käsitys,
että kaikkia suomalaisia autetaan kaikilla tavoilla. Se on hyvin rajallinen tapa, jolla lähe-
tystöt voivat suomalaisia maailmalla auttaa. Totta kai tarjotaan mahdollisuutta maksusi-
toumusta vastaan palata Suomeen joissakin tapauksissa, joissa rahat ovat loppu ja muuta,
mutta nehän peritään ulosoton kautta sitten myöhemmin takaisin. Järjestelmäthän toimivat
näin. Ei ole mitään ilmaisia konsulikyytejä olemassa, maailma ei toimi enää sillä tavalla.
Meillä menisi valtio vararikkoon, jos me alkaisimme tuoda ihmisiä maailmalta tällä taval-
la.

Mutta sitten tähän kysymykseen: Näiden leirien ylläpito pitkällä aikavälillä on tietysti
kansainvälisten järjestöjen tehtävä ja työ tällä hetkellä, ja näitä kansainvälisiä järjestöjä au-
tetaan siinä. Tietysti on varmaan joku raja sitten siinä, kuinka kauan näitä leirejä ylipää-
tään on siellä Pohjois-Syyriassa olemassa, eivät ihmiset varmaan koko elämäänsä siellä
asu. Siellä pyritään asuttamaan nyt muun muassa Irakin ja Syyrian alueille [Perussuoma-
laisten ryhmästä: Tuodaanko heidät tänne?] näitä ihmisiä, ja totta kai [Puhemies koputtaa]
järjestöillä on tästä suuri vastuu.
6



Pöytäkirjan asiakohta PTK 24/2019 vp
16.22 Johannes Koskinen sd (vastauspuheenvuoro): Arvoisa puhemies! Olen tarkasti
kuunnellut hallituksen vastauksia, ja kyllähän ne korostavat aivan oikein kansainvälisen
oikeuden ja kansallisen oikeuden periaatteita, että pitää yksilökohtaisesti ratkaista nämä
asiat.

Sen sijaan näissä monissa kysymyksissä on ikään kuin presumptiona, olettamana, että
täältä 5 000 kilometrin päästä voidaan tuomita alaikäisiä ja vanhempia siitä, että he ovat
aktiiveja taistelijoita olleet. Minusta tällaista objektiivista tietoa tästä ei ole. Tässä viitattiin
oikeusvaltioperiaatteeseen — se on äärimmäisen kaukana oikeusvaltioperiaatteesta, jos
parlamentti täältä lähtee tuomitsemaan yksilöitä, joiden tausta, joiden historia näiden vii-
meisten vuosien ajalta ei ole tiedossa riittävästi. Näiden olettamien suhteen, että sinne ei
ole kukaan näistä aikuisista vasten tahtoaan mennyt, vaikuttaa aika todennäköiseltä, että
näin on, mutta sekin pitää yksilökohtaisesti selvittää ja haastatella, tutkia, ja sen jälkeen
tehdään nämä ratkaisut. Kysynkin: [Puhemies koputtaa] miten hallitus aikoo valmistautua
siihen käsittelyyn kunkin yksilön osalta?

16.23 Pääministeri Antti Rinne (vastauspuheenvuoro): Arvoisa puhemies! Juuri niin
kuin ulkoministeri Haavisto tuossa hetki sitten totesi, niin meillä on tällä hetkellä keskus-
telu eurooppalaisessa viitekehyksessä siitä, voitaisiinko pistää pystyyn tämmöinen kan-
sainvälinen hybridituomioistuin, jossa näitä Isisin aiheuttamia rikoksia selvitettäisiin, tut-
kittaisiin ja tuomittaisiin, ja se ei silloin tapahtuisi suoraan Suomen lainkäytön piirissä vaan
nimenomaan tämmöisen kansainvälisen tuomioistuimen lainkäytön piirissä. 

Meillä on siis ihmisiä, jotka ovat olleet tuolla leirillä. Meillä on tällä hetkellä valmiste-
lussa — hyvin lähellä loppuunsaatettua valmistelua — se, miten täällä Suomessa toimi-
taan eri viranomaisten yhteistoiminnassa tavalla, joka takaa suomalaisten, Suomessa asu-
vien ihmisten turvallisuuden tässä tilanteessa mutta kunnioittaa myös ihmisoikeuksia, kan-
sainvälisiä sopimuksia.

16.24 Riikka Purra ps (vastauspuheenvuoro): Arvoisa rouva puhemies! Isis-naisten ri-
kosten selvittäminen niin kansallisella kuin kansainvälisellä tasolla on käytännössä mah-
dotonta muun muassa siitä syystä, että he pukeutuvat kaikki mustiin kaapuihin. Moni Eu-
roopan maa on kieltänyt näiden kasvot peittävien huntujen käyttämisen julkisella paikalla
— tähän mennessä ainakin Tanska, Belgia, Ranska, Itävalta ja Latvia.

Islamistisen pukeutumisen puolustaminen ilmaisunvapauteen tai yksilönvapauteen ve-
toamalla on naurettavaa. Yhtä naurettavaa olisi Pohjoismaisen Vastarintaliikkeen hakaris-
tilippukulkueen puolustaminen samoilla periaatteilla. Nämä mustat kaavut ovat univormu-
ja, joilla julistetaan ihmisvastaista, väkivaltaista ideologiaa, ja ne ovat erittäin räikeässä ris-
tiriidassa sukupuolten välisen tasa-arvon kanssa.

Euroopan ihmisoikeustuomioistuin totesi kesäkuussa 2017, että burkan ja niqabin kiel-
täminen ei riko ihmisoikeuksia. Aikooko hallitus ryhtyä toimiin kasvot peittävien huntu-
jen kieltämiseksi lailla, vai katsooko hallitus, että Suomen tulee olla turvasatama islamis-
tiselle ääriajattelulle ja naisten sortamiselle?

16.25 Oikeusministeri Anna-Maja Henriksson (vastauspuheenvuoro): Arvoisa puhe-
mies! Tämä on tärkeä kysymys. Tähän mennessä Suomessa ollaan ajateltu, että on ihmis-
ten omassa päätäntävallassa miettiä, millä tavalla pukeutuu joka päivä, kun lähtee aamulla
töihin — tai mihin nyt lähtee. Mutta totta kai se on asia, joka pitää ottaa vakavasti, jos ti-
7



Pöytäkirjan asiakohta PTK 24/2019 vp
lanne olisi se, että käyttämällä tällaista pukeutumista, missä ei näy muuta kuin silmät, pys-
tytään sitten tekemään sellaisia asioita, jotka eivät ole toivottuja meidän yhteiskunnassam-
me. [Juho Eerola: Tai edustamaan sitä näkökantaa!]

Kuitenkaan hallitusohjelmassa ei ole tästä suoranaista lausetta ollenkaan, eikä olla mie-
titty nyt juuri tätä kysymystä. [Perussuomalaisten ryhmästä: Kannattaisiko miettiä?] Mei-
dän lähtökohtamme on ollut se, että nyt puututaan niihin ajankohtaisiin asioihin, jotka tällä
hetkellä ovat päällimmäisinä. [Perussuomalaisten ryhmästä: Tämä on!] Mutta tätä asiaa pi-
tää nyt pohtia ja miettiä, mikä on se oikea tie eteenpäin.

16.26 Eva Biaudet r (vastauspuheenvuoro): Arvoisa puhemies! Terrorisminvastainen
tutkija äskettäin Helsingin Sanomissa sanoi minun mielestäni viisaasti, että terrorismi pyr-
kii murtamaan oikeusvaltioperiaatteita ja sitä vastaan taistellaan suojelemalla oikeusvalti-
operiaatteita, ihmisten oikeuksia. Mielestäni tänään on ollut hyvä esimerkki siitä, miten
tällainen kiihkoisa suhtautuminen islamisteihin tai näihin ihmisiin, jotka ovat lähteneet
syystä tai toisesta tälle alueelle, itse asiassa heikentää meidän kykyämme nähdä, mikä on
oikeusvaltio, miten ihmisiä kohdellaan niin, että kaikki ovat oikeuden edessä samanarvoi-
sia. Mielestäni on ollut hyvä, että hallitus on tarkasti kantanut oikeusvaltion periaatteita ja
länsimaisia arvoja siinä mielessä, että ei tuomita ketään, jonka ei voi näyttää syyllistyneen
rikokseen, ja silloinkin heitä kohdellaan ihmisoikeuksia kunnioittaen. [Puhemies: Kysy-
mys!]

Olen kuitenkin huolissani lasten asemasta. Lapset ovat tietenkin erityisessä suojelussa,
ja lapsilla on myös oikeus perhe-elämään, [Puhemies koputtaa] niin että heitä ei eroteta äi-
deistään. [Puhemies: Kysymykseen!] Ollaanko näitä lapsia auttamassa? Millä tavalla heitä
voidaan auttaa esimerkiksi Punaisen Ristin kautta?

16.27 Ulkoministeri Pekka Haavisto (vastauspuheenvuoro): Arvoisa puhemies! Viitta-
sin tuossa aikaisemmin, että tällä leirillä toimii nyt useita kansainvälisiä järjestöjä, ilmei-
sesti noin 30 eri järjestöä. Ja totta kai ihmiset, jotka ovat siellä leireillä, ovat täysin riippu-
vaisia ruokahuollossa, vesihuollossa, hygieniassa, terveyspalveluissa näiden järjestöjen
toiminnasta. On tietysti yleisinhimillisen periaatteen mukaista, että kansainvälinen yhteisö
pitää huolta siitä, että näillä järjestöillä — YK-järjestöillä, Punaisella Ristillä — jotka siel-
lä toimivat, on toimintaedellytykset. Sinnehän on myöskin Pohjoismaista viety lääkäripal-
veluja ja tämmöinen kriisiteltta, jossa voidaan sitten esimerkiksi synnytyksiä hoitaa ja näin
poispäin. Juuri tämä mielestäni viittaa siihen, mihin edustaja Biaudet viittasi, että koete-
taan inhimillisesti hoitaa siinäkin tilanteessa, kun ihmiset mahdollisesti ovat syyllistyneet
tällaisiin, ja lapsethan ovat syyttömiä tähän tilanteeseen, johon vanhemmat ovat heidät joh-
taneet.

16.28 Mikko Kärnä kesk (vastauspuheenvuoro): Arvoisa rouva puhemies! Aivan ensim-
mäiseksi kiitokset pääministeri Rinteelle erinomaisista vastauksista. Toivottavasti tuli nyt
selväksi myös oppositiolle se, että hallitus ei ole aktiivisesti hakemassa sieltä leireiltä yh-
tään ketään tänne. [Välihuutoja oikealta]

Me olemme varmasti kaikki samaa mieltä siitä, että tämä kysymys täytyy käsitellä tur-
vallisuuskärki edellä. Ja edustaja Zyskowiczin tavoin myös ihmettelen näitten oikeusoppi-
neiden lausuntoja. Ne ovat olleet varsin hämmentäviä. Meillä ei perustuslain tai minkään
8



Pöytäkirjan asiakohta PTK 24/2019 vp
muunkaan säädöksen nojalla ole velvollisuutta aktiivisesti auttaa tällaisia henkilöitä, jotka
siellä al-Holin leirillä tällä hetkellä ovat.

Pääministeri Rinteeltä kysyisin: aikooko hallitus jatkaa sitä samaa Sipilän hallituksen
linjaa, että nämä ratkaisut tehdään yleiseurooppalaisesti ja yhteispohjoismaisesti?

16.29 Pääministeri Antti Rinne (vastauspuheenvuoro): Arvoisa puhemies! Edustaja
Kärnä, meillä on Suomessa oma oikeusjärjestyksemme, joka ohjaa sitä, millä tavalla hal-
litus toimii täällä olevien, tänne kuuluvien ja tänne tulevien ihmisten näkökulmasta, ja sii-
nä yhteistyö Pohjoismaitten kesken on tärkeä elementti, eurooppalainen viitekehys on tär-
keä elementti. Mutta jos nyt tätä keskustelua, näitä asioita, jotka nyt ovat esille nousseet,
ratkaisumielessä miettii, niin aivan selvää on, että me joudumme Suomessa tekemään pää-
töksiä yksilötasolta lähtien näitten asioitten ratkaisemiseksi. Tämä tarkoittaa myöskin sitä,
että meidän täytyy selkeästi erottaa tämän salin tehtävä suomalaisessa yhteiskunnassa, hal-
lituksen tehtävä suomalaisessa yhteiskunnassa, viranomaisten tehtävät suomalaisessa yh-
teiskunnassa. Pitää erottaa tuomiovallan käyttö, pitää erottaa selkeästi se, ketkä ovat tutki-
via tahoja tämmöisessä tilanteessa. Näitä periaatteita kunnioittaen asioita eteenpäin vieden
uskon, että ratkaisut ovat [Puhemies koputtaa] suomalaisten kannalta hyviä.

Ensimmäinen varapuhemies Tuula Haatainen: Ja viimeinen kysymys tähän kysymyk-
seen, edustaja Tavio.

16.30 Ville Tavio ps (vastauspuheenvuoro): Kiitos, arvoisa puhemies! [Jukka Gustafs-
son: Tais tulla yllättäen!] — Tämä tuli nyt vähän yllättäenkin. [Naurua]

Tässä on nostettu tämä huostaanottokysymys esiin, ja mielestäni, niin kuin alkuperäis-
kysymyksessäkin, linja on, että nämä lapset tulee ehdottomasti ottaa huostaan näiltä naisil-
ta, näiltä perheiltä, jos heitä tänne omaehtoisesti onnistuu palaamaan. Kuitenkin suomalai-
sessa huostaanottojärjestelmässä on aika usein ollut nähtävissä julkisuudessakin käytyjen
keskustelujen perusteella, että joskus huostaanoton perusteluina ovat olleet jopa kylmät li-
hapullat tai vastaavaa. Luotan kyllä siihen, että hallinto-oikeusarviot ovat oikeita, mutta
joku kokonaisvaltainen lähestymistapa tarvittaisiin siihen, miten tässä nyt oikeasti toimi-
taan. Ovatko nämä ihmiset menossa supon seurantaan? Ovatko lapset otettavissa huos-
taan? Onko teillä ohjelma tähän valmiina, miten toimitaan?

16.32 Pääministeri Antti Rinne (vastauspuheenvuoro): Tähän huostaanottoon liittyen
ylipäätään: Suomen lainkäyttövalta ei ulotu al-Holin leirille eikä millekään muillekaan
kansainvälisille leireille. Meidän lakiamme ei sovelleta näillä leireillä, vaan siellä sovelle-
taan niitten alueitten lainsäädäntöä — jos sellaista siellä sattuu olemaan — jossa nämä ih-
miset ovat, elikkä meidän huostaanottoon liittyvät säännöksemme eivät ulotu tuolle alueel-
le ja niihin lapsiin laisinkaan. He eivät ole meidän lainkäyttövaltamme piirissä. Mutta niin
kuin totesin, jos Suomen raja ylittyy tai Suomen suurlähetystöön ihminen tulee, sen jäl-
keen meillä on olemassa selkeät pelisäännöt, miten toimitaan, ja totesin, että me olemme
valmistelleet hallituksen johdolla viranomaisten yhteistyönä toimenpidekokonaisuuden,
joka otetaan käyttöön, jos tämmöinen tilanne tulee, että tuolta ihminen meidän rajojemme
sisäpuolelle tulee.

Kysymyksen käsittely päättyi.
9


