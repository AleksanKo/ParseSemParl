















































DEMC4D5.tmpSave.xml


Pöytäkirjan asiakohta PTK 2/2017 vp
Pöytäkirjan asiakohta 

PTK 2/2017 vp

Täysistunto

Tiistai 7.2.2017 klo 14.04—17.46

13. Hallituksen esitys eduskunnalle laiksi liiketoimintakiellosta annetun lain muuttamises-
ta sekä eräiksi siihen liittyviksi laeiksi

Hallituksen esitys HE 269/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 13. asia. Puhemiesneuvosto ehdottaa, että asia lähetetään lakivaliokuntaan, jolle ta-
lousvaliokunnan on annettava lausunto.

Keskustelu

16.16 Oikeus- ja työministeri Jari Lindström (esittelypuheenvuoro):  Arvoisa puhe-
mies! Tämän esityksen tavoitteena on tehostaa liiketoimintakiellon käyttämistä. Sen ehdo-
tukset perustuvat pääosin vuosien 2012—2015 harmaan talouden torjuntaohjelmaan.

Esitys sisältää ehdotuksen liiketoimintakieltolain soveltamisalan laajentamisesta yksi-
tyisen elinkeinonharjoittajan ammattitoimintaan. Merkitystä ei olisi enää sillä, harjoittaa-
ko yksityinen elinkeinonharjoittaja liike- vai ammattitoimintaa. Ehdotus perustuu kirjanpi-
tolain muutoksiin, jotka ovat tulleet voimaan vuoden 2016 alussa. Uudistetussa kirjanpito-
laissa liike- ja ammattitoimintaa koskevat samat velvollisuudet eikä näiden kahden toimin-
nan luonnetta tarvitse enää erottaa toisistaan. Vastaavaa ratkaisua ehdotetaan liiketoimin-
takieltolakiin.

Liiketoimintakiellon määräämisen edellytyksiä muutettaisiin siten, että liiketoiminta-
kiellon määräämisen perusteena ei voisi olla lakisääteisten velvollisuuksien olennainen lai-
minlyöminen, jos laiminlyönti johtuu maksukyvyttömyydestä. Lakiin omaksuttaisiin peri-
aate, jonka mukaan yksinomaan normaalin yrittäjäriskin toteutuminen ja yritystoiminnan
muuttuminen kannattamattomaksi ei voi olla liiketoimintakiellon määräämisen perustee-
na. Myös muilta osin tarkennettaisiin liiketoimintakiellon määräämisen perusteita, kun
kyse olisi lakisääteisten velvollisuuksien laiminlyönnistä: kyse ei olisi rikollisesta menet-
telystä, joka on toinen liiketoimintakiellon määräämisen peruste.

Mainitut tarkennukset liittyvät siihen, että esityksen mukaan myös liiketoimintakielto-
laissa tarkoitettu valvontaviranomainen, kuten veroviranomainen, saisi oikeuden pyytää
liiketoimintakiellon edellytysten tutkintaa. Myös konkurssilaissa tarkoitettu pesänhoitaja
voisi esittää tutkintaa koskevan pyynnön. Pyyntö voitaisiin esittää, kun kyse olisi lakisää-
teisten velvollisuuksien olennaisesta laiminlyönnistä mutta ei rikollisesta menettelystä.
Voimassa olevan lain mukaan tällaisen pyynnön voi esittää vain syyttäjä.

16.18 Ilkka Kanerva kok: Anteeksi, arvoisa herra puheenjohtaja, minä käyn täällä ikään
kuin tämmöistä arvoisan oikeusministerin peruskurssia läpi kuullakseni avarasti tämän is-
 Tarkistettu
4.1



Pöytäkirjan asiakohta PTK 2/2017 vp
tunnon sisältöä, mutta tähän nimenomaiseen kohtaan, puhemies, minulla ei ole mitään
omaperäistä lisättävää. [Naurua]

Keskustelu päättyi.

Asia lähetettiin lakivaliokuntaan, jolle talousvaliokunnan on annettava lausunto.
2


