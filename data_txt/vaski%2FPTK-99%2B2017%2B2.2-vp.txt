















































DEM48C0.tmpSave.xml


Pöytäkirjan asiakohta PTK 99/2017 vp
Pöytäkirjan asiakohta 

PTK 99/2017 vp

Täysistunto

Torstai 5.10.2017 klo 16.00—22.01

2.2. Suullinen kysymys pienituloisten eläkeläisten toimeentulosta (Sami Savio ps)
Suullinen kysymys SKT 131/2017 vp

Suullinen kyselytunti

Puhemies Maria Lohela: Seuraava kysymys, edustaja Savio.

Keskustelu

16.24 Sami Savio ps: Arvoisa puhemies! Hallitusohjelman kirjauksen mukaan ansiotulo-
verotuksen mahdollinen lisäkeventäminen koskee kaikkia tuloluokkia sekä eläkeläisiä pie-
ni- ja keskituloisia painottaen. Tämä on erinomainen periaate, joka toisi pienituloisille pal-
kansaajille ja eläkeläisille lisää ostovoimaa. Ensi vuoden verotaulukkoja laatiessaan halli-
tus on kuitenkin käytännössä unohtanut varsinkin pienen työeläkkeen saajat. Hallituksen
tuloveroesityksessä 8 000 euroa kuukaudessa ansaitsevan palkansaajan tuloverotus keve-
nee yli 400 euroa vuodessa, 1 600 euron tai pienemmällä työeläkkeellä sinnittelevän elä-
keläisen tuloverotus korkeintaan 10 euroa vuodessa. Samalla hallituksen esitys lisäisi pie-
nituloisten eläkeläisten ja palkansaajien verotuksen eriarvoisuutta, mitä me perussuomalai-
set emme hyväksy.

Arvoisa puhemies! Kysyn valtiovarainministeriltä: eikö hallitus ole kiinnostunut pientä
työeläkettä saavien pärjäämisestä, vai onko heidän asiansa vain päässyt unohtumaan kai-
ken muun kiireen keskellä?

16.25 Valtiovarainministeri Petteri Orpo (vastauspuheenvuoro): Arvoisa puhemies!
Ensinnäkin, kun tälle vuodelle tehtiin veroratkaisu, huolehdittiin ensimmäisen kerran siitä,
että kenenkään ansiotulon verotus ei kiristy. Se oli eläkeläisten osalta 157 miljoonaa, mitä
tälle vuodelle kohdennettiin siihen, että myöskään eläketulon verotus ei kiristy. Nyt kun
me olemme tehneet ensi vuoden veroratkaisun, niin lähdemme edelleen siitä, että kenen-
kään ansiotulojen verotus ei kiristy. Siinä on päästy hyvin lähelle. Siinä on useita eri instru-
mentteja, joilla tätä ratkaisua haetaan, mutta käytännössä kenenkään ei kiristy. On tieten-
kin niin, että kun se tehdään niin, että pyritään pääsemään mahdollisimman lähelle nollaa
tässä kiristymisessä tai kevenemisessä, niin silloin se euromäärä on pienemmissä tuloissa
pienempi. Näin se menee. Mutta tarkoitus on se, että kenenkään verotus ei kiristy. Se on ol-
lut hallituksen veropolitiikan keskeinen ohjenuora tätä budjettia tehtäessä. Ja muistutan
vielä, että me olemme aikaisemmin toteuttaneet 500 miljoonan — puolen miljardin euron
— [Puhemies koputtaa] pieni- ja keskituloisten työtulovähennyksen parantamisen, mikä
on erittäin iso arvovalinta.
 Tarkistettu
4.0



Pöytäkirjan asiakohta PTK 99/2017 vp
Puhemies Maria Lohela:  No niin, pyydän sitten edustajia, jotka haluavat esittää lisäky-
symyksiä tästä, ilmoittautumaan.

16.26 Sami Savio ps (vastauspuheenvuoro): Arvoisa puhemies! Suomi on sitoutunut kan-
sainvälisesti köyhyyden vähentämiseen. Köyhyyden vastaisessa työssä on erittäin tärkeää
puuttua myös eläkeläisköyhyyteen. Eläkeläisten on usein mahdotonta kasvattaa omia tulo-
jaan, ja monien on laskettava jokainen euro hyvin tarkasti ennen seuraavaa eläkkeenmak-
supäivää. Perussuomalaiset haluavat kiinnittää huomiota erityisesti välttämättömien elin-
kustannusten kasvuun. Hallituksen esittämät kiinteistöveron ala- ja ylärajojen korotukset
sekä lämmityspolttoaineverotuksen kiristyminen tuntuvat kaikkein kipeimmin juuri pieni-
tuloisten kukkarossa. Pieneläkeläisille kohdistetut mitättömät tuloveronkevennykset eivät
lähimainkaan riitä kompensoimaan näiden välttämättömien menojen kasvua.

Arvoisa puhemies! Moni pientä työeläkettä saava on tehnyt pitkän ja kunnioitettavan
työuran raskaassa mutta pienipalkkaisessa työssä, josta säästöjä ei ole jäänyt. Aikooko hal-
litus auttaa heitä? Miten hallitus reagoi myös [Puhemies koputtaa] monia työeläkeläisiä
koskevaan eläkeläisköyhyyteen?

16.27 Valtiovarainministeri Petteri Orpo (vastauspuheenvuoro): Arvoisa puhemies!
Aloitan sillä, että totean, että hallitus on kahteen otteeseen päättänyt nostaa ja nostanut ta-
kuueläkettä, jolla on kaikkein pienituloisimpiin eläkeläisiin yritetty täsmänä vaikuttaa.

Mutta vielä tämä veropolitiikan iso linja, josta kai tämä kysymyksenne lähti liikkeelle:
Meidän kantava linjamme on se, että me pyrimme siirtämään painopistettä työn ja yrittä-
misen verotuksesta välilliseen verotukseen, siis haittojen verotukseen, kuten esimerkiksi
nämä fossiilisiin polttoaineisiin kohdistetut veronkiristykset tässä yhteydessä ja tupakan
verotukseen kohdistuva 100 miljoonan veronkiristys. Näillä veronkiristyksillä pystytään
rahoittamaan se, että työn ja eläketulon verotus ei kiristy. Tämä on iso rakenteellinen muu-
tos, jota tehdään määrätietoisesti. Se on hyvää politiikkaa, koska se tukee tekemään työtä,
ottamaan työtä vastaan, yrittämään, työllistämään. [Puhemies koputtaa] Se on ainut — jäl-
leen kerran — millä me luomme työtä ja sitä kautta hyvinvointia Suomeen.

16.28 Juho Eerola ps (vastauspuheenvuoro): Arvoisa puhemies! Hallitus on, kuten mi-
nisteri Orpo juuri totesi, tällä vaalikaudella ihan kiitettävästi huolehtinut kaikkein köyhim-
pien eläkeläisten asioista, takuueläkkeitä on nostettu. Se, mistä ei ole huolehdittu, on sitten
kaikista pienimmät työeläkkeet. Kokoomus, erityisesti edustaja Zyskowicz, sanoo täällä
usein, että sen, joka aamulla nousee Alepan kassalle, on tienattava paremmin kuin sen,
kuka ei nouse, ja olen tästä asiasta ihan täsmälleen samaa mieltä. [Ben Zyskowicz: Hyvin
sanottu!] Näin sen pitääkin olla.

Mutta nyt on kuitenkin kysymys ja puhun niistä ihmisistä, jotka ovat tehneet tämän sa-
man nousemisen jo yli 40 vuotta ja jääneet nyt eläkkeelle. Näiden ihmisten työeläke suh-
teessa tällaisiin itseni ikäisiin, ehkä elämäntapaeläkeläisiin — se suhde ei ole kunnossa.
Kysynkin nyt vastaavalta ministeriltä, milloin parannetaan kaikkein köyhimpien työeläke-
läisten asemaa.

16.29 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Tietysti yhden ministerin toimesta ne eivät varmasti nouse, enkä tässä ja nyt pysty
sellaista lupaamaan. Siihen varmasti vaaditaan myöskin kolmikantaista valmistelua ja laa-
2



Pöytäkirjan asiakohta PTK 99/2017 vp
jaa työryhmää. Varmasti eläkkeiden ja julkisen talouden kannalta, julkisen talouden koko-
naisuudesta, vastaa valtiovarainministeri, mutta tässä ja nyt en pysty lupaamaan edustajal-
le, milloin tällainen tapahtuu.

16.30 Wille Rydman kok (vastauspuheenvuoro): Arvoisa rouva puhemies! Tässä edusta-
ja Savio ja perussuomalaiset maalailevat kyllä sellaista kuvaa hallituksen vero- ja tulonja-
kopolitiikasta, jota en missään nimessä kyllä tunnista siksi politiikaksi, jota on harjoitettu.

Kun takuueläke nousee, kun veronkevennysten kautta pieni- ja keskituloisille kompen-
soidaan esimerkiksi aiemmassa kysymyksessä käsitellyt lomarahaleikkaukset ja kun toi-
saalta esimerkiksi korkeatuloisimpien eläkkeensaajien solidaarisuusveroa nimenomaisesti
tällä oikeistohallituksellakin entisestään vielä jatketaan, niin en minä kyllä mitenkään tun-
nista sellaista kuvaa, mitä edustaja Savio tässä kuvasi, tämän hallituksen politiikaksi. Päin-
vastoin, Suomessa on edelleenkin erittäin korkea verotuksen progressio. Ja jos me kuiten-
kin tässä salissa olemme kohtalaisen yhtenäisesti sitä mieltä, että tuloloukkuja pitää pur-
kaa ja työnteon pitää aina olla kannattavampaa kuin joutenolon, niin kai me silloin haluam-
me tämän mukaisesti myöskin veropolitiikkaamme uudistaa ja kehittää. Kysynkin valtio-
varainministeri Orpolta, aikooko hallitus varmistaa vastaisuudessakin sen, että Suomessa
työnteko on aina [Puhemies koputtaa] kannattavampaa kuin joutenolo.

16.31 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Kyllä oli erinomainen puheenvuoro ja kysymys, [Naurua] kiitos siitä.

Kyllä hallitus aikoo varmistaa hallitusohjelman mukaisesti sen, että kenenkään työn ve-
rotus ei kiristy. Se on johdonmukaista hallituksen työn linjaa, koska tämä maa ja tämä hy-
vinvointi ei rakennu mihinkään muuhun kuin työn tekemiseen ja yrittämiseen. Työn teke-
miseen ja yrittämiseen, siihen perustuu hyvinvointi. Korkea työllisyysaste — se on se
avain. Kun me näistä pidämme huolta, niin silloin Suomi menestyy myöskin tulevaisuu-
dessa. Jos verotus ja korkea verotus olisi ratkaisu hyvinvointiin, niin varmaan me nostai-
simme verotuksen sataan, mutta kun se ei ole se ratkaisu. Se ei ole se ratkaisu.

Edelleen se progressio, johon viittasitte, on Suomessa maailmanennätysluokkaa. Sanon
sen, että progressio on kuitenkin se, millä me turvaamme, mihin me rakennamme suoma-
laisen ja pohjoismaisen hyvinvointiyhteiskuntamallin ja rahoitamme sen, että pidämme
heikoistakin huolta, mutta joku tolkku siinäkin pitää olla.

Kysymyksen käsittely päättyi.
3


