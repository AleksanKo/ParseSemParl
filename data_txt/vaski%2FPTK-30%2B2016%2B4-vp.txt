















































DEM3CC3.tmpSave.xml


Pöytäkirjan asiakohta PTK 30/2016 vp
Pöytäkirjan asiakohta 

PTK 30/2016 vp

Täysistunto

Torstai 31.3.2016 klo 15.59—17.43

4. Hallituksen esitys eduskunnalle laiksi maakaaren muuttamisesta
Hallituksen esitys HE 8/2016 vp
Valiokunnan mietintö LaVM 2/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 4. asia.
Käsittelyn pohjana on lakivaliokunnan mietintö LaVM 2/2016 vp. Nyt päätetään lakiehdo-
tuksen sisällöstä.

Keskustelu

17.02 Antero Laukkanen kd: Arvoisa rouva puhemies! Tässä hallituksen esityksessä on
kysymys merkittävästä muutoksesta, joka tulee edellyttämään toimenpiteitä niiltä pantti-
kirjojen haltijoilta, joiden panttikirjat ovat vain paperisessa muodossa. Niiden voimassa
oleminen päättyy 2019. Tämä on myös yksi hyvä osoitus siitä hallitusohjelman kirjaukses-
ta, kuinka digitalisaatiota tulee edistää.

Se, että vanhoja kirjallisia panttikirjoja ei enää vuodesta 2020 alkaen voi käyttää uuden
panttioikeuden perustamiseen, merkitsee sitä, että uutta luottoa hakevan asiakkaan tulee
hakea vanhojen kirjallisten panttikirjojen muuntamista sähköiseen muotoon tai hakea uu-
den kiinnityksen vahvistamista sähköisellä panttikirjalla. Kirjallisen panttikirjan sähköi-
seksi muuntamisesta aiheutuvat viranomaiskustannukset peritään esityksen mukaan val-
tion maksuperustelain mukaisesti hakijalta eli kirjallisen panttikirjan haltijalta.

Kirjallisen panttikirjan muuttamisesta sähköiseksi panttikirjaksi peritään nykyisin 17
euroa kiinnitystä kohden ja uuden kiinnityksen vahvistamisesta sähköisellä panttikirjalla
33 euroa. Tällaista asiakkaalle syntyvää kertaluonteista kustannusta voidaan pitää vähäise-
nä ja kohtuullisena, kun sitä verrataan luotonottajalle syntyviin muihin luottokustannuk-
siin. Lakivaliokunta pitikin tätä varsin tärkeänä kirjauksena, että tällainen kertaluonteinen
kustannus ei tule asiakkaalle kohtuuttoman kalliiksi.

Esitys mahdollistaa luottolaitosten hallussa panttina jo olevien kirjallisten panttikirjojen
massamuuntamisen sähköisiksi panttikirjoiksi. Kirjallisten panttikirjojen suuri määrä huo-
mioon ottaen tästä voi aiheutua kertaluonteisia merkittäviä kustannuksia. Lakivaliokun-
nan saaman selvityksen mukaan nämä jäävät luottolaitosten vastuulle. Massamuuntami-
sen edistämiseksi onkin tärkeätä, että tällainen muunto voidaan toteuttaa mahdollisimman
kustannustehokkaasti.

Sähköisiin panttikirjoihin siirtymisestä on hyötyä niin kansalaisille ja yrityksille kuin
luotonantajille ja kirjaamisviranomaisena toimivalle Maanmittauslaitokselle. Sähköisten
panttikirjojen käyttö muun muassa helpottaa vakuuksien siirtoa ja hallintaa sekä alentaa
 Tarkistettu
4.0



Pöytäkirjan asiakohta PTK 30/2016 vp
vakuushallinnan kustannuksia. Myös paperisten panttikirjojen katoamiseen ja vahingoittu-
miseen liittyvät riskit poistuvat.

Ottaen huomioon, että jatkossa käytettävissä on vain sähköisiä panttikirjoja, lakivalio-
kunta painottaa järjestelmän tietoturvallisuuden ja luotettavuuden merkitystä. Valiokunta
pitää tärkeänä, että kiinteistön omistajat voivat vuoden 2019 lopussa päättyvän siirtymä-
kauden jälkeen käyttää omaisuuttaan vakuutenaan tarvittaessa ripeästikin ja käsittelyajois-
ta riippumatta.

Kaiken kaikkiaan tämä muutos on hyvin merkittävä ja joustava ja tärkeä. Sen takia va-
liokunnan oli hyvin helppo tähän hallituksen esitykseen löytää yksimielinen näkemys.

17.06 Jani Mäkelä ps: Arvoisa puhemies! On hienoa, että pikkuhiljaa saamme muutettua
vanhoja lakeja vastaamaan nykyaikaa, ja tässä nimenomaisessa tapauksessa sähköistäm-
me maakaarta siltä osin, että uusista kiinnityksistä annettaisiin vain sähköisiä panttikirjoja
kesäkuun 2017 jälkeen. Tämä on hyvä asia.

Kuten valiokuntakin nosti esiin, sähköisten panttikirjojen edistäminen on hallituksen di-
gitalisointitavoitteiden mukaista ja aikanaan tulevat hyödyt ovat ilmeiset, kun myös katoa-
miseen ja vahingoittumiseen liittyvät riskit poistuvat. Hyvänä pidän myös, että valiokunta
kiinnitti huomiota siirtymävaiheen kysymyksiin sekä asiakirjahallinnan luotettavuuteen.
Tämäkin laki olisi voitu säätää hyvin jo vuosia sitten, mutta Suomi ei valitettavasti enää ole
ollut edelläkävijä digitalisaatiossa. Toivottavasti asia saadaan korjattua — parempi myö-
hään kuin ei silloinkaan. Hallitus on oikealla tiellä.

17.06 Johanna Ojala-Niemelä sd: Arvoisa rouva puhemies! Kuten tässä edustaja Mäke-
lä edellä totesi, myös minusta on nykyaikaa siirtyä näihin sähköisiin panttikirjoihin. Se on
ollut 1.11.2013 lähtien kirjallisen panttikirjan kanssa vaihtoehtoinen menettely, ja nyt sit-
ten kymmenen vuoden kuluessa olisi lupeissa ja toiveissa, että 80 prosenttia näistä pantti-
kirjoista olisi sähköisenä.

Kuitenkin huomioin nuo pankkien hallussa olevat panttikirjat ja toivon kyllä niihin liit-
tyen, että pankit myös vastaavat näistä kuluista, kun näitä nyt käännetään sähköisiksi, ei-
vätkä vyörytä näitä asiakkaiden maksettavaksi. Tämä oli ainakin meidän tahtomme tuolla
valiokunnan käsittelyssä. Tietoturva, luonnollisesti keskustelu ja luotettavuus ovatkin
avainasemassa näissä kysymyksissä, mutta luotan siihen, että nämä järjestelmät ovat meil-
lä aukottomat.

17.07 Sari Essayah kd: Arvoisa rouva puhemies! Tämä on hallituksen esitys, jota voi to-
della lämpimästi kannattaa, ja niin kuin tuossa edustaja Laukkanen edellä totesi, valiokun-
ta on tätä yksimielisesti viemässä eteenpäin, ja se on äärimmäisen tärkeää. Tämä on juuri
sen tyyppistä digitalisaatiota, jossa näitä askelia oltaisiin tosin voitu ottaa jo paljon paljon
aikaisemmin, mutta hyvä, että edes tässä vaiheessa. Täällä on tuotu näissä puheenvuorois-
sa esille nämä siirtymäajan kustannukset ja toisaalta sitten tietoturvakysymykset, joista on
pidettävä tietenkin erittäin hyvää huolta silloin, kun ollaan siirtymässä sähköiseen järjes-
telmään.

Edustaja Ojala-Niemelälle voisin todeta, että kyllä varmasti siellä pankeissakin niitten
paperistenkin panttikirjojen käsittelyllä on omat kustannuksensa. Joskus aikoinaan tilintar-
kastajana pienessä pankissa niitä panttikirjoja olen tarkastanut ja miettinyt sitä, että kyllä
tämäkin systeemi pitäisi saada jollakin tavalla helpommaksi ja joustavammaksi. Että kyllä
2



Pöytäkirjan asiakohta PTK 30/2016 vp
minä uskon, että pankeille tästä tulee ihan varmasti kustannussäästöjä, jolloinka tuntuisi ai-
van järjettömältä, että näitä kustannuksia lähdettäisiin vielä sitten vyöryttämään asiakkail-
le. Kyllä tämä kaiken kaikkiaan tätä koko järjestelmää tulisi jouhevoittamaan. Ennen kaik-
kea on juuri se, että sitten niitä panttikirjoja ei pystyttäisi hukkaamaan ja ne olisivat sitten
yhdessä järjestelmässä ja myöskin asiakkaalla mahdollisimman nopeasti käytössä siinä
vaiheessa, jos tarvetta sellaiseen on.

Erittäin hyvä, että tässä asiassa ollaan menossa eteenpäin.

17.09 Hannu Hoskonen kesk:  Arvoisa rouva puhemies! Kannatan myöskin lämpimästi
tätä hallituksen esitystä, joka todellakin vie tämän panttikirjasysteemin nykyaikaan. Tämä
kuitenkin on selkeä edistysaskel sillä hallituksen valitsemalla tiellä, että digitalisaatiota
edistetään kaikin käytettävissä olevin keinoin.

Tähän asiaan liittyy kuitenkin sellainen tosiasia, joka kannattaa eduskunnan huomioida
kaikkia päätöksiä tehtäessä, nimittäin koko maan alueellahan meillä ei ole käytössä vielä
nopeita laajakaistaverkkoja. Elikkä tämän suhteen, kun digitalisaatio etenee, eduskunnan
on kyllä pidettävä huoli siitä, että nopeat laajakaistayhteydet aidosti rakennetaan tähän
maahan kaikkialle. Ruotsi on tässä asiassa paljon pidemmällä kuin me olemme. Viro me-
nee omia teitään, ja me olemme jääneet Virosta jo jälkeen tässäkin asiassa.

Toivoisin, arvoisa rouva puhemies, että tähän asiaan maan hallitus ja eduskunta suhtau-
tuvat suurella vakavuudella. Kun digitalisaatio taas kerran ottaa yhden askeleen tämän hal-
lituksen esityksen myötä eteenpäin, niin otetaan yhtä vakavasti se, että kaikkiin Suomen
kuntiin rakennetaan ne runkoverkot kuntoon yhteiskunnan varoilla ja yhteiskunnan tuella.
Muutenhan tämä digitalisaatio johtaa maan eriarvoistumiseen yhä rankemmin ja ihmiset
kärsivät siitä. Tämä ei suinkaan liene digitalisaation tarkoitus, vaan pitää laittaa systeemit
kuntoon ja sen jälkeen voimme hyötyä siitä pitkälle tulevaisuuteen. Tämä on kaikista paras
tulevaisuuteen investointi, kun laitamme nämä laajakaistat kuntoon.

17.10 Antero Laukkanen kd: Arvoisa rouva puhemies! Aivan kuten tuossa edellä todet-
tiin, tämä on hyvin merkittävää, että koko maa on kattavasti ja yhdenvertaisesti digitaali-
nen. Aika paljon näitä panttikirjoja edelleen pidetään siellä kotona piirongin laatikossa ja
jopa patjan alla. On paljon tällaista ikääntynyttä väestöä, jolle se on ainoa turvallinen paik-
ka näille. Jos heillä ei sitten ole edes näitä digitaalisia palveluja saatavilla, niin tämä muut-
tuminen tulee todella hankalaksi heille.

Toinen asia — valiokunta ei sitä halunnut kirjata mutta keskusteli siitä — oli tämä tie-
dottaminen: tämän kolmen vuoden jälkeen sitten nämä panttikirjat vanhentuvat eivätkä ole
enää käytettävissä, ja se tulee olemaan monelle yllätys sitten, kun menee niiden panttikir-
jojen kanssa pankkiin, että ne eivät olekaan enää voimassa, eli tämä tiedottaminen pitää
hoitaa hyvin.

Yleiskeskustelu päättyi.

Eduskunta hyväksyi hallituksen esitykseen HE 8/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
3


