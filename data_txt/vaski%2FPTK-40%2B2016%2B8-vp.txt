















































DEM8AA.tmpSave.xml


Pöytäkirjan asiakohta PTK 40/2016 vp
Pöytäkirjan asiakohta 

PTK 40/2016 vp

Täysistunto

Keskiviikko 20.4.2016 klo 13.59—17.51

8. Hallituksen esitys eduskunnalle alusten painolastivesien käsittelyä koskevan kansainvä-
lisen yleissopimuksen hyväksymisestä ja laeiksi sen lainsäädännön alaan kuuluvien mää-
räysten voimaansaattamisesta, merenkulun ympäristönsuojelulain sekä alusturvallisuus-
lain muuttamisesta

Hallituksen esitys HE 122/2015 vp
Valiokunnan mietintö LiVM 6/2016 vp

Osittain ainoa, osittain toinen käsittely

Toinen varapuhemies Paula Risikko: Osittain ainoaan, osittain toiseen käsittelyyn esi-
tellään päiväjärjestyksen 8. asia. Ensin päätetään liikenne- ja viestintävaliokunnan mietin-
nön LiVM 6/2016 vp pohjalta ainoassa käsittelyssä yleissopimuksesta ja sitten toisessa kä-
sittelyssä lakiehdotuksista.

Keskustelu

17.35 Esko Kiviranta kesk:  Arvoisa puhemies! Painolastivesien käsittelyllä on suuri
merkitys meriympäristön suojelun kannalta. Käsittelemättömien painolastivesien mukana
siirtyy eliöitä alueille, jotka eivät ole niiden luontaisia esiintymisalueita. Tällöin uusi vie-
raslaji saattaa aiheuttaa suurta vahinkoa alueen alkuperäiselle eliökannalle. Painolastive-
sien mukana levinneiden vieraslajien syrjäyttäessä alkuperäistä eliökantaa ovat vahingot
hyvin laaja-alaisia sekä meriympäristön monimuotoisuuden että muun muassa kalastus-
elinkeinon kannalta katsottuna. Vieraslajien siirtymisen mahdollisuutta lisäävät nykyaikai-
nen nopea laivaliikenne ja suuret alusmäärät. Lain voimaantulon myötä ehkäisemme te-
hokkaasti lajien siirtymistä ja suojelemme meriympäristöä niiden vaikutuksilta.

Itämeri on määritelty erittäin herkäksi merialueeksi, jolla ei myöskään maantieteellisis-
tä syistä ole mahdollista suorittaa kansainvälisten säädösten mukaista painolastiveden
vaihtoa. Nämä seikat korostavat yleissopimuksen hyväksymisen merkitystä. Samalla on
syytä tiedostaa, että valiokunnan mietinnön mukaan puhdistukseen käytettyjä laitteistoja
on tyyppihyväksytty 55 mallia, mutta käytännössä niitä ei ole vielä saatu toimimaan halu-
tulla tavalla.

Tämän lainsäädännön alaan kuuluvia määräyksiä voimaan saatettaessa tulee pyrkiä sii-
hen, ettei muutoksesta aiheudu Suomen merenkululle sen kilpailukykyä heikentäviä kus-
tannuksia. Laissa on myös määritelty rajoitus, joka jättää esimerkiksi meripelastusalukset
ja Rajavartioston alukset lain vaikutuksen ulkopuolelle. Tässä yhteydessä tulee varmistaa,
että myös Puolustusvoimien alukset jäävät lain ulkopuolelle.

Keskustelu päättyi.
 Tarkistettu
4.1



Pöytäkirjan asiakohta PTK 40/2016 vp
Eduskunta hyväksyi hallituksen esityksessä HE 122/2015 vp tarkoitetun yleissopimuksen.
Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 122/2015 vp sisältyvät 1.—3. lakiehdotuksen. Yleissopimuksen ainoa ja lakieh-
dotusten toinen käsittely päättyi. Asian käsittely päättyi.
2


