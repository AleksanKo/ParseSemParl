















































DEM279A.tmp.xml


Pöytäkirjan asiakohta PTK 87/2018 vp

 Tarkistettu
4.0

Pöytäkirjan asiakohta 

PTK 87/2018 vp

Täysistunto

Torstai 20.9.2018 klo 10.01—21.44

3.9. Suullinen kysymys asunnottomuudesta (Matti Torvinen sin)
Suullinen kysymys SKT 142/2018 vp

Suullinen kyselytunti

Puhemies Paula Risikko: Vielä sininen eduskuntaryhmä, edustaja Torvinen.

Keskustelu

17.02 Matti Torvinen sin: Arvoisa puhemies! Asunnottomat ovat sivistysvaltiolle häpeä-
pilkku. Meille kanssaihmisille he ovat hauraita lähimmäisiä. Viime viikolla asunnotto-
mien kohtalo nousi otsikoihin, kun Oulussa asunnottomia ihmisiä verrattiin ajattelematto-
masti ja moukkamaisesti roskiin kadulla. Asunnottomat ovat ihmisiä varmaankin kaikkein
heikoimmassa asemassa. He kärsivät muun muassa päihde- ja mielenterveysongelmista.
Sen sijaan, että me keskitymme ajattelemattomasti ja moukkamaisesti heitettyyn kom-
menttiin, meidän tulisi keskittää katse asunnottomien ihmisten auttamiseen. Kysynkin vas-
taavalta ministeriltä: minkälainen kehitys asunnottomien määrässä on havaittavissa, ja
mitä asunnottomuudelle on tehty tai voidaan tehdä?

17.02 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Tämä edustaja Torvisen esille ottama kysymys on äärimmäi-
sen tärkeä, koska tässäkin salissa usein keskustellaan siitä, ketkä ovat yhteiskunnan heik-
ko-osaisimpia, ja varmasti asunnottomat ovat lähes laidasta laitaan meidän yhteiskunnan
heikko-osaisimpia.

Edustaja kysyi sitä, miten asunnottomuutta on hoidettu ja minkälaisia tuloksia sillä on
saatu. Olen tietysti tyytyväinen siihen, että asunnottomien määrä on tälläkin vaalikaudella
alentunut. Itse asiassa Suomi taitaa olla ainoita EU-jäsenmaita, joissa tämä kehitys on men-
nyt tähän suuntaan, että asunnottomille on saatu koteja, ei pelkästään tilapäisiä suojia pään
päälle vaan ihan oikeita koteja. Suomessa on periaate, että asunto ensin: ensiksi pyritään
varmistamaan se, että todellakin ne seinät ja katto ovat ihmisen ympärillä. Sitten tulevat
mukaan sosiaalitoimen muut tuet, jotta ihmisen elämää pystytään kokonaisvaltaisesti kor-
jaamaan. Tätä työtä hallitus tekee päivittäin.

Kysymyksen käsittely päättyi.

Kyselytunti päättyi.


