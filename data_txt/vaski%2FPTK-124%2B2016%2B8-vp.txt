















































DEM63F8.tmpSave.xml


Pöytäkirjan asiakohta PTK 124/2016 vp
Pöytäkirjan asiakohta 

PTK 124/2016 vp

Täysistunto

Torstai 1.12.2016 klo 16.00—20.53

8. Hallituksen esitys eduskunnalle tuloveroja koskevan kaksinkertaisen verotuksen välttä-
miseksi ja veron kiertämisen estämiseksi Portugalin kanssa tehdyn sopimuksen ja pöytä-
kirjan hyväksymisestä ja laiksi sopimuksen ja pöytäkirjan lainsäädännön alaan kuuluvien 
määräysten voimaansaattamisesta

Hallituksen esitys HE 246/2016 vp
Valiokunnan mietintö VaVM 26/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 8. asia. Käsittelyn pohjana on valtiovarainvaliokunnan mietintö VaVM 26/2016 vp.
Nyt päätetään lakiehdotuksen sisällöstä.

Keskustelu

20.25 Timo Heinonen kok: Arvoisa herra puhemies! Hyvät edustajakollegat! Kokoomus
ei hyväksy harmaata taloutta, kokoomus ei hyväksy veroparatiiseja, kokoomus ei hyväksy
veronkiertoa. Siksi nyt on hienoa, että käsittelyssä on lopulta sopimus Portugalin kanssa
eläketulojen verovapauden poistamiseksi. Samanlainen sopimus on aiemmin tehty Espan-
jan kanssa ja Saksan kanssa, ja jäljellä on vielä Ranskan kanssa käytävä neuvottelu, joka
ymmärtääkseni on paraikaa käynnissä. Aiemmin siis Portugalin, Espanjan ja Ranskan
kanssa verotus ei ole toiminut ja verovapaus on houkutellut verovapaudella, missä yksityi-
sen sektorin eläkkeistä ei ole tarvinnut maksaa veroa lähtömaassa.

Aiemman verosopimuksen mukaan Portugaliin muuttaneet ovat siis saaneet eläkkeensä
puhtaana käteen. Julkisen puolen eläkkeistä vero on jo aiemmin maksettu, mutta ei siis yk-
sityisen puolen työeläkkeistä eikä myöskään johtajaeläkkeistä. On hyvä, että nyt nämä Vä-
limeren veroparatiisit suljetaan. Joitain maita vielä jää tämän jälkeen ulkopuolelle. Olen
ymmärtänyt, että esimerkiksi Japani ja jotkut Afrikan maat ovat ulkopuolella. Niillä ei
ehkä tässä ole suurta merkitystä kokonaisuudessaan, mutta on hyvä, että myös näiden mai-
den kanssa neuvottelut avattaisiin ja päivitettäisiin nämä sopimukset ajan tasalle, OECD:n
laatimalle malliverosopimukselle, mitä myös tässä Portugalin sopimuksessa on käytetty.

Nyt siis jatkossa verottamisoikeus taataan Suomeen, missä työ on tehty ja missä työstä
on palkka maksettu. Aiempi sopimus on ollut vuodelta 1970, eli kyllä päivittämistarvetta
varmasti on näinä vuosikymmeninä tullut, ja tämä siis koskee kaiken kaikkiaan noin 200—
300:aa suomalaista. Tämä ei suuria verotuloja tuo, mutta tämä on ennen muuta oikeuden-
mukaisuuskysymys, ja niin kuin alussa totesin, harmaata taloutta, veroparatiiseja ja veron-
kiertoa ei pidä hyväksyä eikä katsoa läpi sormien, ja sen takia on hyvä, että tämä veroso-
pimus on nyt saatu Portugalin kanssa aikaan tietyllä siirtymäajalla ja myös niin, että Por-
tugali tämän omalta osaltaan hyväksyy. Tätä asiaa on vienyt maaliin valtiovarainministeri
 Tarkistettu
4.0



Pöytäkirjan asiakohta PTK 124/2016 vp
Petteri Orpo, ja hän totesi, että tämä Portugalin verosopimus on verojärjestelmän uskotta-
vuuden ja oikeudenmukaisuuden kannalta oikea ratkaisu. Näihin ministeri Orpon sanoihin
on helppo yhtyä ja todeta tyytyväisyydellä, että tämä porsaanreikä nyt myös suljetaan.

20.29 Sami Savio ps: Arvoisa puhemies! Edustaja Heinosen edellä esittämiin näkemyk-
siin on varsin helppo yhtyä, ja haluan itsekin lausua kiitokseni sekä hallitukselle tästä Por-
tugalin kanssa neuvottelemastaan verosopimuksesta ja tietysti jo aiemmin muiden maiden
kanssa neuvotelluista verosopimuksista että samalla kiittää myös valtiovarainvaliokuntaa
nopeasti laaditusta yksimielisestä mietinnöstä verosopimuksen ratifioimiseksi.

Muutaman muun lakiesityksen osalta oppositio on esittänyt tänäänkin kovaa kritiikkiä,
mutta ei ainakaan tämän verosopimuksen osalta, ainakaan vielä, ja tuskinpa ainakaan pit-
kää debattia tästä saadaan tänään aikaiseksi.

Kuten edustaja Heinonenkin edellä totesi, käsittääkseni Ranskan kanssa neuvotellaan
parhaillaan uudesta verosopimuksesta, ja toivon, että neuvottelut etenevät myös sillä saral-
la mahdollisimman ripeästi.

Arvoisa puhemies! Verosopimusten saralla saavutettu edistys on monella tavoin varsin
kannatettavaa, ja tietysti myös kaikkinainen veronkierron ehkäisemiseksi tehtävä työ sekä
kansallisesti että kansainvälisesti on hyvin tärkeää. Oikeastaan tärkeintä näiden verosopi-
musten saralla saavutettavan edistyksen kannalta on niiden kansalaisille ja veronmaksajil-
le heidän yhdenvertaisuudestaan kertoma viesti. Onkin äärimmäisen tärkeää, että näinä
kansallemme taloudellisesti varsin vaikeina aikoina tämä viesti välittyy voimallisesti
eteenpäin.

20.31 Timo Harakka sd: Arvoisa puhemies! Edustaja Savio on täysin oikeassa. Opposi-
tiolta ei tule kritiikkiä vaan kiitosta siitä, että tämä verosopimus on saatu aikaan. Sitähän on
pitkään tehty, ja se on nyt sitten saatu maaliin.

Tämä veronkierron ja aggressiivisen verosuunnittelun vastustaminenhan on tietenkin se
iso teema SDP:llä, kuten tässä salissa ollaan kuultu moneen kertaan, ja näissä pienissäkin
asioissa se on tärkeä viesti, vaikka se saavutettava verotuotto ei nyt mikään maailman val-
tavin olekaan. Kuten edustaja Savio tuossa sanoikin, kyseessä on ennen kaikkea oikeuden-
mukaisuuskysymys: se, että ihmiset voivat kokea, että veropakolaisilla ei ole erioikeuksia
verrattuna kaikkiin niihin, jotka säntillisesti täällä Suomen päässä asioitaan hoitavat ja vel-
voitteistaan pitävät huolta.

Tällä on kyllä laajempaakin merkitystä sikäli että näitten verosopimusten karttuessa al-
kaa olla sellainen tilanne, että tuolla Välimeren maissa ei enää oikein löydy sitten sellaista
veropakolaisparatiisia nyt kun ja jos se Ranskan sopimuskin saadaan aikaan. Sitten jos ha-
luaa nauttia aivan erityisistä veroeduista, niin valiokunnan kuuleman asiantuntijan mu-
kaan täytyy mennä Afrikan puolelle, ja en usko, että Tansania on aivan yhtä houkutteleva
kohde, vaikka veroetua saataisiinkin.

Tämä on kiitettävää edistystä, pieni osa sitä suurta työtä, joka EU-tasolla on saanut tuul-
ta purjeisiinsa ja edistyy todella nopeasti: pyrkimys siihen, että verot maksetaan sinne, mis-
sä tulos on tehty, ja että kaikkia (Puhemies koputtaa) kohdellaan reilusti.

20.33 Krista Kiuru sd: Arvoisa puhemies! Asia on varsin tuttu meille kaikille, koska tä-
hän on paljon pantu paukkuja. Täytyy kiittää nykyistä hallitusta siitä, että olette ensinnäkin
jatkaneet tätä työtä veronkiertämisen ehkäisemiseksi. Tältä osin tämä kaksinkertaisen ve-
2



Pöytäkirjan asiakohta PTK 124/2016 vp
rotuksen välttämisen uusi sopimus kertoo siitä, että olette sitoutumassa näihin talkoisiin,
joita jo on saatu aikaan ja joita nyt tässä jatketaan. Minusta on kunniaksi se, että hallitus on
tämän sopimuksen saanut tehtyä, ja siltä osin siitä on myös hyvä antaa kiitosta.

Yleiskeskustelu päättyi.

Eduskunta hyväksyi hallituksen esitykseen HE 246/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


