















































DEM9010.tmp.xml


Pöytäkirjan asiakohta PTK 138/2016 vp

 Tarkistettu
4.0

Pöytäkirjan asiakohta 

PTK 138/2016 vp

Täysistunto

Tiistai 20.12.2016 klo 10.06—22.18

9. Hallituksen esitys eduskunnalle laeiksi perusopetuslain 29 §:n, lukiolain, ammatillisesta 
peruskoulutuksesta annetun lain 28 ja 35 a §:n, oppilas- ja opiskelijahuoltolain sekä ope-
tus- ja kulttuuritoimen rahoituksesta annetun lain 24 §:n muuttamisesta

Hallituksen esitys HE 206/2016 vp
Valiokunnan mietintö SiVM 18/2016 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 9.
asia. Nyt voidaan hyväksyä tai hylätä lakiehdotukset, joiden sisällöstä päätettiin ensimmäi-
sessä käsittelyssä.

Keskustelu

22.11 Merja Mäkisalo-Ropponen sd: Arvoisa puhemies! Koulukuraattori tekee tärkeää
työtä osana oppilashuoltoa, ja kuraattori on oppilashuoltoryhmässä erityisesti sosiaalihuol-
lon asiantuntija. Nyt tässä käsittelyssä olevassa lakiesityksessä ollaan heikentämässä ku-
raattorin pätevyysvaatimuksia. Oppilaiden perusoikeuksiin kuuluu kuitenkin saada laillis-
tetun sosiaalialan ammattihenkilön palveluja ja tietoa sosiaalipalveluista oppilaitoksissa.
Kuraattorin työssä tarvitaan soveltuvien korkeakouluopintojen ohella myös riittävästi so-
siaalityön ammattiopintoja.

Siksi esitänkin, että nämä lakiehdotukset hyväksytään muutoin valiokunnan mietinnön
mukaisesti, paitsi että 4. lakiehdotuksen 7 § poistetaan ja että lausumaehdotus hylätään.

22.12 Ville Skinnari sd: Arvoisa puhemies! Kannatan edustaja Mäkisalo-Ropposen esi-
tystä.

Keskustelu päättyi ja asian käsittely keskeytettiin.


