















































DEM859F.tmpSave.xml


Pöytäkirjan asiakohta PTK 99/2016 vp
Pöytäkirjan asiakohta 

PTK 99/2016 vp

Täysistunto

Keskiviikko 12.10.2016 klo 14.03—20.03

6. Lakialoite laiksi järjestyslain 7 ja 16 §:n muuttamisesta
Lakialoite LA 42/2016 vp Rami Lehto ps ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 6. asia. Puhemiesneuvosto ehdottaa, että asia lähetetään hallintovaliokuntaan.

Keskustelu

18.52 Rami Lehto ps (esittelypuheenvuoro): Arvoisa herra puhemies! Nykyinen vuonna
2003 voimaan tullut järjestyslaki kieltää vain häiritsevään kerjäämiseen puuttumisen. Ai-
kaisemmissa kuntakohtaisissa järjestyssäännöissä kerjääminen pystyttiin kuitenkin kieltä-
mään. On käsittämätöntä, ettei tähän ihmisiä häiritsevään sekä suomalaiseen hyvinvointi-
valtioon täysin kuulumattomaan ilmiöön ole saatu muutosta aikaiseksi, vaikka kerjäämi-
seen on yritetty puuttua eduskunnassa aikaisemminkin ainakin kahdella lakialoitteella. 

Kerjäläisten määrä Suomessa on lisääntynyt merkittävästi viime vuosien aikana, ja mää-
rät tulevat todennäköisesti kasvamaan jatkossakin, mikä näkyy katukuvassa etenkin pää-
kaupunkiseudulla mutta myös muualla Suomessa. Kerjääminen on organisoitua toimintaa,
ja siihen liittyy olennaisesti ihmiskauppaa, lasten hyväksikäyttöä, prostituutiota ja muita
järjestäytyneen rikollisuuden piirteitä. Rikollisorganisaatiot lainaavat esimerkiksi Roma-
nian romaneille korkeakorkoista matkarahaa, mikä pakottaa heidät Suomessa muun muas-
sa kerjäläisiksi, katusoittajiksi ja jopa prostituoiduiksi. Sisäasiainministeriön mukaan tällä
tavoin saadut rahat menevät suurelta osin järjestäytyneille rikollisjärjestöille. 

Kerjäämisen salliminen Suomessa ei vähennä ulkomailta tulleiden kerjäläisten ongel-
mia, köyhyyttä ja syrjintää lähtömaissa, vaan se pikemminkin lisää niitä altistamalla tulijat
monenlaiselle hyväksikäytölle. Kerjäläisistä suurin osa koostuu Bulgarian ja Romanian ro-
manivähemmistöön kuuluvista henkilöistä. Romanian ja Bulgarian velvollisuus onkin itse
huolehtia omista kansalaisistaan, ei suomalaisten. Kyseisten maiden kansalaisten oleskelu
Suomessa jättää nämä ihmiset kaikkien maiden viranomaisjärjestelmien ulkopuolelle ja
vapauttaa lähtömaiden kansalliset hallinnot vastuistaan. Tämän velvollisuuden hoitamista
ei millään tavoin helpota se, että suljemme silmämme kerjäämiseksi naamioidulta järjes-
täytyneeltä rikollisuudelta.

Kerjäävät EU-siirtolaiset eivät kuulu suomalaiseen katukuvaan. Sillä on huomattavan
kielteinen vaikutus kaupunkiemme turvallisuuteen ja viihtyisyyteen. Poliisin mukaan ro-
manialaisia epäillään vuosittain useista tuhansista rikoksista, kuten varkauksista, pahoin-
pitelyistä ja seksuaalirikoksista.
 Tarkistettu
4.0



Pöytäkirjan asiakohta PTK 99/2016 vp
On myös suuri vaara, että osa Suomeen viime kesän ja syksyn aikana saapuneista turva-
paikanhakijoista jää maahamme laittomasti kielteisen turvapaikkapäätöksen saatuaan ja
päätyy kerjäämään elantonsa pitimeksi.

Muualla Euroopassa suhtautuminen kerjäämiseen on muuttunut kielteisemmäksi ja la-
keja on tiukennettu. Pohjoismaista Norjassa ja Tanskassa on tehty erilaisia kerjäystä kos-
kevia rajoituksia. Ruotsin hallituksessa parhaillaan pohditaan kerjäämisen kieltämistä.
Suomen kansalaiset suhtautuvat kerjäämiseen hyvin kielteisesti, mikä käy ilmi erilaisista
kyselytutkimuksista. 

Romanian ja Bulgarian romanien tulijamäärän kasvu maassamme on osaltaan merkki
siitä, että kerjäläiset suuntaavat jatkossa Suomen kaltaisiin maihin, joissa kerjääminen on
vielä laillista. Suomen tuleekin pikaisesti päivittää lainsäädäntöään tältä osin ja poistaa yli-
määräiset vetovoimatekijät.

Arvoisa herra puhemies! Lakialoitteessa esitetään, että kerjääminen yleisellä paikalla it-
seään elättääkseen tulee kieltää järjestyslailla. Lisäksi kerjääminen yleisellä paikalla myös
muiden, kuten lähtömaan rikollisjärjestöjen, elättämiseksi on kiellettävä. Järjestyslain 2 lu-
vun 7 §:ään tulee lisätä uusi 4 momentti, joka kieltää yleisellä paikalla kerjäämisen.

Järjestyslain seuraamukset on säädetty 5 luvun 16 §:ssä järjestysrikkomuksena. Tähän
pykälään tulisi lisätä uutena 12 kohta, joka mahdollistaisi sanktion yleisellä paikalla ker-
jäämisestä. Seuraamuksena kerjäämisestä voitaisiin tuomita lainkohdan mukaisesti sakko-
rangaistus.

18.57 Reijo Hongisto ps:  Arvoisa herra puhemies! Kerjääminen ja irtolaisuus olivat
maassamme ilmiöitä vielä itsenäisyytemme alkutaipaleella. Niiden ilmiöiden poistaminen
torpparikysymyksen ohella taisi olla uuden valtiomme tehtävälistalla keskeinen kärkihan-
ke. Tällä uuden ajan ensimmäisellä vuosikymmenellä kerjäämisestä ja irtolaisuudesta on
tullut jälleen uusi ilmiö. Aluksi se ilmeni vain suurimmissa kaupungeissamme, Helsingis-
sä ja Turussa etunenässä, mutta nykyään "kerjäläiskomppaniat" toimivat koko maan
alueella. Nykyajan kerjäläiset eivät liiku enää jalkapelillä ja nyytti kepinnokassa, vaan he
kiitävät uudenkarheilla tila-autoillaan kaupungista toiseen. Eivätkä kerjäläiset enää ole ali-
ravittuja vaan näyttävät nykyään olevan usein jopa poikkeuksellisen hyvässä ravitsemusti-
lassa.

Ilmiöön liittyy runsaasti pikkurikollisuutta. Uhrit ovat pääsääntöisesti ikäihmisiä, joilta
kerjäämisen varjolla anastetaan omaisuutta jopa ryöstön tunnusmerkistön täyttävillä teko-
tavoilla. Kerjäämisestä on tullut röyhkeää ja toisinaan jopa aggressiivista. Viimeisin esi-
merkki taitaa olla 11.10.2016 päivätty Ylen juttu. Luen tästä katkelman:

"Kajaanin kirkossa kävi ammattimaisesti toiminut kerjäläisjoukko — vaativat kolehtia,
ruokaa ja bensaa.

Kajaanin seurakunta ei halua, että vastaava tilanne yllättäisi ketään. Kerjäläiset osuivat
kirkkoherran mielestä kirkkokansaa arkaan kohtaan.

Kahdentoista kerjäläisen ammattimaisesti toiminut joukko hämmensi kirkkokansaa Ka-
jaanissa sunnuntaina. EU-kansalaisen passia vilautelleet kerjäläiset tulivat sisälle kirk-
koon jumalanpalvelukseen ja vaativat muun muassa kolehdin ohjaamista itselleen.

Kerjäläiset eivät tulleet Kajaanin evankelisluterilaiseen kirkkoon summanmutikassa,
tuumaa kirkkoherra Marko Miettinen. 
2



Pöytäkirjan asiakohta PTK 99/2016 vp
— Kirkossa kävi jo pari viikkoa aikaisemmin pariskunta, joka halusi apua. Silloin heitä
autettiin, ja nyt kirkkoon tuli kerralla hyvin ammattimaisesti toiminut 12 hengen kerjäläis-
joukko."

Arvoisa herra puhemies! Metsätaipaleilla pysäytellään ohi kulkevia ajoneuvoja ja tällä
tavalla aiheutetaan myös vaaratilanteita. Jokainen tiellä tai tiellä olevassa ajoneuvossa ole-
va henkilö on tien käyttäjä ja minun käsitykseni mukaan varomattomalla toiminnallaan voi
syyllistyä jopa liikenneturvallisuuden vaarantamiseen. Tällaiset äkkiä, lähestulkoon pakol-
la tapahtuvat ajoneuvojen pysäyttämiset ovat omiaan vaarantamaan kaikkien tielläliikku-
jien turvallisuutta.

Etelä-Euroopasta tulleiden kerjäläisten varjossa puuhastelee lähialueilla operoivia asun-
tomurtokoplia mutta myös kantasuomalaisia taparikollisia. Näin ollen kerjäämiseen ja ir-
tolaisuuteen liittyy runsaasti piilorikollisuutta, joka työllistää poliisia ja vakuutusyhtiöitä
tarpeettomasti.

Arvoisa herra puhemies! Minä vastustan kerjäämistä, mutta en vastusta keräämistä. Ke-
räämisellä ja kerjäämisellä on vissi ero. (Toimi Kankaanniemi: Yhden kirjaimen!) — Ai-
van oikein. 

Minä kannatan edustajan tekemää lakialoitetta ja toivon, että tämä tulee saamaan lain-
voiman.

19.02 Olli Immonen ps: Arvoisa herra puhemies! Kun aiemmin tällä viikolla astuin ju-
nasta Helsingin rautatieasemalle, en ennättänyt ottaa montaakaan askelta, kun vastassani
oli useampi vanhempi nainen, puheista päätellen Romaniasta tulleita, käsi ojossa kerjää-
mässä minulta rahaa. Heidän toimintansa oli erittäin aggressiivista, he astuivat kylmästi
eteeni eivätkä meinanneet päästää minua jatkamaan matkaa. Tämä ei ollut suinkaan ensim-
mäinen kerta, kun törmään tällaiseen ikävään tilanteeseen täällä pääkaupunkiseudulla. No,
mietinpä tuossa tilanteessa jälleen kerran sitä, että tämäkö on todella se ensivaikutelma,
jonka Helsinki haluaa antaa itsestään kaupungin ulkopuolelta saapuville vieraille — no,
tuskinpa tätä kukaan aidosti haluaa.

Arvoisa puhemies! Erilaisten kyselytutkimusten mukaan selvä enemmistö suomalaisis-
ta kannattaa kerjäämisen kieltämistä lailla. Tämä kansan mielipide on pysynyt muuttumat-
tomana vuodesta toiseen. Siksi pidänkin todella erikoisena sitä, että tästä kerjäämisongel-
masta joudutaan keskustelemaan täällä eduskunnassa vaalikausi toisensa perään, vaikka
myös poliittisten päättäjien keskuudessa käsitykseni mukaan vallitsee, muutamia soraää-
niä lukuun ottamatta, vahva yksimielisyys siitä, että ongelma on saatava ratkaistuksi. On
selvää ja täysin ymmärrettävää, että kerjäämisen aiheuttamat ongelmat ja lieveilmiöt sekä
päättäjien vitkuttelu asian ratkaisemisessa saavat monet kansalaiset turhautuneiksi ja vihai-
siksi. 

Sisäministeriö asetti jo vuonna 2010 työryhmän selvittämään kerjäämisen kieltämistä.
Työryhmän tehtävänä oli tuolloin selvittää mahdolliset järjestyslakia koskevat lainsäädän-
nölliset muutostarpeet. Työryhmä jätti myöhemmin samana vuonna loppuraportin, ja sen
yhteydessä se esitti toimenpidekokonaisuutta, joka sisälsi muun muassa seuraavat konk-
reettiset esitykset: Kerjääminen julkisella paikalla itseään elättääkseen tulee kieltää järjes-
tyslailla. Rikoslain 17 lukuun tulee lisätä erityinen sääntely, jolla kiellettäisiin kerjäämisen
organisointi. Järjestyslakiin tulee myös sisällyttää luvattoman leiriytymisen kielto.

Arvoisa puhemies! Kysynpähän vain, miksi nämä erinomaiset esitykset haluttiin hauda-
ta kansioihin eikä niitä koskaan hallitusten toimesta ryhdytty ajamaan eteenpäin. Jokainen
3



Pöytäkirjan asiakohta PTK 99/2016 vp
meistä kuitenkin ymmärtää sen, mistä tässä kerjäämisilmiössä todellisuudessa on kyse: Ul-
komailta Suomeen saapuneiden kerjäläisten harjoittama kerjääminen on rikollisjärjestöjen
organisoimaa toimintaa. Rikollisjärjestöt lainaavat esimerkiksi Bulgarian ja Romanian ro-
maneille korkeakorkoista matkarahaa, mikä pakottaa heidät muun muassa katusoittajiksi,
kerjäläisiksi, taskuvarkaiksi ja prostituoiduiksi. Sisäministeriö on itse todennut aikaisem-
min, että näin saadut rahat menevät valtaosin järjestäytyneille rikollisjärjestöille. Kerjää-
misen organisoinnissa on hyväksikäytön lisäksi siis selviä järjestäytyneen rikollisuuden ja
ihmiskaupan piirteitä.

Arvoisa puhemies! Teimme tämän edustaja Lehdon aiemmin esittelemän lakialoitteen
jälleen kerran muun muassa siinä toivossa, että hallitus viimein ryhtyisi asian tiimoilta
konkreettisiin toimenpiteisiin. Toivon hartaasti, että tällä kertaa tätä ongelmaa ei lähdetä
hautaamaan paperipinojen alle.

19.06 Jari Ronkainen ps:  Arvoisa puhemies! Nyt lähetekeskustelussa oleva lakialoite
kerjäämisen kieltämiseksi on erittäin kannatettava. Se antaisi poliisille työkalut ennalta eh-
käisevästi puuttua kerjäämiseen ennen kuin siitä tulee häiritsevää ja rikollista toimintaa.
Tutkimusten ja kyselyiden mukaan valtaosa suomalaisista kokee katukerjäämisen häiritse-
vänä ja kiusallisena.

Kerjäämisessä on kuitenkin kyse paljon muustakin kuin almujen anelusta henkensä pi-
timiksi. Suomeen suuntautuva EU:n sisäinen liike kerjäämistarkoituksessa on todettu or-
ganisoiduksi, ja sen taustalla on monenlaista rikollisuutta, kuten salakuljetusta, ihmiskaup-
paa ja omaisuusrikoksia.

Aiemmin tässä kuussa poliisi tyhjensi parinkymmenen ulkomaalaisen romanin leirin pe-
lastuslaitoksen harjoitusalueelta Tampereen Sulkavuoressa. Alueelta löytyi varastetuksi
epäiltyä tavaraa, ja poliisi otti romanit kiinni epäiltynä omaisuusrikoksista sekä maassa
olemisen edellytysten selvittämiseksi. Ryöstösaaliin arvo lasketaan kymmenissätuhansis-
sa euroissa, ja varastettu tavara sisälsi muun muassa tarvikkeita ja työkaluja rakennustyö-
mailta sekä lompakoita ja muuta taskuista vietyä arvotavaraa. 

Lakialoite ei ole millään muotoa syrjivä, sillä järjestyslaki kieltäisi kaiken kerjäämisen
julkisilla paikoilla. Kerjäämisen salliminen Suomessa ei ole ratkaisu yhdenkään ihmisryh-
män köyhyyteen ja syrjintään lähtömaissa. Päinvastoin, se antaa näille maille helpon kei-
non ulkoistaa omat köyhyyden ja syrjinnän ongelmansa meille. Muun muassa Bulgarian ja
Romanian EU:hun liittymisen ehtona oli ihmisoikeuksien parantaminen. Sopii kysyä, mi-
hin tämän ehdon toteuttamisen (Puhemies koputtaa) valvonta on EU:lta jäänyt.

19.08 Jani Mäkelä ps:  Arvoisa puhemies! Suomalaiseen kulttuuriin ei nyt vaan kuulu
kerjääminen, ja sen lisäksi meillä on hyvä sosiaaliturva, jonka johdosta kellään siihen oi-
keutetulla ei voi olla tarvetta kerjätä henkensä pitimiksi. Häiritsevyytensä ohella tämän
kerjäämisilmiön mukana tulevat jo aiemmin mainitut monet lieveilmiöt rikollisuuksineen
ja muine asioineen, ja erityisen käsittämätöntä on muiden EU-maiden kansalaisten kerjää-
minen Suomessa. Se on taas eräs merkki EU:n epäonnistumisesta, että sinne on otettu mu-
kaan maita, jotka eivät pysty hoitamaan itse ihmisoikeustilannettaan ja sosiaaliturvaansa
sellaiseen kuntoon, ettei niiden kansalaisten tarvitse vaeltaa ympäri Eurooppaa kerjäämäs-
sä.

Sitä ihmettelen, miten tämän yksinkertaisen asian kuntoonsaaminen tässä eduskunnassa
on niin vaikeaa, ettei tätä useassakaan kaudessa pystytä hoitamaan järjestykseen. Se on ky-
4



Pöytäkirjan asiakohta PTK 99/2016 vp
seenalaista talon arvovallan kannalta. Niinpä kannatan lakialoitetta ja odotan sen etenevän
valmistelussa. Viranomaiset tarvitsevat meiltä keinoja puuttua järjestyshäiriöihin. Meidän
tehtävämme on heidän työnsä helpottaminen, ei sen vaikeuttaminen.

19.09 Vesa-Matti Saarakkala ps: Arvoisa herra puhemies! Tässä on käytetty erinomai-
sia puheenvuoroja, kaikki ovat olleet sellaisia. Olen kanssa sitä mieltä, että tämä aloite pi-
tää viedä maaliin, se pitää viedä tällä hallituskaudella, ja oikeastaan kysymys kuuluukin,
että miksi ei, kun kerran allekirjoittajia on kaikista hallituspuolueista mukana, aina ryhmä-
johtoa myöten, ainakin perussuomalaisista. Eli kyllä nyt on sitten toimenpiteiden aika.

Tähän liittyy myös se, että kun meillä on haasteita poliisin määrärahojen suhteen, niin
meillä täytyy tulla näitä turvallisuutta lisääviä toimenpiteitä, mikäli määrärahakehitys
näyttää siltä kuin nyt näyttää. Samoin meillä on sosiaali- ja terveydenhuollossa resurssipu-
laa, mutta me tiedämme, että kerjäläiset saavat terveydenhuoltopalveluita Suomessa ja
myös paperittomat saavat yleisvaarallisiin tartuntatauteihin palveluita. Nämä kerjäläiset
tuovat tänne tullessaan paitsi rikollisuutta myös näitä tartuntatauteja. Eli meillä on monen-
laisia ilmiöitä, mitä tästä kerjäläisyydestä ja kerjäämisestä seuraa. Kyllä nyt pitää arkijär-
jen astua kuvaan mukaan, ei pidä saivarrella millään kerjäämisoikeuksilla tässä asiassa,
kun me kyllä tunnistamme, mistä tässä ilmiössä on kyse, kuten esimerkiksi edustaja Hon-
gisto tämän hyvin tällä omalla hätkähdyttävällä esimerkillään kuvasi.

Eli kannatan lämpimästi tätä aloitetta ja odotan toimenpiteitä — ja vaadin niitä tältä hal-
litukselta. Ja ei voi olla niin, että... Vai onko niin, että tämä asia on ikään kuin jäänyt sinne
pöytälaatikkoon sen takia, että se on erityisesti perussuomalaisten ajama? Mielestäni nyt
perussuomalaisten pitää myös ryhmänä laittaa painetta hallituskumppaneille, (Puhemies
koputtaa) että tämä asia etenee.

19.11 Toimi Kankaanniemi ps: Arvoisa puhemies! Euroopan unioniin hyväksyttiin 2004
alkaen 10 jäsenmaata, mukana olivat Romania ja Bulgaria. Silloin kun näiden maiden liit-
tymissopimuksia käsiteltiin suuressa valiokunnassa ja sen työvaliokunnassa, olin siellä jä-
senenä. Edustaja Soini oli myös. Muistan, kun siellä pyysin, että kutsutaan kuultavaksi en-
tinen Ahvenanmaan kansanedustaja Gunnar Jansson. Hän oli silloin Euroopan neuvoston
ihmisoikeustarkkailija, ja hän tuli kertomaan, mikä on tilanne Bulgariassa ja Romaniassa
romaniväestön osalta. Se oli järkyttävää kuultavaa, ja silloin me asetuimme sille kannalle,
että sellaisia maita, jotka kohtelevat vähemmistöjään sillä tavalla kuin niissä maissa koh-
dellaan, ei missään tapauksessa voida eikä pidä ottaa Euroopan unioniin. No, näin kuiten-
kin tapahtui, että nämä maat otettiin mukaan. EU vain kauniisti halusi laajentua nopeasti
mutta täysin ohitti ihmisoikeuskysymykset. Näin sitten saatiin tämä ongelma käsiin.

Silloin emme ehkä osanneet arvioida, että kun vapaa liikkuvuus toteutuu, ne köyhät läh-
tevät sieltä kerjäämään tänne. Mutta näin kuitenkin sitten tapahtui, ja on tänä päivänä ää-
rettömän suuri häpeä Euroopan unionille, että sen alueella eurokansalaisina, EU-kansalai-
sina, on väestöryhmä, jota kohdellaan eläintäkin huonommin noissa maissa. Näin tapahtui.
Se, että nämä tulevat tänne kerjäämään, on sinänsä ymmärrettävää, mutta me emme sitä voi
hyväksyä. Ja tällä lakialoitteella pyritään siihen, (Puhemies koputtaa) että se saadaan py-
sähtymään.

Herra puhemies! Voin tulla jatkamaan pöntöstä — hetkinen.
5



Pöytäkirjan asiakohta PTK 99/2016 vp
Toinen varapuhemies Arto Satonen: Edustaja voi jatkaa puheenvuoroaan pöntöstä. (Pu-
huja siirtyi puhujakorokkeelle)

Arvoisa puhemies! Tällä lakialoitteella, kun toivon mukaan se tulee hyväksytyksi, voi-
daan lähettää selkeä viesti sekä Euroopan unionille että näille maille, jotka kohtelevat tätä
väestöryhmää niin huonosti kuin yhä tänä päivänä tapahtuu. Se on, niin kuin sanoin, häpeä
Euroopan unionille, joka puhuu ihmisoikeuksista, tasa-arvosta ja muista kauniista asioista.
Nämä eivät toteudu. Tämä viesti on tärkeä. Tähän liittyvät tietysti täällä jo muutoin esillä
olleet asiat, esimerkiksi se, että tämän kerjäläistoiminnan taustalla on rikollisuus, suuri ri-
kollisuus, kansainvälinen rikollisuus ja järjestöt. Ja on oletettavaa, että tätä kautta menee
varoja huumekauppaan, aseisiin, ehkä terrorismiin ja ihmiskauppaan — kaikkeen siihen,
mitä Euroopan unionin pitäisi periaatteittensa mukaisesti vastustaa. Siksi on tärkeää, että
todellakin Suomesta menee viesti, että emme voi tällaista hyväksyä. Tärkeää on se, että tä-
män romaniväestön asemaa siellä parannetaan, ja Euroopan unionin tulisikin kohdentaa
apurahoja tai avustuksia siihen toimintaan, jolla voidaan näin tehdä.

Palaan vielä tuohon ihmisoikeustarkkailija Gunnar Janssonin kertomukseen. Muistan
sen hyvin, kun hän kertoi, että noissa maissa romaniväestöllä ei ole asuinpaikkaa. Katso-
taan, että kun heillä ei ole kiinteää asuinpaikkaa välttämättä, niin he eivät ole ihmisiä, he ei-
vät saa sosiaaliturvatunnusta ja sitä kautta he ovat koko yhteiskunnan ulkopuolella. Ja Eu-
roopan unionin alueella saattaa edelleen olla satojatuhansia, ehkä miljoonia, ihmisiä, jotka
ovat näiden maiden kansalaisia, mutta heitä ei ole tunnustettu ihmisoikeuksien ja ihmisar-
von mukaisesti. Tällainen on tämä meidän Euroopan unionimme vielä 2016. On syytä näi-
tä asioita pitää esillä ja pyrkiä parantamaan tilannetta. Yksi tapa on se, että emme hyväksy
tätä kerjäämistä tässä muodossa kuin se nyt on. Ja tämähän koskee kaikkea kerjäämistä.

19.17 Sami Savio ps: Arvoisa puhemies! Edustaja Lehdon lakialoite kerjäämisen kieltä-
miseksi yleisellä paikalla on varsin kannatettava. Kerjääminen on aiheuttanut kasvavassa
määrin häiriötä viime vuosina, kuten tässä lakialoitteessakin todetaan. Kerjääminen on li-
säksi keskittynyt pääosin isoimpiin kaupunkeihin ja niiden keskustoihin, varsinkin Helsin-
kiin, mutta tältä valitettavalta ilmiöltä eivät ole säästyneet myöskään muut Suomen paik-
kakunnat.

Kerjäämiseen liittyy usein järjestäytynyttä rikollisuutta, jopa prostituutiota, mitä suoma-
laiset eivät tietenkään hyväksy. Tämä ongelmahan juontaa juurensa kerjäläisten lähtömais-
ta, ja edustaja Kankaanniemi pitikin äsken erinomaisen puheenvuoron näistä ongelmien
taustoista. Valitettavasti tilanne näyttää olevan usein se, että sinänsä hyvää tarkoittavat
suomalaiset antavat toisinaan muutaman euron kerjäläisille, joita kohtaan tuntevat — ai-
van ymmärrettävästi toki — säälin tunteita, mutta kuitenkin tämä johtaa suuressa mittakaa-
vassa tapahtuessaan yhä uusien kerjäläisten saapumiseen maahamme, onhan kerjäläistoi-
minnan ylläpitäminen erityisesti siitä hyötyvän taustaorganisaation etu. Kerjäämisen olles-
sa erityisen laajaa voi sitä vastoin esimerkiksi turismi kärsiä, eikä kerjääminen tietenkään
tee hyvää muillekaan elinkeinoille, tämä on aivan valitettava tosiasia. Kerjäämiseen liitty-
vää lainsäädäntöä on jo tiukennettu muualla Euroopassa, ja niin tulee tapahtua Suomessa-
kin.

Arvoisa puhemies! Tämä edustaja Lehdon ym. lakialoite on siis erittäin tähdellinen, ja
se tulee saada myös osaksi lainsäädäntöämme ja vieläpä mahdollisimman pian.
6



Pöytäkirjan asiakohta PTK 99/2016 vp
19.19 Rami Lehto ps: Arvoisa herra puhemies! Jos kerjäämisestä yleisellä paikalla lange-
tettaisiin sakkorangaistus, niin se voitaisiin kerätä myös Romaniassa. Jos henkilö poistuisi
maastamme sakkoa maksamatta, niin häneltä voidaan siellä kotimaassakin periä sakko jäl-
kikäteen. Suomi ja Romania ovat allekirjoittaneet EU:n sakkopuitesopimuksen, ja Suo-
messa annettu taloudellinen seuraamus voidaan lähettää täytäntöönpantavaksi toiseen jä-
senmaahan, ja täytäntöönpanomaa saa pitää tämän tuoton sitten itsellään. Ja kun tiedetään,
että Romaniassa on kerjääminen kiellettyä, niin luulisin, että Romanian valtiokin mieluus-
ti ottaisi siitä sakkomaksut itsellensä vastaan. Tämä varmasti vähentäisi romanialaisten
kerjäämistä täällä Suomessa, kun he tietäisivät, että kotimaassakin sitten olisi jälkiseuraa-
muksia.

19.20 Simon Elo ps: Arvoisa puhemies! Niin kuin tämän lakialoitteen perusteluissa tode-
taan, sisäministeriön mukaan viime vuosina kerjääminen on saanut yhä aggressiivisempia
piirteitä. Itse kukin meistä on saattanut erityisesti pääkaupunkiseudulla liikkuessaan tämän
myös huomata.

Lisäksi suurin osa rahoista menee järjestäytyneille rikollisjärjestöille, eli esimerkiksi
nuoremmat miehet käyttävät sitten näitä vanhempia naisia hyväkseen siltä osin, että pistä-
vät heidät täällä kerjäämään ja itse käyvät sitten keräämässä voitot. Tästäkin on näyttöä.

Lisäksi poliisin mukaan vuosittain epäillään tuhansista rikoksista näitä henkilöitä.
Kaikkein tärkein perustelu tässä nähdäkseni on se, että näiden maiden velvollisuus on

huolehtia omista kansalaisistaan, erityisesti kun kyseessä ovat EU:n jäsenmaat. Lainaan
tässä suhteessa Ben Zyskowiczia vuodelta 2010: "Suomessa tapahtuvista taskuvarkauksis-
ta aivan ylivoimainen osuus on ulkomaalaisten tekemiä, ja näin ollen joku voisi väittää,
että laki syrjii ulkomaalaisia." Koska niinhän tämän kerjäämisen kieltävän lain osalta usein
esitetään, että se syrjisi ulkomaalaisia, mutta tämä logiikka näin ollen ontuu. Lisäksi lai-
naan Ruotsin julkisen hallinnon vastaavaa ministeriä, sosialidemokraatti Ardalan Shekara-
bia: "Tavoitteena täytyy olla kerjäämisen eliminointi. Se ei ole ratkaisu köyhyyteen. Rat-
kaisu syrjintään ja syrjäytymiseen Romaniassa ja Bulgariassa ei ole, eikä koskaan tule ole-
maan, se, että meillä on kerjäläisiä Ruotsin kaduilla." Näin sosialidemokraattien ministeri
Ruotsissa elokuussa 2016.

Kyllä Euroopassa alkaa olla hyvin vahva konsensus sille, että tällainen kerjääminen pi-
tää saada kiellettyä julkisilla paikoilla järjestyslailla, ja siksi kannatan tätä lakialoitetta ja
toivon, että hallituspuolueet suhtautuisivat siihen myönteisesti.

19.22 Leena Meri ps: Arvoisa puhemies! Itse katselin tuota järjestyslakia, ja tosiaan on
— jos löysin oikein tämän lakialoitteen tarkoittaman pykälän — mahdollista puuttua vain
tähän häiritsevään kerjäämiseen, ja sehän tietysti edellyttäisi näyttöä, ja pitäisi olla
asianomaisia mukana ja asianomistajia mukana. Elikkä se menisi aika hankalaksi. Jos se
itse toiminta on jo siinä mielessä kiellettyä, niin viranomaistenkin on paljon helpompi sii-
hen puuttua.

On valitettavasti totta, että tässä on myös ihmiskaupan viitteitä juuri tästä syystä, mistä
edustaja Elokin puhui, eli sinne toiset ihmiset laitetaan sitten tekemään se kerjäämistyö ja
muut valitettavasti saavat sen rahan. Ja se ei todellakaan ole semmoinen arvo, jonka me hy-
väksyisimme täällä Suomessa.

Tässä edustaja Kankaanniemi toi hyvin tätä EU-tilannetta esille, ja olen itsekin hyvin hä-
milläni siitä, että ylipäätään meillä voi olla EU:ssa maita, joilta ei oikeastaan edellytetä juu-
7



Pöytäkirjan asiakohta PTK 99/2016 vp
ri mitään, ja me muut yritämme sitten olla tässä mukana kaikin tavoin, ja meitä uhataan
kaiken maailman seurantamenettelyillä. Romaniassa on ihmisoikeudet kuten myös — mai-
nitsen eläinrakkaana ihmisenä — eläinten oikeudet aivan surkeassa jamassa, ja en voi ym-
märtää, että EU on täysin kyvytön puuttumaan siihen. Kaikkea muuta nyherrystä siellä kyl-
lä aina saadaan aikaan satojen virkamiesten joukolla.

Olen iloinen, että allekirjoittajissa on perussuomalaisia ja keskustan ja kokoomuksen
edustajia, ja toivonkin siksi, että tämä tosiaan menisi eteenpäin.

Tässä oli useita esimerkkejä siitä kerjäämisestä. Tuossa joka aamu, kun tulee junalla,
myydään — en tiedä, keitä he ovat, jotka myyvät — jotakin lehtiä. En oikein tiedä, onko se
kerjäämistä vai myymistä, vai mitä se enää on.

Ja hyvä, että edustaja Hongisto toi esille sen, että tässähän ei haluta estää sitä, jos rahan-
keräämisluvalla kerää rahaa eri tarkoituksiin.

19.24 Ritva Elomaa ps: Arvoisa puhemies! On surullista ja ahdistavaakin nähdä ja tode-
ta, kuinka ihmisen pitää kerjätä elääkseen. Suomessa kerjäläisiä näkyy varsinkin kaupun-
geissa. He tulevat pääosin Romaniasta ja Bulgariasta. Esiripun takana on rikollisuutta, hy-
väksikäyttöä, kurjuutta, ja varsinkin Romaniassa, ja Bulgariassakin, vähemmistöjä ja myös
eläimiä kohdellaan ala-arvoisesti. Näitä ihmisiä haluaisi auttaa, mutta se ei onnistu ropoja
antamalla täällä Suomessa, vaan lähtömaan pitää ottaa vastuu ja kohdella kansalaisiaan ih-
misarvoisesti.

Jos kerjäläisten määrä lisääntyy entisestään, se tarkoittaa myös rikollisuuden lisäänty-
mistä, koska kerjäämisen ympärillä ja yhteydessä on enenevässä määrin väärinkäytöksiä.
Monet kansalaisemme pelkäävät kerjäämiseen liittyvää rikollisuutta. Siksi kannatan laki-
aloitetta, jota edustaja Lehto esitti.

19.25 Jari Ronkainen ps:  Arvoisa puhemies! Bulgaria ja Romania saavat vuosittain
EU:lta yli 2,4 miljardia euroa erilaisia alueellisia tukia. Mielestäni meillä on, niin kauan
kuin olemme EU:n jäseniä, täysi oikeus edellyttää näiltä mailta panostuksia ihmisoikeuk-
sien eteen, eivät ne voi jättää vastuuta kansastaan muiden maiden harteille.

Suomen on huolehdittava omien kansalaistensa arjen turvallisuudesta, ja kerjäämisen
kieltäminen julkisilla paikoilla on askel siihen suuntaan. Suurista kaupungeista kuulee uu-
tisia siitä, että ihmisille on väkisin tuputettu rihkamaa ja krääsää tai että vanhuksia on ryös-
tetty romanijoukkioiden toimesta. Syrjäseuduilla kerjäämisen verukkeella usein etsitään
helppoja kohteita ryöstettäväksi. Lappu kaulassa ovelta ovelle kiertävät romanit eivät var-
masti ole tulleet polkupyörällä esimerkiksi Romaniasta kotikuntaani Hollolaan, vaan taus-
talla on suurempaa organisoitua toimintaa.

Kerjäämisen kieltäminen antaa selvän signaalin, ettei tällainen peli Suomessa enää ve-
tele. Tällä hetkellä vallassa olevan erittäin loistavan hallituksen on aika toimia tämänkin
epäkohdan korjaamiseksi.

Toinen varapuhemies Arto Satonen: Vielä edustaja Lehto.

19.26 Rami Lehto ps: Arvoisa herra puhemies! Kiitän suuresti jokaista lakialoitteen alle-
kirjoittajaa ja kiitän myös täällä salissa lakialoitteen puolestapuhujia, sillä tänään olemme
täällä salissa kuulleet monia hyviä puheenvuoroja siitä, miksi lakia pitäisi saada vihdoin
muutettua. Ja toivotaan, että tällä vaalikaudella laki saadaan viimein voimaan.
8



Pöytäkirjan asiakohta PTK 99/2016 vp
Keskustelu päättyi.

Asia lähetettiin hallintovaliokuntaan.
9


