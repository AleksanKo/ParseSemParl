















































DEMD833.tmp.xml


Pöytäkirjan asiakohta PTK 47/2016 vp
Pöytäkirjan asiakohta 

PTK 47/2016 vp

Täysistunto

Tiistai 3.5.2016 klo 13.59—17.25

14. Hallituksen esitys eduskunnalle laiksi kehitysvammaisten erityishuollosta annetun lain 
muuttamisesta

Hallituksen esitys HE 96/2015 vp
Valiokunnan mietintö StVM 4/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 14. asia. Käsittelyn pohjana on sosiaali- ja terveysvaliokunnan mietintö StVM 4/
2016 vp. Nyt päätetään lakiehdotuksen sisällöstä.

Tämän esittelee valiokunnan puheenjohtaja, edustaja Haatainen, olkaa hyvä.

Keskustelu

17.10 Tuula Haatainen sd (esittelypuheenvuoro): Arvoisa rouva puhemies! Eduskunta
hyväksyi vammaisten henkilöiden oikeuksia koskevan YK:n yleissopimuksen maaliskuus-
sa 2015, ja silloin edellytettiin, että ennen yleissopimuksen ratifioinnin loppuunsaattamis-
ta pitää varmistaa, että sopimuksen 14 artiklan ratifioinnin edellytykset täyttyvät kansalli-
sessa lainsäädännössä.

Tässä hallituksen esityksessä ehdotetaan muutettavaksi kehitysvammaisten erityishuol-
losta annettua lakia siten, että nämä ratifioinnin edellytykset täyttyvät ja sitten lakiin lisät-
täisiin säädökset toimenpiteistä itsenäisen suoriutumisen ja itsemääräämisoikeuden tuke-
miseksi, rajoitustoimenpiteiden käytön vähentämisestä sekä rajoitustoimenpiteiden käy-
tölle asetettavista yleisistä edellytyksistä. Sosiaali- ja terveysvaliokunta pitää tämän vam-
maisyleissopimuksen ratifiointia tärkeänä vammaisten oikeuksien toteutumisen kannalta. 

Perustuslaissa turvattujen perusoikeuksien rajoittaminen edellyttää puolestaan riittävän
täsmällistä ja tarkkarajaista lainsäädäntöä. Voimassa olevassa kehitysvammalaissa on vain
yksi yleissäännös rajoitustoimenpiteiden käytöstä.

Nyt ehdotettujen muutosten johdosta vammaisiin kohdistuvat erilaiset rajoitustoimenpi-
teet saavat huomattavan suuren osuuden lain sisällöstä ja perustelusta. Samalla säätelystä
tulee tässä lainsäädännössä varsin yksityiskohtaista. Valiokunta korostaakin sitä lähtökoh-
taa, että ehdotetut toimenpiteet ovat kehitysvammaisten erityishuollossa viimesijaisia, siis
nämä rajoitustoimenpiteet, ja ovat käytettävissä vain silloin kun muut toimet eivät ole riit-
täviä ja vain välttämättömän ajan.

Valiokunta pitääkin välttämättömänä, että erityishuollossa jatkuvasti pyritään vähentä-
mään rajoitustoimenpiteiden tarvetta käyttämällä ja kehittämällä erilaisia ennaltaehkäise-
viä toimintatapoja ja edistämällä kehitysvammaisten mahdollisuuksia normaaliin elä-
mään. Myös henkilöstön osaamisen ja vuorovaikutustaitojen jatkuvalla kehittämisellä on
erittäin suuri merkitys hoidon ja huollon onnistumisen kannalta.
 Tarkistettu
4.0



Pöytäkirjan asiakohta PTK 47/2016 vp
Arvoisa puhemies! Valiokunta ehdottaa lakiehdotuksen hyväksymistä lähinnä perustus-
lakivaliokunnan lausunnosta johtuvin muutoksin. Valiokunnan käsityksen mukaan nämä
muutokset parantavat erityishuollossa olevien kehitysvammaisten henkilöiden oikeustur-
vaa ja saattavat Suomen lainsäädännön vammaisyleissopimuksen ratifioinnin edellyttä-
mälle tasolle.

Perustuslakivaliokunta antoi tästä hallituksen esityksestä lausunnon, jonka mukaan la-
kiehdotus voidaan käsitellä tavallisen lain säätämisjärjestyksessä, jos nämä valiokunnan
valtiosääntöoikeudelliset huomautukset otetaan asianmukaisesti huomioon. Perustuslaki-
valiokunta piti asian luonteen vuoksi välttämättömänä, että sosiaali- ja terveysvaliokunta
saattaa sääntelyn perustuslakivaliokunnan uudelleenarvioitavaksi, jos valiokunta päätyy
ehdottamaan lakiin uusia säädöksiä rajoitustoimenpiteiden käytöstä.

Sosiaali- ja terveysvaliokunta ehdotti mietintöluonnoksessaan perustuslakivaliokunnan
lausunnon johdosta hallituksen esityksen säännöksiä muutettavaksi. Mietintöluonnos si-
sälsi muun ohella laajat säännösehdotukset rajoitustoimenpiteistä. Tämän vuoksi sosiaali-
ja terveysvaliokunta pyysi perustuslakivaliokunnalta uutta lausuntoa mietintöluonnoksen
muutoksista tuohon hallituksen lakiehdotukseen. Perustuslakivaliokunnan mukaan lakieh-
dotus, siis tämä valiokunnan muutettu ehdotus, voidaan käsitellä tavallisen lain säätämis-
järjestyksessä, mutta se piti perusteltuna lakiehdotuksen täydentämistä. Sosiaali- ja ter-
veysvaliokunta on mietinnössään ottanut huomioon nämä perustuslakivaliokunnan lausun-
not ja täydentänyt lakiehdotusta ja sen perusteluja.

Arvoisa puhemies! Kehitysvammalakiin ehdotettujen muutosten tarkoituksena on nyt
tukea ja edistää erityishuollossa olevien henkilöiden itsemääräämisoikeutta ja itsenäistä
suoriutumista niin, että jokaisella erityishuollossa olevalla kehitysvammaisella henkilöllä
on mahdollisuus täysimääräiseen osallistumiseen yhteiskunnassa. Valiokunta toteaa, että
esityksen tavoitteiden toteutuminen edellyttää merkittävää panostamista lain toimeenpa-
noon ja erityisesti koulutukseen ja ohjaamiseen. Muutoksista on myös tiedotettava ymmär-
rettävässä muodossa palvelujen käyttäjille ja heidän läheisilleen. Valiokunta katsoo vam-
maisjärjestöjen tavoin, että itsemääräämisoikeuden vahvistaminen ja rajoitustoimenpitei-
den käytön vähentäminen liittyvät myös asenteisiin, toimintatapoihin ja palveluiden raken-
teisiin, joihin on välttämätöntä vaikuttaa.

Arvoisa puhemies! Kehitysvammalain säätelykokonaisuudesta muodostuu muun muas-
sa säädösten tarkkarajaisuuden ja täsmällisyysvaatimusten vuoksi yksityiskohtainen, mikä
voi vaikeuttaa sen soveltamista käytännössä.

Valiokunta pitääkin perustuslakivaliokunnan tavoin välttämättömänä, että lainsäädän-
nön käytännön toteutumista seurataan, ja ehdottaa asiasta seuraavaa lausumaa: "Eduskun-
ta edellyttää, että hallitus seuraa tarkoin lainsäädännön vaikutuksia kehitysvammaisten oi-
keuksien toteuttamiseen ja jatkaa itsemääräämisoikeutta koskevan säätelyn kehittämistä."

Tämä esitys muutoin valiokunnassa käsiteltiin yksimielisesti. — Kiitos.

17.15 Merja Mäkisalo-Ropponen sd: Arvoisa puhemies! Hyvä, että tämä lakiesitys on
lopultakin tässä vaiheessa ja voimme loppuunsaattaa vammaisten henkilöiden oikeuksia
koskevan YK:n yleissopimuksen ratifioinnin. Tämän lain tarkoituksena on tukea YK:n
yleissopimuksen hengen mukaisesti erityishuollossa olevien henkilöiden itsemääräämisoi-
keutta ja itsenäistä suoriutumista niin, että mahdollisuus täysimääräiseen osallistumiseen
yhteiskunnassa toteutuisi.
2



Pöytäkirjan asiakohta PTK 47/2016 vp
Mahdollisimman normaalin elämän turvaaminen kehitysvammaisille henkilöille tarkoi-
tetuissa asumispalveluyksiköissä ja laitoksissa vähentää tarvetta turvautua rajoitustoimen-
piteiden käyttöön. Itsemääräämisoikeuden toteutuminen edellyttää muutakin kuin laki-
muutoksia. Se edellyttää asenteiden ja toimintatapojen muuttamista. Jo nyt monessa pai-
kassa tämän lain henki toteutuu kiitettävästi, mutta valitettavasti on niitäkin hoitoyhteisö-
jä, joiden toiminnassa on paljon korjaamista.

Tämä laki antaa kehittämiselle ja muutoksille reunaehtoja. Yksi kehitettävä asia olisi
luopua puhumasta asumispalveluyksiköistä ja puhua mieluummin yhteisökodeista, koska
sanoilla on merkitystä. Mutta laki ei todellakaan yksin riitä, ja siksi sosiaali- ja terveysva-
liokunnan ponsiehdotus siitä, että lainsäädännön vaikutuksia kehitysvammaisten oikeuk-
sien toteutumiseen seurataan ja itsemääräämisoikeuden kehittämistä jatketaan, on erittäin
kannatettava.

Haluan tässä vielä nostaa esille myös perustuslakivaliokunnan lausunnon viimeisen
kappaleen, jossa sanotaan kaksi perustavanlaatuista asiaa. Ensinnäkin siellä sanotaan, että
"rajoitustoimenpiteitä voidaan käyttää vain laissa säädetyin edellytyksin" ja että "rajoitus-
toimenpiteitä ei saa käyttää minkään muun syyn vuoksi. Esimerkiksi henkilökunnan vähäi-
syys tai muiden vastaavien taloudellisten tai toiminnallisten edellytysten puuttuminen ei-
vät ole peruste käyttää rajoitustoimenpiteitä". Minusta on hyvä, että se on näin ponnek-
kaasti sanottu. Toiseksi perustuslakivaliokunta korostaa, että rajoitustoimenpiteiden käyt-
täminen on aina viimesijainen keino. Tässä lauseessa korostuu työntekijöiden ammattitai-
to. Ammattitaitoisilla työntekijöillä on työkalupakissaan laajemmat keinovalikoimat koh-
data kehitysvammaisia henkilöitä tasa-arvoisesti ja itsemääräämisoikeutta kunnioittaen.
Hoito- ja hoivatyössä ei voi työskennellä kuka tahansa, siellä tarvitaan ammattitaitoa ja
osaamista.

Nyt, kun tämä tärkeä lakiesitys on tässä vaiheessa, toivon, että myös muiden haavoittu-
vassa asemassa olevien kansalaisten itsemääräämisoikeutta edistävä lakiesitys valmistuisi
nopeasti. Olen itse Muistiliiton puheenjohtaja ja voin todeta, että muistisairautta sairasta-
vien henkilöiden itsemäärääminen on yhteiskunnassamme ja hoito- ja hoivakäytänteissä
vielä hyvin puutteellisesti toteutunut. Tässä tarvitaan lainsäädännön tukea, jotta saadaan
myöskin nämä hoitokulttuurit ja yhteiskunnan asenne muuttumaan siihen suuntaan, että
myös muistisairailla ihmisillä olisi itsemääräämisoikeutta.

Yleiskeskustelu päättyi.

Eduskunta hyväksyi hallituksen esitykseen HE 96/2015 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
3


