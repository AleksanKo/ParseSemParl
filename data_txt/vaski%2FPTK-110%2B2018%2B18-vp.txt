















































DEM973F.tmp.xml


Pöytäkirjan asiakohta PTK 110/2018 vp
Pöytäkirjan asiakohta 

PTK 110/2018 vp

Täysistunto

Keskiviikko 7.11.2018 klo 14.04—17.26

18. Lakialoite laiksi lasten kanssa työskentelevien rikostaustan selvittämisestä annetun lain 
2 ja 3 §:n muuttamisesta

Lakialoite LA 44/2018 vp Sami Savio ps ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 18. asia. Puhemiesneuvosto ehdottaa, että asia lähetetään työelämä- ja
tasa-arvovaliokuntaan.

Tämän asian yhteydessä sallitaan keskustelu myös päiväjärjestyksen 19. asiasta.

Keskustelu

17.02 Sami Savio ps (esittelypuheenvuoro): Arvoisa puhemies! Tämän lähetekeskuste-
lun aiheena on lakialoitteeni, jolla tähdätään lasten turvallisuuden parantamiseen esittä-
mällä lasten kanssa työskentelevien henkilöiden rikostaustan selvittämisestä annetun lain 2
ja 3 §:ien muuttamista.

Työnantajien on nykyisen lainsäädännön mukaan pyydettävä alaikäisten kanssa työs-
kenteleviä henkilöitä esittämään rikostaustaote työ- tai virkasuhteeseen ottamisen yhtey-
dessä. Tästä otteesta ilmenevät mahdolliset lapseen kohdistuneet rikokset, samoin esimer-
kiksi seksuaali-, väkivalta- ja huumausainerikokset. Valitettavasti lakia ei kuitenkaan ny-
kyisellään sovelleta niissä tehtävissä, jotka kestävät yhden vuoden aikana yhteensä enin-
tään kolme kuukautta. Tämä on paha epäkohta. Esimerkiksi päiväkoteihin joudutaan palk-
kaamaan lyhytaikaisia sijaisia, joiden rikostaustaa työnantajalla ei ole edes halutessaan oi-
keutta tarkastaa. Perussuomalaisten kansanedustaja Mika Niikko nosti aiemmin tänä
syksynä eduskunnan kyselytunnilla erittäin aiheellisesti esiin sen tosiasian, että Vantaan
kaupunki sai eduskunnan oikeusasiamieheltä nuhteet tarkastettuaan myös lyhytaikaisten
sijaisten rikostaustan eikä Vantaallakaan siten pystytä enää tältä osin tekemään näitä hyvin
tärkeitä tarkastuksia.

Arvoisa puhemies! Työnantajien lisäksi rikostaustan selvittämistä rajoittava kolmen
kuukauden sääntö on herättänyt aiheellista hämmennystä myös vanhempien keskuudessa.
Päiväkodeissa tehtävän työn lisäksi monessa muussakin lasten parissa tehtävässä työssä
kohdataan usein toistuvasti tilanteita, joissa työsuhde kestää korkeintaan muutaman päi-
vän tai viikon. Luonnollisesti rikostausta olisi syytä selvittää myös näissä tapauksissa, mut-
ta laki ei tosiaan sitä mahdollista. Myös työministeri Jari Lindström on todennut aiemmin
tänä syksynä tekemääni kirjalliseen kysymykseen antamassaan vastauksessa, että työ-
markkinoiden muuttuminen ja sijaisjärjestelyjen tarpeen lisääntyminen nykylain vuonna
2003 tapahtuneen voimaantulon jälkeen tulee ottaa huomioon tätä lainsäädäntöä ja sen
muutostarpeita arvioitaessa. Myös lapsiasiainvaltuutettu Tuomas Kurttila pitää ymmärret-
 Tarkistettu
4.0



Pöytäkirjan asiakohta PTK 110/2018 vp
tävästi lain nykytilaa hyvin ongelmallisena ja katsoo sen edellyttävän korjausta. Kurttila on
myös todennut, että rikostaustaote tulisi vaatia jo ennakoivasti sijaisrekistereihin kirjautu-
vilta työnhakijoilta. Lapsiasiainvaltuutetun näkemykset ovat täysin perusteltuja, ja laki
vaatiikin pikaista korjausta.

Arvoisa puhemies! Alaikäisten turvallisuuden vahvistaminen kuuluu lainsäätäjän kes-
keisiin velvollisuuksiin. Käsittelyssä olevassa lakialoitteessa esitetään myös lyhytaikaises-
ti lasten parissa töitä tekevien henkilöiden rikostaustan selvittämistä poistamalla lain 2 §:n
3 momentista rikostaustan tarkastusta rajoittava kolmen kuukauden aikaraja työsuhteen
kestolle. Lisäksi tässä lakialoitteessa velvoitettaisiin työnantajaa pyytämän työntekijältä ri-
kostaustaote jo mahdolliseen sijaisrekisteriin rekisteröitymisen yhteydessä, ja tätä varten
lain 3 §:ään lisättäisiin uusi, 4 momentti. Sen myötä sijaisrekisteriä käyttävän työnantajan
tulee pyytää työnhakijalta nähtäväksi rikostaustaote ilman tarpeetonta viivästystä sijaisre-
kisteriin rekisteröitymisen yhteydessä. Tämä lisäys on tarpeen, koska työnantajilla on käy-
tössään hyvin vähän aikaa etsiä sijaisia esimerkiksi sairaustapauksissa. Hakijoiden mah-
dollisen rikostaustan pitäisi näissä tilanteissa olla tiedossa jo hyvissä ajoin etukäteen, var-
sinkin kun otetaan huomioon rikostaustaotteen seitsemän työpäivän käsittelyaika Oikeus-
rekisterikeskuksessa.

Arvoisa puhemies! Perussuomalaiset vaativat mainittujen muutosten kirjaamista lakiin
viipymättä vielä tällä vaalikaudella. Ehdottamamme lainmuutokset kohentaisivat lasten
turvallisuutta, tarjoaisivat vanhemmille mielenrauhaa sekä helpottaisivat työnantajien ja il-
man rikollista taustaa työtä hakevien henkilöiden asemaa.

Arvoisa puhemies! Asian etenemisestä lakiin saakka on onneksi olemassa myös konk-
reettisia toiveita. Perussuomalaiset tiedustelivat 18. lokakuuta eduskunnan kyselytunnilla
oikeusministeri Häkkäseltä, onko hän valmis edistämään lasten kanssa työskentelevien ri-
kostaustan selvittämistä. Ministeri Häkkänen lupasi paneutua asiaan oikeusministeriön vir-
kamiesten avustuksella ja ryhtyä tarvittaessa ripeisiin toimenpiteisiin. Toivon todellakin,
että oikeusministeri Häkkänen muistaa eduskunnan edessä antamansa lupauksen ja ryhtyy
konkreettisiin toimiin. On nimittäin kyse erittäin tärkeästä asiasta, suomalaislasten turval-
lisuudesta.

17.08 Mia Laiho kok: Arvoisa puhemies! Lasten turvallisuudesta ei saa tinkiä, ja tämä
lasten kanssa työskentelevien rikostaustan selvittäminen on ensiarvoisen tärkeää kaikilta
työntekijöiltä, olivat ne työsuhteet sitten lyhytaikaisia tai pidempiaikaisia. Olenkin tehnyt
tästä viime keväänä kirjallisen kysymyksen ja tästä samasta asiasta lakialoitteen, johon mi-
nisteri Häkkänen tosiaan kyselytunnilla 18.10. myöskin viittasi ja lupasi paneutua tähän
tärkeään asiaan.

17.09 Laura Huhtasaari ps: Arvoisa puhemies! En kyllä itse henkilökohtaisesti tiedä,
mikä voisi olla tärkeämpi asia kuin lasten turvallisuus. Mikä muu on päättäjille kaikkein ar-
vokkain asia kuin se, että viattomien lasten turvallisuus taataan? Se pitää taata lainsäädän-
nöllä. Tämä on halpa ennaltaehkäisy.

Valitettavasti ihmiset, joilla on taipumus sekaantua lapsiin, hakeutuvat aloille, missä on
paljon lapsia. He tuntevat lain ja tietävät porsaanreiät siellä. Meillä ei ole varaa ottaa täl-
laisia riskejä. Kysymys on pienten lasten koskemattomuudesta ja heidän koko elämästään. 

Tässä lakialoitteessa halutaan muutosta lasten kanssa työskentelevien rikostaustan sel-
vittämiseen. Olin itse tekemässä tästä lakialoitetta, ja sitä vähän jo eduskuntaryhmässä
2



Pöytäkirjan asiakohta PTK 110/2018 vp
pyörittelinkin. Mutta sitten Sami Savio, koska kaikki perussuomalaiset ovat kiinnostuneita
lasten turvallisuudesta, oli jo pidemmällä, joten ajattelin, että allekirjoitan tietysti tämän
aloitteen. Meillä kaikki perussuomalaiset ovat kiinnostuneita tästä laista. Tässä laissa ni-
menomaan halutaan tarttua siihen, koska päiväkodit joutuvat palkkaamaan niitä lyhytai-
kaisia sijaisia, joiden rikostaustaa työnantajalla ei ole oikeus tarkistaa, jos sijaisuudet ovat
alle kolmen kuukauden mittaisia. Pitää olla oikeus tarkistaa, pitää olla velvollisuus tarkis-
taa.

Toinen asia on se, minkä edustaja Savio jo sanoikin, että lapsiasiainvaltuutettu Tuomas
Kurttila näkee hyvin ongelmallisena sen, että sijaisrekistereissä ei jo ennakoivasti ole tätä
rikostaustaotetta. Tämä on halpa ennaltaehkäisy. Tämä parantaa totisesti lasten turvalli-
suutta. Lasten koskemattomuuden ja turvallisuuden tulee olla tässä salissa ykkösprioriteet-
ti.

17.11 Ritva Elomaa ps: Arvoisa puhemies! Tällä hetkellä laki lasten kanssa työskentele-
vien rikostaustan selvittämisestä velvoittaa työnantajaa pyytämään alaikäisten parissa
työskenteleviltä henkilöiltä nähtäväksi rikostaustaotteen työ- tai virkasuhteeseen ottami-
sen yhteydessä. Otteessa näkyvät mahdolliset lapseen kohdistuneet rikokset sekä muun
muassa seksuaali-, väkivalta- ja huumausainerikokset. Tällä hetkellä tämän lain soveltami-
nen on puutteellista, koska sitä ei sovelleta pesteihin, jotka kestävät vuoden aikana enin-
tään kolme kuukautta. Käytännössä tämä tarkoittaa valitettavasti mustaa aukkoa häiriinty-
neille henkilöille päästä työn kautta lasten lähettyville.

Arvoisa puhemies ja hyvät kollegat! Laissa on siis musta aukko nyt. Nykylain tarkoitus-
han on estää juuri epäilyttävän taustan omaavien henkilöiden työskenteleminen lasten pa-
rissa, mutta käytännössä osa porukasta menee ja tulee ilman mitään selvityksiä. On päivän-
selvää, että tähän tarvitaan muutos.

Tämä rikostaustan selvittämistä rajoittava kolmen kuukauden sääntö on herättänyt aika
ajoin kummastelua erityisesti vanhempien keskuudessa. Kentällä tilanne on se, että päivä-
kodit joutuvat usein turvautumaan lyhytaikaisiin sijaisiin, joiden rikostaustaa heillä ei ole
oikeus tarkistaa. Vastaavia tilanteita ilmenee myös monissa muissa työpaikoissa, joissa
toimitaan alaikäisten parissa. Tilanne on ongelmallinen myös lapsiasiainvaltuutettu Tuo-
mas Kurttilan mukaan. Hallituksen olisi nyt kuunneltava huolestuneiden vanhempien ja
asiantuntijoiden ääntä ja korjattava ongelma. Nykyinen käytäntö on riski alaikäisten tur-
vallisuudelle.

Annan sataprosenttisen tukeni edustaja Savion hyvälle lakialoitteelle, jossa ehdotetaan
rikostaustan tarkistamisen edellyttämistä myös lyhytaikaisesti lasten kanssa työskentele-
viltä henkilöiltä. Kuten edustaja Huhtasaari jo edellä mainitsi, lasten turvallisuuden takaa-
minen on todella kaikille perussuomalaisille todella tärkeää myös lain muodossa. Eli vielä
kerran: kannatan siis edustaja Savion lakialoitetta. — Kiitos.

17.14 Hannu Hoskonen kesk: Arvoisa herra puhemies! Edustaja Savio ja muut tämän la-
kialoitteen allekirjoittaneet edustajat ovat tehneet aivan erinomaista työtä. Tämän päivän
maailmassa, ikävä kyllä, on tällaisia todella surullisia tapauksia, että lapsia on käytetty hy-
väksi, ja ikävä kyllä niitä on tapahtunut myös esimerkiksi päiväkodeissa ja muissa vastaa-
vissa paikoissa. Tämä lakialoite, minkä edustajat ovat tehneet, on aivan erinomainen, ja ih-
mettelen, että tämmöinen porsaanreikä lainsäädäntöön on yleensä jäänyt.
3



Pöytäkirjan asiakohta PTK 110/2018 vp
Lastensuojelusta tässä maassa puhutaan aivan liian vähän. Pienet lapset pitää suojata täl-
tä pahalta maailmalta kaikin käytettävissä olevin järkevin keinoin ja niin, että esimerkiksi
lasten parissa työskentelevät henkilöt todella joutuvat mukautumaan ihan alusta asti sii-
hen, että heillä on puhtaat paperit, kun lastenhoitoalalle lähtevät. Niinhän me vaadimme
esimerkiksi monessa muussa ammatissa, että pitää olla sertifikaatit ja opinnäytteet kunnos-
sa, ja meillä on sairaanhoitajista ja lähihoitajista ynnä muista selvät rekisterit, että he ovat
sen tehtävän tasalla, minkä ovat vastaanottaneet, ja koulutus on hyvä. Myös lastenhoito-
alalla pitää päästä tällaiseen sopimukseen, pitää olla semmoista lainsäädäntöä, jossa jokai-
selta sillä alalla työskentelevältä vaaditaan nämä asianmukaiset otteet, että henkilöllä ei ole
menneisyydessä mitään ikävää, mikä voisi vaarantaa lapsen hyvinvoinnin.

Kannatan lämpimästi edustajien tekemää lakialoitetta ja kiitän siitä antaumuksesta, mil-
lä edustaja Savio ja muut ovat tähän lakialoitteeseen paneutuneet.

17.16 Ulla Parviainen kesk: Arvoisa puhemies! Lasten suojelu on tietenkin ykkösasia, ja
täytyy todeta, että omalla virka-ajallani ennen vuotta 2015 tämä ehdotettu kuvio oli kyllä
ihan arkea. Eli kun sijaista syksyllä hankki ja sitten pohdittiin, millainen hänen tuleva vuo-
tensa on, niin kun toi tietoon tämän, että kolmen kuukauden kuluttua tarvitsee ote esittää,
niin he ehdottivat yleensä ottaen, että voinko hankkia jo nyt. Silloin oli hyvä merkitä sijais-
rekisteriin, että ote on esitetty. Eli ei silloin tiennyt, että tämä ei ole kenties ihan hyväksyt-
tävä menettely, mutta tämä sopi yleensä ottaen näille sijaisille.

Mutta tässä yhteydessä toisin myöskin tämän huolen vapaaehtoistoimijoitten otetilauk-
sien vähäisyydestä. Eli nythän on seuroissa toimivilta mahdollisuus saada lupa näihin ote-
tilauksiin, ja minusta se on vähäinen määrä, jos edellisenä vuonna vain noin 4 500 kappa-
letta on tätä varten esitetty. Eli meillä pitäisi tiedottaa ja kannustaa näitä vapaaehtoistoimi-
jajärjestöjä siihen, että ihan säännöllisesti kysyttäisiin urheiluseuroissa ja muissa lasten
kanssa toimivilta — että tämmöinen mahdollisuus on olemassa — ja saataisiin kitkettyä
tätä ikävää ilmiötä sitten pois yhteiskunnasta.

17.18 Sami Savio ps: Arvoisa puhemies! Haluan tässä lyhyesti vielä omalta osaltani kiit-
tää tämän lakialoitteemme puolesta esitettyjä ja pidettyjä kannatuspuheenvuoroja, joissa
kaikissa korostettiin aivan oikein lasten turvallisuuden tärkeyttä ja vaadittiin lainsäätäjää
ryhtymään pikaisiin toimiin asian korjaamiseksi. Lainsäädäntöähän täällä eduskunnassa
tehdään, me kansanedustajat olemme siitä viime kädessä vastuussa.

Kuten myös esittelypuheenvuorossani totesin, perussuomalaiset tervehtivät suurella
ilolla oikeusministeri Häkkäsen lokakuun kyselytunnilla esittämää myönteistä suhtautu-
mista ja suurella vakavuudella tapahtuvaa suhtautumista tähän aiheeseen. Hänhän lupasi
selvittää asiaa ministeriönsä virkamiesten kanssa.

Ja toivottavaa tosiaankin on se, että nämä tarvittavat lakimuutokset näkevät päivänva-
lon mahdollisimman pikaisesti, mielellään tämän vaalikauden loppuun mennessä, miksei-
vät jo aiemminkin, tämän vuoden puolella. Jos tahtoa on, niin mahdollisuuksia ripeään
etenemiseen varmasti on.

Keskustelu päättyi.

Asia lähetettiin työelämä- ja tasa-arvovaliokuntaan.
4


