















































DEMAC82.tmp.xml


Pöytäkirjan asiakohta PTK 55/2018 vp
Pöytäkirjan asiakohta 

PTK 55/2018 vp

Täysistunto

Torstai 24.5.2018 klo 16.02—19.12

2.1. Suullinen kysymys sote-uudistuksen kustannusvaikutuksista (Antti Rinne sd)
Suullinen kysymys SKT 75/2018 vp

Suullinen kyselytunti

Toinen varapuhemies Tuula Haatainen: Edustaja Rinne, sosialidemokraattinen edus-
kuntaryhmä.

Keskustelu

16.02 Antti Rinne sd: Arvoisa puhemies! Pääministeri Sipilä, viimeistään nyt on käynyt
selväksi, että hallituksen sote-uudistuksella ei tule hallituksen kuvittelemia säästöjä, päin-
vastoin lisää kustannuksia.

Meillä on monella sektorilla tarve vahvistaa ja kehittää ihmisten palveluita. Siitä huoli-
matta maan hallitus valtiovarainministeri Petteri Orpon suulla sanoo, että kustannuksia tul-
laan leikkaamaan pakolla nykytasosta. Tämä tarkoittaa siis sitä, että palvelujen saatavuus
ja laatu heikkenevät, asiakasmaksut nousevat tai sitten korotetaan merkittävästi veroja.

Kysynkin nyt teiltä, pääministeri Sipilä: milloin teille on selvinnyt se, että hallituksen
sote-uudistus on muuttunut jättimäiseksi leikkaustoimenpiteeksi, jossa suomalaisten sosi-
aali- ja terveyspalveluita joudutaan heikentämään ja toimipaikkaverkostoa karsitaan?

16.03 Pääministeri Juha Sipilä (vastauspuheenvuoro): Arvoisa rouva puhemies! Tämä
uudistus tulee hillitsemään kustannusten kasvua [Vasemmalta: Miten?] seuraavan kymme-
nen vuoden aikana noin 3 miljardia euroa. Jos emme tee mitään, niin kustannukset tulevat
kasvamaan nykyisestä noin 18,5 miljardista noin 24 miljardiin saakka.

Mutta kun teemme tämän uudistuksen nyt rauhassa, [Vasemmalta: Rauhassa?] keski-
tymme siihen, että toimeenpanoon jää riittävästi aikaa, niin täällä on täydet mahdollisuu-
det saavuttaa suurempikin kustannusten hillintä kuin tuo 3 miljardia euroa. Meillä on pal-
jon näyttöä esimerkiksi Pohjois-Karjalassa, jossa käytännössä toimitaan jo tämän mallin
mukaisesti — 6 prosentin säästö verrattuna keskimääräisiin kuntien käyttämiin sosiaali- ja
terveydenhuollon menoihin. Jo pelkästään tämä esimerkki rohkaisee [Puhemies: Aika!]
siihen, että on täydet mahdollisuudet, kun toimeenpano tehdään huolella. 

Toinen varapuhemies Tuula Haatainen: Pyydän niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan. 

16.04 Antti Rinne sd (vastauspuheenvuoro): Arvoisa puhemies! Pääministeri Sipilä, nyt
on kyllä pakko todeta, että te puhutte vastoin parempaa tietoanne. Te puhutte vastoin fak-
toja ja asiantuntijoiden näkemyksiä.
 Tarkistettu
4.3



Pöytäkirjan asiakohta PTK 55/2018 vp
Sote-uudistus on kääntymässä tarkoitustaan vastaan. Terveyserojen kaventuminen on
kääntymässä eriarvoisuuden lisääntymiseksi. Teidän sote-mallinne vuoksi palveluita tul-
laan leikkaamaan, asiakasmaksuja tullaan korottamaan ja veroja tullaan kiristämään.

Arvoisa pääministeri, teidän sote-mallinne on huojuvalla pohjalla ja vaarantamassa suo-
malaisten palvelut. Eikö nyt olisi aika keskittyä varsinaiseen asiaan poliittisten lehmän-
kauppojen sijasta? Nyt tarvitaan kykyä ymmärtää tavallisten suomalaisten parasta ja uskoa
asiantuntijoihin.

Pääministeri Sipilä, kun esitän teille, että otamme riittävästi aikaa teidän mallinne on-
gelmien korjaamiseksi, tartutteko tähän?

16.05 Pääministeri Juha Sipilä (vastauspuheenvuoro): Arvoisa rouva puhemies! Useat
asiantuntijat ovat käyneet läpi nämä kustannusten hillinnän tavoitteet, ja keskeinen viesti
on se, että kun keskitymme ja teemme toimeenpanon kunnolla, niin tämä laki antaa hyvän
pohjan sille, että kustannuksia saadaan hillittyä noin 3 miljardin edestä. 

Sosiaali- ja terveysministeriö ja valtiovarainministeriö tekivät yhteisen vastineen
StV:lle eilen, ja tässä vastineessa tulevat hyvin selville kaikki yksityiskohdat ja kaikki huo-
let, mitä eduskunta on prosessin aikana esittänyt, vastauksena niihin kysymyksiin, mitä nyt
epäilette. Nyt on tärkeintä se, että me rauhassa viemme tämän uudistuksen maaliin ja var-
mistamme sen, että jokaisessa maakunnassa sitä valtavaa työtä, mitä maakunnissa jo tällä
hetkellä tehdään, tuemme kaikin tavoin sillä tavalla, että saamme tehtyä huolellisen toi-
meenpanon [Puhemies koputtaa] ja sen pohjalta saavutamme myöskin tuon kustannusten
hillinnän.

16.07 Timo Harakka sd (vastauspuheenvuoro): Arvoisa puhemies! Miksi valtiovarain-
ministeriö tekee nyt vasta ne laskelmat eikä tehnyt niitä silloin, kun me valtiovarainvalio-
kunnassa niitä kuukausikaupalla pyysimme? Tosiasia on, että ministeriöltä tuli niin höttöi-
siä lukuja, että valtiovarainvaliokunta ei suostunut hallituspuolueiden enemmistölläkään
ottamaan niitä lausuntoonsa. [Ben Zyskowicz: Väärä väite!]

Miksi sotesta ei tehty asiallista vaikutusarviota? Syynä on poliittinen ohjaus. Kun ensin
keskusta sai maakuntamallin ja kokoomus markkinamallin, niin se oli lukittu jo ennalta. Se
piti valmistella, maksoi mitä maksoi. Ja sehän maksaa.

Totuuden hetki on nyt, ja se on karumpi kuin uskottekaan. Valtiovarainvaliokunta kuun-
teli sataa asiantuntijaa — sataa asiantuntijaa — ja lopputulos on seuraava: sote-uudistus ai-
heuttaa varmemmin 3 miljardin euron lisäkustannukset kuin 3 miljardin säästöt. Tilanne ei
siis ole epävarma — varmemmin 3 miljardin kustannukset kuin säästöt. Eduskunnan on
hyvä olla tästä tietoinen, että yksin valtiontaloudellisista syistä sote on syytä hylätä.

Esitättekö vihdoinkin sellaisen [Puhemies: Aika!] mallin, johon Suomen valtiolla olisi
varaa, ja [Puhemies koputtaa] luovutte tästä markkinoiden avaamisesta, joka aiheuttaa kus-
tannuksia?

16.08 Pääministeri Juha Sipilä (vastauspuheenvuoro): Arvoisa rouva puhemies! Mihin-
kähän lausuntoon tuo mahtaa perustua? [Timo Harakka: Sataan lausuntoon!] — Ei varmas-
ti sataan lausuntoon perustu. — Näitten lausuntojen yhteenvetona voisi todeta sen, että va-
linnanvapausosuuden avulla saamme jonot lyhennettyä ja merkittävästi lisättyä terveys- ja
sosiaalipalvelujen tasa-arvoa. Ja sitten tällä uudistuksen kokonaisuudella, jossa nykyisestä
noin 300 toimijasta siirrytään 18 toimijaan, saamme kaikki hyvät käytännöt paremmin
2



Pöytäkirjan asiakohta PTK 55/2018 vp
käyttöön, joten se on ihan selvä asia, että tämän uudistuksen säästöpotentiaali [Timo Ha-
rakka: Potentiaali!] suhteessa siihen, jos emme tee mitään, on reilusti yli 3 miljardia. Meil-
lä on useita kokeiluja, joitten perusteella tämä voidaan myöskin todentaa. Pohjois-Karjala
oli yksi hyvä esimerkki siitä. [Timo Harakka: Sellaista ei enää voi tehdä!] Ja nyt meidän pi-
tää vain uskaltaa mennä eteenpäin ja poistua tästä omasta kuplastamme täällä. Maakunnis-
sa tehdään jo kovasti töitä sen eteen, [Puhemies: Aika!] että toimeenpano pystytään teke-
mään kunnolla.

16.09 Ville Vähämäki ps (vastauspuheenvuoro): Puhemies! Siis sotessahan on kolme
päätavoitetta: laaja valinnanvapaus, laadukkaat palvelut ja katkeamattomat hoitoketjut
sekä kustannusten alentaminen. Jos nyt näistä vain kaksi voi toteutua — itse asiassa vain
kaksi voi toteutua — ja jos toteutetaan laaja valinnanvapaus ja laadukkaat palvelut, se tah-
too sanoa sitä, että valtio joutuu velkaantumaan. Nyt sitten, jos me haluamme todellakin to-
teuttaa sen menojen kasvun hillinnän, me voimme valita vain laajan valinnanvapauden tai
laadukkaitten palveluitten väliltä. Emmekö siis voisi valita sitä laadukkaitten palveluitten
toteuttamista ja katkeamattomia hoitoketjuja ja edetä valinnanvapaudessa suppealla mal-
lilla kokeiluitten, pilottien ja tutkitun tiedon pohjalta ja emmekö voisi siis hylätä tätä laajaa
valinnanvapauskokeilua?

16.10 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Vähämäen listaus uudistuksen tavoitteista sisälsi juuri niitä monia
asioita, joihin koemme kyllä koko eduskunnan isossa kuvassa sitoutuneen. Valinnanva-
paudessa on kysymys valinnanmahdollisuudesta ja monituottajuuden lisäämisestä, siitä,
että laatu asettuu parempaan keskiöön palveluiden tuotannossa. Ja mitä tulee listauksenne
siihen kohtaan, että voisiko valita ikään kuin laadukkaammat palvelut ilman valinnanva-
pautta: Oma arvioni on se, nykytilaan pohjautuen, että tällä hetkellä meidän nykyjärjestel-
mässämme ei ole erityisen paljon sellaisia kannustimia, jotka houkuttelisivat tai suoras-
taan pakottaisivat julkisesti rahoitetut palvelut asettamaan ihmisen tarpeet, palveluohjauk-
sen ja hoitoketjut suoraan keskiöön ja ytimeen, vaan pikemminkin järjestelmämme perus-
tuu pois lähettämiseen ja laskun lähettämiseen seuraavalle. Tämä muutos asettuu toisenlai-
seen [Puhemies koputtaa] maisemaan, kun laadusta on kilpailemassa useampi tuottaja.

16.11 Touko Aalto vihr (vastauspuheenvuoro): Arvoisa puhemies! Ensinnäkin tahdon
todeta, että demokratia ja oikeusvaltio eivät ole mitään hölynpölyä, ja toivon, että päämi-
nisteri voi tässä ja nyt todeta, että maakuntavaalit tullaan siirtämään.

Toiseksi tahdon kysyä pääministeriltä: mihin lukuihin ja mihin konkreettisiin keinoihin
perustatte soten kustannuslaskelmat? Tähän kysymykseen ette ole pystynyt missään vai-
heessa vastaamaan, ja ainoa yritys vastata tähän kysymykseen oli valtiovarainministeriön
ykkösvirkahenkilön muistio, jonka hattaranumeroissa menevät tavoitteet ja keinot täysin
sekaisin. Jos hallitus tai valtiovarainministeriö ei osaa sanoa soten kustannusvaikutuksista
mitään konkreettista, kysyn pääministeriltä, miten te voitte pyytää eduskunnalta avointa
sote-šekkiä.

16.12 Pääministeri Juha Sipilä (vastauspuheenvuoro): Arvoisa rouva puhemies! Tässä
maakuntien järjestämislaissa, joka annettiin eduskunnalle yli vuosi sitten, on esitetty pe-
3



Pöytäkirjan asiakohta PTK 55/2018 vp
rustelut 3 miljardin säästöille ja se, mistä ne koostuvat, ja tämä ei ole muuttunut matkan
varrella yhtään mihinkään.

Kysyitte myöskin vaikutusarvioista. Vaikutusarvioita on esitetty tuossa yhteydessä yli
sata sivua. Myöskin vaikutusarviot on tehty erittäin huolella.

Ja mitä tulee maakuntavaalien ajankohtaan: nyt on kaikkein tärkeintä se, että täällä edus-
kunnassa teemme huolellisesti sisällön valmiiksi ja eduskunnan päätöksen sote-uudistuk-
sesta valmiiksi ja sen jälkeen arvioimme tasapainossa sen, että meillä on riittävästi aikaa
vaaleihin valmistautumiseen ja maakunnilla riittävästi aikaa toimeenpanoon. Mutta järjes-
tys on se: ensin sisältö, ja vaalien ajankohta on kyllä enemmän sitten tekniikkaa, siihen saa-
daan riittävä valmistautumisaika.

16.13 Antti Lindtman sd (vastauspuheenvuoro): Arvoisa puhemies! Tässä on nyt todella
vakavista asioista kysymys. Kyse on kaikille suomalaisille tärkeistä sosiaali- ja terveyspal-
veluista. Ja kun pääministeri puhui, että meidän ei pitäisi elää kuplassa, niin jään kysy-
mään, missä kuplassa pääministeri on elänyt viimeisen viikon ajan, kun lainsäädännön ar-
viointineuvosto totesi yksiselitteisesti, että ei pysty arvioimaan edes sitä, mitkä ovat tämän
uudistuksen vaikutukset niihin säästöihin, mikä on lukujen etumerkki, onko plussaa vai
miinusta, ja iso osa asiantuntijoista on sitä mieltä, että sen sijaan, että tästä tulisi 3 miljardia
säästöä, tästä tulee jopa 3 miljardia kustannuksia.

Ja mitä tämä tarkoittaa nyt esitetyssä muodossa? Te kuitenkin pidätte kiinni tästä rahoi-
tuslain 6 §:stä, että riippumatta siitä, tuleeko säästöä, te leikkaatte rahoitusta — niin pal-
jon, että se vastaa kaikkien Suomen terveyskeskusten toimintaa ja vanhustenhuoltoa yhte-
nä vuonna yhteensä. Niin isot leikkaukset on tiedossa, [Puhemies koputtaa] jos nämä asian-
tuntija-arviot toteutuvat [Puhemies: Aika!] ja te viette tämän. Kuinka kauan aiotte, päämi-
nisteri, pitää kiinni tästä virheestä?

16.14 Pääministeri Juha Sipilä (vastauspuheenvuoro): Arvoisa rouva puhemies! Ensin-
näkin on syytä todeta se, että tässä hallituksen pohjaesityksessäkin kustannusten arvioi-
daan kasvavan, siis reaalisesti kasvavan, 2 miljardilla eurolla 10 vuoden aikana. Siis me
emme leikkaa vaan hillitsemme kustannusten kasvua. Tästä tässä on kysymys.

Ja kaikissa asiantuntija-arvioissa lähdetään siitä, että tähän liittyy riskejä. Kaikkien näin
isojen uudistusten toimeenpanoon liittyy aina riskejä, jos toimeenpanoa ei tehdä kunnolla,
ja me emme millään lailla pysty näitä riskejä estämään, vaan meidän pitää huolehtia, että
toimeenpano tehdään huolellisesti ja kunnolla ja annetaan siihen tarpeeksi aikaa. Se on
ihan selvä asia, että kustannusten hillintään on riittävästi potentiaalia, riittävästi mahdolli-
suuksia, kun vain annetaan toimeenpanolle riittävä tuki täältä eduskunnasta.

16.16 Hanna Sarkkinen vas (vastauspuheenvuoro): Arvoisa puhemies! Mikään asian-
tuntijoiden lausunnoissa ei viittaa siihen, että hallituksen tavoittelema 3 miljardin euron
kustannusten hillintätavoite voisi toteutua, ainakaan ilman, että leikataan palveluita, supis-
tetaan palveluverkkoa tai nostetaan asiakasmaksuja, eikä hallitus ole kyennyt uskottavasti
näyttämään toteen, miten säästöjä voitaisiin saavuttaa, sillä palveluiden integraatio ei tässä
hallituksen mallissa tule toteutumaan. 

Täällä viitattiin Eksote-malliin. Siellä kustannustehokkuus perustuu palveluiden inte-
graatioon, mutta hallituksen mallin myötä tämäkin integraatio joudutaan purkamaan, kos-
ka joudutaan ottamaan käyttöön tämä markkinamalli ja eriyttämään järjestäjä ja tuottaja.
4



Pöytäkirjan asiakohta PTK 55/2018 vp
Eli nämä toimivat integroidut mallit, mitä Eksotessa on, mitä Kainuussa on, joudutaan pur-
kamaan. Esimerkiksi Kainuussa on laskettu, että he joutuvat palkkaamaan kymmeniä uu-
sia virkamiehiä hallinnoimaan sopimuksia, tekemään valvontaa, [Susanna Huovinen: Pu-
humattakaan juristeista!] eli kustannukset kasvavat tätäkin kautta. Tätä säästöä ei voi vie-
rittää toimeenpanijoiden hartioille, koska tämä lakipohja on mätä. [Puhemies koputtaa] 

Arvoisa puhemies! Oletteko laskeneet, kuinka paljon lisäkuluja [Puhemies: Aika!]
markkinamallisesta hallintobyrokratiasta tulee?

16.17 Kunta- ja uudistusministeri  Anu  Vehviläinen  (vastauspuheenvuoro):  Arvoisa
puhemies! Ensinnäkin haluan vielä täällä toistaa sen, että tässä hallituksen mallissa ei olla
leikkaamassa rahoitusta nykytasosta. Rahoitus tulee kasvamaan tulevallakin vuosikymme-
nellä. Kysymys on siitä, mitenkä saadaan tätä kustannusten kasvua leikattua. [Välihuutoja
vasemmalta] Siitä on kysymys.

On ihan selvä asia, että nyt, kun katsotaan tämän uudistuksen suuruutta, laajuutta, jär-
jestelmämuutosta, kukaan ei pysty sanomaan tarkalleen sitä, minkä verran sieltä tulee kus-
tannussäästöä. Mutta sitten siitä, mitä valtiosihteeri Hetemäki on omassa muistiossaan va-
liokunnille esittänyt, jokainen meistä kyllä ymmärtää, että ne ovat niitä oikeita teemoja,
joista sitä kustannussäätöä tulee.

Mitä tulee Eksoteen, niin eihän missään ole sanottu, etteivätkö tulevat maakunnat voi
käyttää samanlaisia asioita, missä Eksote on saanut tehostettua omaansa. Tämä malli ei
estä esimerkiksi sitä, että panostetaan enemmän kuntoutukseen, ennalta ehkäisevään toi-
mintaan, ja palveluintegraatiossa tärkeätä on, että ne, [Puhemies koputtaa] jotka tarvitse-
vat paljon palveluita, he myös saavat niitä.

16.18 Antti Kaikkonen kesk (vastauspuheenvuoro): Arvoisa puhemies! Eikö niin, että
nykytilanteessa julkisen palvelun lääkäriin on vaikea päästä eivätkä palvelut muutenkaan
toimi niin kuin pitäisi? Eikö niin, että tämän uudistuksen tarkoitus on turvata tasa-arvoiset
ja toimivat palvelut pitkälle tulevaisuuteen koko Suomessa? [Vasemmalta: Niinhän se oli!]
Eikö niin, että taloudellisesti kyse on siitä, että ei ole tarkoitus leikata nykytasoa vaan hil-
litä kustannusten kovaa kasvua? Ja eikö niin, arvoisa puhemies, että vaikka yksityiskohdis-
ta on erimielisyyttä, niin kuin nytkin, siitä huolimatta viimeiset kuusi hallitusta tässä maas-
sa ovat yrittäneet toteuttaa sote-uudistusta? Ja eikö niin, että itse asiassa jokainen puolue
tässä salissa on myöskin yrittänyt toteuttaa sote-uudistusta, vaikkakin hieman eri kulmista? 

Arvoisa puhemies! Viimeisenä vielä kysyn hallitukselta: eikö niin, että tarve tälle uudis-
tukselle on suuri ja todellinen? [Mikaela Nylander: Mutta ei maakunnille!]

16.19 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Juuri näin. Useat huomiot puheenvuorossanne, edustaja Kaikkonen, olivat
kohdallaan uudistuksen tavoitteista. Käytän vastauspuheenvuoroni vielä hieman avatakse-
ni tuota teemaa, jossa aiemmissa kysymyksissä sivuttiin problematiikkaa vaalien ajankoh-
dasta.

Haluaisin muistuttaa osaltani, miksi maakuntavaalit pidetään. Oleellista ei ole keskus-
tella juuri nyt niiden ajankohdasta, kun käsittely eduskunnassa on kesken ja hyvin työläs
eduskunnalle. Tunnemme ja kannamme huolta ja tiedostamme, että teette paljon työtä ta-
lossa juuri nyt. Kysymys on maakuntavaaleissa siitä, että perustuslakivaliokunta lausun-
nossaan edellytti joitakin vuosia sitten, että näin merkittävä tehtävä — ehkä kaikkien suo-
5



Pöytäkirjan asiakohta PTK 55/2018 vp
malaisten arvioissa mittakaavaltaan tärkein julkisen vallan tehtävä, pitää huolta terveydes-
tämme ja hyvinvoinnista — vaatii sellaisen hallintorakenteen, jossa päättäjät ovat vaaleilla
valittuja niin, että valta ja vastuu on avointa ja läpinäkyvää ja samoissa käsissä koko pal-
velujärjestelmän osalta.

16.20 Veronica Rehn-Kivi r (vastauspuheenvuoro): Arvoisa puhemies, värderade tal-
man! Pääministeri Sipilä, olette tänään lausunut, että maakuntavaalien ajankohta on vain
tekninen kysymys, joka ratkaistaan sitten, kun sote-lait on saatu valmiiksi. Pääministeri on
varmasti tietoinen siitä, että voimaanpanolain 12 §:ssä mainitaan ensimmäisten maakunta-
vaalien tarkka päivämäärä, 28.10. tänä vuonna. [Kari Uotila: Hallituksen esitys!] Hallituk-
sen on siis esitettävä vaalien ajankohdan muutos ennen kuin sosiaali- ja terveysvaliokunta
antaa lopullisen mietintönsä. Arvoisa pääministeri, värderade statsminister, koska tämä ta-
pahtuu?

16.21 Pääministeri Juha Sipilä (vastauspuheenvuoro): Arvoisa rouva puhemies! Tär-
keintä on nyt saada ensin laille sisältö ja aikataulu sille, missä aikataulussa eduskunta saa
sen valmiiksi. Meillä on hyvin tiedossa se, mitä oikeuskansleri on asiasta lausunut ja kuin-
ka paljon tarvitsemme aikaa maakunnille siihen toimeenpanoon, ja tässä raamissa sitten,
jos eduskunta ei aikataulussaan pysy, tätä asiaa justeerataan silloin vastaavasti. Mutta ver-
rattuna siihen, miten isosta uudistuksesta tässä on kysymys, kuinka syvälle substanssiin
eduskunnassa pitää mennä ennen kuin tästä tehdään päätökset, tämä on enemmän tekniik-
kaa sitten muuttaa, mutta totta kai sitäkin tarvittaessa sitten muutetaan, jos tarve vaatii.
Mutta meidän pitää ensin tietää se, milloin laki käsitellään tässä salissa viimeistä kertaa.

16.22 Krista Kiuru sd (vastauspuheenvuoro): Arvoisa puhemies! Minulle jäi hiukan epä-
selväksi, mitä pääministeri tarkoitti äskeisellä lauseella. Te viittasitte siihen, että ”jos ei
eduskunta pysy aikataulussa”. Kuka tämän eduskunnan aikataulun laatii, ellei eduskunta
itse? [Susanna Huovinen: Hyvä kysymys! — Eduskunnasta: Juuri näin!]

Minusta on nyt tärkeää, että tieto on sittenkin valtaa. Mitä paremmin tämä uudistus tul-
laan käsittelemään tässä talossa, sitä varmemmalla pohjalla kansanvalta käyttää valtaansa,
ja siltä osin tämäkin kyselytunti osoittaa, että näissä asiafaktoissa on sekä hallituksen puo-
lella että täällä eduskunnassa vielä parantamisen varaa.

Uskon itse siihen, että huolellinen ja perusteellinen käsittely on paras tae siitä, että kan-
salaisten yhdenvertaiset palvelut voidaan järjestää huolellisesti ja perusteellisesti tutkit-
tuamme. Näin ollen kysyn teiltä, pääministeri, vielä kerran: oliko tuo puheenvuoronne al-
kupuolella esitetty väite siitä, että eduskunta voisi tutkia tätä kokonaisuutta huolellisesti ja
kiireettä, vielä voimassa, viitaten tämän teidän äskeisen puheenvuoronne alkuosaan?

16.23 Pääministeri Juha Sipilä (vastauspuheenvuoro): Arvoisa rouva puhemies! Tämän
hallituksen esityksen aikataulu on ollut selvillä viime kesästä saakka, ja hallituksen esitys
on annettu juuri siinä aikataulussa kuin viime kesänä se on esitetty. Totta kai eduskunta kä-
sittelee oman työjärjestyksensä mukaisesti asian huolellisesti ja viivyttelemättä, ja lienee
kaikille meille yhtä selvää tässä salissa, että eduskunnan arvovalta ei salli sitä, että me kan-
sanedustajat lähtisimme lomalle ennen kuin tämä iso asia on käsitelty. [Välihuutoja — Mi-
kaela Nylander: Eihän siitä ole kyse!]
6



Pöytäkirjan asiakohta PTK 55/2018 vp
Kysymyksen käsittely päättyi.
7


	2.1
	16.02
	16.03
	16.04
	16.05
	16.07
	16.08
	16.09
	16.10
	16.11
	16.12
	16.13
	16.14
	16.16
	16.17
	16.18
	16.19
	16.20
	16.21
	16.22
	16.23


