















































DEMA732.tmpSave.xml


Pöytäkirjan asiakohta PTK 126/2016 vp
Pöytäkirjan asiakohta 

PTK 126/2016 vp

Täysistunto

Keskiviikko 7.12.2016 klo 14.02—0.46

17. Hallituksen esitys eduskunnalle laeiksi valtion rahoituksesta evankelis-luterilaiselle kir-
kolle eräisiin yhteiskunnallisiin tehtäviin annetun lain 2 §:n ja ortodoksisesta kirkosta an-
netun lain 119 §:n muuttamisesta

Hallituksen esitys HE 247/2016 vp
Valiokunnan mietintö HaVM 23/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 17. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

0.11 Sirpa Paatero sd: Arvoisa herra puhemies! Hyvää iltaa, kollegat! Vielä nyt siirry-
tään seuraaviin aiheisiin (Tuula Haatainen: Huomenta! — Jari Myllykoski: Huomenta!) —
huomenta, joo, ollaan seuraavan päivän puolella — elikkä seurakunta-asioihin, ja kysy-
mys on seurakuntiin sopivasti luottamuksesta ja sopimusten pitämisestä. Meillä on tilanne,
että seurakunnat, niin kuin tiedätte, etenkin luterilainen ja ortodoksinen seurakunta toteut-
tavat yhteiskunnallisia tehtäviä, joita on tässä eduskunnan salin kanssa ja valtiovallan
kanssa yhteisesti sovittu. Näitä ovat muun muassa hautaustoimi — siihen on oma erillinen
lainsäädäntönsä — ja me olemme täällä vahvistaneet viime kaudella lainsäädännön myös-
kin siitä, mitenkä seurakuntiin kuulumattomat ihmiset myöskin tulee saada haudatuksi
säällisesti ja myöskin niin, että ei voi asettaa hirvittävää kattoa sille hinnalle, millä tämä
voidaan toteuttaa.

Meillä on seurakunnilla perinteisesti ollut rekisterit väestörekisterin osana vahvasti, ja
yhä edelleenkin niitä rekisterejä käytetään vaikkapa sukututkimuksiin. Meillä on seura-
kunnilla kiinteistöjä, jotka ovat kulttuuriperinteen säilyttämisen kannalta meidän kaikkien
yhteistä omaisuutta, ja seurakunnille on laitettu velvollisuus huolehtia niistä kiinteistöistä.
Näitä kaikkia tehtäviä on aiemmin, vuosia hoidettu niin, että seurakunnat ovat saaneet osan
yhteisöverotuotosta. Tämä on ollut hankalaa seurakuntien osalta, koska yhteisöverotuotto
heilahtelee vuodesta toiseen, ja sen takia edellisen hallituksen aikana päädyttiin sellaiseen
malliin, että voidaan siirtyä tämmöiseen maksujärjestelmään, että seurakunnat eivät tule-
vaisuudessa saa enää yhteisöverotuottoa vaan sovitaan maksutaso, joka indeksillä aina
vuosittain sitten korjaantuu niin, että seurakunnilla on oikeasti ja aidosti mahdollisuus hoi-
taa nämä yhteiskunnalliset tehtävät, jotka tämä sali on myöskin vahvistanut.

No, tämä sopimus tuli voimaan vuosi sitten, ja yhden vuoden ajan seurakunnat siis sai-
vat tämän korvauksen. Ja nyt arkkipiispa Mäkinen kertoi meille, ennen kuin me olimme
saaneet edes tämän lakiesityksen tänne eduskuntaan, että nyt tämä sopimus rikotaan. Ja
 Tarkistettu
4.0



Pöytäkirjan asiakohta PTK 126/2016 vp
täytyy myöntää, että valiokunnan jäsenet, jotka olivat paikalla siinä tapaamisessa, olivat
hieman hämmentyneitä, että mitä on voinut tapahtua, että vuosi sitten on tehty sopimus ja
nyt sitä ei enää noudateta. Mutta näin on käynyt, niin että nyt ei enää indeksikorotusta olla
antamassa tähän sopimukseen, niin kuin se on silloin sinne kirjattu. Kyse ei ole ehkä val-
tiontalouden näkökulmasta kovin suuresta summasta, koska se on 1,3 miljoonaa. Jos kat-
soo, että siellä indeksijäädytykset eivät ole pelkästään ensi vuodelle vaan seuraavillekin
vuosille, mennään jonnekin yhteensä 4,3 miljoonaan, mutta se on seurakunnille aika iso
summa rahoitusta. Elikkä indeksit jäädytettäisiin vuosilta 17, 18 ja 19. 

Tämä huoli tulee tietenkin siltä osalta, koska myös hallitus on kirjoittanut omiin perus-
teluihinsa mielenkiintoisen näkemyksen, että kun kerran seurakunnat voivat korottaa vero-
ja, kun niillä on veronkanto-oikeus, niin on hallituksen näkökulmasta oikein, että ne ihmi-
set, jotka kuuluvat kirkkoon, maksavat enemmän näitten yhteiskunnallisten palveluiden
hoitamisesta — muun muassa kaikkien väestörekisteritiedoista, kaikkien yhteisestä kult-
tuuriperinnöstä tai kaikkien yhteisestä mahdollisuudesta tulla haudatuiksi. Eli ne, jotka
ovat kirkon jäseniä, maksavat siitä enemmän kuin muut. Tämä tietenkin tulee myöskin yh-
denmukaisuus- ja yhdenvertaisuuskysymykseksi tältä osin. Ja kun tiedetään seurakuntien
tilanne myöskin tässä kohtaa, että vähenevä jäsenmäärä olisi siis maksamassa yhä enem-
män sitten verotuksen kautta, niin tilanne on aika kohtuuton. Voisin sanoa, että kun me
neuvottelemme seurakuntien kanssa ja meillä on kokemus tässä eduskunnassa myöskin sii-
tä, että meillä on yhteistyö niin, että kun kirkkolait tulevat aina tänne eduskuntaan, meillä
on tähän mennessä ollut hyvä käytäntö, että eduskunta ei niitä muuta vaan voi vain hyväk-
syä tai hylätä, niin minulla itselläni on jotenkin huono ja paha olo siitä, että kun kerran on
seurakuntien kanssa tehty sopimus tällaisesta taloudellisesta kysymyksestä, niin sitten täs-
sä kohtaa sanotaan, että aprillia, yhden vuoden jälkeen sopimus on peruttu ja katsotaan sit-
ten kolmen vuoden päästä uudelleen.

Sen takia kaikki oppositiopuolueet, jotka istuvat hallintovaliokunnassa, olivat sitä miel-
tä, että tämä esitys tulee hylätä. Näin esitän yhteisen vastalauseen, johonka varmaankin
täällä saadaan kannatusta, ja sitten pääsemme siitä huomenna äänestämään. Sinänsä en voi
sanoa muuta kuin että pikkusen rupesi jopa hymyilyttämään, kun ajattelin tätä asetelmaa,
että meillä tässä sosialidemokraatit, vihreät, vasemmistoliitto ja RKP yrittävät puolustaa
seurakuntia ja kirkkoa ja sitten kaikki oikeistopuolueet niitä vastustavat.

0.16 Matti Semi vas:  Arvoisa puhemies! Tässä esitetyssä kirkkolain muutoksessa on
hyvä ja iso vaikutus nimenomaan kirkon talouteen ja seurakuntien talouteen. Kun miettii
tätä valtion ja kirkon välistä sopimusta ja sen aikaansaantia, niin täytyy sanoa, ettei ole
muste kerennyt kuivua kunnolla, niin hallitus on kääntämässä kelkkaansa ja tavallaan te-
kemässä sopimusrikkomusta ja viemässä rahoja pois. Minun mielestäni tässä on sopimuk-
seen liittyen semmoinen, no, voisi sanoa sopimusrikkomus, koska on luvattu, että indeksit
tulee, mutta sitten lain voimalla käännetään kelkka ja tuo oikeistohallitus on vähentämässä
kirkkojen rahansaantimahdollisuuksia. (Jari Myllykoski: Historiallisia puheenvuoroja!)

Tässä on toinenkin puoli: Olen aina ajatellut, että oikeisto on se, mikä pitää aina kirkon
puolia joka paikassa, ja tilanteessa missä hyvänsä kirkko on se pyhä asia, miltä ei voi ottaa
pois oikeastaan mitään niille kuuluvia etuuksia, ja nyt vasemmistopuolueitten, vihreiden ja
ruotsalaisten kannattamana me tartumme siihen taisteluun, missä koetetaan huolehtia kir-
kon vallassa pysymisestä ja oikeudesta toimia niillä aloilla ja tehdä sitä työtä, mitä ne te-
kevät yhteiskunnalle. Pitää muistaa vielä se, että kirkko tekee myös tärkeätä syrjäytymisen
2



Pöytäkirjan asiakohta PTK 126/2016 vp
estämistyötä, se järjestää vanhuksille ystäväpalveluita, järjestää etsivää nuorisotyötä, te-
kee kaikennäköistä kerhotoimintaa lapsille ja nuorille. Se on erittäin suuri yhteiskunnalli-
nen hyväntekijä ja tekee sen myös omilla, keräämillään verovaroilla, missä on vain pieni
osa sitä valtiolta tulevaa tukea, mutta se tekee yhdessä kuntien kanssa sitä työtä, ja se on
tärkeä osa meidän sosiaaliturvaa.

Tältä osin nyt on helppo sanoa, että kannatan edustaja Paateron tekemää esitystä. — Kii-
tos.

0.19 Sari Essayah kd: Arvoisa puhemies! Vaikka olen vasta kolmantena tässä puhujalis-
talla, niin haluan myöskin sanoa sen, että kristillisdemokraatit kannattavat tätä edustaja
Paateron ja jo edustaja Semin edellä kannattamaa esitystä vastalauseesta, jossa esitetään tä-
män hylkäystä.

Tässä täytyy todeta, että katsoin vielä tarkasti, että meillä todellakaan ei ole hallintova-
liokunnassa omaa edustajaa. RKP:llä sen sijaan on, ja RKP ei ole allekirjoittanut tätä vas-
talausetta, mutta perjantaina näemme sitten, miten he tässä asiassa aikovat äänestää. Kris-
tillisdemokraatit tulevat varmasti tukemaan tätä vastalausetta ja aiomme äänestää tämän
hylkäyksen puolesta, koska, niin kuin edustaja Paatero täällä kuvasi, kysymyshän on sopi-
muksesta, joka nimenomaan viime kaudella solmittiin. Tiedän sen verran taustoista, että
kristillisdemokraatit olivat vahvasti siinä vaikuttamassa. Ihan alun perinhän yritykset ai-
koinaan maksoivat kirkollisveroa, ja sitten tultiin siihen, että muutettiin järjestelmää niin,
että seurakunnat saivat osuuden tästä yhtiöverotuotosta, ja, niin kuin täällä hyvin todettiin,
se oli kuitenkin aika lailla aina suhdanteista riippuvaista, minkä verran sieltä sitten seura-
kunnille ja kirkolle tätä osuutta tuli. Sen jälkeen todella viime kaudella sitten päästiin so-
pimukseen, jossa sovittiin tästä summasta, joka valtion budjetista maksetaan nimenomaan
näitten yhteiskunnallisten tehtävien hoitamisesta, joihin siis liittyy hautaustoimen, väestö-
rekisterin ja kulttuuriperinnön kannalta tärkeitten kirkkorakennusten ylläpitäminen. Tämä
nimenomaan tehtiin juuri valtiovallan ja kirkkojen kesken. On hämmentävää, että tämä
hallitus — josta voisi kuvitella, että siinä olisi mukana puolueita, jotka näkisivät kirkkojen
aseman tässä yhteiskunnassa tärkeänä — on sitten ensimmäisenä purkamassa tämän sopi-
muksen siltä osin, että tämä indeksi ollaan nyt sitten jäädyttämässä ja tämä avustus ei seu-
raa indeksikorotusta. Siinä mielessä tämä aiheuttaa juuri tämän tilanteen, mistä edustaja
Paatero täällä puhui, elikkä sen, että seurakuntien jäsenten tulisi omalla osuudellaan, esi-
merkiksi kolehtituloilla tai sitten verotuksen kautta, yhä enemmän maksaa niitä menoja,
jotka kuitenkin aiheutuvat näistä yhteiskunnallisista tehtävistä.

Tässä jos oikein pitkälle tätä ajatusketjua miettii, tullaan kyllä niille rajoille, että onko-
han tämä ihan jopa tämmöinen uskonnonvapauskysymys, että onko oikein tällä tavalla me-
netellä. Ehkä tässä yhteydessä on hyvä todeta, että eduskuntaan on perustettu uskonnon ja
omantunnon vapauden ryhmä, jossa allekirjoittanut on puheenjohtajana ja edustaja Wallin
varapuheenjohtajana, ja onko niin, että tästä tulee kenties ensimmäinen keissi, jota rupeam-
me pohtimaan: miten tällä tavalla näin yksipuolisesti voidaan lähteä purkamaan tämä so-
pimus, joka on valtiovallan ja kirkkojen kesken tehty?

Kristillisdemokraatit on omassa vaihtoehtobudjetissaan esittänyt sitä, että nämä indek-
sijäädytetyt varat kokonaisuudessaan palautetaan, koska nämä ovat todellakin sitten seura-
kuntien näkökulmasta hyvin merkittäviä. Valtiontalouden näkökulmasta nämä eivät sinäl-
länsä ole niin suuren suuria, ja siinä mielessä olisi äärimmäisen tärkeää, että valtiovalta
osoittaisi sen, että se on luotettava sopimuskumppani, kun tämä on todellakin ollut sellai-
3



Pöytäkirjan asiakohta PTK 126/2016 vp
nen sopimus, jolla on ollut tarkoitus muuttaa käytäntöä niin, että tämä olisi myöskin yli
vaalikausien, yli erilaisten hallituskoalitioitten. Jos tämä sopimus heti ensimmäisessä mah-
dollisessa tilanteessa lähtee tällä tavalla purkautumaan, niin miten me sitten tulevaisuudes-
sakaan voimme luottaa siihen, että tästä tullaan pitämään kiinni? Minun mielestäni tämä on
todellakin paljon, paljon isompi asia kuin pelkästään tällainen valtiontalouden paik-
kausyritys.

0.24 Jari Myllykoski vas: Arvoisa herra puhemies! Edustaja Myllykosken lähestymista-
pa tähän on ehkä ei niinkään verotuksellinen, vaan tässä on periaatteellinen kysymys siitä,
että kuulun kirkkoon ja maksan kirkollisveroa. Maksan sitä sen tähden, että aikanaan lap-
seni olivat pieniä ja minä sain Nakkilan seurakunnalta hyviä palveluja, että tulivat autta-
maan iltapäiväkerhotoiminnalla sitä meidän arkeamme. Jos se vaikka olisi tässä kohtaa
kunniavelka, jota mielelläni maksan, että seurakunnassa voi olla tällaisia toimia, jotka
edesauttavat lapsiperheitä ja tekevät paljon muutakin hyvää, niin tässä kohtaa en pidä kyllä
kovinkaan kohtuullisena sitä ajatusmallia, vaan tulen miettineeksi, että jos olisin oikein
nuuka, niin eroaisin kirkosta sen vuoksi, että yhteiskunnassa muut, jotka eivät kuulu kirk-
koon, rahastavat minua. Mutta ahneudestani huolimatta en nyt aio tätä ratkaisua tehdä val-
tiovallan päätöksen takia. Teen sen sitten omasta tahdostani ja oman harkintani mukaan,
mutta pidän tätä kyllä käsittämättömänä. 

On varmaan melkoinen toive, että voidaan ajatella, että tämä nyt täällä eduskunnassa
enää muuttuisi, mutta jos se vain olisi mahdollista, niin tässä kyllä olisi tavallaan Suomen
valtiovallan maineesta kysymys. Nyt tässä kohtaa se tietysti kulminoituu hallitukseen ja
eduskuntaan, että sopimusrikkomukseen ei tällä tavoin ryhdyttäisi.

0.26 Sari Tanus kd: Arvoisa herra puhemies! On oikein hyviä puheenvuoroja tässä käy-
tetty. Jo heti ensimmäisenä edustaja Paateron puheenvuoroa kuuntelin tarkasti, ja oikein
mieluusti kaiken muun kyllä olisin allekirjoittanut, paitsi tosissaan ruotsalaisethan eivät
jostakin syystä olleet sitä kannattamassa, ja tiedän taas, että jos siellä hallintovaliokunnas-
sa kristillisdemokraatteja olisi ollut, niin varmasti olisivat kannattaneet, mutta niin kuin
edustaja Essayah totesi, meillähän on siinä kristillisdemokraattien vaihtoehtobudjetissa
tämä todettu ja ollut esillä.

Tosissaan kirkko tekee paljon kaikenlaista myös sosiaalipuolella, ja yhteiskunnallista
hyvää ja yhteiskunnallisia tehtäviä on moninaisia. Halusin nostaa vielä esiin, että on tosis-
saan ajateltu, että yhteiskunnallisista tehtävistä aiheutuvat kulut evankelis-luterilaiselle
kirkolle, jos ajatellaan nettokustannuksia, ovat yhteensä noin 146 miljoonaa euroa vuodes-
sa. Todella tuo valtionavustusten nykytaso ei kata kaikkia lakisääteisten tehtävien kustan-
nuksia, kuten ei aiemmin kattanut se yhteisövero-osuuskaan. Kyllä jos ajatellaan, että val-
tio jollakin tavoin arvostaa kirkon itsenäisyyttä, olisi kaiken järjen mukaista, että se korvaa
todella nämä lakisääteisistä tehtävistä koituvat kulut aivan täysimääräisesti. Ja jos vielä
ajatellaan, että semmoinen sopimus on tehty, niin onhan se aivan ennenkuulumatonta tie-
tyllä tavalla, että tämmöisiin asioihin vuoden päästä tehtäisiin muutosta. Eikä ole oikeu-
denmukaista, että pienenevä joukko sitten kustantaisi kaikkien toistenkin kuluja. Toivoi-
sin, että kun äänestys tulee, tämä olisi sellainen äänestys, jossa voisivat sitten nappulat olla
sillä tavalla, että tämä esitys, joka todetaan monella tavoin huonoksi, voitaisiin sitten ää-
nestyksessä kumota.
4



Pöytäkirjan asiakohta PTK 126/2016 vp
Keskustelu päättyi ja asian käsittely keskeytettiin.
5


