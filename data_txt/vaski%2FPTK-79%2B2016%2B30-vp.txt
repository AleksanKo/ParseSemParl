















































DEM2702.tmp.xml


Pöytäkirjan asiakohta PTK 79/2016 vp
Pöytäkirjan asiakohta 

PTK 79/2016 vp

Täysistunto

Keskiviikko 7.9.2016 klo 14.08—16.54

30. Hallituksen esitys eduskunnalle laiksi luottolaitostoiminnasta annetun lain muuttami-
sesta ja eräiksi siihen liittyviksi laeiksi

Hallituksen esitys HE 123/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 30. asia. Puhemiesneuvosto ehdottaa, että asia lähetetään talousvalio-
kuntaan.

Keskustelu

16.43 Ritva Elomaa ps: Arvoisa puhemies! On ilo huomata, että kyseinen laki muuttuu
niin, että myös maksuhäiriömerkinnän saaneilla on mahdollisuus saada pankkitunnukset
sähköiseen tunnistautumiseen. Olen tehnyt useita valtiopäivätoimia liittyen sähköisen tun-
nistautumisen saattamiseksi kaikkien ulottuville. Tähän mennessä yksikin maksuhäiriö on
saattanut johtaa pankkitunnuksen poistamiseen, tai tunnusta ei ole myönnetty. Verkko-
pankki on nykypäivänä väline palvelujen käyttöön: esimerkiksi Kelan, työhallinnon, Ve-
rohallinnon ja Trafin palvelut ovat suureksi osaksi verkossa, ja niiden käyttö edellyttää
vahvaa sähköistä tunnistautumista — yleensä verkkopankkitunnuksia. Myös kansalaisa-
loite on sellainen, että suurin osa kansalaisista allekirjoittaa sen sähköisesti.

Muun muassa Kilpailu- ja kuluttajavirasto on puoltanut pankkitunnusten myöntämistä.
Myös Finanssialan Keskusliitto suositti jo 2010, että yksi maksuhäiriömerkintä ei saa pois-
taa mahdollisuutta saada pankkitunnusta. Esitetyt muutokset lakiin edistävät yhdenvertai-
suuden toteuttamista ja helpottavat maksuhäiriömerkinnän saaneiden arkea. Nykyään säh-
köistä tunnistautumista tarvitaan lähes kaikissa viranomaispalveluissa. Maksuhäiriömer-
kinnän saanut ei usein saa henkilökohtaista sopimusta matkapuhelinliittymästäkään. Näin
ollen pankkitunnukset ovat ainoa mahdollisuus heille sähköiseen tunnistautumiseen. Suo-
men Asiakastieto Oy:n maksuhäiriörekisterissä oli vuoden 2015 lopussa 370 000 henki-
löä. Suurin osa heistä on jäänyt tunnistautumisen ulkopuolelle. On siis erittäin positiivista,
että tähän on tulossa muutos.

Arvoisa puhemies! Vielä seuraava askel yhdenvertaisuuden edistämisessä olisi esimer-
kiksi kotivakuutuksen ja kaskon saattaminen maksuhäiriöistä kärsivien ulottuville. — Kii-
tos.

16.45 Timo Harakka sd: Arvoisa puhemies! On suuri ilo kehua tätä hallituksen lakiesi-
tystä samoista syistä kuin edustaja Elomaa tuossa aikaisemmin. On nimittäin niin, että kun
Suomessa suunniteltiin sähköistä tunnistautumista hyvin kalliilla ja hyvin toteuttamiskel-
vottomaksi osoittautuneella tavalla, niin käytännössä pankkitunnuksista on tullut se tapa,
 Tarkistettu
4.0



Pöytäkirjan asiakohta PTK 79/2016 vp
jolla suurin osa suomalaisista, ylivoimainen enemmistö, tunnistautuu sähköisiin palvelui-
hin, ja sitä räikeämmäksi on tullut se epäkohta, että osalla suomalaisista ei ole ollut tähän
mahdollisuutta ja pankit ovat olleet haluttomia pankkitunnuksia myöntämään. Tämä epä-
kohta saadaan tällä korjattua ja edistettyä yhdenvertaisuutta kiitettävällä tavalla.

Keskustelu päättyi.

Asia lähetettiin talousvaliokuntaan.
2


