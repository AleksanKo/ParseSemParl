















































DEMF41A.tmp.xml


Pöytäkirjan asiakohta PTK 75/2019 vp

 Tarkistettu
4.0

Pöytäkirjan asiakohta 

PTK 75/2019 vp

Täysistunto

Keskiviikko 4.12.2019 klo 14.00—22.45

14. Hallituksen esitys eduskunnalle laeiksi elintarvikelain, sekä kasvinsuojelulaineista an-
netun lain ja Harmaan talouden selvitysyksiköstä annetun lain muuttamisesta

Hallituksen esitys HE 36/2019 vp
Valiokunnan mietintö MmVM 4/2019 vp

Ensimmäinen käsittely

Ensimmäinen varapuhemies Tuula Haatainen: Ensimmäiseen käsittelyyn esitellään
päiväjärjestyksen 14. asia. Käsittelyn pohjana on maa- ja metsätalousvaliokunnan mietin-
tö MmVM 4/2019 vp. Nyt päätetään lakiehdotusten sisällöstä.

Keskustelu

22.12 Jaana Pelkonen kok: Arvoisa rouva puhemies! Lyhyesti ja ytimekkäästi: Me
olemme Suomessa tottuneet siihen ajatukseen, että ruoka on puhdasta ja tiedämme, mistä
se tulee. On tärkeää, että myös elintarvikealalla kiinnitetään huomiota harmaaseen talou-
teen, sillä hinnan harmaasta taloudesta maksavat viime kädessä rehelliset yrittäjät sekä ku-
luttajat, tuotantoeläinten hyvinvoinnista puhumattakaan. Elintarvikealan toimijan luotetta-
vuuden pitäisi olla itsestäänselvyys, mutta näin ei kuitenkaan valitettavasti ole. 

Maa- ja metsätalousvaliokunta ehdottaa mietinnössään muun muassa, että ”toimijaa ei
pidettäisi luotettavana, jos hän on kolmen arviota edeltäneen vuoden aikana elinkeinotoi-
minnassaan toistuvasti osoittanut ilmeistä piittaamattomuutta elintarviketurvallisuuden
varmistamista tai kuluttajien turvallisuutta kohtaan”. Kolme vuotta on hyvin pitkä aika, ja
jos puhutaan tuotantoeläimistä, se on pahimmillaan kolme vuotta kidutusta. Toivoisin, että
tätä ruoka-alan harmaata taloutta tarkasteltaisiin erityisen jämeästi. Puhdas ruoka on meil-
le suomalaisille pyhä asia, ja myös sen eettinen puhtaus pitää varmistaa. — Kiitos.

Yleiskeskustelu päättyi.

Eduskunta hyväksyi hallituksen esitykseen HE 36/2019 vp sisältyvien 1.-3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.


	14
	22.12


