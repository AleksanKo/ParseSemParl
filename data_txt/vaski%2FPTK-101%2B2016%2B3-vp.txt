















































DEM41B3.tmpSave.xml


Pöytäkirjan asiakohta PTK 101/2016 vp
Pöytäkirjan asiakohta 

PTK 101/2016 vp

Täysistunto

Perjantai 14.10.2016 klo 13.01—13.33

3. Kansaneläkelaitoksen valtuutettujen toimintakertomus 2015
Kertomus K 9/2016 vp
Valiokunnan mietintö StVM 17/2016 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 3. asia. Käsit-
telyn pohjana on sosiaali- ja terveysvaliokunnan mietintö StVM 17/2016 vp. (Hälinää)

Siirrymme keskusteluun. Pyydän salia rauhoittumaan ja siirtämään muut keskustelut tä-
män salin ulkopuolelle. (Puhemies koputtaa)

Keskustelu

13.02 Tuula Haatainen sd (esittelypuheenvuoro):  Arvoisa rouva puhemies! Sosiaali- ja
terveysvaliokunta on käsitellyt Kansaneläkelaitoksen valtuutettujen toimintakertomuksen
vuodelta 2015. Kertomusvuonna valtuutettujen kertomuksen mukaan on saatettu loppuun
suuri hallinnonuudistus Kansaneläkelaitoksessa: vakuutuspiirien määrää on vähennetty
24:stä viiteen vakuutuspiiriin, ja samalla toiminnallisia tulosyksiköitä on nyt sitten kuusi.
Samalla etuuksiin liittyvä kehitys- ja ratkaisutyö on erotettu asiakaspalvelusta, josta sitten
vastaa oma tulosyksikkönsä kaikissa palvelukanavissa. Valiokunta pitääkin huomionar-
voisena, ettei hallinnon keventäminen ole vaikuttanut palvelupisteiden määrään ja henki-
löstöä ei ole irtisanottu tässä muutoksessa.

Kelan etuusmenot olivat 2015 yhteensä 14,31 miljardia euroa, ja kasvua siinä on 2,1
prosenttia. Erityisesti työttömyysturvassa ja yleisessä asumistuessa ovat etuusmenot kas-
vaneet.

Kelalle on tulossa uusia tehtäviä, kuten toimeentulotuen perusosan myöntämisen ja
maksamisen siirtyminen Kelaan, ja ne ovat edellyttäneet muutoksia ja valmistelua kerto-
musvuonna. Valiokunta korostaakin, että tämä toimeentulotuen siirtyminen Kelan hoidet-
tavaksi edellyttää tiivistä yhteistyötä kuntien kanssa sekä valtakunnallisesti että paikalli-
sesti.

Kelassa on myös verkkoasiointi lisääntynyt hyvin, ja viime vuonna se oli 60 prosenttia
hakemuksista. Sähköinen resepti on edennyt, ja sähköisiä lääkemääräyksiä kirjoitettiin ku-
luneena vuonna 28 miljoonaa kappaletta. Samoin Omakanta-palvelua, kansalaisten omien
tietojen palvelua, käytettiin loppuvuonna yli 600 000 kertaa kuukaudessa. Valiokunta ko-
rostaakin, että Omakanta-palvelun kehittämistä jatkettaisiin niin, että kansalaiset voivat
itse täydentää sinne omia terveys- ja hyvinvointitietojaan.

Kansaneläkelaitos on ollut myös mukana hallituksen perustulokokeilun suunnittelussa,
ja valiokunta korostaakin valtuutettujen tavoin, että Kelan asiantuntijoiden osaamista on
hyödynnettävä. Valiokunta myös korostaa sitä, että kun lainsäädäntöuudistuksia tehdään,
 Tarkistettu
4.0



Pöytäkirjan asiakohta PTK 101/2016 vp
niin riittävästi varataan aina aikaa täytäntöönpanoon, sillä Kela-järjestelmät vaativat myös
tuon riittävän valmisteluajan, jotta maksatukset sitten myös onnistuvat.

Valiokunta pitää myös hyvänä, että valtuutetut ovat seuranneet toiminnassaan Kelan
henkilöstön työhyvinvointia, ja nämä työhyvinvoinnin tunnusluvut ovatkin pysyneet hy-
vällä tasolla.

Arvoisa puhemies! Sosiaali- ja terveysvaliokunta näin ollen esittää, että eduskunta hy-
väksyy kannanoton kertomuksen johdosta.

13.06 Arja Juvonen ps: Arvoisa rouva puhemies! Sähköisen asioinnin parantaminen on
tärkeä kehittämisen kohde, ja se nousee toimintakertomuksessa esiin. Suomi kuuluu digi-
talisaation ja sähköisen hallinnon edelläkävijämaihin — kehitystyötä tehdään näin ollen
edistyneistä asetelmista. On myönteistä, että Kelan valtuutettujen toimintakertomuksesta
ilmenee, että esimerkiksi sähköisen reseptin käyttö on lisääntynyt merkittävästi. Sen hyö-
dyt ovat moninaiset: potilas voi hakea lääkkeensä mistä tahansa apteekista, ja lääkäri voi
potilaan suostumuksella tarkistaa tämän kokonaislääkityksen ja näin ehkäistä muun muas-
sa lääkkeiden haitallisia yhteisvaikutuksia ja päällekkäisyyksiä. Sähköisen asioinnin kan-
nalta myös Kansallisen Terveysarkiston palvelujen kehittäminen eli niin sanottujen Kanta-
palvelujen kehittäminen jatkui tarkastelujaksolla vilkkaana.

Arvoisa puhemies! Kansaneläkelaitos on ollut keskeisesti mukana perustulokokeilun
suunnittelussa, ja tämä perustulokokeiluhan herättää kiinnostusta ympäri maailmaa. Poh-
joismaistakin on tullut kyselyjä, ainakin itselleni, että mitä teillä oikein siellä tapahtuu. 

Sähköinen asiointi, verkkoasiointi, on kertomusvuonna lisääntynyt edelleen, ja viime
vuonna jopa 60 prosenttia hakemuksista tehtiin verkkopalvelun kautta. On hyvä, että Oma-
kanta-palvelua kehitetään ja kansalaiset voivat täydentää myös omia terveys- ja hyvinvoin-
titietojaan järjestelmään. Toki pitää aina muistaa myös se, että — mistä usein olen täällä jo
aikaisemminkin puhunut — sähköinen maailma ei välttämättä kaikille ole avonainen eikä
auki, ja meidän täytyy muistaa myös sitten ne ihmiset, joilla ei ole nettiä tai tietokonetta ja
jotka eivät pääse sitä kautta tietoihinsa käsiksi. Eli muistetaan ikääntyneet ja he, joilla ei ole
siihen mahdollisuutta, ja heidänkin olemassaolonsa.

13.08 Ritva Elomaa ps: Arvoisa puhemies! Vuosi 2015 oli Kansaneläkelaitoksessa kehi-
tyksen ja muutosten vuosi. Sähköisiä palveluja kehitettiin, toimeentulotuen siirron suun-
nittelua kunnilta Kelan maksettavaksi jatkettiin ja perustulokokeilun esiselvitys annettiin
Kelan johdettavaksi. Toimistoasiointien ja puhelinyhteydenottojen määrä Kelassa on sel-
västi vähentynyt. Sen sijaan kela.fi-verkkopalvelun tunnistettujen verkkoasiointien määrä
kasvoi edellisvuoden 12,3 miljoonasta yli 14 miljoonaan. Sähköisen reseptin käyttö lisään-
tyi, ja Kelan kehittämät Kanta-palvelut laajenivat ja monipuolistuivat asiakkaiden tarpei-
den ja lainsäädännön kehittymisen myötä. Esimerkiksi Kelan lakisääteiseksi tehtäväksi tuli
Omakanta-palvelun laajentaminen omatietovarannolla, johon kansalainen voi tallentaa
omia terveys- ja hyvinvointitietojaan. 

Verkkoasioinnin kehittämistä tulee jatkaa. Samalla on kuitenkin pidettävä huoli siitä,
että henkilöillä, jotka eivät syystä tai toisesta käytä verkkopalvelua, on mahdollisuus asioi-
da puhelimitse tai Kelan toimipisteissä. Myös valtakirjan ottamista käyttöön verkkopalve-
lujen käyttämiseksi tulisi kehittää. Näin esimerkiksi vanhuksen omaiset hyötyisivät uusis-
ta ja tehokkaista verkkopalveluista. 
2



Pöytäkirjan asiakohta PTK 101/2016 vp
Toimeentulotuen siirron suunnittelu käynnistyi Kelassa syksyllä 2014, ja se on edennyt
aikataulussa. Tavoitteena on, että perustoimeentulotuen myöntäminen ja maksaminen siir-
tyvät Kelan hoidettavaksi vuoden 2017 alusta. Toimeentulotuen maksatukseen liittyvät tie-
tojärjestelmähankkeet ja henkilöstön lisäystarpeeseen liittyvät suunnitelmat etenevät ajal-
laan. Toimeentulotukiasiakkaita tullaan palvelemaan kaikissa Kelan palvelukanavissa, ei
vain verkossa. Päämääränä on tehokkaampi ja asiakkaan kannalta parempi toimeentulotu-
en maksatus. Ehkäpä myös ne vanhukset, jotka eivät kuntien maksaessa toimeentulotukea
ole halunneet tai kehdanneet sitä hakea, kokevat nyt toimeentulotuen hakemisen helpom-
maksi.

Arvoisa puhemies! Kehittämisenkin varaa Kelasta löytyy. Olen pyrkinyt vaikuttamaan
Kelan käyttämien asiantuntijalääkäreiden pätevyyksien yksityiskohtaisempaan julkistami-
seen. Heidän arviointinsa vaikuttavat lukuisten suomalaisten saamiin etuuksiin, ja olisi ha-
kijoiden mielenrauhan kannalta hyvä, että heidän koulutustietonsa olisivat tarkistettavissa
nykyistä yksityiskohtaisemmin. Teimme edustajien Louhelainen ja Meri kanssa kirjallisen
kysymyksen aiheesta. 

Hallitusohjelmassa mainitun perustulokokeilun esiselvityksen tekijäksi valittiin syksyl-
lä Kelan johtama tutkimuskonsortio. Kelalta löytyy tarvittava osaaminen ja resurssit tä-
män kaltaisen haastavan selvityksen tekemiseen. Perustulo sisältää monia mahdollisuuk-
sia. Se yksinkertaistaisi monimutkaista sosiaalitukijärjestelmäämme ja takaisi tietyn tasoi-
sen perustoimeentulon sitä tarvitseville. Perustulo olisi onnistuessaan myös nykyistä sosi-
aalitukea kannustavampi tulomuoto. Toivon todella, että perustulokokeilusta saadaan hy-
viä kokemuksia.

Pääjohtaja Liisa Hyssälä siirtyy eläkkeelle. Hän on johtanut Kelaa tarmokkaasti ja osaa-
vasti. — Kiitos.

13.12 Leena Meri ps: Arvoisa rouva puhemies! Olen nyt runsaan vuoden ollut Kansan-
eläkelaitoksen valtuutettuna ja saanut seurata Kelan toimintaa hyvin läheltä ja saanut pal-
jon tietoa valtuutettujen kokouksissa ja muutenkin.

Kelan toimintaa on viime vuosina kehitetty asiakaslähtöisesti. Tämä näkyykin nyt hy-
vin Kelan toiminnassa ja saadussa asiakaspalautteessa. Kun Kansaneläkelaitoksen maine
oli menneinä vuosina byrokraattinen ja hidas, on se nyt muuttunut kansalaisten silmissä te-
hokkaammaksi ja asiakasystävällisemmäksi. Tässä seuraavassa luettelen muutamia esi-
merkkejä asiakaslähtöisyydestä.

Verkkoasiointi on kasvanut 14 miljoonaan asiointikertaan vuonna 2015.
Kelan toimistossa asioivista 96 prosenttia koki palvelun ystävälliseksi — se on todella

paljon — ja 95 prosenttia koki saaneensa riittävästi tietoa. Paljon on siis menty eteenpäin
niistä ajoista, kun koettiin, että Kelasta ei saada tietoa ja siellä ei ehkä olla niin ystävällisiä.
Nämä — voisin sanoa, vaikka sitä ei täällä missään lue — ovat varmasti maailman huip-
puluokkaa.

Sähköisen reseptin käyttö on lisääntynyt merkittävästi. 87 prosenttia lääkekorvauksen
piirissä olleista resepteistä on sähköisiä. Itsekin käytän sitä aina. Vuonna 2015 lääkärit kir-
joittivat 28 miljoonaa sähköistä reseptiä.

Kansalaiset käyttivät myös Omakanta-palvelua 600 000 kertaa kuukaudessa. Siitä tääl-
lä oli jo aikaisemminkin puhetta, että Kelan lakisääteiseksi tehtäväksi tuli Omakanta-pal-
velun laajentaminen omatietovarannolla, johon kansalainen voi tallentaa omia terveys- ja
hyvinvointitietojaan.
3



Pöytäkirjan asiakohta PTK 101/2016 vp
Lisäksi Kelan verkkosivustoja kehitetään jatkuvasti sellaiseksi verkkopalveluksi, että se
mukautuu asiakkaan elämäntilanteen mukaisesti sekä ohjaa ja tukee asiakasta asioiden hoi-
tamisessa. Silti on hyvä muistaa, kuten edustaja Juvonen huomautti puheessaan, että kai-
killa ihmisillä ei ole mahdollisuutta tietokoneen käyttöön tai he eivät yksinkertaisesti osaa
käyttää tietokonetta. Siksi on tärkeätä, että henkilökohtaista palvelua ja puhelinpalvelua on
aina saatavilla. Se tulee varmistaa tässä eteenpäinmenossa.

Vielä kiinnitin huomiota näihin hyviin lukuihin työhyvinvoinnin puolella. Vuoden 2015
lopussa Kelan palveluksessa oli 5 968 henkilöä — eli lähes 6 000 henkilöä, se on aikamoi-
nen henkilöstö. Työhyvinvoinnin tunnusluvut pysyivät hyvällä tasolla. Henkilöstöstä 84
prosenttia oli aiempaa tyytyväisempiä työhönsä kokonaisuudessaan — 84 prosenttia, se on
todella paljon — ja he pitivät Kelaa hyvänä työnantajana. Kouluarvosanalla tämä on 8,4.
Se on erittäin hyvä saavutus tässä tilanteessa, jossa Kela on joutunut paljon uudistamaan ja
tekemään paljon muutostöitä, kuten tässä edellisissä puheenvuoroissa on kerrottu. Työyh-
teisön toimivuuden kouluarvosana oli henkilöstötutkimuksen mukaan 8,2 ja Kelan arvojen
toteutumisen arvosana oli 8,7. Ja tämä on erittäin hienoa, että lähiesimiesten johtamiseen
tyytyväisyys oli huipussaan, 82 prosenttia. Itse esimiehenä tiedän, että näitä lukuja on vai-
kea saavuttaa, varsinkin muutosjohtamistilanteessa. Tämäkin on tärkeää, että vaikutus-
mahdollisuuteen omaan työhön koettiin oltavan hyvin tyytyväisiä, tyytyväisempiä kuin
koskaan: tämä luku on 70 prosenttia. Työn imua koki viikoittain 87 prosenttia. Eli ihmiset
viihtyvät Kelassa, he tulevat mielellään töihin, esimies koetaan hyväksi — tämä on todella
hieno saavutus. Kiirettä ja stressiä koettiin silti entistä vähemmän. Ainoa, mikä oli noussut
ja pysynyt korkeammalla, oli sairauspoissaolojen määrä. Tästä ei nyt ilmene, mistä ne eri-
tyisesti johtuvat, voi olla monenlaista syytä, mutta siinä on semmoinen kehittämisalue, jos
jotakin huonoa täältä haluaa löytää. Mutta aivan kerta kaikkiaan loistava tulos, ja täytyy
kehua Kelaa siitä.

Arvoisa rouva puhemies! Kelan osaavien työntekijöiden ja hyvän johtamisen vuoksi
voimme tänä päivänä olla ylpeitä Kansaneläkelaitoksesta. Koko julkinen sektori voisi ot-
taa oppia (Puhemies koputtaa) Kelan toiminnan kehittämisestä.

13.17 Ben Zyskowicz kok:  Arvoisa rouva puhemies! Arvoisat kansanedustajat! Aivan
aluksi haluan yhtyä niihin kiitoksiin ja kehuihin, joita täällä on annettu sekä koko Kelan
toiminnalle että pääjohtaja Hyssälän toiminnalle.

Lähes kaikissa käytetyissä puheenvuoroissa on nostettu esille perustulo ja perustuloko-
keilu. Perustulo on mielestäni sellainen yläkäsite, jota teoriassa kaikkien on helppo kannat-
taa. Onhan kerrottu, että kun perustulo toteutuisi, niin se poistaisi byrokratian, se poistaisi
tästä maasta köyhyyden, se merkitsisi sitä, että työnteko aina kannattaisi, se merkitsisi Li
Anderssonin mukaan sitä, että voi vaatia suurempia palkkoja ja Björn Wahlroosin mukaan
sitä, että voi maksaa pienempiä palkkoja. Kaikki nämä toiveet toteutuisivat samassa uudes-
sa järjestelmässä.

Minä en tähän usko. Minä päinvastoin katson, että perustulo on jokin sellainen käsite,
unelma, johon kaikki heijastavat omia toiveitaan. Kun kaikki tämä hyvä vielä saataisiin
kuulemma aikaiseksi siten että se ei maksaisi yhtään enempää kuin nykyinen sosiaalitur-
vajärjestelmä, niin en todellakaan voi tähän uskoa. Itse olen verrannut perustuloa Tenavat-
sarjakuvasta tuttuun Suureen kurpitsaan, jota joukolla odotetaan — varsinkin Eppu-nimi-
nen sarjakuvahahmo odotti — ja joka tulee ja ratkaisee kaikki ongelmat.
4



Pöytäkirjan asiakohta PTK 101/2016 vp
Nyt on sitten aika perustulokokeilulle. No mitä tämä perustulokokeilu on? Toteuttaako
se näitä äsken mainittuja tavoitteita? Toteuttaako se sen kaikkein itsestään selvimmän ta-
voitteen, että siinä yhdistetään eri perusturvaetuuksia yhdeksi perusturvaetuudeksi, jota
kutsutaan perustuloksi? No, ei se toteuta edes sitä.

Tässä perustulokokeilussa, jota hallitus kaavailee, käytännössä työttömän perusturva,
eli työmarkkinatuki tai peruspäiväraha, korvataan perustulolla. Ja erona on siis se, että toi-
sin kuin työttömyyskorvaus, tämä perustuloksi kutsuttu sijaan tuleva korvaus ei pienene
silloin kun asianomainen työtön saa töitä. Tämä perustulo sen sijaan ei korvaa mitään mui-
ta etuisuuksia, kuten esimerkiksi asumistukea tai toimeentulotukea tai ansiosidonnaista
työttömyysturvaa, jos sellaisen piiriin pääsee.

Eli käytännössä tämä perustulokokeilu, jota kaikki lämpimästi kannatamme, siis tutkii
sitä, työllistyykö helpommin sellainen työtön ihminen, joka saa pitää työttömyyskorvauk-
sensa työllistyessään, kuin sellainen työtön ihminen, joka kuuluu vertailuryhmään ja joka
ei saa pitää työttömyyskorvausta työllistyessään. Totta kai tähän vaikuttavat alueelliset
eroavaisuudet ja tähän vaikuttaa se, mitä muita tukia tällä henkilöllä on, jotka muut tuet sit-
ten kuitenkin lähtevät, jos työllistyy. Mutta näillä varauksillakin uskallan tästä pöntöstä
väittää, että aivan varmasti kokeilun tulos on se, että sellainen ihminen, joka saa pitää työt-
tömyyskorvauksensa vaikka työllistyy, työllistyy paremmin ja enemmän kuin sellainen ih-
minen, joka ei saa pitää työttömyyskorvaustaan, kun työllistyy.

Tämä on se asia, mitä tässä nyt kaavaillussa perustulokokeilussa itse asiassa kokeillaan.
Itse kutsuisin tätä kokeilua paljon osuvammin esimerkiksi pitkäaikaistyöttömien kannus-
tinkokeiluksi kuin perustulokokeiluksi. Ja tätä nyt sitten kuulemma ulkomailta saakka ol-
laan tulossa tänne ihmettelemään ja ottamaan oppia meidän perustulokokeilusta. Voin en-
nustaa, että maassamme tulee olemaan paljon pettyneitä ulkomaalaisia, jos tämä on se,
mistä oppia pitäisi ottaa.

Arvoisa rouva puhemies! Oli tässä muutakin mielessä, mutta aika kuluu ja sanon vain
lopuksi sen, että minun mielestäni olisi tärkeätä kokeilla myös niin sanottua osallistavaa
sosiaaliturvaa, joka myös hallitusohjelmassa tunnetaan. Osallistavalla sosiaaliturvalla ym-
märrän sitä, että kaikille ihmisille, ainakin nuoremmille, jotka ovat olleet pitkään työttömi-
nä, olisi tarjottava työtoimintaa mutta samalla heiltä olisi myös edellytettävä tähän työtoi-
mintaan tarttumista. Kyse ei olisi mistään orjatyöstä, jota tehtäisiin viitenä päivänä viikos-
sa. Kyse olisi ehkä muutamasta tunnista viikossa, ja se työtoiminta olisi sellaista, joka toi-
vottavasti olisi merkityksellistä tälle työttömälle ihmiselle itselleen mutta jolla olisi myös
myönteistä merkitystä koko yhteiskunnan kannalta. Itse haluaisin, että tätäkin hallitusoh-
jelman kohtaa edistettäisiin.

13.23 Annika Saarikko kesk: Arvoisa puhemies! Viimeisten vuosien aikana, niin kuin
täällä on hyvissä puheenvuoroissa käynyt ilmi, Kela on uudistunut paljon, virtaviivaista-
nut ja sähköistänyt toimintojaan ja organisaatiotaan, ja syytä onkin, jos katsotaan sitä Ke-
lalle tulevaisuudessakin siirtyvää lisätyömäärää, mitä pidän perusteltuna. Toimeentulotu-
en maksatuksen siirto Kelalle ensi vuodesta alkaen on iso projekti, joka muuttaa myös vä-
hän sosiaaliturvamme rakennetta, toimeentulotuen ja perusturvan suhdetta, ja toisaalta on
myöskin täällä jo useamman puheenvuoron aikana esiin nostettu perustulokokeilu ja sen
hyvinkin nykyjärjestelmästä poikkeava lähestymistapa. Eivätkä oikeastaan uudistukset
vielä tähän lopu: Juuri tänään on julkistettu selvitysmies Kalle Könkkölän raportti, joka
liittyy vammaisetuuksiin, ennen kaikkea kuljetuspalveluihin, joiden maksatuksessa Kela
5



Pöytäkirjan asiakohta PTK 101/2016 vp
on tiiviisti osaltaan mukana. Könkkölän innovatiiviset esitykset, jotka lähestyvät myös
henkilökohtaisen budjetoinnin kaavaa, ovat minusta sellaisia, jotka kannattaa ottaa huo-
mioon myöskin siksi, että paljon meteliä nostattanut vammaisten 75 vuoden ikärajoitus ja
siitä eteenpäin palvelujen muuttuminen harkinnanvaraisiksi voidaan Könkkölän esitysten
jälkeen poistaa.

Tämä kokonaisuus Kelan ympärillä on nyt suuressa murroksessa, ja kannustan sitä Ke-
lassa tehtävää työtä suureen innovatiivisuuteen ja myös sen johtamisjärjestelmän tarkkaan
arviointiin kaikkien näiden edessä.

13.25 Sari Sarkomaa kok: Arvoisa puhemies! Käsittelyssä on Kansaneläkelaitoksen val-
tuutettujen toimintakertomus, ja näin valtuutettujen puheenjohtajana ihan aluksi sanon,
että tarkkaan olemme kaikki valtuutetut kuulleet, mitä eduskunta on Kelan toiminnasta sa-
nonut ja arvioinut.

Ihan aluksi haluan todeta sen, että asiakaslähtöisyys, asiakaslähtöisyys ja asiakaslähtöi-
syys on ollut se, miten Kelan toimintaa on kehitetty. Se, että meillä on sähköisiä järjestel-
miä, ei tarkoita sitä, etteikö henkilökohtaista apua, tukea ja neuvontaa saisi. Päinvastoin:
On aloitettu ajanvarauspalvelu. Elämän suurissa muutoksissa voi tulla Kelan toimistoon ja
saada henkilökohtaista neuvontaa. Eli jokaiselle pitää saada se oma tapa saada palveluita.

Mutta ihan lyhyesti Kelan toiminnasta totean sen, että historiallinen muutos on tehty Ke-
lassa. Aluehallinto on lakkautettu ja byrokratiaa on purettu, mutta tämä ei ole tarkoittanut
sitä, että aluepisteitä olisi vähennetty. 26 vakuutuspiiristä on siirrytty 5 vakuutuspiiriin.
Näin pitää toimia myöskin muussa suomalaisessa yhteiskunnassa, että toimintoja kehite-
tään niin, että ihmiset todellakin saavat palvelut kustannustehokkaasti.

Tuosta kertomuksesta haluan vielä tiiviisti todeta sen, että vaikka työttömyys ja tämä
heikko taloudellinen tilanne on asettanut todella suuria paineita Kansaneläkelaitokselle sen
lisäksi että ollaan tehty isoa hallinnollista uudistusta, Kansaneläkelaitos on pysynyt niissä
tavoiteajoissa, mitä on ollut eri etuuksien maksatuksessa. Tämä on tärkeä asia, mitä valtuu-
tettujen tulee seurata, eli saavatko suomalaiset etuutensa ajoissa. Siellä on monia kaikkein
heikoimmassa asemassa olevia ryhmiä, ja erityisen tärkeää on, että tämä asia toimii. Sa-
maan aikaan ollaan valmisteltu isoja uudistuksia: perustoimeentulotuen siirtoa Kansanelä-
kelaitokselle, samoin meidän tutkimusyksikköjoukot ovat olleet mukana esimerkiksi tässä
perustulokokeilun valmistelussa. Eli monta asiaa on ollut yhtä aikaa.

Samaan aikaan Kelaa on onnistuttu johtamaan sillä tavalla, että henkilöstön työtyytyväi-
syys ja monet luvut ovat pysyneet hyvällä saralla. Ehkä sairauspoissaolot on pieni luku, jo-
hon kiinnittäisin huomiota, eli paljon on kuitenkin vielä kehitettävää. Mutta olennaista on
se, että on keskitytty henkilöstön kouluttautumiseen: meillä on nettikoulutusta, lähiesimie-
hiä on koulutettu. Näin on myöskin meidän osaava henkilöstö pysynyt tässä mukana ja
asiat ovat hoituneet hyvin, ja haluan kiitoksen henkilöstölle kyllä tästä paikalta osoittaa.
Mikä myöskin on tärkeää, asiakastyytyväisyysluvut ovat olleet hyviä. Mutta uudistuva, ke-
hittyvä Kela ei jää paikalleen, vaan toimia tehdään koko ajan, että asioita voitaisiin tehdä
paremmin.

Valtiovarainvaliokunnan jäsenenä haluan myöskin todeta, että Kela on pystynyt pitä-
mään toimintamenonsa alle 3 prosentissa, ja se on erittäin tärkeää. Mutta Kansaneläkelai-
tokselle on tullut tiukkoja lisäsäästöjä. Niitä tuli vielä kesken kauden edellisellä budjetti-
kaudella, ja niitä on etsitty. Tutkimustoimintaan, johon kohdistui 400 000 euroa, kiinnitän
huomion. Pidän tärkeänä, että hallituksen tiimoilla ja myöskin eduskunnassa pohditaan,
6



Pöytäkirjan asiakohta PTK 101/2016 vp
mikä on Kansaneläkelaitoksen rooli tulevaisuudessa, ja pidän itse tärkeänä, että se on mu-
kana kehittämässä suomalaista sosiaaliturvaa ja myöskin tutkimusresurssit pidetään sillä
tasolla. Myöskin Kelan roolin pitää olla jatkossa entistä tärkeämpi, kun hallitus tekee toi-
mia eri esitysten vaikutusten arvioinnin kehittämiseksi — siinä myöskin tarvitaan Kansan-
eläkelaitoksen asiantuntijoiden ja tutkimusosaston resursseja.

Se, mikä tässä kertomuksessa vielä on viesti, niin tässä on viesti myöskin eduskunnalle,
meille itsellemme, kun säädämme lakeja, ja ehkä myöskin erityisesti hallitukselle: On hy-
vin tärkeää, että lainsäädäntöuudistusten toimeenpanoon varataan riittävästi aikaa. Me tie-
dämme tiettyjä esityksiä, jotka olivat tulossa ja ne vedettiin takaisin. Ne aiheuttavat aina
myöskin toimenpiteitä Kansaneläkelaitoksessa, ja kun isoja uudistuksia tulee, niin tähän
mennessä Kansaneläkelaitos on kyennyt näihin vastaamaan, mutta on tärkeää, että täällä
hallituksessa ja eduskunnassa myöskin katsotaan, että on riittävä aika täytäntöönpanoon, ja
se on sitten viime kädessä tietenkin meidän lainsäätäjien asia.

Toinen viesti, joka tässä mietinnössä on, on se, että valiokunta pitää erittäin tärkeänä,
että Kelan asiantuntijoiden osaamista ja tietojärjestelmiä hyödynnetään sosiaali- ja tervey-
denhuollon uudistuksessa, ja tämä viesti sitten kaikkein vahvimmin menee varmasti tuon-
ne hallituksen puolelle.

Arvoisa puhemies! Ihan lopuksi jatkan keskustelua, jonka tässä edustaja Zyskowicz
aloitti sosiaaliturvan kehittämisestä: Juuri näin, perustulokokeilun keskeinen tavoite on se,
että me saamme elementtejä siitä, miten nykyistä aikansa elänyttä sosiaaliturvajärjestel-
mää kehitetään. Ja ihan tässä, kun aika loppuu, haluan sanoa sen, että tärkeää on, että myös-
kin joka taholla valmistellaan näkemyksiä sosiaaliturvan kehittämiseksi. Se todellakin on
aikansa elänyt, ja kun tällä kaudella hallitus saa tehtyä sosiaali- ja terveyspalvelu-uudistuk-
sen, niin kyllä pidän merkittävänä, että seuraavissa hallitusneuvotteluissa otetaan ja seu-
raava hallitus ottaa sosiaaliturvan kokonaisremontin agendalleen. Mutta hyvä on, että hal-
litus jo tekee kannustinloukkujen ja monien muiden sosiaaliturvaan liittyvien asioiden
kanssa toimia, jotta me saisimme meidän sosiaaliturvajärjestelmän tälle vuosituhannelle.
Se on nyt aikansa elänyt. Mutta sen pitää olla reilu ja työhön kannustava ja sellainen, että
kukaan ei putoa väliin ja jokaisesta huolehditaan.

Puhemies Maria Lohela:  Edustaja Filatov, pidättekö sieltä paikaltanne? — Selvä. Olkaa
hyvä.

13.31 Tarja Filatov sd: Arvoisa puhemies! Lyhyesti kiitos siitä, että toimeentulotuen siir-
to Kelalle on sujunut aikataulussa. Itse kannatin sitä viime kaudella, kun tuota lakia säädet-
tiin, ja näin, että se tuo yksinkertaistusta meidän moniportaiseen sosiaaliturvaamme pitkäl-
lä aikavälillä. Kiitos myös tästä perustulokokeilun taustamateriaalista, koska se kertoo hy-
vin siitä, miten meidän tulonsiirtojen yhteensovittaminen on välillä ongelmallista ja missä
tilanteissa työnteko kannattaa ja missä tilanteissa se ei kannata, ja antaa vinkkiä myös sii-
hen, miten noihin ongelmiin pitäisi löytää ratkaisua.

Mutta sen sijaan tästä perustulokokeilusta itsestänsä olen hyvin pitkälle samaa mieltä
kuin edustaja Zyskowicz, että se ei oikeastaan vastaa siihen ongelmakohtaan, mihin sillä
lähdettiin hakemaan vastausta. Se on tällainen hyvin minimalistinen työmarkkinatukiko-
keilu, ja itse asiassa se saattaa jopa hieman vaikeuttaa osan kokeilun piirissä olevien työn-
tekoa, koska siinä ei ole turvattu sitä, että toimeentulotuki ei leikkautuisi tai asumistuki ei
leikkautuisi, kun taas meidän 300 euron vapaaosassa nämä kaksi asiaa on toteutettu.
7



Pöytäkirjan asiakohta PTK 101/2016 vp
Haluaisin tässä käyttää tilaisuuden hyväksi ja puuttua kahteen lääkekorvauksiin liitty-
vään asiaan lyhyesti: 

Toinen liittyy siihen, että Kela on ottanut käytännön, että kroonisesti pitkäaikaissairaat
saisivat vain kuukauden lääkkeet kerrallaan. Niillä alueilla, joilla apteekkimatkat ovat pit-
kät, tästä tulee itse asiassa aika ongelmallinen tilanne. Voisi ajatella, että saisi kolmen kuu-
kauden tai hieman pidemmän jakson, niin ei tarvitsisi sieltä maaseutujen perukoilta lähteä
pitkälle apteekkimatkalle yksinomaan jonkun pilleripaketin takia. 

Ja toinen liittyy siihen, että kun meillä on omavastuita lisätty, niin alkuomavastuuta kuin
eri lääkkeidenkin omavastuita, ja monisairailla ihmisillä tammikuu on aika painajaismai-
nen, kun silloin laukeavat kaikki omavastuut, niin jos tätä omavastuuta pystyttäisiin jak-
sottamaan hieman pidemmälle, niin ihmisten ei tarvitsisi miettiä tammikuussa, täyttääkö
jääkaapin vai lääkekaapin. Kumpikaan näistä asioista (Puhemies koputtaa) ei maksaisi Ke-
lalle eikä valtiolle.

Puhemies Maria Lohela:  Nyt en enää myönnä uusia puheenvuoroja, kun tässä aika lop-
puu suuren valiokunnan kokouksen vuoksi, joten tämän asian käsittely sitten keskeytetään.

Keskustelu ja asian käsittely keskeytettiin.
8


