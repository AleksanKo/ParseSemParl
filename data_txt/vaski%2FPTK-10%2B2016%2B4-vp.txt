















































DEM88C3.tmpSave.xml


Pöytäkirjan asiakohta PTK 10/2016 vp
Pöytäkirjan asiakohta 

PTK 10/2016 vp

Täysistunto

Torstai 18.2.2016 klo 15.59—20.29

4. Lakialoite laiksi sähkömarkkinalain 119 §:n muuttamisesta
Lakialoite LA 1/2016 vp Markku Eestilä kok

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään talousvaliokuntaan.

Keskustelu

19.41 Markku Eestilä kok (esittelypuheenvuoro): Arvoisa rouva puhemies! Lakialoite
koskee sähkömarkkinalain 119 §:n muuttamista. Eduskunta päätti uudesta sähkömarkki-
nalaista vuonna 2013. Lain tarkoitus on parantaa sähkön toimitusvarmuutta. Tarkoitus on
kyllä hyvä, mutta valitettavasti se on johtanut merkittäviin siirtohintojen korotuksiin sekä
niiden sähköverkkoyhtiöiden velkaantumiseen, joita investointivelvoite käytännössä kos-
kee.

Kun Energiavirasto muutti 2016 suurimman sallitun tuoton määritelmää, ovat verkko-
yhtiöt ilmoittaneet hinnankorotuksista. Suurimman sallitun tuoton merkittävä nostaminen,
lähes tuplaaminen, antaa kaikille verkkoyhtiöille mahdollisuuden nostaa siirtohintoja to-
dellisesta investointitarpeesta huolimatta. Tässä taloustilanteessa hyvää tarkoittava sähkö-
markkinalaki on kääntynyt itseään vastaan, varsinkin Energiaviraston yllättävästä linjauk-
sesta johtuen.

Eduskunta on asettanut jakeluverkon haltijoille sähkömarkkinalain 51 §:ssä säädetyt
velvoitteet jakeluverkon laatuvaatimuksista. Lain 119 §:llä on säädetty siirtymäajasta, jon-
ka kuluessa lain 51 §:n mukaiset jakeluverkkoa koskevat velvoitteet jakeluverkon haltijan
tulee täyttää.

Voimassa olevan lain siirtymäaikasäädös velvoittaa jakeluverkon haltijoita lyhyessä
ajassa tekemään merkittäviä investointeja, jotta ne täyttäisivät lain velvoitteet. Siirtymä-
säädöksessä on säädetty Energiavirastolle oikeus myöntää jatkoaika investointien tekemi-
sessä.

Eduskunnan säätämä siirtymäaika on osoittautunut liian lyhyeksi. Nopealla aikataululla
tehtävät investoinnit jakeluverkon laatuvaatimuksien toteuttamiseksi ovat johtaneet ver-
konhaltijoiden tekemiin korkeisiin hinnankorotuksiin. Investointipaineen pienentämiseksi
siirtymäaikoja tulisi väljentää. Ehdollisesta Energiaviraston toimivaltasääntelystä — osa-
na normien purkua — olisi syytä tässä yhteydessä luopua.

Tämä ehdotus koskee siis sähkömarkkinalain 119 §:ää, "Jakeluverkon toimitusvarmuut-
ta koskeva siirtymäsäännös", ja ehkä se keskeinen pykäläuudistus on tämä seuraava:

"Niillä jakeluverkon haltijoilla, joilla 20 kV verkkomäärästä maakaapeliverkon osuus
on alle 40 prosenttia 1.1.2016 tilanteessa, jakeluverkon haltijan on täytettävä 51 §:n 1 mo-
 Tarkistettu
4.0



Pöytäkirjan asiakohta PTK 10/2016 vp
mentin 2 ja 3 kohdassa säädetyt vaatimukset vastuualueellaan viimeistään 31. päivänä jou-
lukuuta 2036. Vaatimusten on täytyttävä viimeistään 31. päivänä joulukuuta 2028 vähin-
tään 75 prosentilla jakeluverkon kaikista käyttäjistä vapaa-ajan asunnot pois lukien."

Tämä lakialoite ehkä teknisesti kuulostaa vaikealta, mutta tämä on ammatti-ihmisten te-
kemä ja perustuu sellaiseen tilastointiin, jossa ne yhtiöt, joilla on pitkät verkot ja jotka toi-
mivat metsäisillä tai järvisillä alueilla, joutuvat todellisuudessa tämän lain tarkoittaman in-
vestointipaineen kohteeksi, ja tästä seuraa tietenkin näiden yhtiöitten velkaantuminen. Kun
me katsomme tänä päivänä sitäkin keskustelua, mitä eduskunnassa käydään, niin ehkä ne
kaikkein eniten käytetyt sanat täällä ovat "kilpailukyky" ja "Suomen kilpailukyvyn paran-
taminen".

Pääministeri on ottanut useaan kertaan esille sen, että valtion tase pitää panna töihin eli
muutetaan hieman taseen kohdennusta. Eli irrotetaan rahaa joistakin firmoista ja pannaan
se joihinkin firmoihin, joissa sen oletetaan tuottavan enemmän kuin mitä on se tuotto, mikä
kenties näistä entisistä firmoista on. Mutta meillä on yksityisissä investoinneissa lähes 10
miljardin aukko, ja jokuhan siihen täytyy olla syynä, että meillä ei investoida, ja se yksi syy
on tietenkin se, että meillä on korkea kulurakenne. Varsinkin ne yritykset, jotka tähtäävät
vientiin, kokevat, että tämä liian suuri kulurakenne on liian iso riski.

Jos pääministeri on puhunut taseesta ja aivan oikealla tavalla, niin kyllä minun mieles-
täni tarkastelun kohteeksi pitää ottaa myös tuloslaskelma. Nämä viimeaikaiset korotukset,
mitä olen nähnyt — joskin Caruna niitä nyt tänä päivänä on perunut — aiheuttivat jo pel-
kästään Pölkky Oy:lle tuolla pohjoisessa 500 000:n lisärasitteen per vuosi. Silloin tämä
koko sähkömarkkinalain uudistus ei ole ihan mieto juttu, eli milloin me nostamme kiinteis-
töveroa, milloin nostamme kulutusveroa, milloin nostamme sähkönsiirtomaksuja erinäköi-
sillä pykälillä, niin siitä aiheutuu kumulatiivisesti juuri se ongelma, minkä takia Suomeen
ei investoida, koska tämä on vain yksinkertaisesti liian kallis maa ja kulurakenteeltaan vää-
rä.

Sen takia tämä lakimuutos on tehty, että me annamme näille tietyille sähköverkkoyh-
tiöille enemmän aikaa sinne vuoteen 2038 saakka investoida, jolloin se paine korottaa siir-
tomaksuja on pienempi. Se on pk-yritysten kannalta, maatalouden kannalta, teollisuuden
kannalta ja ihan tavallisten ihmisten kannalta hyvä asia, mutta se johtaa siihen, että silloin
tämä Energiaviraston kohtuuton päätös suurimmalle sallitulle tuotolle joutuu selvästi uu-
teen tarkasteluun, koska siltä putoaa laillinen pohja pois. Ja jos tämä lakimuutos tehtäisiin,
mikä ainakin omasta mielestäni olisi järkevää, niin tietenkin sitten pitäisi muuttaa Energia-
viraston 8:aa vuotta, lyhentää sitä aikaa — se koostuu kahdesta nelivuotisesta periodista —
ja kun seuraavan kerran joudutaan arvioimaan suurinta sallittua tuottoa, niin silloin sitä pi-
täisi alentaa siitä 5,93 prosentista huomattavan paljon alemmas, mutta toki hieman suurem-
maksi kuin se nyt on ollut, se myönnettäköön.

Energiaviraston päätös on siinäkin mielessä kohtuuton, että jos me katsomme tämänpäi-
väistä korkotasoa, niin ei se ole missään suhteessa siihen pääoman hintaan ja rahan hin-
taan, mitä investointeihin on saatavilla. Tämä on aika iso ongelma, ja itse olen kyllä sitä
mieltä, että jotakin lainsäätäjän pitää tehdä ja jollakin tavalla Energiaviraston päätöksiä pi-
tää muuttaa. Se ei riitä, että niitä jaksotetaan, koska se ei kuitenkaan tule muuttamaan sitä
varsinaista tosiasiaa, että 100-prosenttisesta monopoliliiketoiminnasta tuo tuotto tällä kor-
kotasolla on liian suuri.
2



Pöytäkirjan asiakohta PTK 10/2016 vp
19.48 Jari Myllykoski vas: Arvoisa rouva puhemies! On pakko sanoa, että edustaja Ees-
tilä on tehnyt erityisen hyvän lakialoitteen. Näin vasemmistolaisena kansanedustajana täy-
tyy olla mielissään siitä, että kokoomuslainen edustajakollega, maa- ja metsätalousvalio-
kunnan arvostamani jäsen Eestilä, on tämän aloitteen tehnyt. Muistan jo silloin edellistä la-
kia valmisteltaessa Eestilän asiantuntemuksen tässä asiassa ja olen ymmärtänyt, ja hänellä
on pitkä kokemus erään energiayhtiön hallinnosta, ja vaikka hän vaatimattomasti sanoi,
että nämä luvut täällä ovat asiantuntijoiden tekemiä, uskon, että tässä aloitteessa näkyy
myös Markku Eestilän oma kädenjälki ja ainakin se arvomaailma, mikä tässä on.

Eestilä omassa puheenvuorossaan toi esille sen, kuinka on tärkeätä pohtia tätä tilannetta
nyt tässä maassa, kun meidän kilpailukyky on se, mikä on. Tällä nyt meneillään olevalla ja
nyt voimassa olevalla lainsäädännöllä ajetaan yrityksiä eriarvoiseen kilpailuasemaan tässä
maassa. Se on harkitsematonta ollut eduskunnalta, että emme siinä vaiheessa huomioineet
sitä. Vaikka ponnekkaasti koetimme sen esille tuoda, niin se ei lainsäädäntöön tullut lihak-
si. On alueita, missä sahatoimijat esimerkiksi joutuvat maksamaan kohtuuttoman suuren
lisälaskun pärjätäkseen vapailla markkinoilla. Tulee alueellisia eriarvoisuuksia, ja tässä
kohtaa uskallan väittää, että Energiamarkkinavirasto ei ole toiminut sen lain hengen mu-
kaisesti, minkä eduskunta sääti.

Nimenomaan talousvaliokunnan viimeisessä mietinnössä todettiin, että ei saa aiheutua
alueellisia eroavaisuuksia. Ja nyt kun katsotaan, mitä ne Carunan ensimmäiset päätökset
ovat — kuten edustaja Eestilä tässä totesi, mitä esimerkiksi sahapuolella Pölkky Oy:ssä tu-
lee kustannuspaineita siihen — niin on aivan selvää, että tällainen yrittäjä on eriarvoisessa
asemassa, jos siinä lähellä voi olla jopa 100 kilometrin päässä tai jopa 50 kilometrin päässä
ruutukaava-alueella oleva esimerkiksi hitsaustoimintaa harjoittava yritys, jolla on sähkö-
kuluja. Eli se, että ollaan jopa saman kunnan alueella mutta ehkä eri verkonhaltijan piiris-
sä, voi muuttaa kilpailuasemaa totaalisesti. Sen takia tähän pitää ehdottomasti tarttua ja
kannustaa nyt eduskuntaa ja niitä valiokuntia, mihinkä tämä lakialoite on menossa, puut-
tumaan tähän miehekkäästi, jotta se virhe, joka on tehty, voidaan korjata.

Vasemmistoliitto omassa aloitteessaan lähtee siitä, että se korotus ei saa olla vuosittain
10:tä prosenttia suurempi ja neljän vuoden tarkastelujaksossa enintään 15 prosenttia. Ol-
laan aika lähellä edustaja Eestilän näkemyksiä siitä, mikä on se maltillinen korotus. Kyllä
talousvaliokunta ja eduskunta omassa päätöksenteossaan lähtivät siitä, että 15 vuotta on
niin pitkä aika, että se antaa mahdollisuuden tehdä maltillisia korotuksia — nyt nähtiin, että
näin ei tapahtunut. Voisiko sanoa, että hyvä, että meillä on Kilpailu- ja kuluttajavirasto,
joka ehkäpä asiakkaittensa joukkokannevoimin pystyi käymään keskustelut Carunan kans-
sa, joka nyt sitten lähti omalta osaltaan tekemään näitä muutospäätöksiä? Mutta kuten täs-
sä lakialoitteessa todetaan, tässä maassa on myös jakeluverkon haltijoita, joita eivät koske
nämä investoinnit siinä määrin kuin oletetaan, ja heille annettiin kuitenkin tämmöinen
avoin valtakirja tehdä rahaa asiakkaan, yrittäjän, kuluttajan kustannuksella. Se on kohtuu-
tonta, kun tämän piti nimenomaan lähteä siitä, että meillä säädettiin laki, jota myös muu-
tettiin — jos oikein muistan, oliko ensin 24 tuntiin, 32:een, ja nyt se on sitten, mikä se on-
kaan, eli tätä aikamäärettä myös saatiin.

Mutta tässä yhteydessä on pakko todeta, että lainsäädännön monimuotoisuutta voitai-
siin tässäkin yhteydessä kehittää siten, että kun meillä on niitä metsäisiä alueita, niin luo-
taisiin joitain muitakin vaihtoehtoja sille jakeluverkon haltijalle kuin se maakaapelin ra-
kentaminen. Uskoisin, että olisi mahdollista, että metsänomistajat saataisiin sitoutettua sii-
hen, että tällaiset tarpeeksi isot suojavyöhykkeet on sen sähkölinjan ympärillä ja jakeluver-
3



Pöytäkirjan asiakohta PTK 10/2016 vp
kon haltija vastaisi korjuukustannuksista. Eli siinä kohtaa, kun metsänomistaja pitäisi huo-
len siitä, että tämmöiset niin sanotut tuulenkaadot, tykkylumien aiheuttamat sähkökatkok-
set linjojen päälle eivät ole mahdollisia, niin sen puuhuollon eli metsästä plaanille
hoitaisikin se verkon haltija. Olkoot sitten ne asiakkaat kustantamassa sitä korjuukustan-
nusta, joka varmasti tulisi halvemmaksi pitkässä juoksussa kuin se, että viedään pitkälle
erämaihin maakaapelia. Pitäisi ottaa semmoinen uusi tarkastelu, että monipuolistetaan tätä
koko meidän turvaamme siitä, kuinka nopeasti pitää sähköt saada päälle. Tärkeätä on, ettei
se 6 miljardin vahinko enää synny, koska se oli elinkeinoelämälle ja totta kai ihmisille, ku-
luttajillekin, kova paikka, kun oltiin päiväkausia ilman sähköä, menetettiin omaisuuksia
massiivisissa määrin.

Mutta olen kyllä erityisen tyytyväinen, että tämmöinen lakialoite on täällä käsittelyssä,
ja toivotaan tälle pontta ja toivotaan, että hallituksessa voitaisiin nähdä, että nyt on se tar-
kastelun paikka. Ja kun tämä on vielä tullut hallituspuolueen kansanedustajan kynästä, niin
tässä ei pitäisi olla ihan hirveätä tuskaakaan lähteä tähän mukaan.

19.56 Ville Skinnari sd: Arvoisa puhemies! Kuten edustaja Myllykoski totesi: silloin,
kun on aihetta, pitää kehua hallitusta, silloin, kun on aihetta, pitää kehua hallituspuoluetta,
ja silloin, kun on aihetta, pitää kehua hallituspuolueen kansanedustajaa. Nyt on siihen ai-
hetta, eli kiitos hyvästä työstä edustaja Eestilälle.

Tämä talvi on monella tavalla opettanut meitä suomalaisia siinä, että sähkö ei tule töp-
selistä. Meillä oli loppiaisena haasteita ihan koko sähkön saatavuuden kannalta, ja nyt vii-
me viikkoina ja viikko sitten kuulimme talousvaliokunnassa itse asiassa kahden päivän
ajan, mitä kaikkea tässä viime aikoina on tapahtunut ja mistä nämä hinnankorotukset joh-
tuvat.

Sähkömarkkinalain lisäksihän tässä on kysymys kuluttajansuojasta, tässä on kysymys
omistajaohjauksesta, mutta myös verojärjestelmästä. Me puhumme hyvin laajasta yhteis-
kunnallisesta kokonaisuudesta. Mikä on kohtuullista? Tästähän sähkömarkkinalakikin läh-
tee. Mikä on kohtuus? Miten se lasketaan? Miten se määritellään? Nyt me olemme näh-
neet, että on monta tapaa laskea sitä ja omistajuudella, omistajalla, on väliä. Voi jopa sa-
noa, että luonnollisesta monopolista tuli aika luonnoton. Pääomasijoittajat taustalla toki
maksimoivat tuoton. Se on heidän tehtävänsä, heidän tahtonsa. Tästä meillä on nyt hyvää
esimerkkiä.

Mutta meillä on muunlaisiakin yhtiöitä. Meillä on muun muassa kaupunkiomisteisia yh-
tiöitä, kuntaomisteisia yhtiöitä, joissa korotukset ovat olleet maltillisempia. Omistaja, hal-
litus, yhtiön johto viime kädessä linjaa sen, miten toimitaan. Haluaisinkin nostaa esille täl-
laisen niin sanotun itsesäätelyn: miten yhtiö, yritys säätelee itse itseään. Tätä me olemme
nähneet kansainvälisesti. Me muun muassa talousvaliokunnassa keskustelimme siitä, mi-
ten Englannissa toimitaan, miten siellä näitä investointeja valvotaan. Itse asiassa siellä ne
pitää hyväksyttää valtiolla. Eli maailmassa on monenlaisia malleja.

Kuulimme tässä, että hinnankorotukset ovat vaikuttaneet monella tavalla, eivät pelkäs-
tään kuluttajiin vaan myös yrityksiin. Kuusamolainen Pölkky Oy ilmoitti, että heille tämä
on tosiaan jopa puolen miljoonan hinnannousu. Salaatinviljelijöiltä tuli viestiä Pohjan-
maalta, että lähtee firma alta, jos näillä hinnoilla mennään. Nämä on tietysti otettava vaka-
vasti. Toki tullaan myös siihen toiseen puoleen, että tässä puhutaan yhteensä 8,5 miljardin
investoinnista, 8,5 miljardin investoinnista — kun meillä Suomessa esimerkiksi Äänekos-
4



Pöytäkirjan asiakohta PTK 10/2016 vp
ken investointi on muistaakseni 1,1—1,2 miljardia — eli todella isosta asiasta Suomen
kansantalouden kannalta.

Mitä sitten tulisi tehdä? Kuten sanoin, kaikki lähtee siitä, mikä on kohtuullista: mikä on
kuluttajalle kohtuullista, mikä on yrittäjälle kohtuullista. Meillähän kuluttajansuoja, kulut-
tajansuojalaki, suojelee kuluttajaa ja yrittäjällä on sitten omat säännökset.

Minä uskon ja toivon, että Suomi myös oppii nyt tästä Carunan keissistä. Meillä on va-
litettavasti tapauksia ollut ihan lähihistoriassa, että me emme ole oppineet näistä. Toivon
nyt, että niin hallituksessa kuin oppositiossakin tämä muistetaan vielä kymmenen vuoden
kuluttua, mitä meille silloin talvella 2016 oikein kävi, ettei tämä toistu. Tässä on haaste toki
myös omistajaohjaukselle nyt, kun me odotamme pääministeri Sipilältä sitä, miten hän lin-
jaa nyt omistajaohjausta, millaista aktiivista omistajapolitiikkaa valtio harjoittaa. Siinä tie-
tysti näin oppositiostakin haluan kannustaa hallitusta tekemään oikeaa, fiksua omistajapo-
litiikkaa, myymään oikein, ostamaan oikein, sijoittamaan tulevaisuuteen. Siihen meillä on
mahdollisuuksia.

20.01 Kari Kulmala ps: Arvoisa rouva puhemies! Tämä lakialoite on erittäin tärkeä ja
ajankohtainen. Sähkönsiirtoyhtiö Carunan hinnankorotukset ovat synnyttäneet keskuudes-
samme erityisen paljon mielipiteitä. 2013 säädetty sähkömarkkinalaki ei taida ollakaan
ihan niin fiksu kuin säädettäessä kuviteltiin. Esimerkiksi Caruna on minimoinut veronsa
Suomessa. Yhtiö on maksanut Suomessa tekemänsä tuloksen ulkomaille konsernin sisäi-
sen lainan korkoina. Hallitusohjelmassa on mainittu veropohjan tiivistämishanke, josta
hallitus voi hakea selkänojaa yritykselle tukkia veroporsaanreikä, ja tämä olisi myös tehtä-
vä.

Carunan verovapaamatkustajuuden aiheuttaman tuohtumuksen varjoon on jäänyt toki
se, että myös Fortum olisi joutunut käymään asiakkaidensa kukkarolla investoidakseen
sähkömarkkinalain vaatiman verkon säävarmuuden parantamiseen, ellei se olisi myynyt
sähkönsiirtotoimintaansa. Kuluttajaviranomaiset ovat aktivoituneet tutkimaan, ovatko Ca-
runan jättikorotukset kuluttajansuojasäädösten mukaisia. Jopa ryhmäkanteen mahdollisuu-
desta puhutaan. Kesän 2010 ja joulun 2011 myrskyjen aiheuttamat vaikeat sähkökatkokset
johtivat toimitusvarmuusvaatimusten sisällyttämiseen sähkömarkkinalakiin. Jo silloin säh-
köyhtiöt sanoivat, että loppulasku menee kuluttajille, mutta kukaan ei aavistanut, että säh-
könsiirtoyhtiöillä olisi otsaa kertarysäyksellä lähes tuplata siirtohinta.

Arvoisa rouva puhemies! Kuten alussa totesin, tämä lakialoite on tärkeä ja ajankohtai-
nen, ja toivon, että esitys etenee maaliin saakka.

20.03 Sami Savio ps: Arvoisa puhemies! Edustaja Eestilän lakialoitteessa puututaan ajan-
kohtaiseen aiheeseen. Kansalaisia ovat tässä kuussa puhuttaneet sähkön siirtohintoihin teh-
dyt rankat korotukset, joiden oikeudenmukaisuutta voidaan perustellusti kysyä. Monopo-
lia hallussaan pitävien sähköverkkoyhtiöiden rajut korotukset ovat mahdollistuneet Ener-
giaviraston nostettua vuodenvaihteessa siirtoyhtiöille sijoitetusta pääomasta sallittua tuot-
toa 6 prosenttiin. Myös valvontaviranomaisten toiminta on pääsääntöisesti hyvin myöhäi-
sessä vaiheessa toteutuvaa jälkikäteisvalvontaa.

Vaikka pääasiallinen arvostelu onkin kohdistunut korotuksista ilmoittaneisiin tahoihin,
on eittämättä myös lainsäätäjillä ja valvontaelimillä aihetta kehitystyöhön. Onkin erittäin
hyvä, että hallitus on ilmoittanut puuttuvansa havaittuihin epäkohtiin lainsäädännöllisin
5



Pöytäkirjan asiakohta PTK 10/2016 vp
keinoin. Tämänpäiväisten tietojen nojalla edistystä on tapahtunutkin: ainakin Caruna on
julkisesti ilmoittanut korotusten jaksottamisesta.

Edustaja Eestilä esittää sähkömarkkinalakia muutettavaksi siten, että jakeluverkon laa-
tuvaatimusten täyttämiseen vaadittavien investointien määräaikaa pidennettäisiin. Vaikka
tämä lakialoite ei poistaisikaan kaikkia siirtohinnoitteluun liittyviä epäkohtia, olisi se kui-
tenkin osaltaan askel kohti toimivampia sähkömarkkinoita. Siksi lakialoite on kannatetta-
va.

Arvoisa puhemies! Siirtohinnoittelun kohtuullistamisen lisäksi eduskunnan tulisi kiin-
nittää huomiota myös sähköveron korkeaan osuuteen sähkölaskusta. On näet muistettava,
että vain sähköenergian osuus on kilpailutettavissa. Nykyisillä melko matalilla energian-
hinnoilla kuluttajan saamasta sähkölaskusta vain noin kolmannes, tai jopa alle, muodostuu
sähköenergian hinnasta. Kun kuluttajan vaikutusmahdollisuus koko sähkölaskuun on pro-
sentuaalisesti pieni, heikentää se innostusta kilpailutukseen ja on siten pitkällä tähtäimellä
omiaan lisäämään sähkömarkkinoiden tehottomuutta. 

Uusiutuvan energian käyttö on periaatteessa kannatettava lähtökohta. Kuitenkin taka-
vuosina tuulivoiman syöttötariffit ovat omalta osaltaan lisänneet veronmaksajien energia-
tukiin liittyvää rasitusta. Hallitusohjelman mukaisesti niitä ollaan onneksi nyt karsimassa.
Lisäksi tarvitaan riittävää sähkönsiirtokapasiteettia Ruotsin ja Suomen välillä. Kylmän il-
maston ja pitkien etäisyyksien Suomessa on pidettävä huolta siitä, että kilpailukykymme
tai elintasomme eivät kärsi energian korkeasta hinnasta. Myös kriisitilanteisiin varautumi-
sen kannalta on erittäin tärkeää, että sähkön ja energian saanti varmistetaan myös poik-
keusoloissa. 

Arvoisa puhemies! Energia- ja polttoaineverot ovat Suomessa moninkertaisia verrattu-
na sekä EU-lainsäädännön edellyttämiin minimeihin että moniin verrokkimaihimme.
Energia- ja polttoaineverotuksen tasoa alentamalla asumisen ja liikkumisen kaltaiset pe-
rustarpeet olisivat kohtuullisen hintaisia ja yritysten kilpailukyky paranisi. Tämä helpottai-
si monen pienituloisen talousahdinkoa, kun kulutukseen jäävät tulot kasvaisivat, ja se pa-
rantaisi samalla Suomen talouden toimintaedellytyksiä.

20.07 Sirpa Paatero sd: Arvoisa rouva puhemies! Kaikki varmaan muistavat, kun kokoo-
musministeri lupasi julkisuudessa, että näin ei tule koskaan enää tapahtumaan, että sähköt
ovat poissa. Erityisesti ne olivat poissa tuolta Savon alueelta, mutta ei suurten kaupunkien
kohdalta, koska siellä oli Fortumin omat verkot. Se oli valitettavaa, ja se oli rankkaa ihmi-
sille taloudellisesti mutta myöskin ihan toiminnallisesti.

No, silloin päätettiin ja sitten on tehty sähkömarkkinalaki, joka on erittäin perusteltu,
koska on ihan totta, että pitää olla joku kohtuullinen aikataulu, milloinka voidaan luvata tai
taata, että ihmisille se sähkö kulkee. Tässä on ollut esimerkkejä näistä isoista yrityksistä,
mutta on myös paljon pieniä yrityksiä, kun ihmiset tekevät esimerkiksi internetin kautta
kotoa, ja se ei onnistu, jos ei ole moneen päivään sähköä. Ja sen takia tämä on iso kysymys,
puhumattakaan eläintenhoidosta tai muista toiminnoista, joihinka sähköä välttämättä tarvi-
taan.

Tämä investointipaine viime kaudella, kun tätä lakia väännettiin, oli selkeä, ja silloin-
han on erityisesti ollut huoli näitten pitkien etäisyyksien yhtiöiden osalta. Mitä tulee kysy-
mykseen siitä, onko se kaapeli aina kaivettava maahan, niin näinhän ei ole. Jo tälläkin het-
kellä on monta vaihtoehtoa: joko kaivaa sitä kaapelia maahan tai vetää se linja esimerkiksi
tienvarteen, tien viereen, joka on ollut tietenkin hyvä vaihtoehto monessa paikassa, tai sit-
6



Pöytäkirjan asiakohta PTK 10/2016 vp
ten tehdä niitä suurempia hakkuita niin, että ensimmäiset puut, jotka kaatuvat, eivät kaa-
tuile sen sähkölinjan päälle. Elikkä idea on saada turvattua, että se piuha pysyy päällä, ja se
voidaan siis toteuttaa monella eri tavalla.

Talousvaliokunnan käsittelyn aikana tätä sähkömarkkinalakiahan muutettiin. Me teim-
me siihen silloin jo muutoksia ja erityisesti näihin aikatauluihin, eli milloin ja kuinka mon-
ta prosenttia pitää olla varmistettua verkkoa ja mitkä ovat sitten ne korvausvaatimukset, jos
näin ei ole. Ja silloin ainakin ajattelin, että mielestäni on aika kohtuullinen se aikajakso
vuoteen 2028, ja sittenhän siellä oli jo tässä nykyisessäkin laissa erikseen neuvoteltavana
vuoteen 2036. Elikkä se 2036 on se viimeinen kohta ja nyt eletään vuotta 2016, elikkä 20
vuoden päästä tulee olla sähköverkkojen siinä kunnossa, että ne saadaan 6 tunnin aikana
täällä kaupunkiseudulla ja 36 tunnin aikana sitten tuolla maaseudulla ja metsäisillä alueilla
kuntoon, jotenka tämä aikajakso on aika pitkä.

Nyt sitten Eestilän aloite, että lisättäisiin tätä aikaa, voi olla ja varmaan on joillekin ihan
tarpeellinen, ja uskon, että jos ja kun tässä hallitus on tuomassa sähkömarkkinalakiin muu-
toksia — näin ymmärsin ministeri Rehnin puheista, mahdollisesti myöskin tämän hinnan
seurannan tai tuoton määrän osalta, näin hän ainakin vastasi tässä muutama viikko sitten
kyselytunnilla — niin sehän on hyvä mahdollisuus saada tämä lakialoite käsiteltäväksi sii-
nä samassa. Ja se on tietenkin hyvä, jos tämä pohditaan uudelleen.

Minulla on hyvin pienen pieni skeptinen kohta, ja se on se, kun mietin niitä yrityksiä,
jotka ovat tehneet tämän oman investointisuunnitelmansa nyt jo tällä suunnitelmalla, elik-
kä niitä, jotka ovat jo lähteneet tekemään niitä investointeja näihin vuosilukuihin nähden,
ottaneet sen lainan ja laittaneet omat verkkonsa kuntoon tällä aikataululla. Toivon, että täs-
sä ei tule sitä asetelmaa, että nyt sitten kohdellaan yrityksiä eri tavalla, jos toisille tulee sit-
ten muutaman vuoden päästä mahdollisuus kuitenkin venyttää eri tavalla sitä oman verkon
korjausta. Tämä on toivottavasti asia, joka voidaan hoitaa, mutta tämmöinen kysymys-
merkki minulle tästä tämän lakialoitteen lukemisen jälkeen jäi.

Näitten tuottojen osalta: Muistatte hyvin, että se korotus siihen 6 prosenttiin tuli siitä,
että pitää pystyä keräämään rahoitusta näitten investointien tekemiseen. Mutta maailma
muuttuu nopeasti, ja näinhän se on nyt muuttunut, että tiedetään, että se 6 prosenttia tänään
kuulostaa aika paljolle. Silloin se ei kuulostanut, muutama vuosi sitten, mitenkään kohtuut-
tomalle. Mutta olen sitä mieltä, että sitä myöskin pitää pystyä arvioimaan uudelleen, sama-
ten kuin tätä 4 vuoden seurantajaksoa. Aikaisemmin se seuranta on ollut vuosittainen, ja
voi olla, että sille olisi paremmat perusteet.

Tyytyväinen täytyy tietenkin olla, että meillä on aktiivinen kuluttajansuoja, jossa sitten
on pystytty saamaan tämä neuvotteluratkaisu tänään, että tämmöisiin kohtuuttomuuksiin ei
yritysten eikä myöskään yksittäisten kansalaisten kohdalta menty, vaan Caruna sitten puo-
litti tämän korotuksensa. — Kiitos.

20.13 Hannu Hoskonen kesk: Arvoisa rouva puhemies! Edustaja Eestilän tekemä laki-
aloite on erittäin hyvä ja erittäin perusteltu. Tuoreessa muistissa meillä ovat ne kuuluisat
Asta-, Veera- ja Tapani-myrskyt aikanaan, jotka saivat sitten vauhtia siihen, että sähkö-
markkinalakia muutettiin niin, että 2028:aan mennessä pitäisi olla valmiina sähköverkko-
jen turvalliseksi rakentaminen ja sitten poikkeustapauksissa 2036:een mennessä.

Tavoite, että tänne Suomeen rakennetaan paremmin toimivat sähköverkot, turvalliset
verkot, jotka pystyvät takaamaan asiakkailleen jatkuvan sähkönsaannin, on erittäin hyvä ja
perusteltu. Mutta edustaja Eestilän lakialoitteessa otetaan kiinni aivan oikein härkää sar-
7



Pöytäkirjan asiakohta PTK 10/2016 vp
vista ja todetaan, että turhalla kiireellä — kuten kaikki tiedämme — yleensä luodaan vain
turhia kustannuksia, nostetaan hintaa ja monesti tehdään vielä sitä huonoa työtäkin. Että
toivon mukaan maan hyvä hallitus tähän asiaan paneutuu ja rupeaa toimenpiteisiin, mikäli
katsoo asiakseen. Joka tapauksessa edustaja Eestilän perustelut ovat hyvät.

Kun katsoo tätä aikataulua, 2028 — siihenhän on tästä hetkestä aikaa 12 vuotta enää —
niin kuitenkin tänä aikana pystytään aika moni verkko laittamaan jo turvalliseen kuntoon.
Esimerkiksi Pohjois-Karjalan Sähkö omalla toimialueellaan Pohjois-Karjalan maakunnas-
sa on tehnyt näitä toimenpiteitä jo määrätietoisesti kolmella tavalla: Ensimmäisenä tieten-
kin on tämä maakaapelointi, joka on toteutettu taajamissa, kuten kotikuntani Ilomantsin
keskustassa nimenomaan maakaapelointi on jo toteutettu ja ne ilmajohdot ovat hävinneet,
ja esimerkiksi viime kesänä yhtään sähkökatkoa ei ollut, ja jos oli, niin olivat aivan hetkel-
lisiä eli muutaman minuutin pituisia korkeintaan, vaikka oli kuitenkin ukonilmojakin siel-
lä. Sitten toinen vaihtoehto, joka on myös aika pitkälti toteutettu, on se, että kaikki haja-
asutusalueella olevat sähkölinjat on siirretty jo maanteiden varsiin, jos vähänkin on mah-
dollista ollut, niin että mahdollisen myrskytuhon aikana se korjaaminen tapahtuu ihan no-
peasti muutamassa tunnissa eikä isoa haittaa synny. On totta kai vielä edelleen metsälinjo-
ja, niin tuoreita linjoja, äskettäin rakennettuja tai korjattuja, että niitä ei kannata investoin-
nin hukkaan menemisen takia heti siirtää teiden varsille, mutta niille on keksitty taas sitten
paikallisen metsänhoitoyhdistyksen kanssa yhteinen ratkaisu, jossa kyseisen sähkölinjan
vierellä olevat metsäalueet harvennetaan yhteisesti yhteisellä hankkeella, jossa sähköyhtiö
ja metsänhoitoyhdistys maanomistajien puolesta tekevät yhteistyötä, että metsät harvenne-
taan, riskipuut kaadetaan pois, ja näin sekä metsänomistaja, sähköyhtiö että myös tämä
työn suorittava yrittäjä kaikki hyötyvät tästä tilanteesta ja saadaan puuta markkinoille ja
ennen kaikkea turvattua se, että sähköä saadaan jaeltua myös haja-asutusalueen talouksiin.

Pitää muistaa esimerkiksi, oliko se nyt, toissa kesänä Savossa ollut valtava myrsky —
Asta- tai Veera-myrsky se oli — joka oli niin valtava myrsky, että kun kävin niitä myrskyn
jälkiä katsomassa erään sukulaisen kanssa, niin totesimme, että eräässä järvenniemessä oli
iso maatila, jossa oli tietenkin aggregaatit pyörimässä, että pystyttiin karja hoitamaan, ja ta-
lous toimi edelleen häiriöttä, kun sähköä saatiin aggregaatista, mutta se hävitys ja tuho oli
aivan täydellinen. Ei löytynyt edes muuntajan paikkoja, missä se muuntaja oli ollut. Koko
sähkölinjasto, koko sähkönjakeluverkko oli tuhoutunut. Siis ei mitään korjattu, vaan kaik-
ki piti rakentaa uudestaan. Tällaiset näin rajut ukonilmat, jotka tuhoavat koko sähkönjake-
luverkon pieneltä alueelta, tietysti ovat poikkeuksia, mutta tärkeää on kuitenkin, että tätä
kehitystyötä tehdään koko ajan ja niin, että ei turhia kustannuksia synny, koska kuitenkin
olemme sen totuuden kanssa tekemisissä, että rahaa meillä harvemmin on viljalti tai aina-
kaan liikaa.

Sitten lopuksi, arvoisa rouva puhemies, vielä tästä sähköverkosta sen verran, että kun
näihin sääturvallisiin ja luotettaviin verkkoihin siirrymme, niin on tärkeää muistaa se, että
on huomioitava myös sitten tämä sähkön saatavuus. Se, että sähköä pystytään jakelemaan,
on aivan oikein hyvä tavoite, että katkoja on mahdollisimman vähän, mutta sitten toinen
asia, joka liittyy myös sähköön, on tämä sähköntuotanto tässä maassa. Vaikka se nyt ei
edustaja Eestilän tekemään erinomaiseen aloitteeseen suoraan liitykään, niin totean lopuk-
si, arvoisa puhemies, sen, että nyt tämän talven pakkasissa tammikuussa totesimme, että
meiltä puuttuu Suomesta sähköntuotannon tehoa lähes 4 000 megawatin verran, ja se on ai-
van valtava määrä. Elikkä olimme täysin tuonnin varassa. Että toivottavasti tässä samalla,
kun tätä edustaja Eestilän erinomaista aloitetta käsitellään ja toivottavasti huomioidaan
8



Pöytäkirjan asiakohta PTK 10/2016 vp
tämä järkevä rakennusaikataulu tämän aloitteen käsittelyn yhteydessä — maan hallitus sitä
asiaa tarkastelkoon — kiinnitetään erittäin suurta huomiota siihen, että Suomi elää tuon-
tisähkön varassa. Ja sitten jonain päivänä, kun tämä lama vaihtuu nousukaudeksi, olemme
vaikeuksissa, kun meillä ei ole riittävästi sähköä, ja kun sähköä ei saada riittävästi, olem-
me tuonnin varassa, ja tuonnin varassa elävä valtio joutuu maksamaan rahaa pois, ja se ei
ole koskaan hyvä asia.

20.18 Jari Myllykoski vas: Arvoisa rouva puhemies! Erinomaisia puheenvuoroja tär-
keän asian ympäriltä ja sen keskiössäkin. Oli pakko tarttua siihen, vaikka ajattelin, että näin
hyvässä asiapitoisessa keskustelussa ei tehtäisi politiikkaa, mutta ehkä se kuuluu kuitenkin
tänne eduskuntaan osaltaan.

Eli vaikka se ei tähän lakialoitteeseen kuulu, niin en voi kyllä muuta kuin surullisena to-
deta sen, kuinka me olemme mahdollistaneet sen, että valtio-omistusta on surutta myyty
silmälaput silmillä vielä enemmän kuin ravihevosella, ei ole nähty edes eteenpäin. Ollaan
tehty ratkaisevia virheitä jo ehkä siinä vaiheessa, kun myytiin Fortumille, jolloin mahdol-
listui se, että tämä tapahtuu näin. Silloin myytiin kansalliselle yritykselle ja ajateltiin, että
omistus voi säilyä itsellä, mutta eihän se näin tietenkään mennyt.

Siinä mielessä näin vasemmistoliittolaisena voitte ymmärtää meidän reaktiomme, kos-
ka emme olleet hyväksymässä sitä kauppaa. Tämä on ollut ikävä oppitunti, mutta edustaja
Skinnaria lainatakseni: toivottavasti me opimme siitä. Ratkaisuja on erilaisia: muistan, että
talousvaliokunnan käsittelyssä puhuimme aggregaattivarastoista, joita olisi ympäri Suo-
mea joitakin, joista voidaan antaa sitten ihmisille sähköä näitten määrittelyitten puitteissa.

Toki on tämä, minkä Paatero toi esille, että jotkut ovat jo investoineet, mutta täytyy
myös muistaa se, että näillä koroilla otettu laina on kyllä varmasti edullinen ratkaisu, kun
ajatellaan, että jos ollaan sitten samalla kertaa lisätty tätä tuottoa lisäämällä omia siirtohin-
tamaksuja.

20.20 Markku Eestilä kok: Arvoisa rouva puhemies! Kiitän kaikkia kansanedustajia hy-
västä ja kannustavasta keskustelusta. Täällä nousi tärkeitä asioita esille, ja on tietenkin täy-
sin selvää, että mikään lakialoite ei ole sinänsä viimeinen ratkaisu ongelmiin. Se on yksi
ehdotus, ja sitten valiokunta ja varmaan maan hallitus arvioivat niitä keinoja, mitä me
teemme ikään kuin monopoliliiketoiminnan säätelemiseksi semmoiseksi, että se on koh-
tuullista eikä siinä harjoiteta niin sanottua ylihintakiskontaa, koska sehän on se kaikkein
tärkein tämän valvonnan tarkoitus.

Ihan sen verran vain, että tätä asiaa pitää lähestyä ikään kuin kiihkottomasti, että ei ole
tarkoitus tuomita näitä sähköverkkoyhtiöitä. Kun he parantavat sähkön toimitusvarmuutta
sillä tavalla kuin he itse kukin parhaaksi näkevät, niin totta kai he tarvitsevat siihen rahoi-
tusta. Eihän voi olla semmoista lakia, että me pakotamme yhtiön velkaantumaan tappiin
asti ja sitten ikään kuin rajoitetaan sitä kassavirran saantia mutta pakotetaan investoimaan.
Tämä täytyy ymmärtää, että tässä ei ole nyt kyse moittimisesta. Siellä tarvitaan näillä tie-
tyillä yhtiöillä vähän suurempaa kassavirtaa, ettei kohtuuttomasti velkaannuta.

Mutta sitten täytyy myös huomioida tämä ongelma, minkä tämä Energiaviraston liian
suuri korotus toi tullessaan. Se oikeasti antoi niiden yhtiöiden nostaa tariffeja merkittäväs-
ti, vaikka ne eivät todellisuudessa joudu investoimaan, niin että tämä oli vähän vääränlai-
nen lupa. Minun mielestäni Energiavirasto, joka ennen valvonnassaan kiinnitti huomiota
valtion 10 vuoden obligaatiokorkoon lisättynä tietyillä riskipreemioilla, nyt muutti sitä
9



Pöytäkirjan asiakohta PTK 10/2016 vp
niin, että otetaan 10 vuotta taaksepäin ja sieltä keskiarvo ja sitten sen mukaan, kumpiko on
korkeampi, saa käyttää jompaakumpaa. Se on väärä arvio tämänhetkiseen korkomaail-
maan.

Mikä minulla itsellä oikeasti on tässä motiivina takana: minä haluan, että Suomessa säi-
lyy vientiteollisuus, Suomessa on yrittäjiä ja yrityksiä ja maataloustuotantoa, joka nyt on
suurissa vaikeuksissa, ja pankit järjestelevät lainoja uudelleen. On jotenkin väärin, että jos
me merkittävällä tavalla lainsäädännön kautta nostamme heidän kulurakennettaan, jolloin
se pinnan alle painuminen on vielä varmempaa. Tämähän tässä on, että tämä on iso kilpai-
lukykykysymys, tämä on teollisuuspolitiikkaa, tämä on kilpailupolitiikkaa, tämä on Suo-
men maatalouden kannattavuuspolitiikkaa, ja tietenkään kansalaisten näkökulmasta ei
heiltä voi ottaa jollakin tavalla rahaa pois, sitä tarvitaan muuhun kulutukseen. Meillä on nyt
ongelma, asumisen kulut nousevat, ja sitähän tämäkin sähkön siirtohintakulurakenne tie-
tysti samalla tavalla palvelee.

Mitä tulee näihin investointeihin, niin täällä oli erittäin hyviä puheenvuoroja, sanotaan-
ko, kaikilla kansanedustajilla, ja edustaja Paatero pohti, kohtelisiko tämä lakimuutos nyt
sitten epäoikeudenmukaisesti tiettyjä verkkoyhtiöitä. En sillä puolella ole ihan asiantunti-
ja, mutta minä luulisin, että ei kohtele. Kuitenkin ne investoinnit nyt on aloitettu monesti
tärkeimmästä päästä, mutta täytyy sekin tuoda rehellisesti julki, että monet verkkoyhtiöt
haluavat nimenomaisesti tehdä etupainotteisia investointeja sen takia, että tämä verkon ny-
kykäyttöarvo näitten investointien myötä nousee ja se antaa oikeuden periä entistä enem-
män siirtohintoja, niin että ihan laupiaita samarialaisia he eivät tässäkään asiassa ole. Että
kyllä nämä pitää tuoda kansanedustajien julki, mistä tässä on kysymys.

Sitten ei tämä valtionkaan omistus myöskään ihan ole tämmöistä pyyteetöntä, sanottai-
siinko näin. Kun Fingrid siirtyi valtion omistukseen — eli siellä yli 50-prosenttisesti omis-
tavat valtio ja Suomen Huoltovarmuuskeskus — niin tällä vuosikymmenellä he ovat nos-
taneet tariffia vaatimattomat 70 prosenttia. Siinä jo Carunakin alkaa kalveta. Mutta täytyy
muistaa, että heillä on myös mittava investointiohjelma: nyt nämä Suomen sähköverkot,
kantaverkot, ovat jo osittain vanhentuneita ja niihin joudutaan todella investoimaan, jotta
meillä sähkön saatavuus ja se varmuus, joka on äärimmäisen tärkeätä kaikille, toimii.

Mutta kuitenkin täytyy meidän, jotka sitä lakia säädämme ja sitä kautta vaikutamme
Energiavirastoon epäsuorasti, olla tietoisia siitä, mitä täällä tapahtuu, ja aina kun kysymyk-
sessä on sataprosenttinen monopoliliiketoiminta, niin se on ihan sama, kuka sen omistaa —
sen sääntelyn pitää olla tarkkaa ja sen pitää koko ajan olla lainsäätäjän hyppysissä, että ei
tule niitä ylilyöntejä sitten hinnoittelun muodossa, koska nykymaailmassa asenneilmapiiri
on vähän sen laatuinen, että se otetaan, mikä pystytään.

Näillä sanoilla haluan kiittää teitä kaikkia. Kysymyksessä on kuitenkin loppujen lopuk-
si Suomen etu, mistä me tässä juttelemme, ei jonkin tahon syyllistäminen.

20.26 Jari Myllykoski vas (vastauspuheenvuoro): Arvoisa puhemies! Kiitoksia edustaja
Eestilälle hyvästä loppuyhteenvedosta, mutta on tietysti pakko todeta, että ymmärrän toi-
saalta, vaikka nämä Fingridin hinnankorotukset ovat olleet jo lähes 70 prosenttia, mutta
kyllä me teimme sinä kohtalokkaana vuonna myös sellaisen päätöksen, mikä johtaa siihen,
että lupasimme helsinkiläisille rakentaa yhteiskunnan varoilla uuden sähköverkon ja me
kaikki suomalaiset maksamme sen. Siinä mielessä nyt täällä ei ole varapuhemies Pekkaris-
ta, jolla oli erittäin hyvä keskustapuolueen pykälämuutosehdotus sen osalta, jotta olisim-
10



Pöytäkirjan asiakohta PTK 10/2016 vp
me välttyneet siltä, että me maalaisetkin maksamme nyt helsinkiläisten sähköverkon ra-
kentamisen.

20.27 Markku Eestilä kok: Arvoisa rouva puhemies! Vielä näin paikalta lopuksi.
Kun me pohdimme hyvin monessa yhteydessä täällä veroparatiisien toimintaa ja minä

luulen, että suurin osa meistä kansanedustajista suhtautuu kielteisesti tämmöiseen toimin-
taan, me haluamme, että yritykset toimivat Suomessa sillä tavoin, että he maksavat Suo-
meen veron. Nyt meidän täytyy arvioida tätä asiaa varmaan jossain toisessa yhteydessä,
mutta laki elinkeinojen verottamisesta ja korkojen vähennysoikeudesta on sillä tavalla vie-
läkin veltto, ja vaikka verottajalla on oikeus purkaa tämä liian suurien korkojen muodossa
otettu tuotto, niin kyllä tätäkin meidän täytyy pohtia, onko tämä viime kädessä Suomen etu,
jos meillä on näin veltto lainsäädäntö siinä suhteessa, että ulkomainen pääoma voi tänne
tulla ja näillä korkokikkailuilla sitten ottaa sen tuoton korkojen muodossa ja jättää Suo-
meen ikään kuin nollaverokannalla olevan yrityksen.

Tämä on aika yleistä, ja minun mielestäni ihan veromoraalin ja sen kannalta, että tällai-
nen verosuunnittelu ei lisäänny, tähänkin lainkohtaan meidän täytyy puuttua ja sillä tavalla
saattaa ikään kuin yritykset tasavertaiseen asemaan, sillä itse kirjoitin, että tämmöinen ul-
komainen pääoma saa 25 prosentin edun eli se pystyy maksamaan 25 prosenttia enemmän
kauppahintaa, ja kun tosiasiassa nämä kauppahinnat lasketaan erittäin tarkkaan sen pää-
oman takaisinsaannin näkökulmasta, niin ei koskaan pärjää suomalainen yritys, joka mak-
saa verot Suomeen. Mutta sitten minä kävin valistamassa itseäni asiantuntijoitten parissa,
ja he sanoivat, että ei tämä sinun 25 prosenttiasi riitä, että todellisuudessa se lähentelee
50:tä prosenttia, koska kysymyksessä on pitkäaikainen, kumulatiivinen, ikään kuin iätön
vapaa kassavirta ja sitten siellä saattaa olla kiihottimena vielä pörssiin meno. Jollakin ta-
valla tämä on myös sinivalkoinen kysymys, joten tätäkin lainsäädäntöä meidän tulee jos-
kus tarkastella uudelleen ja mielellään aika pian.

Keskustelu päättyi.

Asia lähetettiin talousvaliokuntaan.
11


