















































DEMC73C.tmp.xml


Pöytäkirjan asiakohta PTK 169/2018 vp
Pöytäkirjan asiakohta 

PTK 169/2018 vp

Täysistunto

Maanantai 4.3.2019 klo 12.04—16.20

3. Valtioneuvoston tulevaisuusselonteon 2. osa Ratkaisuja työn murroksessa
Valtioneuvoston selonteko VNS 5/2018 vp
Valiokunnan mietintö TuVM 1/2018 vp

Ainoa käsittely

Puhemies Paula Risikko: Ainoaan käsittelyyn esitellään päiväjärjestyksen 3. asia. Nyt
päätetään tulevaisuusvaliokunnan mietinnön TuVM 1/2018 vp pohjalta kannanotosta se-
lonteon johdosta.

Tulevaisuusvaliokunnan puheenjohtajan Stefan Wallinin esittelypuheenvuoron jälkeen
keskustelu käydään etukäteen pyydettyjen puheenvuorojen osalta nopeatahtisena. Ryhmä-
puheenvuorojen pituus on enintään 5 minuuttia ja muiden etukäteen varattujen puheenvuo-
rojen pituus enintään 5 minuuttia. Puhemiesneuvosto suosittaa, että myös nopeatahtisen
keskusteluosuuden jälkeen pidettävät puheenvuorot kestävät enintään 5 minuuttia. Lisäksi
myönnän harkitsemassani järjestyksessä vastauspuheenvuoroja.

Keskustelu

12.05 Stefan Wallin r (esittelypuheenvuoro): Arvoisa puhemies, värderade talman! Tällä
hetkellä lähitulevaisuus eli seuraavat kuusi viikkoa taitavat kiinnostaa sekä poliitikkoja
että julkista sanaa enemmän kuin ikuisuus. Politiikka on suoraa lähetystä, ja usein se vanha
sanonta ”parempi pyy pivossa kuin kymmenen oksalla” toimii käytännön elämän ohjenuo-
rana.

De kommande sex veckorna utgör för tillfället i både detta hus och mediehusen den ome-
delbara, den akuta framtid som åtminstone för stunden skuffar undan många frågor som på
längre sikt är helt avgörande för detta lands framtida öden. Den framtiden vidkänner inga
fyraårscykler utan sträcker sig långt över både valperioder och hela generationer.

Mutta onneksi meillä on tulevaisuusvaliokunta, jonka poliittisista suhdanteista täysin riip-
pumaton tehtävä on tunnistaa päätöksenteon kannalta tärkeitä, tulevaisuudessa erityistä
huomiota vaativia pidemmän aikavälin asioita. Sellainen asia on hallituksen tulevaisuusse-
lonteon teemana oleva työn murros ja suomalaisen työn tulevaisuus.

Selonteossa tarkastellaan työn muutosta työn rakenteiden, sisällön, osaamisen, toimeen-
tulon ja työn merkityksen näkökulmasta. Muutoksen keskiössä ovat uuden teknologian
mahdollistama työn tekemisen ja jakamisen uudet tavat sekä globaalit haasteet, kuten
muuttoliike ja kestävä kehitys.

Suomi tarvitsee koko väestön kattavan laadukkaan elinikäisen oppimisen mallin, joka
varmistaa kaikkien kansalaisten riittävät perustaidot tulevaisuuden työelämässä sekä tukee
 Tarkistettu
4.0



Pöytäkirjan asiakohta PTK 169/2018 vp
toimeliaisuutta ja toimintakyvyn säilymistä. Riittävän työvoiman turvaamiseksi tarvitaan
myös työperäisen maahanmuuton edistämistä ja syrjäytymisen tehokasta ehkäisemistä.

Tulevaisuusvaliokunta sai lausunnot tulevaisuusselonteosta sivistysvaliokunnalta sekä
työelämä- ja tasa-arvovaliokunnalta, mistä parhaimmat kiitokset.

Nyt käsittelyssä olevassa mietinnössään tulevaisuusvaliokunta keskittyi laajasti myös
työn murroksen globaaleihin reunaehtoihin, muun muassa 1,5 asteen polkuun. Lisäksi kes-
kityttiin hyvinvointitalouden mittareihin, uuteen teknologiaan ja uuteen työhön, osatyöky-
kyyn, demografiaan, sukupuolten väliseen tasa-arvoon sekä työ- ja koulutusperäiseen maa-
hanmuuttoon, luovaan talouteen ja monitoimijuuteen, teknologian yhteiskunnallisiin vai-
kutuksiin sekä pitkän aikavälin politiikkaan, muun muassa tulevaisuusselonteon vaikutta-
vuuden kehittämiseen ja tulevaisuusvaliokunnan rooliin.

Mietintöä valmistellessaan valiokunta kuuli laajasti asiantuntijoita yhteiskunnan eri osa-
alueilta. Muutoksen ajurit, kuten esimerkiksi teknologian kehitys, ilmastonmuutos ja väes-
törakenteen muutos sekä niiden moninaiset vaikutukset työelämään, on asiantuntijoiden
mukaan pääosin tunnistettu tulevaisuusselonteossa. Hyvää palautetta saivat myös selon-
teossa esille tuodut kehityssuuntien ristiriitaisuudet sekä niihin liittyvät yhteiskunnalliset
jännitteet.

Syvällisempää tarkastelua puolestaan toivottiin muun muassa uusista osaamistarpeista,
työmarkkinoiden polarisaatiosta, työn organisoinnista alustataloudessa, alustatalouden
hyödyistä, haitoista ja todellisista merkityksistä, toimeentulon rakenteista tulevaisuuden
työelämässä, ihmisten moninaisuudesta, maahanmuutosta, työelämän ja muutosten etii-
kasta ja niin poispäin.

Keskeisessä asemassa tulevaisuuden työelämän ja kilpailukykyisen Suomen kannalta on
tietysti koulutusjärjestelmä. Sen perusvahvuus on edelleen, että jokaiselle tarjotaan tasa-
vertaiset koulutusmahdollisuudet hänen omista lähtökohdistaan riippumatta. Hyvät sivis-
tykselliset valmiudet sisältävä osaamispohja luodaan jo varhaiskasvatuksessa ja perusope-
tuksessa. Eräs keskeinen havainto liittyy jatkuvan oppimisen kehittämiseen, koulutustar-
peen ennakointiin ja laajaan hyvinvointimalliin.

En av de stora utmaningarna för det livslånga lärandet är behovet att uppdatera kunnandet
också för dem som redan befinner sig i arbetslivet eller för den oroväckande stora skara
unga vuxna som saknar avgångsbetyg från andra stadiet. Uppskattningarna av behovet av
vidare- eller kompletterande utbildning varierar från en till två miljoner personer fram till
år 2030, och det här är en gigantisk utmaning. Tämä on valtava haaste.

Omassa lausunnossaan työelämä- ja tasa-arvovaliokunta tähdentää sosiaaliturvan kokonai-
suudistuksen tarpeellisuutta ja kannattaa opiskelun mahdollistamista tarkoituksenmukai-
sesti mukautetulla työttömyysturvalla. Kiireellisesti ratkaistavana asiana mainittakoon
nuorten syrjäytymisen ehkäiseminen, olkoonkin, että viimeaikainen kehitys on ollut posi-
tiivisesti merkille pantavaa. Edessä on joka tapauksessa laaja työn ja talouden murros, jo-
hon sopii huonosti nykyiseen työ- ja sosiaaliturvalainsäädäntöön sisältyvä jyrkkä kahtiaja-
ko palkkatyön ja yrittäjyyden välillä. Nykyinen sosiaaliturvamalli tukee heikosti uutta eril-
lisistä työsuhteista ja toimeksiannoista tai muutoin yrittäjämäisestä työstä rakentuvaa työu-
raa. Tähän voisi vielä lisätä, että taistelu erilaisia työnteon ja varsinkin lyhyiden työsuhtei-
den kannattavuutta vähentäviä kannustinloukkuja vastaan ei todellakaan ole vielä ohi.
2



Pöytäkirjan asiakohta PTK 169/2018 vp
Puhemies! Pitää ajatella globaalisti ja toimia paikallisesti. Näin voidaan ehkä kiteyttää
Agenda 2030 ja kestävän kehityksen sanoma pähkinänkuoressa. Tulevaisuusvaliokunta
painottaa, että kestävä kehitys ja erityisesti ilmastonmuutoksen pysäyttäminen kuuluvat
globaaleihin reunaehtoihin, jotka on huomioitava työn tulevaisuutta pohdittaessa. Työ ja
kestävä kasvu on sopeutettava ekologisiin rajoihin ja Suomen kansainvälisiin sitoumuk-
siin.

Teknologian kehityksen ennakointi on yksi tulevaisuusvaliokunnan päätehtävistä. Tek-
nologialla on merkittävä rooli myös, kun puhutaan muuttuvasta työstä ja työelämästä. Uusi
teknologia mahdollistaa globaaleille markkinoille pääsyn helpommin kuin ennen ja luo
kilpailukykyä, mutta samasta syystä tuota saavutettua markkina-asemaa ja edelläkävijyyt-
tä on vaikea säilyttää. Tarvitaan vahvaa, jatkuvaa näyttöä.

Tulevaisuusvaliokunta toteaa, että uusi teknologia voi korvata vanhoja teknologioita ja
myös lopettaa sitä kautta vanhoja töitä ja ammatteja. Samalla on kuitenkin kyse siitä, että
uusi teknologia muuttaa nykyisten ammattien sisältöä ja työn organisoitumista. Uusi tek-
nologia luo siis myös uutta työtä ja uusia ammatteja sekä mahdollistaa uusia liiketoiminta-
ja työmahdollisuuksia.

Työn tulevaisuuteen ja määrään vaikuttavat myös demografiset ja sukupuoleen liittyvät
tekijät. Vuonna 1987 Suomessa syntyi hieman yli 60 000 lasta ja 30 vuotta myöhemmin
vuonna 2017 yli 10 000 lasta vähemmän.

Till den här demografiska utmaningen hör också frågan hur vi kan befrämja arbets- och ut-
bildningsrelaterad invandring. Finland måste i framtiden få klart fler högskolestuderande
från andra länder och helst också kunna sysselsätta dem här efteråt. Det här förutsätter smi-
digare invandrings- och uppehållstillståndsprocedurer, flexiblare internationella service-
processer i högskolorna och bättre sysselsättningsförutsättningar för dem som får sin exa-
men. Också asylsökande måste få möjlighet att snabbare inträda i arbetslivet. 

Mietintönsä päätteeksi tulevaisuusvaliokunta ehdottaa, että eduskunta omassa tulevassa
päätöksessään edellyttäisi valtioneuvostolta seuraavaa: ”Valtioneuvosto

1) luo vaihtoehtoisia skenaarioita ja toimintamalleja myös sen varalle, että muutos glo-
baalissa toimintajärjestelmässä on pysyvä tai hyvin pitkäaikainen. Globaalin toimintaym-
päristön epävarmuuden vuoksi on analysoitava entistä laajemmin myös sellaisia skenaa-
rioita, joissa kansainvälisen yhteisön kehityskulku ei ole toivotunlaista. Tämä ei ole risti-
riidassa virallisten tavoitteiden edistämisen kanssa, vaan varautumista vaihtoehtoisiin tu-
levaisuuksiin. Globaalin toimintaympäristön monimutkaistuessa ja EU:n päätöksenteon
vaikeutuessa esimerkiksi pohjoismaisen yhteistyön merkitys tulee kasvamaan.

2) varmistaa, että elinikäisen jatkuvan oppimisen malli kehitetään huomioiden lähiajan
haasteena myös jo työelämässä olevien osaamisen päivittäminen, mukaan lukien vailla toi-
sen asteen tutkintoa olevien nuorten aikuisten laaja joukko.

3) kehittää mekanismeja, joilla ilmastonmuutoksen hillintätoimista pahiten kärsiville
yrityksille, ihmisille ja alueille voidaan korvata sopeutumisesta aiheutuvia kuluja.

4) täydentää valtion tulo- ja menoarviota laadittaessa bkt-mittaria luonnonvarojen kulu-
tusta sekä hyvinvoinnin määrää paremmin arvioivalla satelliittitilinpidolla sekä yhdistel-
mäindikaattoreilla.
3



Pöytäkirjan asiakohta PTK 169/2018 vp
5) valitsee työn murrokseen, suomalaisen työn tulevaisuuteen ja hyvinvointitalouteen
liittyen ilmiöpohjaisen budjetoinnin kohteeksi nuorten syrjäytymisen ehkäisyn, osatyöky-
vyn hyödyntämisen ja työhyvinvoinnin.

6) kokeilee taiteilija-allianssia.
7) selvittää, tarvitaanko bkt-mittarin rinnalle uusia mittareita digitalisaation ja digitaali-

sen liiketoiminnan vaikutusten ymmärtämiseksi.
8) selvittää alustatalouden, lohkoketjuteknologian ja kryptovaluutan vaikutuksia talou-

teen sekä edistää Verohallinnon kansainvälistä yhteistyötä alustatalouden valvonnan edis-
tämiseksi ja uusien alustatalouden palveluiden kehittämiseksi

9) kehittää tulevaisuusvaliokunnan selonteon vaikuttavuutta siten, että selonteon val-
mistelu kiinnitetään paremmin ministeriöiden yhteiseen ja jatkuvaan ennakointiin. Minis-
teriöiden yhteisen ja jatkuvan tulevaisuustyön yhteen keräävä julkaisu voi toimia tulevai-
suusselonteon ensimmäisenä, yhteistä ymmärrystä rakentavana osana. Ja toisessa osassa
valtioneuvosto voi valintansa mukaan avata paremmin jonkin tai jotkut selvityksessä esille
nousseista ilmiöistä.

10) kehittää teknologian eettistä arviointia ja teknologian yhteiskunnallisten vaikutus-
ten arviointia verkostomaisesti esimerkiksi osana kansallista ennakointiverkostoa ja sen
strategisia ennakointikeskittymiä.”

Arvoisa puhemies! Lopuksi, yhtä kaikki: Eräs tärkeimmistä arvokysymyksistä on, mi-
ten rakentaa tarinaa Suomesta ja suomalaisuudesta, joka perustuu monimuotoisuuteen ja
jossa jokainen voisi kokea kuuluvansa mukaan. Työn sopeuttaminen meneillään olevaan
murrokseen, mutta planeetan asettamiin rajoihin, edellyttää käytäntöjen ja narratiivien
muutosta toivoa ylläpitäväksi uudeksi jälleenrakennusprojektiksi. Kenenkään ei tule olla
tässä tarinassa objekti, pelkkä toimenpiteiden kohde. Olemme kaikki subjekteja toimijoita,
kukin omilla taidoillamme ja omalla tavallamme.

Puhemies Paula Risikko:  Kiitoksia. Seuraavaksi mennään ryhmäpuheenvuoroihin. En-
simmäisenä keskustan eduskuntaryhmä, edustaja Pirttilahti. — Olkaa hyvä.

12.16 Arto Pirttilahti kesk (ryhmäpuheenvuoro): Arvoisa puhemies! Työ monimuotois-
tuu, ja tarve joustavammille työnteon muodoille kasvaa. Tulevaisuuden työelämässä tär-
kein taito onkin muuntautumiskyky.

Me keskustassa luotamme ihmiseen. Jokainen sukupolvi kohtaa aivan uusia haasteita,
mutta jokainen sukupolvi myös onnistuu ratkaisemaan ne omalla tavallaan. Luotamme eli-
nikäiseen oppimiseen. Siihen viitataan sekä selonteossa että valiokunnan mietinnössä.
Keskustassa elinikäisen oppimisen pohja luodaan koulutuksen tasa-arvolla. Pienten lasten
koulu on mallimme, jossa lapsen perustaitojen kehittymistä tarkastellaan jo koulun toisella
luokalla. Tarpeellisella tuella tulisi varmistaa, että jokainen koululainen saa riittävät val-
miudet tulevaisuuteen. Mallimme mukaan koko opintien pitää olla joustava ja muunnelta-
va. Oppioikeuden — ei suinkaan oppivelvollisuuden — tulee kestää 18-vuotiaaksi, niin
että jokaisella nuorella on täysi-ikäisenä joko lukion tai ammattioppilaitoksen tutkinto.
Emmekä sulje pois sitäkään, etteikö tutkintoa voisi suorittaa myös vapaan sivistystyön pol-
kuja hyödyntäen.

Arvoisa puhemies! Opinnoista työelämään siirtymisen on syytä kehittyä huomattavasti
nykyistä monimuotoisempaan suuntaan. Tämä edellyttää sujuvia rajapintoja koulutukses-
ta töihin ja toisinpäin. Tarrautumalla vanhoihin rakenteisiin, toimintatapoihin ja asentei-
4



Pöytäkirjan asiakohta PTK 169/2018 vp
siin väistämättömästä muutoksesta tulee paitsi hitaampi myös tuskallisempi. Tarvitaan
poikkihallinnollista ajattelua, jossa opetus, oppiminen, työelämän säännöt, työnvälitys ja
yrittäjyys on sidottava saumattomasti toisiinsa. Työ lohkaisee jo nykyisin huomiotamme
silloinkin, kun olemme perheen ja läheisten keskellä. Mutta myös läheisille on suotava
huomio ja apu, silloin kun he sitä tarvitsevat. Tämä on entistä tärkeämpää. Kohta meillä
kaikilla on ikääntyvät vanhemmat tai muita läheisiä, joiden avuntarve vuosien myötä vain
lisääntyy. Hyvä työpaikka ja työyhteisö joustavat perheiden hyväksi, koska se lisää myös
työntekijän hyvinvointia.

Arvoisa puhemies! Työ tarvitsee tekijänsä, ja tekijä ansaitsee työn. Tulevaisuudessa te-
kijöinä pitää olla yhä laajempi joukko erilaisia osaajia. Osa-aikaiset, osatyökykyiset,
ikääntyvät tai uudelleen kouluttautuvat ovat valtava voimavara. Jos valmiudet eivät riitä,
oppimis- ja työpolun joka ainoassa vaiheessa on saatava tarvittavaa tukea. Siten myös eh-
käisemme tehokkaimmin syrjäytymistä. Työyhteisöjen asennemuutosta tarvitaan erityis-
ryhmien työllistymiseen. Valmennuksista tai kuntoutuksista ei ole mitään hyötyä kenelle-
kään, jos ne ovat irrallaan aidosta työympäristöstä.

Toimialojen rajojen murtuessa työ jäsentyy uudella tavalla. Työntekijä ei anna enää ai-
kaansa vaan osaamistaan ja aikaansaamistaan. Alustatalous tarjoaa rajattomia uusia mah-
dollisuuksia, jotka synnyttävät uusia palveluita, työpaikkoja ja elinvoimaa. Tarvitaan uu-
sia keinoja, joiden avulla ihmiset ja työmarkkinat pystyvät sopeutumaan tähän. Siksi myös
sosiaaliturvan täytyy jatkossa olla vahvaan perusturvaan nojaava kokonaisuus, joka antaa
sijaa yrittämiselle, osuuskunnille ja yhteistyölle.Teknologiset ratkaisut ja työn tekemisen
uudet muodot antavat meille välineitä myös suurimman globaalin haasteemme, ilmaston-
muutoksen, kohtaamiseen. Yhä useampi toimenkuva tai työn osa on riippumaton siitä,
missä työ fyysisesti tehdään. Alustat ja yhteydet tuovat maamme, maanosamme ja maail-
mamme päätelaitteeseen silloin kun haluamme.

Juha Sipilän hallituksen kärkihankkeen avulla olemme tällä vaalikaudella purkaneet by-
rokratiaa sadoista eri säädöksistä. Mielestäni parasta tässä kaikessa on se, että yhä useam-
massa organisaatiossa kehittäjät ja johtajat ovat muuttaneet ajatteluaan. Moni virkamies-
työtä tekevä on halunnut muuttua tarkastajasta valmentajaksi: kun tarkastuksessa löytyy
epäkohta, se ratkaistaan ja korjataan yhdessä. Tämä kertoo siitä ajatuksesta ja asenteesta,
että voidaan muuttua. Tällaista ajattelua keskustan eduskuntaryhmä peräänkuuluttaa myös
työn murroksen kohtaamiseen.

Arvoisa puhemies! Pääministeri Juha Sipilä on esittänyt, että jatkossa tulevaisuusselon-
tekoja tehtäessä eduskunnan tulevaisuusvaliokunta olisi mukana valmistelemassa näitä
vaalikausien ylitse ulottuvia pitkän aikavälin visioita Suomelle. Me keskustan eduskunta-
ryhmässä kannatamme tätä ajatusta lämpimästi. Tulevaisuus on liian laaja käsite kutistet-
tavaksi vain yhden vaalikauden mittaiseen ajatteluun.

Arvoisa puhemies! Hyvät kollegat! Keskustan ryhmän puolesta kiitän lämpimästi tule-
vaisuusvaliokuntaa, puheenjohtajaa ja jäseniä, hyvästä keskustelusta ja tästä mietinnöstä.
Kiitokset myös meidän erinomaisille valiokuntaneuvoksille.

12.21 Sinuhe Wallinheimo kok (ryhmäpuheenvuoro): Arvoisa puhemies! ”Työelämä
mullistuu: Tällainen on tulevaisuuden ’supertyöntekijä’.” ”Tekoälyn mullistus on tulossa:
Viidesosa työpaikoista katoaa, ja suuri joukko ihmisiä takaisin koulun penkille.” Tällaisia
otsikoita on viime vuosina vilissyt työn murrokseen liittyen. On totta, että työelämä tulee
robotisaation ja digitalisaation myötä mullistumaan tulevina vuosikymmeninä. Tätä ei kui-
5



Pöytäkirjan asiakohta PTK 169/2018 vp
tenkaan tule katsoa uhkana vaan mahdollisuuksien kautta. Ihmistyölle on aina löytynyt
uusi tarve ja muoto, minkä vuoksi kehityksen jarruttaminen on väärä keino suhtautua mur-
rokseen. Murrokseen on toki varauduttava etukäteen. Tämä on huomioitava etenkin kou-
lutuksessa, mutta yhtä lailla se vaikuttaa perhevapaiden, yritystukien, eläkkeiden ja tieten-
kin verotuksenkin uudistamiseen.

Arvoisa puhemies! Työ ei lopu, vaan työtehtävät muuttuvat. Kysymys kuuluukin, py-
syykö koulutus muuttuvien työsisältöjen ja -tehtävien perässä. Jatkossa osaaminen vanhe-
nee entistä nopeammin. Siksi tarvitsemme koulutusjärjestelmän, joka tarjoaa meille hyvät
perustaidot omaksua uutta. Keskiössä on oltava osaaminen, ei tutkintonimikkeet. Tutkin-
tojen rinnalle tarvitaan erilaisia lyhyempiä, moduulimuotoisia koulutuksia, jotta aina ei tar-
vitse aloittaa tutkintoa alusta. Koulutuksen painopistettä tuleekin siirtää yhä enemmän teo-
reettisiin perusvalmiuksiin ja metataitoihin, jotka muuntautuvat teknologian kehityksen
mukana. Kokoomuksen eduskuntaryhmä esittää Suomelle jatkuvan oppimisen uudistusta
tulevalle hallituskaudelle.

Myös työn tekemisen muodot ja työsuhteet moninaistuvat, mikä edellyttää muutoksia
esimerkiksi lainsäädännössä ja sosiaaliturvassa. Yksi keskeinen muutos on alustatalous.
Suomella on suuri potentiaali olla alustatalouden luvattu maa. Digitaalisesti tarjottuja pal-
veluita voidaan toteuttaa globaalissa mittakaavassa. Tämä jos mikä avaa mahdollisuuksia
suomalaiselle osaamiselle. Alustatalouden toimivuus edellyttää kuitenkin toimivia peli-
sääntöjä. Pelisäännöt toiminnalle on asetettava niin, että palvelut ja verotus ovat samalla
viivalla riippumatta siitä, kuka tarjoaa ja miten.

Arvoisa puhemies! Työn murroksesta seuraa myös yhteiskunnan tukiverkkojen uudista-
mistarve. Yhä useammalla ihmisellä työn rajapinnat hämärtyvät: olet välillä yrittäjä, työn-
antaja, työntekijä, työtön, osa-aikaisesti työllistetty ja niin edelleen. Työmarkkinoiden ja
työelämän joustavuus lisääntyy, ja toimeentuloon liittyvät kysymykset korostuvat. Tämän
vuoksi tarvitsemme laaja-alaista keskustelua sosiaaliturvasta. Kokoomuksen esittämä
yleistukimalli yhdistäisi sosiaaliturvan eri muotoja ja keventäisi byrokratialoukkuja, eli
työn vastaanottaminen olisi aina kannattavaa. [Sari Essayah: Kuulostaa ihan KD:ltä!]

Myös osa-aikatyön mahdollisuuksia on parannettava ja yksinyrittäjyyden sosiaaliturvaa
selkeytettävä. Ikääntyvässä Suomessa keskeistä on myös ulkomaisen työvoiman saata-
vuus ja sen merkitys hyvinvointipalveluiden turvaamisessa. Kokoomuksen eduskuntaryh-
män mielestä ulkomaalaisen työvoiman saatavuusharkinnan poisto olisi tärkeä teko pul-
lonkaulojen vähentämiseksi. Useat hakijat joutuvat tällä hetkellä odottamaan työlupaa 6—
8 kuukautta, jopa kauemmin.

Arvoisa puhemies! Vaikuttavana tekijänä kaikkeen toimintaan on tarkasteltava talous-
kasvun toteutumista ilmastonmuutoksen ja 1,5 asteen lämpenemisrajoituksen puitteissa.
Kehittyneiden maiden on vähennettävä päästöjään nopeasti. Samalla on ratkaistava kestä-
vän toimeentulon turvaamisen haaste. Kokoomuksen eduskuntaryhmän näkemyksen mu-
kaan verotuksen painopistettä tulisi siirtää ansiotuloverotuksesta ja yrittämisen verotukses-
ta ympäristöhaittojen verotukseen. Näin tuetaan työllisyyttä — samalla päästöjä vähen-
täen. Saastuttamiselle on asettava yhteiskunnan toimesta riittävä hinta, ja päätökset on teh-
tävä pitkäjänteisesti. Lisäksi edelläkävijäratkaisujen kehittäminen tuo maallemme valta-
van mahdollisuuden puhtaiden huipputeknologioiden kaupallistamisessa ja viennissä. Te-
hokkaimmin päästötalkoot onnistuisivat globaalisti yhtenäisen päästöhinnoittelun avulla.

Arvoisa puhemies! Inhimillinen osaaminen on paras turva muutoksessa. Tämä edellyt-
tää hyvää koulutustasoa, uteliaisuutta ja kykyä oppia jatkuvasti uutta. Meidän poliitikko-
6



Pöytäkirjan asiakohta PTK 169/2018 vp
jen tehtävänä on varmistaa, että tulevilla sukupolvilla tulee olemaan samat mahdollisuudet
pärjätä kuin vanhemmillaan sekä luottamusta omaan tulevaisuuteen. Me kokoomuksen
eduskuntaryhmässä luotamme siihen, että Suomessa meillä on kaikki edellytykset onnis-
tua tässä.

12.27 Pilvi Torsti sd (ryhmäpuheenvuoro): Arvoisa puhemies! Tulevaisuusselonteot on
otsikoitu ”Työn murros ja suomalaisen työn tulevaisuus”. Sanon heti kärkeen, että selon-
teko tunnistaa työn murroksen tulevaisuusnäkökulman. Huonommin se tunnistaa jo tapah-
tuneen työn murroksen, johon tulevien politiikkaratkaisujen pitäisi viipymättä ottaa kan-
taa. Kenties suurin työn murros on nimittäin tapahtunut viimeisen 30 vuoden aikana, kun
perusasteen työpaikkojen määrä on puolittunut kaksi kertaa. Pelkän peruskoulun varassa ei
enää työllisty. Lukio tai ammatillinen tutkinto on muuttunut aikamme peruskoulutukseksi.
Nykyisellään kuitenkin edelleen joka kuudes nuori jää vaille toisen asteen tutkintoa, siis
vaille peruskoulutusta.

Arvoisa puhemies! Ajankohtainen avainkysymys tulevaisuuden kannalta liittyen työn
murrokseen onkin se, valmistaako koulutus nuoret siihen maailmaan, jossa he tulevat elä-
mään. Siksi SDP on vuosia ajanut oppivelvollisuuden laajentamista ja toisen asteen aitoa
maksuttomuutta. On nuorten tulevaisuuden kannalta tärkeää, että asia etenisi.

Arvoisa puhemies! Tulevaisuusselonteko sen sijaan nostaa laajasti esille jatkuvan oppi-
misen mallin kehittämistarpeen vastauksena työn murrokseen. Se on hyvä. SDP:n näke-
myksen mukaan laaja, ihmislähtöinen jatkuvan oppimisen malli on toisen asteen oppivel-
vollisuuden ohella työn murroksen myötä syntynyt tarpeesta uudistaa koulutusjärjestel-
määmme. Lisäksi tietysti esimerkiksi peruskoulua ja sen tasa-arvoa on vahvistettava. Ja
kuten tämä selonteko osoittaa, meillä alkaa olla näiden koulutusuudistuksien kanssa kiire.

Arvoisa puhemies! Tämän päivän uudistuksilla me ratkaisemme, millainen tulevaisuus
on. 2030-luku on yhtä kaukana kuin vuosi 2008, ja siihen mennessä maailman pitäisi esi-
merkiksi pystyä puolittamaan hiilidioksidipäästönsä, jotta ilmastokriisi voidaan selättää.
Työn murroksen osalta asiantuntijat uskovat kolmeen muutokseen, joita digitalisaatio, ro-
botisaatio ja tekoäly tuottavat. Nykytyötä katoaa, uutta työtä syntyy, ja nykyammattien
työn sisältövaatimukset muuttuvat.

Arvoisa puhemies! Pääministeri on tämän selonteon käsittelyn aikana nostanut kysy-
myksen: Suomessa tarvittaisiin ylivaalikautinen, pitkän aikavälin visio. SDP on tarttunut
tulevaisuushaasteeseen viimeisen puolentoista vuoden ajan. Olemme rakentaneet laajan
tulevaisuuslinjan, joka perustuu YK:n kestävän kehityksen 17:ään tavoitteeseen eli Agen-
da 2030 -visioon. YK:n vision pohjalta SDP:n tulevaisuuslinjan lähtökohtana on kestä-
vyys kaikessa: taloudessa, meidän ihmisten arjessa ja ympäristössä. Puolentoista vuoden
aikana tulevaisuuslinjaa on rakentanut noin neljä- ja puolisataa vapaaehtoista, ja olemme
nimenomaan rakentaneet tavoitteet ensin 2030-luvulle ja vasta sitten tulevalle vaalikaudel-
le. Työ ei pääty vaaleihin vaan jatkuu yli vaalikausien.

Arvoisa puhemies! SDP onkin valmis ja halukas tuomaan tulevaisuuslinjan näkökul-
man parlamentaariseen työhön ja sen johtamiseen. Uskomme, että pitkäjänteinen työ myös
esimerkiksi sosiaaliturvan uudistamisessa yleisturvan suuntaan lisää ihmisten luottamusta
arkiseen oikeudenmukaisuuteen ja siihen, että yhteiskunta kestää ja kannattelee myös sil-
loin, kun ihminen kaipaa tukea: sairas uskaltaa sairastaa, työtön kouluttautua ja silpputyö-
läinen tai yksinyrittäjä ottaa uutta työtä vastaan.
7



Pöytäkirjan asiakohta PTK 169/2018 vp
Arvoisa puhemies! ”Työn murros ja suomalaisen työn tulevaisuus” -tulevaisuusselonte-
ko on tämän hallituksen merkittävin tulevaisuuslinjaus. Päätimme valiokunnassa lisätä
kunnianhimon tasoa kysymällä asiantuntijoilta myös sitä, mitä heidän mielestään selon-
teosta puuttuu tai mitä on käsitelty liian vähän. Nuo lausunnot ovat kokonaisuutenaan val-
tavan arvokkaita, ja suosittelen niitä luettavaksi kaikille edustajakollegoille.

Valiokunnan mietinnössä saamamme vastaukset on ryhmitelty kahden otsikon alle:
”Eettisyys” ja ”Inhimillisyys”. Eettisyys liittyy ennen kaikkea alustatyöhön ja tekoälyyn.
”Inhimillisyys”-kokonaisuudessa keskeiseksi nousee eriarvoisuus ja Suomen tarinan tä-
mänhetkinen tila ja tulevaisuus. Yksi Suomen kauneimmista lupauksista on ollut lupaus
yhdenvertaisuudesta: tausta ei ratkaise, mitä ihmisestä voi tulla. Yhteiskunnan tulevaisuus
riippuu kyvystämme täyttää tämä lupaus, joka tällä hetkellä ei oikein täyty. Tulevaisuudes-
sa pitää kyetä estämään syrjäytymistä ja analysoimaan asioita kokonaisuuden näkökulmas-
ta. Putoamiseen ei jatkossa ole varaa.

Eettisyyden ja inhimillisyyden lisäksi haluan erikseen nostaa esiin näkökulman, jonka
asiantuntija erityisesti mainitsi. Monika-Naisten toiminnanjohtaja Jenni Tuominen koros-
ti, että muualta muuttaneiden, Suomessa jo asuvien asiantuntemus ja osaamispotentiaali
jää nyt selonteossa vähälle huomiolle. Hukkaamme nämä osaajat. Heille kannattaa antaa
mahdollisuus. Lisäksi kannattaa poimia ilmastoasiantuntija Tuuli Kaskisen näkökulma,
joka liittyi siihen, miten me suuntaisimme huomiomme yrityksiin ja heidän haasteeseensa
muuttua 1,5 asteen maailman yrityksiksi, miten tukisimme oikeanlaista toimintaa ja toi-
saalta tekisimme mahdollisiksi siirtymät.

Arvoisa puhemies! Päätän puheenvuoroni viittaamalla sivistysvaliokunnan antamaan
lausuntoon, jossa painotetaan Suomen vahvuuksia ja koko ketju kuntoon -ajattelua koulu-
tusjärjestelmässä, kun puhumme työn murroksesta. Viestin voi tiivistää näin: pelko pois,
maailma ei ole koskaan edennyt pelkäämällä, me kyllä keksimme ratkaisut.

Lopuksi suurkiitos valiokuntaneuvoksille ja koko valiokunnalle ansiokkaasta ja pitkä-
jänteisestä työstä. — Kiitos.

12.32 Simon Elo sin (ryhmäpuheenvuoro): Arvoisa rouva puhemies! Hallituksen tulevai-
suusselonteon toinen osa oli tässä salissa lähetekeskustelussa lokakuun lopulla ja on nyt
palannut saliin. Työelämä- ja tasa-arvovaliokunta sekä sivistysvaliokunta ovat asiantunti-
joita kuullen antaneet siitä lausunnon, ja tulevaisuusvaliokunnalta olemme saaneet yksi-
mielisen, laadukkaan mietinnön. Mietintö sisältää kymmenen keinoa työn murrokseen liit-
tyvien tulevaisuuden haasteiden ennakoimiseen ja hyödyntämiseen.

Arvoisa puhemies! Työn murroksessa keskeisiä asioita ja käsitteitä ovat globalisaatio ja
teknologinen kehitys, kuten digitalisaatio ja tekoäly, mutta myös ilmaston ja väestöraken-
teen muutos. Teknologisen kehityksen seurauksena työtehtäviä ja kokonaisia ammatteja
häviää ja uusia syntyy. Työn murrokseen liittyvät uudet työntekemisen muodot ovat usein
lähellä yrittäjyyttä, ja ne voivat tapahtua erilaisissa verkostoissa ja alustoilla. Tästä meillä
on jo nyt paljon esimerkkejä. Jatkuva elinikäinen oppiminen on tapa pitää kaikki ihmiset
tässä murroksessa mukana. Uudelleenkouluttautuminen ja erilaisten teknologioiden opet-
telun tuki on myös tärkeää. Muuntokoulutus, josta työministeri Jari Lindström on paljon
puhunut, on tässä erityisen keskeisessä osassa.

Arvoisa puhemies! Työn murros on globaalisti vähentämässä keskituloista kokopäivä-
työtä, mikä on heikentänyt yhteiskuntien vakautta. Siniset ei kannata halpatyömarkkinoi-
den avaamista Suomeen ulkomaisen työvoiman tarveharkintaa purkamalla. Kyseessä ei
8



Pöytäkirjan asiakohta PTK 169/2018 vp
ole vain taloudellinen, työmarkkinoita koskeva asia, vaan myös turvallisuusnäkökulmat
olisi huomioitava. Yhteiskuntavakaus on tärkeää. Keskeiset työvoimapulan alat on jo va-
pautettu tarveharkinnasta, ja lupaprosesseja voidaan edelleen helpottaa. Suomen etu on
saada Suomeen työmarkkinoille osaavia maahanmuuttajia, mutta sitä ei pidä tavoitella hin-
nalla millä hyvänsä. Fossiilitaloutta hyödyntävät yritykset ovat tällä hetkellä merkittävän
haasteen edessä. Pienyrittäjän hallinnollisen taakan purku ja verotuskäytännön uudenai-
kaistaminen tukisivat myös näitä yrittäjiä uuteen. Kaikki vaatii ideoita ja tarkkaa suunnit-
telua. Tässä puolueilla on tärkeä rooli, ja siitä hyvä esimerkki on hallituksen valmistelema
Suomen muovitiekartta. Ympäristötuhojen ja ilmastonmuutoksen torjunnasta syntyy kyllä
liiketoimintaa, ja kestävää kehitystä mahdollistaville yrityksille on tilausta.

Arvoisa puhemies! Työnteko ja yhteinen ympäristömme ovat kummatkin sinisille tär-
keitä arvoja. Pieni- ja keskituloisten työn verotusta on yhä kevennettävä myös seuraavalla
kaudella. Siirtyminen työn verotuksesta haittaverotukseen on kestävän kehityksen ja il-
mastostrategian mukaista. Haluamme, ettei työnteon esteitä kasvateta lisäämällä autoilun
verotusta. Autoilu on pitkien etäisyyksien maassa täysin välttämätöntä. Siniset haluaa, että
väyliin panostetaan ja autovero poistetaan asteittain. Liikennejärjestelmää parantamalla
voimme lisätä maamme kilpailukykyä ja alueiden elinvoimaa. Tästä näin esimerkkejä, kun
viikonloppuna vierailin Kainuussa. Panostukset liikenneinfraan maksavat itsensä takaisin
puhtaampana ympäristönä, lisääntyneenä talouskasvuna ja myös suomalaisten lisääntyvä-
nä tyytyväisyytenä.

Arvoisa puhemies! Pidämme myös tärkeänä yhteiskunnan kannusteita lapsiperheille,
koska heikko syntyvyys lisää kestävyysvajetta, joka on usean länsimaan ongelma tulevai-
suudessa. Väestön ikääntymisen ja heikon syntyvyyden myötä huoltosuhde uhkaa heiketä
myös Suomessa lähivuosikymmeninä. Siksi katsomme, että esimerkiksi kotihoidon tukea
on korotettava ensi kaudella. Puhuisimme nyt vaalien alla vain leikkauksista, jos nykyhal-
litus ei olisi määrätietoisesti parantanut erityisesti työnteon kannustimia, tuloksena yli
130 000 työllistä. Tätä on jatkettava, tarkennettava ja parannettava, ei peruutettava.

Arvoisa puhemies! Siniset haluaa tämän murroksen keskellä turvata suomalaiset työpai-
kat ja yhteiskunnan vakauden. Samalla voidaan kyllä pitää huolta myös ympäristöstä.
Työn murros vaikuttaa syvästi siihen, miten yhteiskuntamme tulevaisuudessa rakentuu ja
onko kansalaisilla töitä, toimeentuloa ja ennen kaikkea turvaa. Tärkeintä on varmistaa kan-
santurvallisuus. Suomalainen hyvinvointiyhteiskunta on aina perustunut siihen, että kaikki
pidetään samassa veneessä mukana ja kaikilla on mahdollisuuksien tasa-arvo. Siitä siniset
haluaa pitää kiinni myös tulevaisuudessa.

12.38 Olli Immonen ps (ryhmäpuheenvuoro): Arvoisa puhemies! Työ on ollut ja on tule-
vaisuudessakin tärkeä osa meidän kaikkien elämää. Työllä nostettiin maamme köyhästä
maatalousyhteiskunnasta teollisuusvaltioksi, työllä hankitaan leipää pöytään ja työllä ra-
hoitetaan suomalainen hyvinvointivaltio.

Mutta työ muuttuu. Yhä vähemmän asioita tehdään alusta loppuun pelkillä käsillä. Tie-
totekniikka ja robotiikka valtaavat alaa ja korvaavat manuaalista käsityötä. Tämä kehitys
on ollut jatkuvaa, ja se tulee jatkumaan.

Oleellinen kysymys meidän perussuomalaisten mielestä on, miten hyvin olemme kan-
sakuntana valmiit ottamaan vastaan uusia tapoja tehdä töitä. Miten hyvin meidän lainsää-
däntömme, koulutusjärjestelmämme ja yhteiskuntamme pystyy omaksumaan uudet työn-
teon tavat? Suomalainen yhteiskunta ei ole enää pelkästään niin sanottu kahdeksasta nel-
9



Pöytäkirjan asiakohta PTK 169/2018 vp
jään -yhteiskunta yhdessä pysyvässä työpisteessä tai elämänmittaisessa työpaikassa vaan
yhä useammassa tapauksessa avoinna 24 tuntia vuorokaudessa, teemme etätyötä ja työn-
antajamme vaihtuvat muutaman vuoden välein.

Arvoisa puhemies! Tulevaisuusvaliokunnan mietinnössä on kymmenen tärkeää lausu-
maa, ja nostan niistä nyt kolme erikseen esiin:

Ensimmäinen lausuma edellyttää valtioneuvostoa luomaan vaihtoehtoisia skenaarioita
ja toimintamalleja myös sen varalle, että muutos globaalissa toimintajärjestelmässä on py-
syvä tai hyvin pitkäaikainen. Perussuomalaisten mielestä valtioneuvoston on analysoitava
entistä laaja-alaisemmin myös sellaisia skenaarioita, joissa kansainvälisen yhteistyön ke-
hityskulku ei ole toivotunlaista. Esimerkiksi monimutkaistuva maailmanpolitiikka ja EU:n
päätöksenteon vaikeutuminen edellyttävät varautumista B-suunnitelmalla. Miten esimer-
kiksi toimimme, jos Venäjän vientiboikotti laajenisi koskemaan kaikkia suomalaisia vien-
tituotteita? Miten toimimme, kun Euroopan unionin johto tulee kyvyttömäksi johtamaan ja
noudattamaan omia sääntöjään? Olemme nähneet sen jo turvapaikanhakijakriisin yhtey-
dessä vuonna 2015 sekä EU:n hiljaisuudessa ja suhtautumisessa Katalonian kansan vapau-
denkaipuuseen vuonna 2017.

Arvoisa puhemies! Mietinnön toinen lausuma on myös erittäin tärkeä. Meidän on, kuten
lausumassakin todetaan, varmistettava, että elinikäisen jatkuvan oppimisen mallia kehite-
tään huomioiden jo työelämässä olevien osaamisen päivittäminen. Lisäksi meidän on var-
mistettava, että saamme koulutukseen mukaan vailla toisen asteen tutkintoa olevien nuor-
ten aikuisten laajat joukot. Tämän lausuman merkitys on siinä, että työn ja yhteiskunnan
muuttuessa jatkuvasti on myös osaamisen muututtava. Me puhumme täällä salissa paljon
kilpailukyvystä. Kilpailukyky koostuu monista asioista, joista yksi on työvoimamme osaa-
minen ja kaikkien työikäisten määrä. Olemmeko Suomessa tehneet riittävästi työvoimam-
me jatkuvan koulutuksen puolesta ja sitä kautta työvoimareservimme kasvattamiseksi?
Emme valitettavasti ole.

Arvoisa puhemies! Viimeisenä lausumana nostan esiin kahdeksannen lausuman. Lausu-
massa valtioneuvostoa edellytetään selvittämään alustatalouden, lohkoketjuteknologian ja
kryptovaluutan vaikutuksia talouteen sekä edistämään Verohallinnon kansainvälistä yh-
teistyötä alustatalouden valvonnan edistämiseksi ja uusien alustatalouden palveluiden ke-
hittämiseksi. Tämän lausuman hieman kryptisten sanojen takana on aito huoli siitä, miten
Suomen kansalaisten ja Suomen valtion talouden pohja muuttuu ja miten kykenemme es-
tämään talouden muuttumisen villiksi länneksi. Esimerkiksi, onko tulevaisuudessa enää
perinteisiä pankkeja, kun lohkoketjuteknologia siirtää jokaisen yksilön tiedot asuntolai-
noista ja pankkitilin saldosta yhteen, periaatteessa kaikille avoimeen tietokantaan? Siirtyy-
kö lainoitusbisnes täten erillisille virtuaalisille luottolaitoksille ja raha täysin virtuaalisek-
si, jolloin ei tarvita pankkikonttoria? Olemmeko valmiita siihen, että kaikki olisi yhden tai
parin suuren tietokannan takana? Kuka sitä hallinnoi ja miksi hallinnoi? Entä missä määrin
Suomi maana ja suomalainen ihmisenä on tulevaisuudessa alisteinen globaalille taloudel-
le? Nämä kaikki ovat kysymyksiä, joita perussuomalaisten mielestä on syytä pohtia erityi-
sen tarkasti ja jotka on osattava ottaa vakavammin huomioon myös poliittisessa päätöksen-
teossa.

12.43 Olli-Poika Parviainen vihr (ryhmäpuheenvuoro): Arvoisa puhemies! Työn mur-
roksesta on puhuttu paljon. Tulevaisuusselonteossa ja siihen laatimassamme mietinnössä
on keskitytty siihen, miten työ muuttuu ja millaisia yhteiskunnallisia vaikutuksia tämä
10



Pöytäkirjan asiakohta PTK 169/2018 vp
muutos tuo tullessaan. Työn rakennemuutokset ovat todellisuutta, ja teknologian murros
on voimakas, mutta työ itsessään ei ole katoamassa. Kuten olen aiemminkin todennut, esi-
merkiksi robotit eivät lähtökohtaisesti vie työtä vaan muuttavat sitä. Työelämä ei myös-
kään ole enää yksi raide, jota pitkin edetään koulutuksesta ensin ammattiin ja sitten eläk-
keelle, vaan yhä useammille työura näyttäytyy risteävien polkujen verkostona, jossa mah-
dollisuudet ja olosuhteet elävät ja muuttuvat ajassa. Ihmisten jaottelu esimerkiksi työttö-
miin, yrittäjiin ja palkansaajiin ei ole enää tätä päivää, puhumattakaan huomisesta ja tule-
vaisuudesta.

Työelämän epävarmuuteen ja ylipäätään työn murrokseen vastaaminen vaatii monia
keinoja. Yksi niistä on sosiaaliturvan kokonaisuudistus, joka on käynnistettävä heti seuraa-
valla eduskuntakaudella. Uudistuksen yhteydessä on syytä ottaa askelia kohti perustuloa,
joka tekee työn vastaanottamisesta mielekkäämpää ja tuo turvaa muutoksissa. Perustulo li-
säisi elämän ennakoitavuutta ja suunnitelmallisuutta sekä kannustaisi satunnaisenkin työn
vastaanottamiseen. Taannoin toteutettu perustulokokeilu oli valitettavasti otannaltaan liian
suppea, ja seuraavassa vaiheessa kokeilua tulisi laajentaa esimerkiksi yrittäjiin ja itsensä-
työllistäjiin.

Arvoisa puhemies! Toinen tärkeä keino työn murrokseen vastaamiseen on koulutus. Eli-
nikäisen oppimisen ja koulutuksen rooli kasvaa. Oppimaan oppiminen korostuu. Työn
ohessa opiskelua ja uudelleenkouluttautumista on edelleen helpotettava. Yksilöjä ei myös-
kään saa rangaista siitä, jos heidän valintansa eivät kannakaan pitkälle tulevaisuuteen. Kai-
ken tämän keskellä eräs näkökulma, jota pitäisi myös pohtia paljon laajemmin, on tekno-
logian murroksen ja sivistyksen välinen suhde. Kun esimerkiksi työelämän ammattiosaa-
minen vaatii yhä pikkutarkempaa erityisosaamista, on uhkana se, että esimerkiksi yleissi-
vistyksen perustaa nakerretaan koulutuksessa. Suomessakin on toteutettu miljardiluokan
koulutusleikkauksia juuri nyt kun teknologian murros edellyttäisi aivan erityisiä satsauk-
sia juurikin koulutukseen. Ilman vankkaa yleissivistävää pohjaa meidän on paitsi vaikea
synnyttää uusia innovaatioita myös pitkän päälle mahdotonta pärjätä ja toimia avoimena
yhteiskuntana.

Arvoisa puhemies! Tarvitsemme laajempaa ja myös eettistä keskustelua siitä, mitä me
teknologialta oikeastaan haluamme. Esimerkiksi kouluissa puhutaan kyllä digiloikasta,
mutta eteneminen on yhä usein laitevetoista, vailla syvempää ymmärrystä siitä, mitä tek-
nologialta halutaan. Tabletti kädessä on vain työkalu, eikä kännykän räplääminen infoäh-
kyssä synnytä yhtään innovaatiota vaan päinvastoin voi rapauttaa jopa kykyämme keskit-
tyä ja ajatella. Myös esimerkiksi algoritmien valta on jo niin suuri, että algoritmisen ajat-
telun opettaminen ja asiaan liittyvän ymmärryksen lisääminen tulisi nähdä kansalaistaitoi-
na, joita kaikkien tulisi jossain määrin hallita. Erityisen tärkeitä ovat myös monipuoliset
medialukutaidot, joiden avulla voimme suojautua esimerkiksi kaikenlaiselta valeinformaa-
tiolta, jonka levittämiseen tekoäly ja uudet teknologiat tuovat uusia keinoja.

Teknologiapolitiikan ei pidä perustua myöskään pelkkiin yltiöoptimistisiin odotuksiin
vaan laajaan analyysiin myös varjopuolista. Tulevaisuusselonteossakin teknologiaan suh-
taudutaan paikoin naiivisti, kuvitellen sen ratkaisevan kysymyksiä kuin itsestään. Selon-
teossa sivuutettiin täysin esimerkiksi eettiset haasteet, jotka liittyvät muun muassa ihmisis-
tä kertyvän datan käyttöön. Tai otetaan esimerkiksi ilmastonmuutos: Teknologialla voim-
me hillitä sitä kenties, mutta teknologiaan itseensä liittyy laajoja ympäristöhuolia, ja kei-
not ilmastonmuutoksen torjumiseksi ovat olemassa jo nyt. Ei kannata tuudittautua siihen,
11



Pöytäkirjan asiakohta PTK 169/2018 vp
että teknologioiden avulla päästöt yhtäkkiä nollataan. Kyse on meidän, ihmisten, ratkai-
suista ja siitä, miten ja millaisia teknologioita hyödynnämme.

Teknologiaa voisimme osaltaan tulevaisuudessa hyödyntää paremmin myös mitates-
samme hyvinvointia ja kestävyyttä. Bruttokansantuotteen tilalle olisi hyvä tuoda muita,
kokonaisvaltaisempia, mittareita yhteiskunnan menestyksen ja hyvinvoinnin arviointiin.

Politiikkaa ei siis kannata tehdä pelkkä teknologia edellä, vaan työtä on tehtävä planee-
tan ja ihmisen parhaaksi. Työn murrokseen on haettava ekologisesti ja sosiaalisesti kestä-
vät ratkaisut. Tämä on eksistentiaalisen tärkeä asia. Yhteiskunnan suuret trendit, teknolo-
gian kehitys, ilmastonmuutos ja työn murros, haastavat tulevaisuudessa myös sen, miten
ymmärrämme menestystä, hyvinvointia, toimeentuloa ja työtä. Meidän on valmistaudutta-
va ajattelemaan näitä asioita hyvin perustavalla tavalla uudestaan tulevina vuosina. Tämä
todetaan monin eri tavoin myös tulevaisuusvaliokunnan mainiossa mietinnössä. Inhimilli-
syys, eettisyys ja elinympäristön turvaaminen on huomioitava.

12.48 Anna Kontula vas (ryhmäpuheenvuoro): Arvoisa puhemies! Kun monet asiat
muuttuvat samaan aikaan, on vaikea nähdä pitkälle. Siksi murroskausien politiikka on
usein konservatiivista. Poliitikot pysähtyvät odottamaan sumun hälvenemistä juuri silloin,
kun päätöksiä kipeimmin tarvittaisiin. Tämä on valtioneuvoston tulevaisuusselonteon suu-
rin heikkous. Ei uskalleta tai osata tehdä konkreettisia vahvoja aloitteita, koska kaikki voi
sittenkin mennä aivan toisin. Sama arkuus vaivaa myös tulevaisuusvaliokunnan sinänsä
ansiokasta ja perusteellista mietintöä.

Arvoisa puhemies! Selonteossa tunnistetaan siirtymä palkkatyöyhteiskunnasta maail-
maan, jossa työtä tehdään vaihtelevilla tavoilla, vaihtelevissa sopimussuhteissa ja vaihte-
levalla kestolla. Vaikka toistaiseksi voimassa olevien kokoaikaisten suhteiden osuus palk-
katöissä on pysynyt ennallaan, tämän vakaan ytimen ympärille on kasvamassa statuksel-
taan epämääräinen sirpaletyön, työharjoittelun, alustatyön, itsensä työllistämisen, palkat-
toman työtoiminnan, kevytyrittäjyyden, harmaan työn ja nollasopimustyön kasvusto, jos-
sa taapertaa jo nyt lähes miljoona suomalaista. Kuvaa työmarkkinoista hämärtää entises-
tään se, että käynnissä on useita kehityskulkuja, joiden merkitystä me emme vielä tiedä.
Vasta aika näyttää, miten digitalisaatio, tekoäly ja muu uusi teknologia vaikuttavat työn
järjestymiseen. Oman haasteensa tuo sekin, jos yhä suurempi osa työstä vaihdetaan viral-
lisen rahatalouden ohi esimerkiksi virtuaalivaluuttaan tai suoraan vastapalveluksiin.

Tämän kaiken keskellä jäävät selonteon ehdotukset kovin haaleiksi. Tulevaisuusvalio-
kunnan mietintö uskaltautuu vähän pidemmälle muun muassa ehdottaessaan kaikkien
työstä kertyviin tuloihin ja näihin kytkeytyviin etuuksiin liittyvän lainsäädännön kokoa-
mista yhden toimeentulokaaren alle. Ajatus toimeentulokaaresta lähtee siitä rohkeasta huo-
miosta, että lähes kaikkien suomalaisten toimeentulo koostuu vaihtelevasti erilaisista an-
siotuloista ja tulonsiirroista. Niiden oikeudellista kohtelua ja esimerkiksi verotusta on il-
man muuta järkevämpää harmonisoida kuin pirstaloida.

Toimeentulokaari olisi kuitenkin vasta ensimmäinen askel niihin uudistuksiin, joita työ-
markkinoiden muutos meiltä edellyttää, perustuloon tai minimissään sellaiseen työvoima-
politiikan paradigman muutokseen, jossa työttömyysturvan karensseista ja aktiivimallista
luovutaan. Kun osallistuminen työvoimapoliittisiin toimenpiteisiin on vapaaehtoista, on
niiden mielekkyys perusteltava myös työttömälle itselleen. Kontrollibyrokratiasta vapau-
tuvilla resursseilla voitaisiin toteuttaa vaikkapa subjektiivinen oikeus opinto-ohjaukseen
helpottamaan elinikäistä oppimista. Työelämän murros vaatii tarkistuksia myös perälautoi-
12



Pöytäkirjan asiakohta PTK 169/2018 vp
hin: kollektiivista neuvotteluoikeutta itsensätyöllistäjille, minimipalkkaa ja alipalkkauk-
sen kriminalisointia.

Arvoisa puhemies! Meidän päättäjäpolvemme suuri tehtävä on ilmastonmuutos. On ky-
syttävä, miten työ organisoidaan niin, että se tuottaa riittävän toimeentulon ja hyvinvoin-
nin ja samalla kuitenkin pienentää hiilijalanjälkeä. Hiilineutraalin yhteiskunnan työ tulee
olemaan monella tapaa toisenlaista kuin se työelämä, johon me fossiilikapitalismin kasva-
tit olemme tottuneet. On päätettävä, mitä ylipäätään tuotetaan sekä miten tuotantoa ja ku-
lutusta tulee kehittää, jotta yhteiskuntamme olisi omavaraisempi, hiilipihimpi ja valmiim-
pi ilmaston lämpenemisestä seuraaviin muutoksiin.

Yksi asia on varma: tämän urakan edessä ei tarvitse murehtia työn loppumista. On nos-
tettava Suomi raiteille, vahvistettava yhteiskäytön ja -omistuksen rakenteita, uusittava
energiatuotanto, remontoitava rakennuskantaa, palautettava soita ja lisättävä peltomaan
hiilensidontaa. On suosittava kestokulutusta, etätöitä, kasvisproteiineja ja lähiruokaa. On
karsittava ilmastolle haitallisia yritystukia reippaalla kädellä sekä kasvatettava tutkimus- ja
kehitystoiminnan budjettia.

Arvoisa puhemies! Tulevaisuus tarvitsee jälleen meitä poliitikkoja linjaamaan, säätä-
mään ja johtamaan. Jos varmuutta ei ole, on tyydyttävä parhaisiin arvioihin. Jos selkeää ko-
konaisvisiota ei ole, on otettava ainakin ne askeleet, joiden tarpeellisuus on jo tunnistettu.
Me tiedämme, mitä on tehtävä, jotta pallo pysyisi elinkelpoisena ja työ tekemisen arvoise-
na.

12.53 Veronica Rehn-Kivi r (ryhmäpuheenvuoro): Värderade talman! Förändringarna i
arbetslivet är en av de absolut mest centrala frågorna just nu. Framtidsutskottet kommer
med en viktig analys om vad som pågår i vårt samhälle. Som utskottet konstaterar får vi
både nya, otraditionella sätt att arbeta och fler anställningsformer. Det förutsätter föränd-
ringar i lagstiftningen, i socialskyddet, men också i våra attityder. 

Jag lyfter fram fem politiska åtgärder, eller starkare uttryckt reformer, som är nödvändi-
ga i den snabba utveckling som pågår.

Arvoisa puhemies! Tuon esiin viisi poliittista toimenpidettä, tai vahvemmin sanottuna uu-
distusta, jotka ovat tarpeen meneillään olevassa kehityksessä.

Ensinnäkin tarvitaan riittävän kattava perhevapaauudistus. Uudistuksen tulee antaa sel-
keät puitteet, joilla parannetaan työelämän tasa-arvoa. Tarvitsemme nykyistä useampia
isiä, jotka jakavat vastuun kodista ja lapsista, ja tarvitsemme joustavia tapoja, joiden avulla
pienten lasten vanhemmat voivat osallistua työelämään. Laskevasta syntyvyystrendistä
kärsivä yhteiskuntamme tarvitsee ylipäänsä nykyistä avokätisempiä perhevapaita. Meidän
on osoitettava, että lasten hankkiminen on mielekästä. Meillä on oltava varaa toteuttaa uu-
distus ensi vaalikaudella. Nykytilanteessa monien perheenperustamisiässä olevien tulot
ovat pienemmät kuin suurten ikäluokkien eläkkeet. Kuten mietinnössä todetaan, on myös
muistettava, että nuoret joutuvat samalla kantamaan vastuun myös ilmastonmuutoksesta,
valtionvelasta ja iäkkäämmästä sukupolvesta.

Toiseksi, tarvitsemme työelämän uudistuksen. Kun maasto ja toimintaympäristö muut-
tuvat, emme voi vain kynsin hampain puolustaa mennyttä. Me RKP:ssä haluamme edel-
leen säilyttää työehtosopimusten yleissitovuuden, mutta se ei kelpaa syyksi olla uudista-
matta työelämää.
13



Pöytäkirjan asiakohta PTK 169/2018 vp
Ärade talman! Dagens och morgondagens arbetsliv vinner på att ge möjligheter för arbets-
tagare och arbetsgivare att föra en dialog och fatta beslut mer lokalt. För det tredje måste
socialskyddet förnyas så att det bättre omfattar även egenföretagare och frilansare, vars an-
tal hela tiden växer. Det är viktigt att skapa ramar som gör det möjligt för människor att bli
företagare eller att arbeta från olika plattformer utan att de förlorar alla förmåner som an-
ställda har. Det är bra att framtidsutskottet lyfter fram de utmaningar som ställs på perso-
ner med nedsatt arbetsförmåga. Att arbetet förändras får inte leda till en polarisering av ar-
betsmarknaden eller en tudelning av folket.

Arvoisa puhemies! Neljänneksi, kuten mietinnössä korostetaan, ilman riittävää maahan-
muuttoa työvoiman tarjonta laskee ja työllisyys heikkenee. Meidän on lakattava kyseen-
alaistamasta tätä totuutta. Meidän tulee mahdollistaa työperäinen maahanmuutto ja myös
opiskelusta johtuva maahanmuutto kotouttamispolitiikkaa parantamalla. Tämä on suora
lainaus: ”Suomeen tulee saada jatkossa merkittävästi nykyistä enemmän korkeakouluopis-
kelijoita muista maista, ja heidät on saatava myös työllistymään tänne.” Kuten ruotsalai-
nen eduskuntaryhmä ja RKP on usein ennenkin sanonut tässä salissa, aloitetaan luopumal-
la ulkomaisen työvoiman tarveharkinnasta. Se hyödyttäisi maamme yritysten lisäksi myös
esimerkiksi palvelualaa.

Viidenneksi meidän on panostettava koulutukseen, jos haluamme hyödyntää kaikki työn
rakenteiden muutoksen seurauksena tarjoutuvat mahdollisuudet. Suomalaisen koulutuk-
sen vahvuus on se, että kaikille tarjotaan tasa-arvoiset koulutusmahdollisuudet. Koulutus-
määrärahojen indeksijäädytysten on loputtava.

Klimatförändringen kräver att universiteten och forskningen har de resurser som behövs
för att få fram klimatsmarta lösningar och innovationer som också bör vara en viktig del av
vår exportindustri. SFP vill att det satsas 4 procent av bruttonationalprodukten på forsk-
ning och innovationer. 

Summa summarum, i alla förändringar ska vi utgå från människans behov. I fråga om
förändringen av arbetet gäller det att realistiskt behandla hotbilderna men att i första hand
se möjligheterna. 

Tack till framtidsutskottet för ett gott arbete.

12.58 Päivi Räsänen kd (ryhmäpuheenvuoro): Arvoisa rouva puhemies! Valtioneuvos-
ton selonteossa tarkastellaan työn murrosta, jonka keskellä me parhaillaan elämme. Tek-
nologinen kehitys tuo mukanaan suuria mahdollisuuksia, joita pitää pystyä hyödyntä-
mään. Samalla kehitys tuo mukanaan haasteita, joihin pitää löytää ratkaisuja. Työ on muut-
tumassa yhä pirstaleisemmaksi, ja epävarmuus tulevaisuudesta on lisääntynyt. Nuorten su-
kupolvien ansiokehitys on heikompaa kuin ennen. Ensi kertaa lähihistoriassa tämän päi-
vän nuoret tulevat keskimäärin tienaamaan työuransa aikana vähemmän kuin vanhempan-
sa.

Kristillisdemokraattinen eduskuntaryhmä allekirjoittaa selonteon 18 toimenpide-ehdo-
tusta. Korostamme erityisesti kolmea toimenpidettä, joita pidämme ensisijaisen tärkeinä ja
joita tulee seuraavalla vaalikaudella edistää:

Ensinnäkin tekoälyn hyödyntäminen niin, että tekoälyn sijaan voimme puhua todellises-
ta tukiälystä. Tukiälyn avulla voidaan parantaa toimintoja ja löytää optimaalisia ratkaisuja
mutta niin, että ne palvelevat ihmistä ja huomioivat yksilön tarpeet.
14



Pöytäkirjan asiakohta PTK 169/2018 vp
Toiseksi tarvitaan laajaa ja avointa keskustelua sosiaaliturvan uudistamisesta. Eduskun-
taryhmämme on pitänyt esillä sosiaaliturvajärjestelmän uudistamistarvetta ja kehittänyt
oman kannustavan perusturvamallin. Järjestelmän tulee paremmin lisätä työnteon kannat-
tavuutta tarjoten samalla turvaa elämän yllättävissä muutoksissa. Kun sosiaaliturvaa ale-
taan uudistaa, pitää löytää yhteinen näkemys siitä, mihin suuntaan sitä kehitetään. Tavoit-
teiden tulee olla selkeitä, ja järjestelmän pitää palvella yksilöä ja yhteisöä.

Kolmanneksi tarvitaan panostuksia työhyvinvointiin ja työkyvyn ylläpitoon. Nykyinen
tilanne, missä ihmisille kasataan yhä enemmän vaatimuksia ja paineita ei ole kestävä. Työ-
elämään tarvitaan myös nykyistä laajempi joukko ihmisiä. Osatyökykyisille pitää löytää
malleja mielekkääseen työhön. Senioreiden osaamista ja kykyjä pitää hyödyntää nykyistä
paremmin. Ikäsyrjintään ei ole enää varaa. Eläkeläisten osaamista pitää samoin hyödyntää
mahdollistamalla joustava ja kannattava työnteko niille eläkeläisille, jotka haluavat tehdä
töitä. Ja hyvän perhepolitiikan merkitystä väestön ikärakenteen oikaisijana ei tule vähek-
syä.

Arvoisa puhemies! Tulevaisuusvaliokunta on tehnyt hyvää ja ansiokasta työtä. Valio-
kunnan mietinnössä korostetaan jatkuvan oppimisen tärkeyttä. Erityisen tärkeää on huomi-
oida ne nuoret, jotka ovat vaarassa jäädä yhteiskunnan ja työelämän ulkopuolelle vain siitä
syystä, että heille ei ole löytynyt sopivaa koulutuspolkua ja ovat siksi jääneet ilman toisen
asteen koulusta. Valiokunta painottaa myös ilmastonmuutoksen ja siitä aiheutuvien ongel-
mien torjuntaa. Tarvitsemme käytännön ratkaisuja ympäristöön ja ilmastoon liittyvien ky-
symysten vaikutuksista työntekijöille, yrityksille ja alueille. Tämä teema pitää nostaa kes-
kiöön myös tulevan EU-puheenjohtajuuskauden aikana.

Kristillisdemokraattinen eduskuntaryhmä korostaa tulevaisuusvaliokunnan mietinnön
viimeisen kannanottoehdotuksen merkitystä. On tärkeää, että pystymme kehittämään tek-
nologian eettistä arviointia ja teknologian yhteiskunnallisten vaikutusten arviointia. Mei-
dän on kyettävä tunnistamaan ja ratkaisemaan tekoälyyn ja digitalisaatioon liittyvät eetti-
set ja vastuullisuuskysymykset. Samoin terveysvaikutusten arviointi tarvitsee jatkossa
enemmän huomiota. Muutoksen ei tule olla itsetarkoitus, vaan mahdollisuus tehdä asioita
paremmin. Vaikka esimerkiksi digitalisaatio ja etätyö lisääntyvät, tulee muistaa aidon koh-
taamisen ja työyhteisön tuen merkitys hyvinvoinnille ja työn merkityksellisyydelle myös
tulevaisuudessa. Tekoäly ei tule koskaan korvaamaan ihmistä ja inhimillistä kohtaamista.
Teknologia pitää valjastaa ihmisen tueksi ja koko yhteisön hyödyksi.

Puhemies Paula Risikko: Kiitoksia. Nyt olemme ryhmäpuheenvuorot kuulleet, ja nyt
meillä on seuraavaksi ministeri Lindströmin puheenvuoro. Sen jälkeen otetaan vastauspu-
heenvuoroja jonkin aikaa, ja sitten meillä on siellä myöskin edustaja Väyrysen puheenvuo-
ro vastauspuheenvuorojen jälkeen. — Olkaa hyvä, ministeri Lindström.

13.03 Työministeri Jari Lindström: Kiitos, arvoisa rouva puhemies! Kiitoksia tästä kes-
kustelusta ja ryhmäpuheenvuoroista. Oikeastaan koetin laittaa itselleni ylös näitä teemoja,
joita tässä nousi. Jospa aloitetaan tästä elinikäisestä oppimisesta ja toisaalta sitten työvoi-
man saatavuudesta, joka tällä hetkellä on yksi keskeisimpiä kasvun esteitä.

Tässä selonteossa ja sitten toisaalta tässä mietinnössä on kiinnitetty minun mielestäni
ihan oikeisiin asioihin huomiota. Monesti, kun tätä keskustelua seuraa, häiritsee vähän
semmoinen, että ikään kuin joku yksi keino olisi se, jolla me ratkaisemme asioita, joku ho-
pealuoti, jolla me sitten ikään kuin saamme asioita vietyä eteenpäin. Itse en kyllä ole sitä
15



Pöytäkirjan asiakohta PTK 169/2018 vp
mieltä. Me tarvitsemme lukuisia keinoja vastataksemme tähän haasteeseen, mikä meillä
tulevaisuudessa on, kun me itse asiassa olemme tässä keskellä murrosta. 

Olen myös oman työurani aikana kokenut sitä työn murrosta ja tavallaan nähnyt sen —
ei vain tavallaan vaan käytännössä — miten työ muuttuu, miten väkimäärä vähenee ja tuo-
tanto kasvaa, kun teknologia on kehittynyt. Myönnän sen, että joskus ehkä reilu kymme-
nen vuotta sitten ajattelin niin, että robotit tulevat ja vievät meidän työpaikat ja että me
olemme niin fiksuja, että me keksimme itsemme työttömäksi. Nyt kun on tässä tehtävässä
kiertänyt Suomea ja käynyt aika monessa yrityksessä, jossa on robotteja, niin itse asiassa
olen huomannut käyneen niin, että ilman niitä robotteja ei siellä olisi niitä työpaikkoja. Eli
tämä on nähtävä mieluummin mahdollisuutena kuin uhkana. Fiksusti kun toimitaan, niin
suomalaiset pärjäävät. Olen sitä mieltä, että meidän pitää olla sen kehityksen kärjessä te-
kemässä muutosta eikä virran mukana.

Meillä on paljon potentiaalia muun muassa osatyökykyisissä, mikä täällä on nostettu,
työperäisessä maahanmuutossa, kunhan tämä asia tehdään fiksusti, ja väitän näin, että se,
että työllisyysaste on nyt 72,6, pakottaa meidät myös vihdoin ja viimein kiinnittämään huo-
miota näihin ryhmiin, joissa sitä potentiaalia on. Siellä on paljon tehtävää vielä. Osatyöky-
kyisten osalta voisi ajatella näin, että kun aikaisemminhan mietittiin sitä, millä tavoin ih-
minen pääsisi mahdollisimman nopeasti pois työelämästä, niin nyt käännetään tämä ajat-
telu niin päin, että millä se ihminen voisi jatkaa työelämässä niillä kyvyillä — toimintaky-
vyllä, työkyvyllä — mitä hänellä on jäljellä. Väitän, että siellä on todella paljon potentiaa-
lia, ja silloin me puhumme tältä osin työpaikkojen määrässä varmaan viisinumeroisesta lu-
vusta.

Toisaalta tähän oppimiseen ja ennen kaikkea tämmöisen nopean oppisen väyliin pitää
saada lisää toimia. Täällä nostettiin esille muuntokoulutus, mutta peräänkuulutan edelleen
oppisopimusmarkkinoita Suomeen. Me tarvitsemme oppisopimusta muun muassa nuorten
kouluttamiseksi ja ennen kaikkea pk-sektorille, koska sinne syntyy työpaikkoja. Siellä on
paljon potentiaalia.

Minulla oli ilo kuulla tämä edustaja Rehn-Kiven lause. Hän sanoi, että RKP on sitä miel-
tä, että yleissitovuus on ok mutta se ei saa olla syy olla uudistamatta työelämää — minä
olen aivan samaa mieltä. Silloin me tulemme oikeastaan siihen keskeiseen asiaan, jota
myös edustaja Torsti peräänkuulutti: ylivaalikautinen visio.

Olen sitä mieltä, että me olemme siinä vaiheessa tässä maassa, että ikään kuin laarin
pohjat on kaivettu. Tämä hallitus on tehnyt varmaan oikeita asioita mutta myös vääriä
asioita, ja väärä asia on minusta tämä: jotta me voisimme uudistaa niitä todella, todella vai-
keita asioita, se ei ole oikea tapa, että me menemme pöytään valmiin paperin kanssa, vaan
me pyydämme siihen pöytään kaikki ja sanomme, että tuossa on luku — se on 75 tai 80 —
jota ryhdytään ratkaisemaan. Ensiksi sitoutetaan porukka siihen ja sitten tehdään se. Minä
uskon, että suomalaiset kykenevät sopimaan vaikeitakin asioita mutta ei niin, että he koke-
vat, että he eivät ole itse vaikuttaneet siihen tapaan, millä se tehdään. Jos tämä kyetään rat-
kaisemaan, niin väitän, että me menemme paljon pidemmälle työn murroksen osalta ja vas-
taamme tähän haasteeseen, mikä meillä maana on. Silloin me tulemme myös kaikenlaisiin
lainsäädäntökysymyksiin.

Me olemme pyrkineet tekemään asioita tämän vaalikauden aikana niin, että lainsäädän-
tö olisi mahdollistavaa. Esimerkiksi työaikalaki, joka on eduskunnassa: Sen idea on nimen-
omaan se, että se vastaisi 2020—2030-luvun tarpeita. Se on joustava, mutta ei ymmärretä
sitä joustavuutta vain yksipuolisesti, se joustaa molempiin suuntiin. Silloin se on tasapai-
16



Pöytäkirjan asiakohta PTK 169/2018 vp
nossa. Se mahdollistaa työn ja vapaa-ajan yhteensovittamisen mutta myös sen, että esimer-
kiksi yrittäjä saa työvoimaa silloin, kun tarvitsee.

Tässä ollaan ison asian äärellä. Minun mielestäni tämä mietintö on erinomainen, ja niitä
toimenpiteitä pitää vain laittaa jaloille. — Kiitoksia.

Puhemies Paula Risikko:  Kiitoksia. — Nyt mennään sitten vastauspuheenvuoroihin, mi-
nuutin mittaisiin. Myönnän nyt ensiksi näille, jotka käyttivät ryhmäpuheenvuoron, ja sit-
ten muille. Ja niin kuin totesin, sitten on vielä lopuksi edustaja Väyrysen ryhmäpuheenvuo-
ro, 5 minuuttia, mutta nyt siis minuutin mittaisia vastauspuheenvuoroja. Edustaja Pirttilah-
ti aloittaa.

13.09 Arto Pirttilahti kesk (vastauspuheenvuoro): Arvoisa rouva puhemies! Todellakin
hyviä ryhmäpuheenvuoroja. Tässä itse selonteossahan meillä on 18 kohtaa ja sitten meillä
on hyvät ponnet tähän päälle. Hyvin moneen näistä 18 kohdasta myös keskustan työelämä-
linjaus on ottanut kantaa.

Itse nostan täältä asian, minkä ministerikin tässä esille toi, eli tämän elinikäisen oppimi-
sen. Jos mietitään tänä vuonna syntyviä lapsia, niin hehän ovat periaatteessa tämän vision
loppuosassa, sitten 15—20 vuoden päästä työikäisiä ja juuri työhön menon portaalla. Eli
millä tavalla me huomioimme esimerkiksi nuorten oppimisen ja varsinkin oppimisen tai-
tojen kehittämisen? Eli tämä kakkosponsi on erittäin vahva, mikä tässä on mukana. Näen,
että tätä tulisi vahvistaa, elinikäistä oppimista, mutta myös sitten, että yrittäjillä olisi mah-
dollista ohjata esimerkiksi tämän toisen asteen reformin puitteissa näitä nuoria enemmän
vielä tälle työuralle.

13.10 Sinuhe Wallinheimo kok (vastauspuheenvuoro): Arvoisa puhemies! Ensinnäkin
minäkin haluan kiittää meidän valiokuntasihteeristöä erinomaisesta työstä, se jäi tuossa äs-
ken ryhmäpuheessa mainitsematta.

Ministereiltä kysyisin tällaista: Meillä nyt on esimerkiksi Suomessa valtava koodaripu-
la, ja oikeastaan se kysymyksenasettelu lähtee siitä, että onko meillä minkäänlaista instans-
sia Suomessa, joka voisi tämmöistä mahdollisesti tulevaisuudessa ennustaa. Miksi meillä
ei ollut ketään, joka puhui 5—6—7 vuotta sitten siitä, että kohta tarvitsemme koodareita?
Meiltä puuttuu mielestäni tämmöinen taho tyystin yhteiskunnasta, ja semmoinen pitäisi
luoda mahdollisimman nopeasti.

Toinen on sitten tämä, että kun visio 2030 sanoo näin, että meillä pitäisi olla puolet mei-
dän opiskelijoista korkeakoulutettuja. Se tarkoittaa sitä, että yksi kuudesosa työikäisistä te-
kee kaiken lopun työn. Onko tämä mahdollista? Vai tarvitsemmeko jollain lailla työperäis-
tä maahanmuuttoa, mahdollisesti saatavuusharkinnan purkamista, koska meiltä loppuvat
kädet, jos tähän tilanteeseen tullaan?

13.11 Pilvi Torsti sd (vastauspuheenvuoro): Arvoisa puhemies! Ihan ensin, tuossa ryh-
mäpuheenvuorossa en käsitellyt sitä tärkeää seikkaa, mihin SDP:n ryhmän on kyllä helppo
yhtyä eli tämmöiseen monipuolisempaan näkökulmaan työhön, työkykyyn, osatyökykyi-
siin liittyviin huomioihin, mitä ministerikin tuossa hyvin avasi, että toivottavasti tästä löy-
detään vahvaa yksimielisyyttä.

Asia, josta oikeastaan haluaisin kysyä ministeriltä, liittyy nyt tähän keskusteluun työpe-
räisestä maahanmuutosta, johon useammissa ryhmäpuheenvuoroissakin viitattiin. Viitta-
17



Pöytäkirjan asiakohta PTK 169/2018 vp
sin itse meidän valiokuntamme kuulemisessa asiaa käsitelleeseen Monika-Naisten toimin-
nanjohtaja Jenni Tuomiseen, jonka erittäin voimakas ja selkeä viesti oli se, että koko tästä
keskustelusta koko ajan unohtuu täällä jo asuvat maahanmuuttajat, joiden työttömyys on
erittäin korkea. Tämä on osaamispotentiaali, joka jää käyttämättä, ja sen sijaan puhutaan
ikään kuin tulevaisuusuudistuksista. Kysyisin ministeriltä, mitä tällä hetkellä te teette tä-
män asian edistämiseksi niin konkreettisen työllistämisen kuin asenteidenkin tasolla.

13.12 Simon Elo sin (vastauspuheenvuoro): Arvoisa rouva puhemies! Pätkätöiden yleis-
tyessä yhä useampi suomalainen on tilanteessa, jossa palkkatuloja ja yhteiskunnan tukia
täytyy yhdistää elämän eväiksi. Tässä jo useammalta ryhmältä tuli näkemyksiä siihen,
mikä tässä tulevaisuusselonteon mietinnössä nostetaan esille, eli tämä sosiaaliturvan uu-
distaminen, siitä keskusteleminen. Siniset ei kannata vastikkeetonta perustuloa, vaan ni-
menomaan vastikkeellista perusturvaa, sitä, että voi sen pienen palkan päälle saada sitten
tiettyyn kuukausituloon asti perusturvaa, jolloin kaikkina aikoina työnteon vastaanottami-
nen olisi kannattavaa, koska ainakin minulle nuorten palaute on ollut täällä pääkaupunki-
seudulla se, että on korkeat vuokrat, korkeat asumiskustannukset, sosiaaliturvaa saa, ei
kannata lähteä töihin, ei saa riittävästi palkkatuloa. Tämä pitää muuttaa.

Mutta kysyisin arvoisalta työministeriltä sitä, että kun ajatellaan esimerkiksi kotikau-
punkiani Espoota, missä 70 prosenttia uusista asukkaista on vieraskielisiä — hekin totta
kai työpaikkoja tarvitsevat, niin kuin tässä on tullut esille — niin mitkä näette tällä hetkellä
keskeisimmiksi haasteiksi heidän osalta.

13.13 Olli Immonen ps (vastauspuheenvuoro): Arvoisa puhemies! Ensinnäkin kiitokset
ministerille asiallisesta vastauksesta.

Meillä Suomessa on puhuttu vuosien ajan siitä, miten väestö vanhenee ja miten väestöl-
linen huoltosuhde heikkenee. Tämä on kiistämättä suuri haaste suomalaiselle yhteiskun-
nalle monin tavoin ja myös työn näkökulmasta. Joissakin maissa, joista nyt voidaan mai-
nita esimerkiksi Japani, tähän väestöllisen huoltosuhteen haasteeseen on pyritty vastaa-
maan erityisesti teknologiaa ja automaatiota vahvistamalla myös julkisen sektorin puolel-
la. Japanihan ei ole avannut rajojaan esimerkiksi ulkomaiselle halpatyövoimalle humani-
täärisesta maahanmuutosta puhumattakaan.

Arvoisa puhemies! On selvää, että kaikkea ihmistyötä eivät robotit pysty jatkossakaan
korvaamaan, joten kysyisinkin asianosaiselta ministeriltä: Näettekö, että meillä Suomessa
on osattu tähän asti hyödyntää teknologian tarjoamat mahdollisuudet erityisesti julkisen
sektorin puolella parhaalla mahdollisella tavalla? Ja jos ette näe näin, niin kuinka vahvasti
uskotte siihen, että teknologiasta voidaan saada jatkossa enemmän hyötyjä [Puhemies ko-
puttaa] irti, kun mietimme vaikkapa niitä tehostamistoimenpiteitä, joita julkinen sektori
väistämättä vaatii?

13.14 Anna Kontula vas (vastauspuheenvuoro): Arvoisa puhemies! Täällä on useam-
massa puheenvuorossa käsitelty vastikkeetonta ja vastikkeellista perustuloa. Minun mie-
lestäni se, että kannatetaan vastikkeellista perusturvaa, nojaa väärään tilanneanalyysiin
suhteessa meidän työmarkkinoihimme. Se nojaa siihen oletukseen, että meidän työmark-
kinoidemme suurin kitkatekijä olisi se, että nykyinen perustason tulonsiirtojärjestelmä ei
taloudellisesti kannustaisi työhön. Tämä ei pidä paikkaansa muiden osalta kuin toimeentu-
lotuen osalta. Työttömyysturva kyllä kannustaa työhön taloudellisesti. Toimeentulotuen-
18



Pöytäkirjan asiakohta PTK 169/2018 vp
kin kohdalla se, että sitä käytetään niin paljon ja niin monet ovat sen piirissä, johtuu juuri-
kin siitä vastikkeellisuudesta, kun sinne pudotaan, kun tulee karenssit ja aktiivimallit ja
muu sellainen. Oleellista meidän nykyisessä sosiaaliturvajärjestelmässämme työllistymi-
sen kannalta on se byrokratiakitka, se mielivaltaisuus ja hankaluus ja ennakoimattomuus,
joka liittyy siihen, ja se ratkeaa vain perustulolla tai vastaavalla järjestelmällä.

13.15 Veronica Rehn-Kivi r (vastauspuheenvuoro): Arvoisa puhemies! Suomessa on
vuosikymmeniä tehty töitä koulutuksen eteen, ja tänne tulee ulkomailta opiskelijoita, jotka
useat asettuvat Suomeen pysyvästi. Vastapainona meillä on Suomessa paljon nuoria, jotka
lähtevät ulkomaille opiskelemaan ja jotka päättävät myös jäädä ulkomaille. Tälle on mo-
ninaiset syyt. Voi olla, että nuori ei ole saanut Suomessa opiskelupaikkaa. Voi olla, että
työn tekemisestä jää verojen jälkeen enemmän käteen ulkomailla kuin Suomessa. Voi olla,
että ulkomailla asuvan perheen on vaikea löytää kohtuuhintaista asuntoa täällä pääkaupun-
kiseudulla, jolloin Suomeen palaaminen on riski. Voi olla, että ulkomailla asuvan suoma-
laisen elämänkumppani ei saakaan oleskelulupaa Suomesta.

Meidän pitäisi tehdä kaikkemme, jotta koulutetut ja osaavat suomalaiset palaavat Suo-
meen ja ovat mukana kehittämässä tätä maata. Miten Suomessa voidaan estää tätä aivovuo-
toa?

13.16 Päivi Räsänen kd (vastauspuheenvuoro): Arvoisa puhemies! On hyvä, että edusta-
ja Veronica Rehn-Kivi nosti varsinaisessa puheenvuorossaan esiin perhevapaauudistuk-
sen. Väestöliittohan julkisti marraskuussa perhebarometrin, jossa kävi ilmi, että suomalai-
set eivät halua perhevapaisiin kiintiöitä, vaan haluavat itse päättää, kuka heidän lapsiaan
milloinkin hoitaa. Ja kiinnitän nyt huomiota siihen, että useimmat puolueet, myös RKP,
ovat esittäneet pakkokiintiöitä perhevapaauudistukseen, ja myös paine kotihoidon tuen ly-
hentämiseksi on voimakas. Se oli sitä jo viime vaalikaudella. 

Työllisyysasteen nostaminen on tärkeää, mutta tulisi nähdä myös sen työn arvo, joka
tehdään kodeissa, kun lapsia kasvatetaan ja hoivataan. Se on todellista tulevaisuustyötä.

Puhemies Paula Risikko:  Sitten valiokunnan puheenjohtaja, edustaja Wallin, Stefan.

13.17 Stefan Wallin r (vastauspuheenvuoro): Arvoisa puheenjohtaja! Kiitos hyvistä pu-
heenvuoroista, ja kiitos jo tässä vaiheessa hyvästä työstä myöskin erinomaiselle sihteeris-
töllemme, joka istuu siellä lehtereillä.

Puhemies! Elämä ja politiikka ovat tavallaan suoraa lähetystä. Ne ovat myöskin kädestä
suuhun -toimintaa. Mutta kun puhutaan tulevaisuudesta, ei voi olla näin. Tulevaisuuspoli-
tiikan vaalikausi ei voi olla neljä vuotta. Se on ehkä 40 tai 400 vuotta tai vieläkin enem-
män, ja kun puhutaan kestävästä kehityksestä ja ilmastonmuutoksesta, niin asiat ovat juuri
näin. Toki näille ilmiöille Agenda 2030 -ilmastopolitiikassa voidaan asettaa tiettyjä mää-
räaikoja lähinnä sopimusregiimien puitteissa. Mutta käytännössä ja viime kädessä kaikki
on kiinni siitä, että pystymme jatkuvaan hyvinkin laajaan ja syvään näyttöön.

Tulevaisuutta pohdittaessa teknologian kehitys on keskiössä ja robotisaatio, automati-
saatio ja digitalisaatio ovat tällaisia ilmiöitä. Toki nämä ilmiöt vievät työmarkkinoilta pe-
rinteisiä työtehtäviä, mullistavat työmarkkinoita, mutta luovat myöskin paljon uutta työtä
nimenomaan teknologian avulla. Tuntuu kuitenkin siltä, että ei olla aina ehkä ymmärretty,
tiedostettu ja hyväksytty, että näin tulee käymään. Näitä ilmiöitä nähdään edelleen aika
19



Pöytäkirjan asiakohta PTK 169/2018 vp
paljon uhkina. Mahdollisuuksia pohditaan tietysti jonkin verran, mutta yllättävissäkin pii-
reissä yllättävän vähän. Mitä mieltä ministeri on tästä teknologian kehityksen muodosta-
masta kehitysklusterista: digitalisaatiosta, robotisaatiosta, automatisaatiosta, tekoälystä?
Eikö tämä ole valtava mahdollisuus enemmän kuin uhka?

13.19 Merja Mäkisalo-Ropponen sd (vastauspuheenvuoro): Arvoisa puhemies! Tule-
vaisuuden työstä puhuttaessa meidän on tärkeä liittää se kestävän kehityksen haasteisiin. Ja
tässä asiassa tarvitsemme kyllä nykyistä parempaa politiikan johdonmukaisuutta. Kaikes-
sa päätöksenteossa tätä ei ole johdonmukaisesti huomioitu.

Ilmastonmuutoksella ja laajemminkin kestävällä kehityksellä on merkittävä vaikutus
työn murrokseen ja tulevaisuuden työhön. Haasteemme on nimittäin yhtä aikaa toteuttaa
tuotannon vihreä muutos ja ratkaista kestävän toimeentulon turvaamisen haaste. Se on iso
haaste, mutta se on mahdollista saavuttaa.

Ilmastonmuutos pakottaa meidät miettimään aivan uudenlaisia teknologisia ratkaisuja,
ja tämä on Suomelle suuri mahdollisuus. Teknologia voi lopettaa joitakin töitä ja ammat-
teja, mutta samalla se myöskin luo uutta työtä. Työ ei siis ole loppumassa, vaikka tällaisia
uhkakuvia kuulee sanottavan. Mutta kyllähän se työ muuttaa muotoaan. Se on aivan eri-
laista työtä huomenna kuin tänään. Näin on aina historian kuluessa tapahtunut, ja kun tek-
nologia kehittyy, niin tämä on vain luonnollinen kehityskulku.

13.21 Jani Toivola vihr (vastauspuheenvuoro): Arvoisa rouva puhemies! Kun puhutaan
tulevaisuudesta, niin elinikäisen oppimisen polku, niin kuin täälläkin monessa puheenvuo-
rossa on nostettu esiin, on yksi tärkeimmistä elementeistä, niin että kaikilla on yhdenver-
taiset mahdollisuudet edetä sekä opinpolulla että työelämässä. Silloin täytyy tietysti puhua
myöskin mahdollisista syrjivistä rakenteista: rakenteista, jotka estävät, ohjaavat tai asetta-
vat ihmisiä eriarvoiseen asemaan.

Yhdenvertaisuusvaltuutetun kertomus, jota käsiteltiin viime viikolla salissa, nosti esiin
sen, että edelleen ihmisten alkuperään ja etniseen taustaan liittyvät syrjinnän kokemukset
ovat elementti, josta toimistoon tulee kaikista eniten ilmoituksia. Ruotsissa on vähän aikaa
sitten tehty laaja tutkimus, jossa tutkittiin tätä syrjintää. Siinä muun muassa ilmeni se, että
ei oikeastaan ollut eroa, onko ihminen syntynyt Suomessa vai jossakin muualla, vaan syr-
jinnän kokemukset olivat merkittäviä ja hyvin samanlaisia sekä koulutukseen ja palkkaan
että työelämään pääsyyn liittyen. Me tarvitsisimme samantyyppistä tutkimusta myöskin
Suomesta ja sen kautta konkreettisen ohjelman syrjinnän ehkäisemiseksi koulutuksessa ja
työelämässä. Mitä ministeri on tästä mieltä?

13.22 Mikko Savola kesk (vastauspuheenvuoro): Arvoisa rouva puhemies! Kyllähän tu-
levaisuuden työntekoon ja työllisyyteen liittyy erityisen vahvasti se, että meillä on pienillä
ja keskisuurilla yrityksillä, kaiken kaikkiaan meidän yrityselämällä, asiat sillä mallilla, että
ne pystyvät työllistämään. Niistä tämänkin hetken noin 140 000 työpaikasta, jotka ovat täl-
lä vaalikaudella tulleet, pienet ja keskisuuret yritykset valtaosan muodostavat. Mutta kuin-
ka sinne yrittäjän tulevaisuuteen sitten katsotaan, että sielläkin on se olo turvattu pahan päi-
vän varalle? Kyllä pitää pystyä yrittäjyydestä kerryttämään eläkettä ja saamaan myöskin
sosiaaliturvaa, jos sairastuminen tai työttömyys yllättää, jos ei niitä töitä yksinkertaisesti
ole.
20



Pöytäkirjan asiakohta PTK 169/2018 vp
Haluaisin kiinnittää huomiota siihen, että meillä entistä yrittäjälähtöisemmäksi tätä yh-
teiskuntaa kasvatettaisiin, ja yrittäjyyskasvatus on siinä keskeinen tekijä, se, että jo lapsil-
le, nuorille opetetaan omasta itsestään huolehtimista, tuodaan sitä opetusta lähemmäksi
yrityselämää ja sitä kautta näytetään, mitä se konkretia yrittämisessä on. Kaikista ei tule
yrittäjiä, mutta hyvin monesta saattaa tulla, ja se tätä yhteiskuntaa eteenpäin vie.

13.23 Pauli Kiuru kok (vastauspuheenvuoro): Arvoisa rouva puhemies! Kiitos erinomai-
sesta mietinnöstä. Aikoinaan luin yleistä historiaa pääaineena, ja ajattelen aikajanalla mo-
nia asioita. On hienoa katsoa taaksepäin ja on hienoa elää nykyhetkessä, mutta on tarpeen
myös katsoa tulevaisuuteen.

Epätyypillisistä työsuhteista on tässä puhuttu, ja itse olin kymmenen vuotta urheilijana
ja erittäin epätyypillisissä työsuhteissa, joissa tulot tulivat pirstaleina ympäri maailmaa,
mitä tuli, ja siinä oli tietysti jatkuva epävarmuus tuloista. Siinä oli epäselvyyttä, miten hoi-
detaan eläkeasiat ja miten hoidetaan verotus asiallisesti, että kaikki tulee hyvin hoidettua.
Tässä suhteessa on menty paljon eteenpäin, mutta mielelläni kuulen, onko ministerillä aja-
tuksia siitä, miten urheilussa tämä rajoittaa menestystä Suomessa ja miten vastaavasti kult-
tuuripuolella se voi rajoittaa menestymistä, jos verrataan vaikka verrokkimaihin Norjaan
tai Ruotsiin. Sillä puolella uskon, että tämmöisillä koordinoivilla tekijöillä voisi olla pal-
jon annettavaa.

13.24 Hanna Sarkkinen vas (vastauspuheenvuoro): Arvoisa puhemies! Kiitoksia valio-
kunnalle hyvästä mietinnöstä. Ilmastokestävän yhteiskunnan rakentaminen synnyttää to-
dennäköisesti paljon uutta työtä, ja se on hyvinvointivaltion rakentamiseen verrattava mur-
ros ja tehtävä. Se on yksi iso työmaa. Syntyy paljon työtä, ja vanhat työt muuttuvat. Kui-
tenkin työtä myös häviää, ja valiokunnan kolmannen ponnen sisältö käsittelee tätä. Siinä
sanotaan, että tulee kehittää mekanismeja, joilla ilmastonmuutoksen hillintätoimista pahi-
ten kärsiville yrityksille, ihmisille ja alueille voidaan korvata sopeutumisesta aiheutuvia
kuluja. Ponsi on erittäin tärkeä.

Vasemmistoliiton mielestä Suomeen tarvitaan Suomen oloihin sopiva oikeudenmukai-
sen ilmastosiirtymän ohjelma, joka ottaa huomioon ilmastonmuutoksen torjunnan vaiku-
tukset työhön ja työllisyyteen. Ohjelmassa tulisi määritellä alat ja alueet, jotka tarvitsevat
muutostukea, ja määritellä, miten ilmastokestävä yhteiskunta rakennetaan sosiaalisesti oi-
keudenmukaisesti ja miten ihmisiä tuetaan muutoksessa. Haluaisin kysyä ministeriltä: mi-
ten te näette tämäntyyppisen ohjelman tarpeen?

13.25 Sirpa Paatero sd (vastauspuheenvuoro): Arvoisa rouva puhemies! Tässä työn mur-
rokseen vastaamisessa on monta asiaa, mutta muutamaan asiaan kanta:

Tähän ponteen, jossa puhutaan osaamisesta ja sen yhä edelleen parantamisesta: Toisen
asteen koulutus pitää käsitellä niin kuin perustasona kaikille, ja toisaalta jatkuvan oppimi-
sen mahdollisuuden välttämättömyyden tulee olla osaamisen kehittämisen ykkösenä.

Olisin kysynyt ministeriltä vielä tästä, mitä en löytänyt: Kun meillä on työn murros
myöskin tässä alueellisesti meneillään ja yhtenä vastauksena on sanottu sitten monipaik-
kaisuutta, elikkä työpaikka ja asuinpaikka voisivat olla eri paikkakunnat, niin tälle on tie-
tysti edellytyksenä, että tietoliikenne toimii, niin kuin muukin liikenneinfra, jotta se on
mahdollista. Mutta myöskin digitaaliset palvelut ovat edellytys sille, että asuminen voi olla
mahdollista palveluiden osalta eri puolella Suomea kuin missä on se varsinainen työpaik-
21



Pöytäkirjan asiakohta PTK 169/2018 vp
ka. Tätä en löytänyt tästä teidän mietinnöstänne, ja toivoisin, että siihenkin otettaisiin yh-
teisesti kantaa.

13.26 Ari Jalonen sin (vastauspuheenvuoro): Arvoisa puhemies! Tulevaisuusvaliokunta
on ainutlaatuinen järjestelmä maailmassa, ja miten minä kuvailisin sitä, niin siinä tulevai-
suuden visionäärit ja propellipäät saavat kertoa päättäjille, mihinpäin heidän näkemyksen-
sä mukaan ollaan menossa ja me päättäjät sitten saamme vähän pohjaa ja ajateltavaa siihen
päätöksentekoon.

Kun työstä puhutaan, niin robottiautot ovat yksi asia, joka tulee muuttamaan henkilölii-
kennettä jossakin määrin. Osa pelkää työpaikkansa suhteen, mutta väitän, että taksikuljet-
tajia tarvitaan edelleen palveluun, matkalaukun nostamiseen ja rollaattorin autoon mukaan
ottamiseen, se työ tulee muuttumaan. Miten me pystymme vastaamaan siihen koulutusjär-
jestelmän muutoksella, nimenomaan niihin tulevaisuuden tarpeisiin, joita me tulemme nä-
kemään? Onko se täydennyskoulutus nimenomaan avainasemassa tässä?

13.27 Saara-Sofia Sirén kok (vastauspuheenvuoro): Arvoisa puhemies! Tulevaisuusva-
liokunnalla todella on innostava ja tärkeä rooli suunnata tätä meidän päätöksentekoamme
pitkällä aikavälillä, pidemmälle tulevaisuuteen kuin mitä nämä meidän toimintakautemme
ovat. Tästä juuri on kysymys tulevaisuudentutkimuksessa, jota itse olen opiskellut, siitä,
miten strategisia kysymyksiä pohditaan pitkällä aikavälillä osana päätöksentekoa.

Yksi asia, jonka haluaisin nostaa esille — mikä mietinnössäkin todetaan — on se, että
työelämän tulevaisuudesta puhuttaessa pitää tasa-arvonäkökulman olla esillä, ja ensi kau-
della ja siitä eteenkinpäin esimerkiksi perhevapaauudistus on aivan keskeinen osa.

Mutta oikeastaan haluaisin kysyä arvoisalta työministeriltä yrittäjyyden eri muodoista.
Työelämän murroksessa yksi iso asia on se, että yrittäjyys monipuolistuu: on erilaisia ve-
rokortteja, erilaista kevytyrittäjyyttä ja niin pois päin, ja meidän järjestelmä ei oikein vielä
tunnista yrittäjyyden eri muotoja. Mitä tälle pitäisi tehdä?

Puhemies Paula Risikko: Myönnän vielä vastauspuheenvuorot: edustajat Hänninen, Tal-
ja ja Mäkipää.

13.29 Katja Hänninen vas (vastauspuheenvuoro): Arvoisa puhemies! Monta ajatusta täs-
sä heräsi itsellä. Elikkä silloin 20 vuotta sitten, kun olin nuorena opiskelijana työharjoitte-
lussa Raahen Prismassa, silloin nämä työsuhteet olivat pääsääntöisesti vakituisia ja koko-
aikaisia, mutta 20 vuotta siitä nyt eteenpäin, niin yhä enemmän on määräaikaisia ja osa-ai-
kaisia ja työelämä on pirstaloitunut hyvin pitkälti, ja siinäkin mielessä tämä toimeentulo-
kysymys ja kannustavuus on keskeisessä asemassa, kun pohditaan sitä, mikä tämän työelä-
män murroksen mahdollisuus ja tulevaisuus on. Mutta samalla tietysti koulutuksen murros
on myös otettava vakavasti, elikkä se muuntokoulutus ja se, että koulutus vastaa tämänhet-
kisen työelämän mahdollisuuksiin.

Perhevapaauudistus on välttämätön ensi vaalikaudella, eikä se suinkaan pakota ketään
mihinkään, vaan lisää perheiden valinnanmahdollisuuksia.

Arvoisa puhemies! Olisin kysynyt vielä ministeriltä sitä, kannatatteko te robottiveroa.

Puhemies Paula Risikko: Ja sitten vielä kolme puheenvuoroa, Talja, Mäkipää ja Jarva.
22



Pöytäkirjan asiakohta PTK 169/2018 vp
13.30 Martti Talja kesk (vastauspuheenvuoro): Arvoisa rouva puhemies! Olemme kuul-
leet, että työ muuttuu. Kaksi kolmasosaa työstä tällä hetkellä tehdään vakinaisissa työsuh-
teissa. Pätkätöiden määrä tulee lisääntymään, ja se, millä alustalla niitä tehdään, tulee mo-
nimutkaistumaan, ja on epäselvää, tehdäänkö työtä työntekijänä vai yrittäjänä, tähän liitty-
vät erilaiset vakuutusmaksut — siis aidot vakuutusmaksut — sosiaaliturva, eläkevakuutus-
maksut. Samalla myös verotuksen osalta me tulemme entistä monimutkaisempaan järjes-
telmään. Meidän tulee laatia säännöt, miten sitten verotuskohtelua toteutetaan yrittäjien
osalta. Mutta sen tuotteen osalta on vielä tärkeämpää miettiä, miten sitten arvonlisävero-
tusta tullaan kehittämään tulevaisuudessa ja miten saadaan käytännössä verot kannettua ja
perittyä, kun myyjä ei ole sijoittunut Suomeen.

Kysyisinkin, miten tässä Euroopan, maailman tasolla ollaan kehittämässä verotuksen ar-
viointia, yhdenmukaistamista. Nimenomaan se koskee alustatalouden tuotteita. Amazon
toimii jossakin maailmalla monikansallisesti. Miten Suomen valtio saa perittyä sieltä suo-
malaisiin kohdistuvat verot oikein?

13.31 Lea Mäkipää sin (vastauspuheenvuoro): Arvoisa puhemies! Ensinnäkin yhteis-
kunnan peruspilari on työ ja työnteko. Siitähän me saamme sitten elämisen mahdollisuu-
det. Täällä on sanottu, että työnkuva ja muutokset työelämässä voivat olla rajujakin tule-
vaisuudessa. Digitalisointi ja teknologia on jo tuttua vuodesta 1980 lähtien, ja ainakin nuo-
ret ovat tämän ajan hermolla, siihen osanneet varautua. Mutta sitten myös mainitaan, että
perinteisiä työpaikkoja häviää. Jos ajatellaan myyjiä, kirjanpitäjiä, siivoojia, kassoja, täm-
möisiä, niin sehän johtaa siihen, että meidän pitää valmistautua pitkälle tulevaisuuteen,
millä me korvaamme nämä.

Kaikki viisaus ei ole varmaan ministeriössä, vaan pitäisi semmoista pitkää yhteistä tule-
vaisuutta kehittää. Kun yrittäjillä on tietysti tieto, mihinkä tarvitaan työntekijöitä, ja sitten
koulutuspuolella koulutetaan heitä, niin pitäisi olla yhteistä tietoutta yrityksissä, koulutuk-
sen, yliopistojen osalta, että pystyttäisiin vastaamaan näihin [Puhemies koputtaa] haastei-
siin. Sitten täällä on kyllä aiheellista tämä digitalouden verovaje, [Puhemies koputtaa] joka
on toista miljardia. Kysyisinkin, mitenkä siihen pystytään vastaamaan.

Puhemies Paula Risikko:  Yksi vastauspuheenvuoro vielä, edustaja Jarva. Sen jälkeen
edustaja Väyrysen varsinainen puheenvuoro ja sitten ministerillä muutama minuutti vas-
tausaikaa.

13.33 Marisanna Jarva kesk (vastauspuheenvuoro): Arvoisa puhemies! Hyvää keskus-
telua on ollut tähän mennessä. Työelämä todellakin muuttuu, ja ensi kaudella on pakko teh-
dä sosiaaliturvan kokonaisuudistus, myös perhevapaauudistus, jotta niissä voidaan yhdis-
tää ja byrokratiaa purkaa sen osalta, että työ, yrittäjyys, opiskelu, perhe, vapaa-aika ja arki
voidaan yhdistää mielekkäällä tavalla ja pystytään kannustamaan siihen, että perheen pe-
rustaminen on mahdollista tavallaan missä iässä ja perheenvaiheessa tahansa, että yhteis-
kunta ei ohjaa siihen, että työ olisi se ensisijainen asia, vaan perheen yhdessäolo on var-
masti se, mitä kuitenkin moni odottaa. Mutta työtä pitää lisätä ja työhön osallistumista pi-
tää lisätä.

Pakko kuitenkin tuohon edustaja Immosen puheenvuoroon sen verran palata, että kä-
vimme sivistysvaliokunnan kanssa Japanissa muistaakseni toissa vuonna. Siellä taas huo-
mattiin, mitä työn muutos on tehnyt, kun maahanmuuttajia ei oteta vastaan ja keskittymis-
23



Pöytäkirjan asiakohta PTK 169/2018 vp
tä tapahtuu. Japani on todennut kansallisesti, että keskittyminen on liiallista, kaupungistu-
minen on liiallista, ja heillä on todella ongelmia nyt saada työntekijöitä riittävästi koko
maahan. Siellä tulee olemaan isoja ratkaisuja, ja siitä Suomen on katsottava mallia.

Puhemies Paula Risikko:  Kiitoksia. — Sitten puhujalistaan.

13.34 Paavo Väyrynen tl: Arvoisa puhemies! Tämän tulevaisuusvaliokunnan mietinnön
ensimmäinen ponsi on mielestäni ylivoimaisesti tärkein. Siinä edellytetään, että valtioneu-
vosto luo vaihtoehtoisia skenaarioita ja toimintamalleja myös sen varalle, että muutos glo-
baalissa toimintajärjestelmässä on pysyvä tai hyvin pitkäaikainen. Valitettavasti tähän tär-
keimpään asiaan valiokunnassa ei ehditty ollenkaan paneutua.

Mehän elämme nyt maailmassa ja Euroopassa syvälle käypää muutosta. Siirrytään uu-
teen aikakauteen. Kylmän sodan kauden päätyttyä alkoi hallitsemattoman globalisaation ja
ylikansallisen yhdentymisen kausi. Se on nyt tullut tiensä päähän. Sehän on synnyttänyt
globaalit työmarkkinat, valtavat tuloerot maailmanlaajuisesti eri maihin, valtavat varalli-
suuserot. Vanhoissa teollisuusmaissa on syntynyt suurtyöttömyyttä ja siihen liittyviä on-
gelmia. Ihmisillä on ikävä tunne, että ei voi enää vaikuttaa asioihin, kun niin paljon valtaa
on siirtynyt markkinavoimille ja ylikansalliseen päätöksentekoon. Tätä vastaan kansat nyt
reagoivat. Yhdysvaltain presidentinvaalit olivat tästä loistava esimerkki ja Euroopan mul-
listukset tuovat tätä samaa tyytymättömyyttä esiin.

Mihin tämä kaikki johtaa, emme tiedä, mutta mielestäni neljä johtopäätöstä kuitenkin
voidaan tehdä:

Ensimmäinen on se, että kansallisvaltioiden asema vahvistuu. Liian pitkälle edennyttä
ylikansallisuutta eurooppalaisessa ja globaalissa järjestelmässä tullaan purkamaan ja kan-
sallisvaltiot vahvistuvat.

Toinen johtopäätös on, että kauppapolitiikkaan tulevat uudet säännöt. Eri valtiot pyrki-
vät siihen, että niiden kuluttamat tavarat tuotettaisiin mieluummin omassa maassa. Yhdys-
valtain kauppapolitiikkahan tähän osaltaan johtaa, ja muut ovat pakotettuja seuraamaan
mukana.

Kolmas muutos on se, että suhtautuminen ihmisten liikkuvuuteen muuttuu sekä globaa-
litasolla että myös Euroopan unionissa. Muun muassa YK:n siirtolaisuussopimus on sel-
västi vanhentunut ja se pitäisi uudistaa heti, kun se on voimaan saatettu.

Ja neljäs kohta, jossa muutos tulee näkymään, on se, että ihmiskuntapolitiikan arvo kas-
vaa. Pyritään korjaamaan globalisaation synnyttämiä ongelmia. Pyritään rakentamaan kes-
tävää kehitystä Agenda 2030:n pohjalta. Nyt on vain niin, että myöskin tämä Agenda 2030
on osittain vanhentunut. Se on rakennettu sen maailman olosuhteisiin, joka oli ennen tätä
globaalia murrosta. On suuri vahinko, että valiokunta ei tähän globaaliin murrokseen pys-
tynyt paneutumaan. Tämä on kysymys, joka jää sitten seuraavassa eduskunnassa ja seuraa-
vassa tulevaisuusvaliokunnassa pohdittavaksi.

Nyt en tiedä, paljonko olen puhunut, kun kello näyttää hulluja aikoja, mutta sanottavani
olen sanonut. [Ben Zyskowicz: 3.37!]

Puhemies Paula Risikko:  Vielä riittää aikaa, jos haluatte jatkaa.

Niin, paljonko sitä on?
24



Pöytäkirjan asiakohta PTK 169/2018 vp
Puhemies Paula Risikko:  3.37 on tällä hetkellä. Eli tuo, mikä siellä näkyy, on oikein.

No nythän siihen korjattiin ihan oikea aika. — No niin, voin jatkaa sen verran, että viit-
tasin noihin Yhdysvaltain presidentinvaaleihin, niin siinähän oli se tilanne, että molemmis-
sa pääpuolueissa itse asiassa globalisaation vastaisuus oli pääteema. Donald Trump tuli
presidenttiehdokkaaksi ja presidentiksi ja hänen vaalilauseensa oli ”Amerikka ensin”. Pi-
tää saada työpaikkoja takaisin. Globalisaatio on vienyt amerikkalaisilta liikaa työpaikkoja,
ja presidenttinä hän nyt tätä pyrkii korjaamaan. Sitten meillä oli Bernie Sanders demo-
kraattien ehdokkaana, joka olisi tullut valituksi ehdokkaaksi, ellei Hillary Clintonia olisi
pelastaneet nuo superdelegaatit siellä puoluekokouksessa. Ja hänhän vaati, että liian suu-
reksi revenneet tulo- ja varallisuuserot täytyy kaventaa. Hän puhui sosialismista. Nyt hän
ilmoittautuu taas presidentinvaaleihin. Yhdysvalloissa siis globalisaation synnyttämien
ongelmien reaktio oli presidentinvaalien pääteema, ja tätä samaa täällä Euroopassakin nyt
koetaan. Eduskuntavaalikeskustelussa meille tulee herkulliset puheet tästä ja sitten, kun
uusi eduskunta kokoontuu, niin minäkin saan kunnon ryhmäpuheenvuoron ihan oikealla
paikallansa. — Kiitoksia.

Puhemies Paula Risikko:  Ja sitten ministeri, olkaa hyvä. Riittääkö 5 minuuttia?

13.40 Työministeri Jari Lindström: Arvoisa puhemies! Kiitos keskustelusta.
Edustaja Wallinheimo aloitti kysymällä, miksei nähty tätä koodaripulaa. Erinomainen

kysymys. Tuo ennustaminen tuppaa olemaan aika vaikeaa, varsinkin se tulevaisuuden en-
nustaminen. Joskus olen miettinyt sitä, pitäisikö täällä olla... Tai itse asiassa kyllähän tääl-
lä onkin menneisyysvaliokunta. Mehän muistelemme aina vanhoja [Naurua — Ben Zys-
kowicz: Se on tämä sali!] ja pohdimme sitä, mitä olisi pitänyt tehdä. [Eduskunnasta: Ennen
oli kaikki paremmin!] — Ennen oli kaikki paremmin. — Mutta sitten kun pitäisi miettiä si-
tä, mitä tulee tapahtumaan, niin jopa menee vaikeammaksi. Itse kyllä olen sitä mieltä, että
kun eduskunnassa on tämä tulevaisuusvaliokunta, jonka tehtävä on pohtia tulevaisuutta,
niin sen roolin miettiminen uusiksi voisi olla kyllä yksi keino sen vahvistamisessa. Siinä
olisi itse asiassa paikka sellaisille ihmisille, joilla on näkemystä tulevaisuudesta ja osaa-
mista siihen. Se on tietysti eri asia, uskotaanko sitä. Mutta ehkä se kuitenkin voisi olla yksi
työkalu.

Edustaja Wallinheimo ja moni muu kysyivät sitten tästä työperäisestä maahanmuutosta,
ylipäätään siitä, tarvitaanko. Kyllä tarvitaan. Kyllä Suomi tarvitsee työperäistä maahan-
muuttoa, järkevää työperäistä maahanmuuttoa. Ja kun sanon ”järkevää”, niin kovin helpos-
ti ja mielelläni lainaan esimerkiksi Kanadan ajattelua siitä. Hehän kertovat varsin avoimes-
ti, että he ottavat maahan ihmisiä, jotka hyödyttävät Kanadaa. Tässä ei pidä sotkea kahta
asiaa keskenään. Maahanmuuttoa on monenlaista, on humanitäärinen maahanmuutto, joka
on tietenkin ihan oma lukunsa, mutta sitten on työperäinen maahanmuutto. Kyllä me sitä
tarvitsemme, ja meillä on vielä paljon tekemistä siinä.

Edustaja Torsti, kysyitte jo maassa olevien maahanmuuttajien hyödyntämisestä. Siellä
on potentiaalia. Me olemme tehneet paljon toimenpiteitä, ja me olemme panneet koto-kou-
lutuksen uusiksi. Me olemme resursoineet sitä puolta todella paljon ja vieneet sitä yhä
enemmän työelämälähtöiseksi. Yhtenä esimerkkinä on SIB-mallin käyttöönotto, joka on
tuonut hyviä tuloksia. Eli minä uskon, että me olemme oikealla tiellä, mutta tämä ei tapah-
du ihan yhdessä vaalikaudessa, näitten asioitten muuttaminen.
25



Pöytäkirjan asiakohta PTK 169/2018 vp
Edustaja Immonen, joka ei ole paikalla, kysyi tästä, miten teknologiaa voisi hyödyntää
paremmin — puhui väestön ikääntymisestä ynnä muusta. Kyllä varmaan kunnilla ja julki-
sella sektorilla on vielä paljon tekemistä sillä puolella. Mutta kyllä on tehty. Jos nyt joku
esimerkki pitää mainita, niin se löytyy tuolta selonteosta, maininta Työmarkkinatorista.
Itse pidän sitä ihan fiksuna ajatuksena: alusta, jolle kootaan kaikki yhteen paikkaan sekä
työnhakijoille että sitten työvoimaa tarvitseville. Teknologiaa voi hyödyntää, mutta itse
kyllä sitä ajattelua puolustan, että se ei koskaan tietenkään korvaa ihmistä.

Puheenjohtaja Stefan Wallin nosti esille automatisaation ja robotisaation ja kysyi, onko
tämä uhka vai mahdollisuus. Jos me tämän fiksusti teemme, niin ilman muuta se on mah-
dollisuus mielestäni. Jos me pidämme sitä uhkana... Siellä on uhkia, meidän pitää ne tun-
nistaa ja taklata, mutta itse väitän, että Suomi yhteiskuntana on semmoinen, että kun me pi-
dämme koulutuksesta ja osaamisesta huolta, niin me selviämme tästä asiasta voittajana, se
on enemmän mahdollisuus.

Edustaja Toivola nosti esille syrjinnän työelämässä, ja se on tietenkin iso ongelma. Sil-
loin tullaan juuri niihin väestöryhmiin, joissa olisi potentiaalia työllistyä mutta jotka eivät
syystä tai toisesta pääse sinne työmarkkinoille. Minulla ei ole mitään mitään ohjelmaa vas-
taan, mutta sen ohjelman pitäisi johtaa johonkin ajattelunmuutokseen. Että ohjelma on ihan
ok, mutta kyllä se lähtee asenteista ja siitä, että kiinnitetään huomiota siihen ihmisen osaa-
miseen, ei ulkoisiin seikkoihin, jotka ovat ihan sivuseikka, epäolennaisia. Tässä meillä on
paljon tekemistä tässä yhteiskunnassa.

Edustaja Kiuru nosti esille urheilun ja kulttuurin ja niiden roolin työelämässä. Tämä on
aika lailla hyvä esimerkki siitä ja semmoista ajattelua omasta työurastani — minähän tein
vuorotöitä, urheilijat ja kulttuurin työntekijät tekevät ihan omanlaisellaan tavalla työtä. Jot-
ta näihin pystyttäisiin vastaamaan, niin siihenkin lainsäädännöllä voidaan tehdä asioita, ja
niinhän me olemme yrittäneet tehdä. Joko sovelletaan lakia tai ei sovelleta lakia, mutta pi-
tää tunnistaa, että työelämä on todella pirstaloitunutta, että on todella monia tapoja tehdä
töitä. Ennen kaikkea just sieltä urheilun ja kulttuurin puolelta löytyy niitä uusia tapoja teh-
dä työtä. Pitää varmistaa se, että me emme lainsäädännöllä estä sitä puolta kehittymästä.

Edustaja Sarkkinen kysyi siitä, pitäisikö olla joku tuki tälle muutokselle. Minun mieles-
täni se on varmaan välttämättömyys, koska me tiedämme, että meidän täytyy tehdä asioita
toisella tavalla. Mutta sitten siinä on se uhka, että jos me teemme jotakin yksijakoisesti, yk-
siniitisesti, niin voi käydä niin, että joillakin alueilla menetetään työpaikkoja. Tämä muu-
tos täytyy tehdä hallitusti, silloin se onnistuu.

Ja edustaja Sirén kysyi yrittäjyyden monipuolistumisesta, siitä että järjestelmät eivät
tunnista kaikkea. Se on ihan totta, että meillä on edelleen siellä tekemistä. Mutta väitän,
että tässäkin tällä alustataloudella, näillä uusilla keksinnöillä, on jo nyt pystytty löytämään
vastauksia yrittäjyyteen ja löytämään uusia tapoja yrittää. Minun mielestäni me olemme
oikealla tiellä. Mutta jälleen kerran toistan sitä, että jos meillä ei ole osaaminen kunnossa,
niin me tälläkin puolella jäämme jälkeen.

Päätän tämän vastaamalla edustaja Hännisen kysymykseen robottiverosta. Verot ovat
tosi tärkeä asia, mutta itse miettisin sitä tosi tarkkaan, niin että me emme vain sitten verolla
estä niitä investointeja Suomeen. — Kiitos.

13.46 Merja Mäkisalo-Ropponen sd: Arvoisa puhemies! Ensinnäkin lämmin kiitos va-
liokunnalle ja sihteeristölle erittäin hyvästä yhdessä tekemisen prosessista. Olemme tule-
vaisuusvaliokunnassa hyvä esimerkki tulevaisuuden ennakoinnin osaamisesta — emme
26



Pöytäkirjan asiakohta PTK 169/2018 vp
siis ennusta vaan ennakoimme — mutta olemme hyvä esimerkki myös yhdessä tekemisen
taidoista.

Tulevaisuusselonteon tehtävänä on tunnistaa päätöksenteon kannalta tärkeitä, tulevai-
suudessa erityisesti huomiota vaativia asioita, ja tällä kaudella selonteon aiheena on to-
siaan työn murros ja suomalaisen työn tulevaisuus. Ensimmäisen kerran tämä selonteko oli
kaksiosainen, ja se on mahdollistanut laaja-alaisemman ja syvällisemmän keskustelun täs-
tä tärkeästä aiheesta. Tämä on ollut erittäin toimiva tapa, ja toivottavasti jatkossakin toimi-
taan näin. Vaikka tulevaisuusselonteolla ja kestävän kehityksen toimintaohjelman seuran-
nalla — jotka siis molemmat ovat tulevaisuusvaliokunnan keskeisiä tehtäviä — on liitty-
mäpintoja, näiden kahden asian yhdistäminen ei mielestäni ole järkevää, sillä molemmilla
on selkeästi omat tehtävänsä tulevaisuuskeskustelussa. Tämmöinen kaksiosainen menette-
ly sopisi kyllä kumpaankin selontekoon.

Tämä meidän mietintömme on laaja — sehän on lähes 30 sivua — joten otan tässä pu-
heenvuorossani vain pari omasta mielestäni keskeistä ja tärkeää asiaa esille:

Kuten tuossa debattipuheenvuorossani jo sanoin, teknologian kehittyminen on erittäin
hyvä asia, koska se luo uutta työtä, mutta teknologian kehittymiseen ja kehittämiseen liit-
tyy myös tarve käydä yhteiskunnassa laaja-alaista eettistä keskustelua teknologian hyö-
dyistä ja haitoista. Tästä esimerkkinä on tekoälyratkaisujen suunnittelussa tehtävät voi-
makkaat mutta näkymättömäksi jäävät arvovalinnat. Algoritmien säätelemässä verkkoym-
päristössä käyttäjä ei tiedä, miten algoritmi ohjaa ja mitä aineistoja ja suosituksia hänelle
näytetään. Tiedon käyttö edellyttää aineiston muokkaamista suuremmiksi kokonaisuuksik-
si ja näiden kokonaisuuksien asettamista arvojärjestykseen periaatteilla, joista käyttäjällä
ei välttämättä ole tietoa. Tulevaisuudessa tämän muokkaamisen toteuttavat oppivat algo-
ritmit nopeana ja automaattisena prosessina, johon liittyy syrjivien käytäntöjen riskin kas-
vaminen.

Jos ihminen ei tiedä, miten ja miksi kone tekee jotakin, saattaa kone käyttää ihmistä eikä
ihminen konetta. Jotta näin ei pääsisi käymään ja tekoäly pysyisi todellakin tukiälyn roo-
lissa, meidän on varmistettava, että ihmisen ja koneen työnjakoa ja automatisoidun päätök-
senteon rajoja tarkkaillaan jatkuvasti. Digitaalisen maailman hallinta ja ohjaus vaativat vi-
sioita ja tulevaisuudennäkymää siitä, mikä on tavoiteltava yhteinen hyvä, ja siihen liittyen
eettisten näkökulmien ja datan järjestelyperiaatteita on arvioitava ja yhteensovitettava jat-
kuvasti. Tätä tulisi tehdä monitoimijaisesti, muun muassa insinöörien, yhteiskuntatieteili-
jöiden ja humanistien yhteistyönä. Tällä hetkellä toimimme liian paljon omissa poterois-
samme.

Käytännön tasolla tarvitaan teknologian ja siihen liittyvien toimintakäytäntöjen suunnit-
telua yhdessä teknologian kehittäjien ja käyttäjien kesken, olipa sitten kysymys terveyden-
huollosta, opetusteknologiasta, verotuksesta tai mistä tahansa julkisesta palvelusta. Päättä-
jien tulee tiedostaa jatkuva eettisen harkinnan tarve soviteltaessa yhteen ja säänneltäessä
kansalaisten yksityisyyden, yritysten toimintavapauden ja julkisen sektorin tehokkuuden
rajaviivoja. Varoittavana esimerkkinä on Kiinassa pilotointivaiheessa oleva kansalaisesta
kerättävään tietoon pohjautuva automaattinen pisteytysjärjestelmä, joka vaikuttaa kansa-
laisten sosiaalietuuksiin ja vakuutusehtoihin. Tämä ei ole mielestäni eettistä ja oikeaa ke-
hitystä. Tarvitsemme myös jatkuvasti ylläpidetyn varasuunnitelman teknologiayhteiskun-
nan kriisiytymisen varalta.

Tulevaisuusvaliokunta ehdottaa lausumassaan teknologian eettisen arvioinnin kehittä-
mistä esimerkiksi eri toimijoita yhteen keräävän verkoston tai keskuksen avulla. Teknolo-
27



Pöytäkirjan asiakohta PTK 169/2018 vp
gian etiikasta ja teknologian yhteiskunnallisten vaikutusten arvioinnista on tehtävä suoma-
laisen yhteiskunnan kärkiosaamista.

Arvoisa puhemies! Ihan lyhkäsesti toiseen tärkeään asiaan: Kestävän toimeentulon tur-
vaamisen haaste pakottaa meidät pohtimaan myös hyvinvointia ja sen mittaamista uusilla
tavoilla, ja tulevaisuusvaliokunta onkin toistuvasti muistuttanut, että kestävään kehityk-
seen kuuluu myös hyvinvointitalous ja että tarvitsemme bruttokansantuotteelle rinnakkai-
sia hyvinvointitalouden mittareita. Kansantalouden tilinpidon mittari, bkt, on taloudellisen
toiminnan mittari, joka ei mittaa suoraan hyvinvointia eikä kestävää kehitystä. Siksi olem-
me kirjanneet tästä asiasta ponnen, jossa edellytämme, että valtioneuvosto täydentää val-
tion tulo- ja menoarviota laadittaessa bkt-mittaria luonnonvarojen kulutusta sekä hyvin-
voinnin määrää paremmin arvioivalla satelliittitilinpidolla ja yhdistelmäindikaattoreilla.

13.52 Hanna Sarkkinen vas: Arvoisa puhemies! Ilmastonmuutos, luonnonvarojen yliku-
lutus ja luonnon monimuotoisuuden romahtaminen ovat aikamme kohtalonkysymyksiä.
Vastauksemme näihin haasteisiin määrittävät tulevien sukupolvien elämän ja työnteon
puitteet. Ilmastonmuutoksen hillitseminen ja elämäntapamme muuttaminen yhteensopi-
vaksi luonnon asettamien reunaehtojen kanssa tarkoittaa isoa yhteiskunnallista murrosta.
Tapamme tuottaa, kuluttaa, liikkua, asua ja syödä on muututtava nopeasti. Myös tuotan-
non ja työnteon on muututtava.

Halpa ja helposti saatava fossiilienergia on yli 150 vuotta muodostanut taloudellisen ja
yhteiskunnallisen järjestelmämme aineellisen perustan ja muovannut tuotantojärjestelmiä,
kulutustottumuksia, elinympäristöjä, valtarakenteita ja sosiaalisia suhteita. Kapitalistista
markkinataloutta siten kuin me sen tunnemme ei olisi ollut olemassa ilman uusiutumatonta
energiaa. Talouskasvu on aina merkinnyt lisääntyvää luonnonvarojen käyttöä, ja myös iso
osa työstä on kytköksissä fossiilitalouteen. Nyt tämän järjestyksen on muututtava nopeasti
ja kokonaisvaltaisesti.

Arvoisa puhemies! Kyse on suuruusluokaltaan hyvinvointivaltion rakentamiseen verrat-
tavissa olevasta tehtävästä. Voidaan puhua koko yhteiskunnan ekologisesta jälleenraken-
nuksesta. Se edellyttää kulttuurisen muutoksen lisäksi muun muassa huomattavasti nykyis-
tä tiukempaa, sitovaa ympäristösääntelyä, ulkoisvaikutusten hinnoittelua todellisten hait-
tojen mukaisesti esimerkiksi verotuksen kautta sekä isoja panostuksia infrastruktuuriin,
tutkimukseen ja osaamiseen.

Ilmastonmuutoksesta ja tarvittavista ilmastotoimista puhutaan usein uhkakuvien kautta
ja pelätään, että työpaikkoja häviää. Isossa kuvassa ilmasto- ja ekokestävän yhteiskunnan
rakentaminen on kuitenkin valtava työmaa. Pitää rakentaa raiteita, pitää uusia energiajär-
jestelmiä, pitää lisätä kierrätystä, pitää korjata tuotteita, pitää investoida kestävään tuotan-
toon. Tavaroiden sijaan on keskityttävä palveluihin, määrän sijaan on satsattava laatuun.

Arvoisa puhemies! Tämä kaikki synnyttää uutta ja uudenlaista työtä ja toimeliaisuutta.
Kuitenkin on myös selvää, että ilmastokestävän yhteiskunnan rakentaminen merkitsee joi-
denkin tehtävien, ammattien ja kokonaisten alojen häviämistä tai vähenemistä. Suuret ra-
kenteelliset muutokset eivät ole koskaan ongelmattomia. Kun vanha työpaikka häviää, ei-
vät kaikki löydä osaamiselleen ottajaa. Yhteiskuntapolitiikan on tällöin tultava vastaan,
jotta mahdollisimman harva ajautuisi vastentahtoiseen työttömyyteen ja toimeentulovaike-
uksiin ja jotta mahdollisimman moni löytäisi uuden tehtävän. Tällainen niin sanottu oikeu-
denmukainen siirtymä edellyttää, että esimerkiksi koulutuksen rakenteiden ja sisältöjen on
muokkauduttava uusiin tarpeisiin ja työelämässä olevien on pystyttävä päivittämään osaa-
28



Pöytäkirjan asiakohta PTK 169/2018 vp
mistaan. Täydennys- ja uudelleenkoulutuksen tarve kasvaa. Jokaiselle on annettava niihin
aito mahdollisuus, ja se edellyttää, että toimeentulo turvataan myös siirtymäkaudella, kun
ihminen opiskelee uutta.

Myös yrityksiä on tuettava, kun ne uudistavat tuotantoaan ja toimintatapojaan ympäris-
tökestäviksi ja etsivät uusia markkinoita. Tässä olennaista on tutkimus-, tuotekehitys- ja in-
novaatiorahoitus.

Arvoisa puhemies! Seuraavan hallituksen tulee luoda Suomelle oikeudenmukaisen siir-
tymän ohjelma, jossa määritellään ne alat ja alueet, jotka tarvitsevat muutostukea, ja mää-
ritellä, miten ilmastokestävä yhteiskunta rakennetaan sosiaalisesti oikeudenmukaisesti ja
miten ihmisiä tuetaan muutoksessa. Ohjelman tulee sisältää mekanismit, joiden avulla
päästöperusteisten maksujen ja verojen korotukset korvataan pieni- ja keskituloisille. Sii-
nä tulee tunnistaa ja määritellä keinot, joiden avulla yrityksiä kannustetaan uudistumaan, ja
linjata, kuinka jatkuvaa oppimista ja uudelleenkoulutusta tuetaan. Ohjelman tulee myös
tunnistaa aloja, joille uutta työtä syntyy ja joilla Suomelle avautuu uusia mahdollisuuksia.
Oikeudenmukaisen siirtymän ohjelma tulisi laatia yhdessä kansalaisyhteiskunnan toimi-
alojen ja ammattiliittojen kanssa.

Arvoisa puhemies! Yksi viimeaikainen esimerkki siitä, kuinka fossiilienergiateollisuu-
den alasajossa voidaan huomioida sosiaalinen oikeudenmukaisuus, on Espanjan kivihiili-
kaivosten sulkeminen. Espanjassa hallitus ja ammattiyhdistysliike sopivat, että kaivosten
sulkemisen vaikutuksia kompensoidaan julkisilla investoinneilla kaivosalueille tarjoamal-
la uudelleenkoulutusta ja mahdollistamalla kaivostyöläisille varhennettu eläke, ja tähän on
satsattu miljoonia ja luvattu jopa miljardeja euroja.

Arvoisa puhemies! Turve on Suomessa vastaavassa asemassa kuin kivihiili monissa
muissa maissa. Turpeen energiakäyttö aiheuttaa kivihiiltäkin enemmän kasvihuonekaasu-
päästöjä, ja ilmastotavoitteiden saavuttaminen edellyttää, että turvevoimaa on vähennettä-
vä ja siitä on luovuttava viimeistään 2030-luvulla. Tietyissä paikoissa turveteollisuudella
on tärkeä taloudellinen ja työllistävä vaikutus, ja jotta turpeen energiakäytön lopettamisen
vaikutukset paikalliseen yhteisöön, työntekijöihin ja yrityksiin voidaan minimoida, tulee
suunnitella oikeudenmukaisen siirtymän muutosohjelma, jossa linjataan esimerkiksi kor-
vaavan työn luomisesta ja alueellisen energiahuollon järjestämisestä, ihmisten ja yritysten
muutostuesta.

Arvoisa puhemies! Seuraavan hallituksen tulisi laatia oikeudenmukaisen ilmastosiirty-
män ohjelma. Ilmastopolitiikka ja työn tulevaisuuden pohdinnat on välttämätöntä saattaa
saman otsikon alle.

13.57 Pauli Kiuru kok: Arvoisa rouva puhemies! Muutaman noston otin täältä selonteos-
ta, jotka positiivisella tavalla tarttuivat, kun sitä luin.

Ensinnäkin tämä digitalisaatioasia. Mietinnössä sanotaan suoraan: ”Yhteiskunnassa tu-
lee säilyttää myös mahdollisuus digitalisaatiosta vapaisiin elämänalueisiin.” Ja edelleen
sanotaan: ”Jatkuva viriketulva vähentää aivojen tarvitsemaa tyhjää tilaa, joka on luovuu-
den ammattilaisten mukaan edellytys itsenäiselle ajattelulle, kyvylle aistia heikkoja sig-
naaleja ja synnyttää jotakin kokonaan uutta pelkän reagoimisen sijasta.”

Mietinnössä myös kiinnitetään huomiota siihen, että ihmisten valmius ja kyky lukea ja
tulkita ja tuottaa itse pidempiä tekstejä on hyvin nopeasti ja voimakkaasti heikentynyt.
Minä uskon, niin kuin tässä mietinnössäkin annetaan ymmärtää, että sillä on vahva yhteys
lukemiseen, siihen, kuinka paljon lapsille luetaan, kuinka paljon kirjoja luetaan ja kuinka
29



Pöytäkirjan asiakohta PTK 169/2018 vp
paljon oma äidinkieli sitä kautta kehittyy. Lukutaidon merkitystä ei varmaankaan koskaan
korosteta liikaa. Lukemisen kautta empatiakyky, kyky ymmärtää heikkoja signaaleja, tois-
ten tunteita ja nähdä ikään kuin syvemmälle taaksepäin ja miettiä myös tulevaa, paranee
niin lapsilla kuin aikuisilla. Tämä lukutaito on kyllä semmoinen asia, josta kannattaa pitää
kiinni. Koulutuksessahan nyt on huomattu, että valitettavasti on oppilaita, joilla on ihan
selvästi peruskoulun päättämisvaiheessa vaikeuksia luetun ymmärtämisessä, niin että se
haittaa sitten jo ihan jatko-opiskelua ja normaalia elämää.

13.59 Saara-Sofia Sirén kok: Arvoisa puhemies! Niin kuin sanottua, tämä keskustelu on
todellakin hyvin innostavaa, ja minusta tuntuisi hyvältä idealta, niin kuin tuossa ministeri-
kin ehdotti, että jatkossa pohdittaisiin keinoja, joilla tulevaisuusvaliokunnan roolia ja sen
tekemää työtä, tätä näkemyksellistä työtä, voitaisiin hyödyntää nykyistä enemmän meidän
päätöksenteossamme. Sellainen kestävä, tulevaisuusorientoitunut päätöksenteko edellyt-
tää juuri sitä, että asioita katsotaan pitkällä perspektiivillä, joka on aina pidempi kuin yksi
tai kaksi vaalikautta.

Arvoisa puhemies! Niin kuin edustaja Wallinheimo tuossa kokoomuksen ryhmäpuheen-
vuorossa sanoi, niin kokoomus esittää Suomelle jatkuvan oppimisen uudistusta tulevalla
hallituskaudella vastauksena ja yhtenä osana ratkaisua koskien tätä työelämän ja työn te-
kemisen murrosta. Jatkuva oppiminen ja elinikäinen oppiminen on todellakin näitten aihei-
den osalta aivan ytimessä, ja keskeistä on myös se, millä tavalla tehdään jatkossa yhteis-
työtä eri toimijoiden välillä. Kuten mietinnössäkin sanotaan, täytyy tarkastella eri toimijoi-
den työnjakoa suhteessa jatkuvaan oppimiseen, vastuita ja esimerkiksi rahoitusmalleja
koskien paitsi työntekijöitä ja työnhakijoita niin myös työnantajapuolta. Lisäksi on ihan
selvää, että yhteistyötä eri ministeriöiden välillä täytyy näihin kysymyksiin liittyen lisätä. 

Oppimiseen ja koulutukseen liittyen haluan mainita asian, joka aikaisemmissakin pu-
heenvuoroissa tuli ja mietinnössäkin mainitaan, nimittäin nämä epätarkoituksenmukaiset
digitaaliset ratkaisut kouluopetuksessa. Yksi esimerkki, mistä sivistysvaliokunnassa jo al-
kukaudesta puhuimme aika paljon, oli juurikin tämä digitalisaatio ja sen hyödyntäminen
osana opetusta. Todellakin mennään ihan nurinkurisesti eteenpäin, jos lähdetään siitä, että
hankitaan oppilaille esimerkiksi tabletteja kouluihin, kun ei ole vielä tapoja käyttää niitä, ei
ole vielä sisältöjä eikä ihan osaamistakaan, vaan tarkoituksenmukaista on se, että digitali-
saatio tuo lisäarvoa ja tuo jotakin lisää siihen opetukseen.

No, jo tulevaisuusmietinnön ensimmäisessä osassa mainittiin tämä ponsi, että Agenda
2030:n eli YK:n kestävän kehityksen tavoitteet ja toimenpideohjelmat tulisi paremmin
hyödyntää ja ottaa huomioon suhteessa tulevaisuuden työhön, ja kestävän kehityksen ta-
voitteet täytyy todellakin arvioida osana ihan kaikkea päätöksentekoa, mitä me teemme.
Yksi hyvä esimerkki tältä kaudelta, jonka haluan nostaa esille, on se, että ministeri Orpon
johdolla kestävän kehityksen Agenda 2030 -tavoitteet on tuotu valtion talousarvioon. Seu-
raava askel voisi olla se, että lähdetään kehittämään erilaisia mittareita bruttokansantuot-
teen rinnalle, sellaisia, jotka ottaisivat huomioon myös hyvinvointinäkökulmat ja esimer-
kiksi ympäristö- ja ilmastovaikutukset. Tämä pohdinta on hyvin tärkeää ottaen huomioon
niitä haasteita, joita meillä on hyvinvointinäkökulmasta, vaikkapa nuorten syrjäytymistä,
mielenterveysongelmia ja lapsiperheköyhyyttä. Tällaiset yhdistelmäindikaattorit toisivat
kyllä varmasti uutta tietoa ja sellaista mittaristoa, joita päätöksenteossa voitaisiin huomioi-
da, joskaan nekään, niin kuin mietinnössäkin todetaan, eivät aivan ongelmattomia ole ja
niitten näkökulmien keskinäistä painottamista voi olla haastavaa tehdä.
30



Pöytäkirjan asiakohta PTK 169/2018 vp
Haluan nostaa esille myös luovat alat osana tätä työn murrosta. Me tiedämme, että luo-
villa aloilla on ihan valtava kasvupotentiaali ja esimerkiksi kulttuuritoiminta tuo hyvin mo-
nenlaista arvoa meidän yhteiskuntaamme, mutta tämä kasvupotentiaali ja nämä mahdolli-
suudet eivät aivan ole samassa suhteessa sen kanssa, mikä esimerkiksi taiteilijoiden asema
on. Minusta tämä esille nostettu idea siitä, että luovan alan toimijat olisivat yksi tällainen
selkeä kohderyhmä, kun pohditaan tulevalla kaudella uutta sosiaaliturvaa, elinkeinopoli-
tiikkaa, verotusta ja tätä kokonaisuutta, olisi hyvä idea.

Eikä voi puhua tulevaisuudesta, ellei mainitse tätä meidän ilmastohaastettamme ja 1,5
asteen raamia. Tämä pitää pitää mielessä ihan kaikessa päätöksenteossa, mitä me teemme,
sen me olemme velkaa tuleville sukupolville. Yksi näkökulma on yrityksiin sitoutunut pää-
oma. Tulevaisuudessa meidän pitää kohdistaa sijoituksia kestäviin kohteisiin ja esimerkik-
si valtion yritystuet vain sellaisiin kohteisiin, joissa ei toimita fossiiliselta pohjalta.

14.05 Tarja Filatov sd: Arvoisa puhemies! Kun pohtii työn tulevaisuutta ja murrosta, niin
mieleen tulee väkisinkin sellainen sosiaalisessa mediassa kiertävä kuva, jossa on semmoi-
nen lapsuuteni mummopuhelin, paksu luuripuhelin, josta jokainen muistaa, miten siihen
vastattiin, ja sitten samaan huoneeseen tulee kaksi kännykkää, älykännykkää, jotka huuta-
vat tämän luuripuhelimen nähdessään, että ”mummo”. Se on sellainen mielikuva, joka
mielestäni kuvaa hyvin sitä työn muutosta, mikä meillä teknologian kautta on tapahtunut.
Eli toisaalta asiat tapahtuvat niin, että niitä ei oikeastaan huomaakaan, ja toisaalta sitten,
kun katsoo taaksepäin, näkee sen ison muutoksen, miten teknologia on muuttanut työnteon
tapoja. Esimerkiksi se, miten vaikkapa se meidän hyvin arkinen työkalumme, puhelin, on
muuttunut ja mihin kaikkeen sitä nykyään voi käyttää, on mielestäni hyvä ketju teknolo-
gian tuomassa muutoksessa. Se on tuonut paljon tehokkuutta, mutta se on tuonut myös pal-
jon sellaista, joka haastaa meitä siinä, että me osaamme selvitä siinä työyhteisössä, joka on
täysin toisenlainen kuin silloin, kun puhelimet pysyivät pakoillaan.

Mutta jos miettii tätä selontekoa, niin työ on muutoksessa ja se on hyvin eritahtista eri
aloilla. Ja se meidän varmaan on hyvä tunnistaa ja muistaa silloin, kun me varsinkin tässä
salissa puhumme siitä muutoksesta, koska ihmiset kokevat tuon muutoksen hyvin eri ta-
voilla. Teknologia on kehittynyt, työn aika- ja paikkasidonnaisuus vähenee, työ sirpaloi-
tuu, mutta samaan aikaan sitä teknologiaa otetaan hyvin huomaamattomastikin käyttöön.
Ja yksi iso haaste suomalaisessa yhteiskunnassa on se, että me emme muista antaa aikaa
sen teknologian käytön opiskelulle, vaan usein meille tulee uusia ja uusia ohjelmia, joita ei
sitten kuitenkaan hyödynnetä täysimääräisesti, koska kukaan ei koskaan ole muistanut
opettaa tai ottanut aikaa siihen oppimiseen, että niitä voisi hyödyntää.

No, selonteossa nämä asiat tunnistetaan, ja ne ovat meille kaikille tuttuja. Mutta jos ver-
taatte sitä ykkösselontekoa ja tätä kakkosselontekoa, niin on pakkoa sanoa, että ensimmäi-
sestä olin innoissani mutta tähän toiseen olin vähän pettynyt, sen vuoksi, että nämä haas-
teet, joihin meidän pitäisi löytää vastauksia, ovat niin suuria, että ehkä niihin ei tässä kak-
kosselonteossa oikein oltu ylletty, elikkä se jäi tavallaan vajaaksi. Mutta toisaalta voi olla
niin, että ei meillä kenelläkään ole valmiita ja varmoja vastuksia. SDP on tehnyt omassa
työssään 2030-ohjelmaa, joka liikkuu osittain näiden samojen teemojen ympärillä, ja se on
mielestäni hyvin tuonut meille sitä kuvaa, mitä tulevaisuus tuo tullessaan ja minkälaisiin
kysymyksiin meidän pitää löytää vastauksia. Mutta sitä meidän pitäisi osata tehdä myös
koko Suomena.
31



Pöytäkirjan asiakohta PTK 169/2018 vp
Oikeastaan aika helppo asia ja uudistustarve on se, että me tiedämme, että osaamistasoa
on nostettava, toimeentulo on turvattava tulevaisuuden työmarkkinoilla, me tarvitsemme
lakiuudistuksia, olipa kyse sitten verotuksesta, sosiaaliturvasta, perhevapaista tai monesta
muusta asiasta. Mutta me tarvitsemme myös sitä, että me osaisimme entistä paremmin kyt-
keä työllisyyspolitiikan ja ilmastopolitiikan toisiinsa, koska uskon, että ilmastopolitiik-
kaan liittyy paljon sellaisia pelkoja, joissa ihmiset kokevat epävarmuutta, ja moni ajatte-
lee, että tästä tulee se iso uusi muutos, että kun työ on jo muuttunut ja pirstaloitunut ja tuo-
nut ehkä usein myös sitä epävarmuutta, niin ilmastonmuutos on se seuraava asia, johon
vastataan, ja siitä tulee ikään kuin samantyyppisiä asioita. Mutta Suomi on korkean tekno-
logian maa. Me olemme myös korkean osaamisen maa. Ja sen vuoksi uskon, että meillä on
hyvät keinot yhdistää nämä kaksi asiaa toisiinsa sillä tavalla, että me teemme samaan ai-
kaan vahvempaa työllisyyspolitiikkaa ja parempaa ilmastopolitiikkaa.

No, työn murros edellyttää ilman muuta osaamistason nostoa, ja tässä meillä on ehkä
kaikkein eniten haasteita. Me olemme puhuneet toisen asteen uudistuksesta, oppivelvolli-
suuden pidentämisestä, koulutuksen kunnianpalautuksesta. Kaikki nämä ovat välttämättö-
miä asioita, ja ne edellyttävät koulutuksen kehittämistä kaikilla asteilla — voisi sanoa, että
varhaiskasvatuksesta kaikkein korkeimpaan koulutukseen, ehkä niin, että koko ketju me-
nee tutista tohtorinhattuun asti.

Työn muutos on jo nyt läsnä. Me emme puhu vain tulevaisuudesta. Jos ajatellaan tällä
hetkellä, niin meillä vuositasolla syntyy ja kuolee työpaikkoja yli 200 000. Ja jos mietitään
vuositasolla, niin meillä lähes miljoona ihmistä on uudessa työpaikassa, uudessa työssä
vuoden sisällä sen vuoksi, että valmistutaan opinnoista, siirrytään eläkkeelle, ja tämä sa-
manaikainen muutoskehitys täällä taustalla on. Puoli miljoonaa suomalaista on aivan val-
tava joukko, ja se kertoo siitä vauhdista, millä muutokset tapahtuvat. Maailman talousfoo-
rumi totesi, että nykynuorista 65 prosenttia työllistyy tehtäviin, joita ei vielä ole olemassa-
kaan. Ehkä sekin kuvaa sitä muutoksen vauhtia.

Haluaisin, arvoisa puhemies, sanoa vielä muutaman sanan oppimisesta ja koko koulu-
tuspolitiikan ajatuksesta. Jos me mietimme sitä, millaiseen maailmaan nuoret tulevat töis-
sä, tällä hetkellä peruskoulua käyvät ihmiset ovat vielä ehkä 2070-luvulla työelämässä,
niin että nuoren on opittava lukemaan tulevaa. On opittava hahmottamaan yhä monimut-
kaisempia kokonaisuuksia. Ja oikeastaan koulutuksen ehkä tärkein tehtävä on osata moti-
voida ihmisiä tähän elinikäiseen oppimiseen, kutsuttiin sitä sitten millä nimellä tahansa.

Ilmiöpohjainen oppiminen on yksi väline, joka voisi tässä tuoda ratkaisuja. Se on vah-
vasti tutkimuspohjaista, ja siinä opiskelija suunnittelee ja toteuttaa itse omaa oppimistansa
ja tavallaan omistaa vaikkapa portfolion jossakin tietyssä ammatissa. Mutta tämä ei saa tar-
koittaa yksin oppimista, niin kuin se tällä hetkellä on tarkoittanut vaikkapa sitten ammatil-
lisen reformin seurauksena, vaan opettajalla pitää olla vahva rooli ohjaajana ikään kuin sen
prosessin eteenpäinviemisessä ja siinä, että opiskelija todella oppii. Ja ilmiöpohjaisessa op-
pimisessa oleellista on motivaation syntyminen. Autonomian, pysyvyyden ja yhteenkuu-
luvuuden tunteet ovat usein niitä, jotka auttavat meitä siinä, että se motivaatio syntyy, ja ne
ovat juuri niitä taitoja, joita myös työelämässä tarvitaan. — Aika näyttää kulkevan, elikkä
ehkä kiitoksia, arvoisa puhemies, tällä kertaa.

Ensimmäinen varapuhemies Mauri Pekkarinen:  Olisi vielä muutama sekunti ollut ai-
kaa, mutta mennään eteenpäin listassa.
32



Pöytäkirjan asiakohta PTK 169/2018 vp
14.12 Sari Essayah kd: Arvoisa puhemies! Työn ja teknologian murros on varmasti jota-
kin sellaista, joka haastaa koko yhteiskunnan kaikilla sen osa-alueilla, ja se on myöskin ää-
rimmäisen nopea. Voi olla, että ne visiot, mitä me täällä tänä päivänä käsittelemme, ovat jo
muutaman vuoden kuluttua vanhentuneita. Mutta tässä mietinnössä on pyritty 18 sellai-
seen toimenpide-ehdotukseen, joilla näihin haasteisiin pystyttäisiin vastaamaan, ja ehkä
voisi mainita ainakin kolme semmoista kokonaisuutta, joihin ainakin itse haluan tarttua:
ensinnäkin tämä oppiminen, mikä tuli edustaja Filatovin puheenvuorossa erinomaisen hy-
vin esille, sitten toisaalta se, millä tavalla toimeentuloon liittyvät kysymykset ratkaistaan
teknologian muutoksessa, ja sitten myöskin ne eettiset kysymykset, jotka liittyvät tiedon-
käsittelyyn ja sen tiedon omistamiseen ja sen edelleen prosessointiin.

Ihan lyhyesti muutamalla sanalla näistä kustakin.
Ensinnäkin tällaiset työn murrosvaiheet helposti jakavat ihmisiä menestyjiin ja menet-

täjiin. On niitä, jotka pystyvät hetkestä ottamaan vaarin ja ikään kuin nostamaan sitä omaa
tasoansa ja löytämään polkunsa, ja sitten niitä, joilla koulutustaso ei riitä ja jotka kokevat,
että heidän on vaikea myöskin muuntautua uusiin teknologioihin. Siinä mielessä elinikäi-
sen oppimisen korostaminen ja esimerkiksi tulevalla hallituskaudella siihen satsaaminen
on äärimmäisen tärkeä koko suomalaisen yhteiskunnan kannalta. Totta kai koulutuspolun
pitää olla sellainen, että siinä panostetaan joka kohdassa siihen, ja erityisesti meillä on pal-
jon ollut keskustelua siitä, millä tavalla peruskoulusta toiselle asteelle siirtyvien osalta
tämä nivelvaihe saadaan vietyä eteenpäin.

Samanaikaisesti on pidettävä huoli, että meillä ei joukko ihmisiä digisyrjäydy yhteis-
kunnasta. Sosiaaliturvan uudistus on se, mitä me tarvitsemme, jos me haluamme todella-
kin saada osatyökykyiset paremmin työelämään, ja toisaalta me tarvitsemme välityömark-
kinoitten kehittämistä. Se on aivan ehdoton edellytys, ja meidän täytyy katsoa rohkeasti
muualle Eurooppaan, missä välityömarkkinat ovat paljon paremmissa kantimissa. Italia,
Iso-Britannia näyttävät tietä siinä, millä tavalla sosiaalisia yrityksiä, yhteiskunnallisia yri-
tyksiä voidaan tässä käyttää.

Sitten tarvitsemme myös sosiaaliturvan uudistusta niille ihmisille, joitten työ koostuu
tänä päivänä erilaisista palasista, elikkä siellä voi olla yrittäjänä tehtyä työtä, siellä voi olla
toimeksiantona tehtyä työtä ja sitten ihan palkkakortilla tehtyä työtä. Tämä sirpaletyön ko-
konaisuus on sosiaaliturvan kannalta haastavaa, se on eläketurvan kannalta haastavaa.

Tekoälyyn liittyvät eettiset kysymykset ihan lyhyesti. Meidän täytyy pystyä määrittele-
mään sitä, kuka omistaa tätä meistä kerättyä tietoa. Sitä pitää pystyä rajaamaan ja toisaalta
huomioida se, kuka voi yhdistellä sitä tietoa, mitä eri lähteistä tulee, ja toisaalta prosessoi-
da sitä uutta tietoa. Tuleeko jossakin kohtaa se raja, jossa tiedon alkuperäinen lähde voi sa-
noa, että hänestä kerättyä tietoa ei voi enää käyttää uusien tietokantojen lähteenä? Minun
mielestäni nämä eettiset rajaukset ovat äärimmäisen tärkeitä ja myöskin lainsäädännön pe-
rässä pysyminen näissä kysymyksissä. Ei voi olla niin, että tekniikka vie näitä edellä.

14.15 Merja Mäkisalo-Ropponen sd: Arvoisa puhemies! Haluan vielä hetken jatkaa hy-
vinvointitaloudesta ja hyvinvointimittareista, joiden merkitystä tulevaisuusvaliokunta on
korostanut ihan sieltä toimintansa alusta alkaen. Hyvinvointitaloushan on osa kestävää ke-
hitystä, ja hyvinvointitalouden toteuttaminen edellyttää uusien mittareiden käyttöönottoa
bruttokansantuotteen rinnalle. Ja teettämässämme selvityksessä tulevaisuusvaliokunnalle
on suositeltu erityisesti GPI:n eli aidon kehityksen indikaattorin pilotointia, ja sen toivon
seuraavan hallituksen ottavan omakseen.
33



Pöytäkirjan asiakohta PTK 169/2018 vp
Lisäksi Agenda 2030 -toimintaohjelmaan liittyen on kehitettävä myös uusia työkaluja
poliittisten päätösten vaikutusten arviointiin. Vaikutukset hyvinvointiin on arvioitava kai-
kessa päätöksenteossa. Politiikkatoimenpiteiden vaikuttavuuden arvioiminen edellyttää
myös laadullisten mittareiden kehittämistä. Ja lisäksi tulevaisuusvaliokunta korostaa il-
miöpohjaisen budjetoinnin edelleenkehittämistä niin, että budjetoinnin kohteeksi valittai-
siin hyvinvointia pitkällä tähtäimellä yhteiskunnassa vaarantava ilmiö, esimerkiksi nuor-
ten syrjäytyminen tai osatyökyvyn hyödyntäminen tai työhyvinvointi. Kestävä kehitys ko-
konaisuudessaan on liian laaja asia ilmiöpohjaisen budjetoinnin käytölle.

Arvoisa puhemies! Hyvinvointivaltiossa pahoinvointia ehkäisevät toimenpiteet ja hy-
vän ja terveen elämän eri väestöryhmissä mahdollistavat toimenpiteet tulisi nähdä aina hy-
vinvointi-investointeina eikä kuluerinä. Siksi lapsiin ja nuoriin panostaminen on aina tule-
vaisuusinvestointi. Panostukset varhaiskasvatukseen, koulutukseen, tieteeseen ja tutki-
mukseen palautuvat yhteiskunnalle moninkertaisesti takaisin.

Ja eräs tähän koko asiaan liittyvä kokonaisuus on myöskin osatyökykyisten työllistämi-
nen, josta on tänä päivänä täällä puhuttu. Osatyökykyisten työllistämisestä on puhuttu
monta vuotta, minun mielestäni vuosikymmeniä, ja edelleen asia on huonosti hoidettu. Ja
tulevaisuusselontekokin kuittaa tämän asian kovin lyhyesti. Investoimalla sellaisiin palve-
lurakenteisiin ja toimintamalleihin, jotka tehokkaalla tavalla tukevat toimintakykyä, lisää-
vät osaamista ja torjuvat syrjään joutumista, voimme pitkällä aikavälillä päästä tilantee-
seen, jossa nopeatkaan muutokset työssä ja työelämässä eivät synnytä suuria ongelmia yk-
silötasolla tai yhteiskunnassa. Vaikka lyhyellä tähtäimellä ihmisten tukemiseen panostami-
nen tuottaa kenties kustannuksia, esimerkiksi julkinen työllistäminen, niin pitkällä aikavä-
lillä toteutuvat hyvinvointihyödyt tekevät panostuksista taloudellisesti kannattavia. Mikäli
panostukset ihmisten hyvinvointiin jätetään tekemättä, se näkyy väistämättä yhteiskunnan
huono-osaisuutena, syrjään joutumisena ja niistä aiheutuvina kustannuksina. Hyvinvointi-
taloudessa on tärkeää osata arvioida ja laskea myös näiden vaihtoehtoiskustannusten hinta.

Yksi käyttökelpoinen mahdollisuus olisi pitkäkestoisten työpaikkojen luominen järjes-
töihin. Järjestöissähän tehdään paljon yhteiskunnallisesti merkittävää ja tärkeää työtä esi-
merkiksi ikäihmisten kotiapuna, mitä mikään muu taho ei yhteiskunnassa hoida. Puiden
kantaminen, kaupassa käyminen ja lumityöt mahdollistavat ikäihmisten kotona asumisen
pidempään. Lisäksi työntekijän näkökulmasta pienikin työnteko parantaa hyvinvointia ja
lisää kokemusta yhteiskuntaan kuulumisesta. Jo pelkkä osallistuminen on palkitsevaa ja
voimaannuttavaa, mutta sen hyöty kuitenkin usein heikkenee, jos se ei johda riittävään toi-
meentuloon.

Ja tämän mahdollistamiseksi tarvitaan pikaisesti sosiaaliturvauudistus, joka huomioi
joustavasti ihmisten erilaiset tilanteet. Työnteko, yhteiskunnallinen aktiivisuus ja eri syillä
maksettavat sosiaalietuudet on nykyistä paremmin yhdistettävä, jolloin ihmisten toimeen-
tulo on kaikkina hetkinä turvattu. Joustavan perusturvan avulla on varmistettava, etteivät
ihmiset joudu tilanteidensa muuttuessa tulottomiksi tai byrokratialoukkuihin, jotka estävät
työteon ja osallistumisen.

Arvoisa puhemies, ihan tähän loppuun haluan tuoda esille vielä yhden Suomen tulevai-
suuden kannalta keskeisen viestin, jonka valiokunta halusi nostaa mietinnössään esille.
Suomen menestyminen on tarina siitä, miten pieni, köyhä maa nousee yhteiskunnaksi, jos-
sa lähtökohdat eivät määritä sitä, mitä ihmisestä voi tulla. Tämä jälleenrakennustarina on
vahvuutemme niin pitkään kuin se on totta. Valiokunnassa jaettiin yhteinen näkemys siitä,
34



Pöytäkirjan asiakohta PTK 169/2018 vp
että meidän päättäjien ja tulevienkin päättäjien tulisi sitoutua pitämään tämä tarina totena ja
tehdä kaikkensa poistaakseen eriarvoisuutta. — Kiitos.

14.20 Tarja Filatov sd: Arvoisa puhemies! Helppo olla samaa mieltä siitä, että eriarvoi-
suus on varmasti se iso kärkihaaste, joka meillä on. Jos me emme sen kehitystä saa kuriin,
me epäonnistumme monessa muussakin asiassa.

Se, minkä vuoksi halusin pyytää vielä lyhyesti puheenvuoron, liittyy osaavan työvoi-
man riittävyyteen. Me puhumme paljon siitä, mitä me teemme koulutuksessa ja mitä kaik-
kea pitää osata, mutta itse asiassa meillä on aika paljon vähemmän välineitä siihen, miten
me saamme osatyökykyiset paremmin työmarkkinoille. Mielestäni edustaja Essayah kuva-
si tässä hyvin välityömarkkinoiden merkitystä, mutta meillä yleensä aina ajatellaan niin-
päin, että ihmistä pitää jumpata niihin olemassa oleviin työpaikkoihin, ja se prosessi kul-
kee vain näinpäin. Itse uskon siihen, että kun meillä alkaa olla pulaa tietyistä ammattiteki-
jöistä ja kun työelämän kehitys on koko ajan kulkenut siihen suuntaan, että yhden ihmisen
pitää osata enemmän ja enemmän ja enemmän, niin tässä asiassa me joudumme ikään kuin
palaamaan vanhaan ja niitä moniulotteisia työpaikkoja tietyllä tavalla joudutaan vähän pa-
lastelemaan, koska sitä kaikkea osaamista ei löydy yhdestä ihmisestä. Sen vuoksi meidän
pitäisi kehittää niitä menetelmiä, joilla töitä pilkotaan, jotta syntyy se riittävä osaaminen,
jota tarvitaan — mutta samalla tavalla jotta myös osatyökykyiset voivat tehdä niitä töitä,
joita tässä yhteiskunnassa on, ettei aina odoteta, että meillä on se 120-prosenttinen työnte-
kijä. Voisi melkein ehdottaa, että Oivon ja Kerättären raportin voisi liittää tähän tulevai-
suusselontekoon yhdeksi välineeksi siihen, miten osatyökykyisiä saataisiin paremmin työ-
markkinoille.

Toinen asia liittyy tähän digiuskoon: Suomi on siinä mielessä huippumaa, enkä ollen-
kaan sitä paheksu. Se on se, joka vie meitä eteenpäin, mutta meidän todellakin täytyy muis-
taa, että meillä on miljoona ihmistä, joiden digitaidot ovat vajaat. Eli jos meidän yhteiskun-
tamme siirtyy palveluissa, koulutuksessa ja kaikessa muussa koko ajan enemmän digitaa-
liseen maailmaan, niin on oltava aivan erilaiset panostukset kuin tähän asti siihen, että ih-
miset pysyvät tässä mukana, ja senkin kehityksen on lähdettävä sieltä muksusta mum-
moon asti. Ei riitä, että me ajattelemme niitä nuoria koululaisia.

En tiedä, huomasitteko — siitä nyt on jo muutama kuukausi aikaa — kun oli uutisia,
joissa kerrottiin britannialaisesta paikasta, jossa on näitä Facebook-robotteja, jotka vahti-
vat sitä, mitä sisältöä Facebookissa on. Siellä jouduttiin sulkemaan kaksi robottia sen vuok-
si, että nämä valvontarobotit olivat kehittäneet oman kielen ja ruvenneet keskustelemaan
keskenään. Ne siis tsättäilivät Facebookissa omia juttujansa, ja ihminen, joka ne oli sinne
laittanut valvomaan sisältöä, ei enää tiennyt, mistä ne keskustelevat, ja sen vuoksi ne jou-
duttiin sammuttamaan. Tämä on mielestäni hyvä esimerkki siitä, että niiden eettisten poh-
dintojen, joita teknologiaan ja keinoälyyn liittyy, pitäisi jo olla täällä eikä vasta tulevaisuu-
dessa, ja siinä mielessä on hyvä, että valiokunta on kiinnittänyt myös tähän asiaan huomio-
ta.

14.23 Sari Essayah kd: Arvoisa puhemies! Vielä muutama sananen näistä osatyökykyi-
sistä. Eli on äärimmäisen tärkeää, että me kehitämme lainsäädäntöä, joka mahdollistaa sen,
että myös sellainen henkilö, joka tosiaankaan ei ole sataprosenttisesti työkykyinen, pystyy
olemaan työmarkkinoilla mukana, ja toisaalta että hänen sosiaaliturvaansa voidaan myös-
kin käyttää osana tukea, jolla hänet voidaan saada mukaan työmarkkinoille. Elikkä osaksi
35



Pöytäkirjan asiakohta PTK 169/2018 vp
palkkatukea pitää pystyä yhdistämään hänen sosiaaliturvansa osia. Siinä mielessä, kun on
valtavan paljon esimerkiksi sellaisia vammaisia, joilla on eläke, jotka haluaisivat jättää sen
lepäämään ja jotka haluaisivat osallistua omalla panoksellaan työelämään, tämä pitäisi
meidän pystyä tehdä mahdolliseksi. Joittenkin kohdalla siihen tarvitaan ihan erityinen yri-
tysmuoto, jotkut ovat niitä, jotka pärjäävät siellä työelämässä, mikäli heillä on esimerkiksi
työnohjaaja mukana, mutta nämä keinot meidän pitää kyllä löytää, koska muutoin me
emme voi tavoitella ensin 75:tä ja sitten jatkossa jopa 80:tä prosenttia työllisyysasteessa.
Kaikki niin sanotusti kynnelle kykenevät on saatava sinne työelämään mukaan, ja useim-
miten on näin, että nimenomaan niillä osatyökykyisillä, jotka tänä päivänä ovat työelämän
ulkopuolella, on useimmilla valtavan suuri halu olla työelämässä, ja tämä pitää yhteiskun-
nan olla mahdollistamassa.

Sitten ehkä vielä tähän sosiaaliturvaan. Elikkä kristillisdemokraattien malli kannusta-
vasta perusturvasta lähtee juuri siitä, että sosiaaliturva ja työ pystytään yhteensovittamaan
tavalla, joka kannustaa työn vastaanottamiseen eikä myöskään aiheuta sellaisia byrokra-
tia- ja viiveloukkuja, joitten takia ihminen saattaa jäädä, niin kuin tänä päivänä, useiksi vii-
koiksi ilman tuloa mistään suunnasta. Ja toisaalta näitten selvitysten määrä on aivan koh-
tuuton ottaen huomioon sen, jos ihminen haluaa ottaa lyhytaikaisen työn tai määräaikaisen
työsuhteen vastaan. Siinä mielessä tämä meidän reaaliaikainen tulorekisterimme, joka on
lähtenyt nyt tänä vuonna liikenteeseen, tarjoaa hyvän pohjan siihen, että me pystymme sa-
maan rekisteriin saamaan palkkatulon ja myöskin sosiaaliturvan, ja sitten kun siihen tulee
se verottajan osuus mukaan, niin silloin reaaliaikaisesti henkilön sosiaaliturvan ja työn yh-
distelmä on sellainen, joka ei jätä häntä huonompaan asemaan kuin jos hän ei olisi ottanut
työtä vastaan ollenkaan.

Edustaja Mäkisalo-Ropposelle suomalaisen yhteiskunnan tasa-arvosta: koulutus on eh-
dottomasti se tie. Se, että me pidämme koulutuksen tasa-arvosta huolta, on se tie, mikä on
Suomessa mahdollistanut sen, että meille ei ole syntynyt sen tyyppistä sanan varsinaisessa
merkityksessä olevaa luokkayhteiskuntaa, niin kuin monissa maissa on. Meillä on se sa-
nonta, että ei niin pientä tölliä, josta ei tohtoriksi, ei niin pientä mökkiä, josta ei maisteriksi,
ja tästä meidän pitää kyllä pitää suomalaisessa yhteiskunnassa kiinni.

14.26 Merja Mäkisalo-Ropponen sd: Arvoisa puhemies! Tuosta edustaja Essayahin vii-
meisestä lauseesta tuli oikeastaan mieleeni yksi meidän tulevaisuusvaliokunnan asiantun-
tija, joka kertoi koulun tämänhetkisestä tilanteesta seuraavasti — tämä on nyt suora lai-
naus — eli tästä eriarvoisuuden kehittymisestä: ”Meidän koulussa erot lasten välillä ovat
huikeita, ja lapset ovat aivan pienestä asti tietoisia niistä. Osa tuodaan koulun pihalle sadan
tonnin autoilla, osa huolehtii vaatteistaan ja syömisestään itse ekaluokkalaisesta lähtien.
Osa käy lomilla sukeltamassa vanhempien kanssa, osa viettää koko loman yksin kotona.
Nämä lapset ovat tietoisia rajoista, he pysyvät omissa porukoissaan, ja heikompiosaiset
ajattelevat, ettei heillä koskaan ole samoja mahdollisuuksia kuin muilla. ’Mä tiedän, että
tässä maailmassa ei ole mulle mitään paikkaa’, kuvasi yksi ekaluokkalainen lapsi tilannet-
taan itse.” Eli tämä on se tämän päivän todellisuus, jossa meidän lapset ovat, ja tämä oli to-
siaan suora lainaus meidän asiantuntijan lausunnosta.

Minun mielestäni tämä eduskunta on se paikka, jossa meidän tehtävämme on varmistaa,
että jokaiselle lapselle ja nuorelle on tässä yhteiskunnassa se oma paikka. Me teemme tääl-
lä niitä päätöksiä, joiden perusteella sitten tämä mahdollistetaan tai tämä tulee mahdotto-
36



Pöytäkirjan asiakohta PTK 169/2018 vp
maksi. Tulevaisuus ei vyöry meidän päällemme, se tehdään yhdessä, ja politiikkatoimet
ovat niitä tekoja, joilla sitä tulevaisuutta rakennetaan.

Keskustelu päättyi.

Eduskunta hyväksyi valiokunnan ehdotuksen kannanotoksi valtioneuvoston selonteon
VNS 5/2018 vp johdosta. Asian käsittely päättyi.
37


