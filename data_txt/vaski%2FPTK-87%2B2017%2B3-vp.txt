















































DEM805D.tmp.xml


Pöytäkirjan asiakohta PTK 87/2017 vp
Pöytäkirjan asiakohta 

PTK 87/2017 vp

Täysistunto

Torstai 14.9.2017 klo 16.00—18.21

3. Hallituksen esitys eduskunnalle laiksi Maatalousyrittäjien eläkelaitokselle maksettavien 
vakuutusmaksujen viivästyskoron väliaikaisesta alentamisesta

Hallituksen esitys HE 79/2017 vp
Valiokunnan mietintö StVM 6/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 3. asia. Käsittelyn pohjana on sosiaali- ja terveysvaliokunnan mietintö StVM 6/
2017 vp. Nyt päätetään lakiehdotuksen sisällöstä.

Keskustelu alkaa. Ensimmäisenä valiokunnan puheenjohtaja Haataisen esittelypuheen-
vuoro.

Keskustelu

17.03 Tuula Haatainen sd (esittelypuheenvuoro):  Arvoisa puhemies! Sosiaali- ja ter-
veysvaliokunta on käsitellyt hallituksen esityksen eduskunnalle laiksi Maatalousyrittäjien
eläkelaitokselle maksettavien vakuutusmaksujen viivästyskoron väliaikaisesta alentami-
sesta. Tämä laki tulee olemaan määräaikainen.

Tässä käytännössä ehdotetaan säädettäväksi määräaikainen laki, jolla eläkelaitokselle
maksettavien vakuutusmaksujen viivästyskorkoa alennetaan väliaikaisesti. Perusteluna
tässä on pidetty sitä, että maatilojen maksuvalmius on viime vuosina heikentynyt erityisen
voimakkaasti erityisesti Venäjän asettaman elintarvikkeiden tuontikiellon sekä myös Eu-
roopan unionissa vuoden 2015 maaliskuussa tapahtuneen maitokiintiöistä luopumisen joh-
dosta.

Kuulimme asiantuntijat, ja tämä mietintö on yksimielinen, joten valiokunta esittää, että
eduskunta hyväksyy muuttamattomana tämän hallituksen esityksen numero 79.

17.04 Kari Kulmala si: Arvoisa puhemies! Esityksessä ehdotetaan säädettäväksi määrä-
aikainen laki Maatalousyrittäjien eläkelaitokselle maksettavien vakuutusmaksujen viiväs-
tyskoron väliaikaisesta alentamisesta. Pidän esitystä erittäin tärkeänä ja ajankohtaisena,
koska lain tarkoituksena on helpottaa maatalouden toimintaympäristön muutoksista aiheu-
tuneita väliaikaisia maksuvaikeuksia maatiloilla. Näitä muutoksia ja maksuhäiriöitä on
koko Suomen alueella.

Maatalousyrittäjien ahdinkoon ovat johtaneet useat tekijät, jotka eivät ole olleet yrittä-
jien omassa hallinnassa. Maatilojen maksuvalmius on heikentynyt oleellisesti. Esimerkik-
si maidon tuottajahinta on laskenut parissa vuodessa ennätysalhaalle ja yhä useampi tilal-
linen joutuu lopettamaan alan syvenevän kriisin vuoksi. Tämä johtuu edelleen osaltaan Ve-
näjän elokuussa 2014 asettamasta elintarvikkeiden tuontikiellosta ja osaltaan Euroopan
 Tarkistettu
4.2



Pöytäkirjan asiakohta PTK 87/2017 vp
unionissa vuoden 2015 maaliskuussa tapahtuneesta maitokiintiöistä luopumisesta. Esimer-
kiksi Joensuussa sijaitseva Valion tehdas jalostaa vuosittain noin 190 miljoonaa litraa mai-
toa. Joensuussa jalostetaan joka päivä noin tuhannen tilan maidot, ja näistä tiloista puolet
sijaitsee Pohjois-Karjalassa. Valion Joensuun-tehtaan työllistävä vaikutus alueella on si-
ten huomattava. Venäjän-vientikielto vaikuttaa erityisesti rajan pinnassa oleviin tuottajiin,
myllyihin ja meijereihin.

Tälläkin hetkellä maatalousyrittäjät ovat täysin suurliikkeiden ja hallituksen päätöksien
varassa. Heidän neuvotteluasemansa on aivan olematon. Viljelijöiden saama osuus koti-
maisen ruuan hinnasta on elintarvikeketjun pienin, vaikka työmäärä on suurin. Tiedän it-
sekin maatiloja, joissa laskuja ei enää avata, mieli on alamaissa, keinoja selviytyä lainoista
ja muista maksuista ei enää ole ollut. Laskujen kasautuessa ja tulojen vähetessä elämää
kannattelevat voimat jossain vaiheessa yksinkertaisesti loppuvat. Näistä ikävistä tapauk-
sista on uutisoitu säännöllisesti lehdissä. Mielestäni ihmisten, joilla on henkisesti vaikeaa
laskujen kanssa, tulisi hakea apua mieluummin terveyskeskuksesta kuin rauta- tai viina-
kaupasta. Maatalousyrittäjillä on lisääntyvästi vaikeuksia selviytyä normaalin toiminnan
aiheuttamista juoksevista kustannuksista tai velkojen lyhennyksistä, eikä tämä sateinen
kesä ainakaan edesauta asiaa millään tavoin.

Tämä hallituksen esitys antaa osaltaan uutta uskoa maatalouteen. Tämä ei kuitenkaan
yksin riitä. On oltava myös muita keinoja jaksamisen helpottamiseksi. On olemassa tieten-
kin monenlaista terapiaa, mutta sekään ei kuitenkaan vapauta veloista eikä arjen pyörittä-
misen ongelmista. Tarvitaan maatalousongelmien ymmärtämistä sekä siihen monipuolista
keinovalikoimaa. Yhtenä keinona mainitsen tuetut lomat esimerkiksi Maaseudun Ter-
veys- ja Lomahuolto ry:n kautta, joka on STEAn tuella toimiva järjestö. Tuettua lomaa voi-
vat hakea eri-ikäiset Suomessa vakituisesti asuvat henkilöt, joilla ei ole muuten mahdolli-
suutta lomailuun, ja mielestäni maatalouden harjoittajat ovat juuri tällainen ryhmä — sa-
mantapaisia tuettuja lomia löytyy myös muualta, kun vain osaa nettiä käyttää. Tämä ja vas-
taavat lomat olisivat yksi keino jaksaa vaativassa ammatissa edelleen.

Joka tapauksessa tämä hallituksen esitys viivästyskoron alentamisesta on tarkoituksen-
mukainen. Esityksellä turvataan muun muassa sairaus- ja vanhempainpäivärahojen ja tule-
vien eläkkeiden tasoa sekä ehkäistään ulosottovelan syntymistä.

17.09 Arja Juvonen ps: Arvoisa herra puhemies! Tällä hallituksen esityksellä ehdotetaan
säädettäväksi määräaikainen laki Maatalousyrittäjien eläkelaitokselle maksettavien vakuu-
tusmaksujen viivästyskoron väliaikaisesta alentamisesta, ja tämän lakiesityksen on tarkoi-
tus olla voimassa vuoteen 2018. Kun on itse maalta kotoisin ja maatalossa lapsuuttaan viet-
tänyt, niin pystyy eläytymään jo siihen sielunmaailmaan, mitä maaseudulla ja maatalossa
tapahtuu. Maatalouden toimintaympäristön muutokset ja siitä syystä seuranneet maksuvai-
keudet ovat arkipäivää hyvin monelle maanviljelijälle. Säätilassa tapahtuneiden ääri-ilmi-
öiden kuten myös Venäjän elokuussa 2014 asettaman elintarvikkeiden tuontikiellon ja
maitokiintiöistä luopumisen johdosta tilanteet ovat olleet hyvin vaikeita. On surullista
kuulla, että siellä perheissä mietitään, uskaltaako avata sitä laskua ja millä tavalla siihen
reagoisi. Meidän täytyy tehdä kaikkemme, jotta me voimme tukea suomalaista maanvilje-
lijää ja maataloutta ja auttaa näitä ihmisiä myös selviämään sitten siitä arjesta, mikä edes-
säpäin odottaa.

Tämä ehdotettu viivästyskoron alentaminen on tarkoituksenmukainen, ja yksimielisesti
sosiaali- ja terveysvaliokunnassa tämän hyväksyimme. Paitsi että näin hyvä lakiesitys täs-
2



Pöytäkirjan asiakohta PTK 87/2017 vp
sä on meillä, niin tämän lain toteutumista ja sen vaikutuksia on kyllä seurattava tulevina
vuosina ja sitten jossakin vaiheessa myös pohdittava sitä, olivatko nämä toimet riittäviä ja
pitäisikö tätä lakiesitystä kenties jatkaa myös eteenpäin, millainen on se tilanne ja näkymä
sitten 2018.

Tämä lakiesitys on hyvä, ja tätä kyllä kannatamme ja näemme, että se on erittäin hyvä
maaseudulle ja maanviljelijöille. 

17.11 Anne Louhelainen si:  Arvoisa puhemies! Maatalouden toimintaympäristössä on
tapahtunut muutoksia, jotka ovat aiheuttaneet kannattavuusongelmia ja oleellisesti heiken-
täneet maatalousyrittäjien toimeentulomahdollisuuksia heistä riippumattomista syistä.
Tuottajahinnat ja tuotannon kannattavuus ovat laskeneet voimakkaasti jo vuosia. Viime
vuosien vaikea taloudellinen tilanne on lisännyt Maatalousyrittäjien eläkelaitokselle mak-
settavien eläke-, ryhmähenki- ja tapaturmavakuutusten maksuaikapyyntöjä huolestuttavan
paljon. Maksuaikojen pidentäminen on kuitenkin vähentänyt luottotappioihin kirjattavia
maksuja. Alentamalla viivästyskorkoa pystytään konkreettisesti helpottamaan niiden mak-
suvaikeuksissa olevien maatalousyrittäjien tilannetta, joiden kassavarat eivät riitä vakuu-
tusmaksujen maksamiseen eräpäivään mennessä. Tällä toimella pyritään ennalta ehkäise-
mään ulosoton velkakierrettä tai sen lisääntymistä sekä köyhyyttä ja inhimillistä hätää.

Arvoisa puhemies! Samalla turvataan maatalousyrittäjien sitoutuminen eläkejärjestel-
mään oikealla tasolla. MYEL-vakuutuksen työtulojen säilyttäminen mahdollisimman va-
kaana pitkällä aikavälillä on kannatettavaa niin maatalousyrittäjien kuin julkisenkin talou-
den näkökulmasta. Näin vältetään se tilanne, että yrittäjä yrittäisi pienentää työtulon suu-
ruutta silloin, jos vakuutusmaksuja ei pystytä todellisilla työtulotiedoilla maksamaan. On
muistettava, että reaalityötulosta maksettava vakuutusmaksu vaikuttaa myös aikanaan saa-
tavan eläkkeen määrään.

Arvoisa puhemies! Sininen ryhmä pitää hallituksen esittämää määräaikaista työeläkeva-
kuutuksen ja ryhmähenkivakuutuksien viivästyskoron alentamista kannatettavana. Mark-
kinatilanteen jatkuessa haastavana meidän on tuettava suomalaista ruuantuotantoa ja ruu-
an tuottajia. Suomalainen elintarviketuotanto, ruokahuolto liittyy vahvasti huoltovarmuus-
asioihin, [Puhemies koputtaa] ja jo senkin vuoksi kotimainen tuotanto koko Suomessa pi-
tää turvata.

17.13 Anne Kalmari kesk: Arvoisa herra puhemies! Tämä hallituksen esitys on hyvä ja
kannatettava.

On surullista, että viime vuonna 4 500 tapausta haki lykkäystä MATA- ja MYEL-mak-
suihin. Onko tämä esitys sitten merkityksellinen? Se on osa maanviljelijöiden kriisipaket-
tia, ja kokonaisuutena tämä kriisipaketti on jo merkityksellinen. Soisin tosin kaikkien sen
osien toteutuvan aina sitä kiinteistöverohelpotusta myöten, mitä toivottavasti selvitellään,
onnistuuko se EU:n puitteissa meillä, aivan samoin kuin Ruotsissa niin, että investoineet ti-
lat eivät joutuisi kiinteistöverokorotuksien maksumiehiksi.

Tässä on jo tullut hyvää perustelua siitä, miksi viljelijöiden tilanne on niin heikko. Sii-
hen on vaikuttanut Venäjän vastapakotepolitiikka, siihen on vaikuttanut kiintiöiden pois-
tuminen, ja siihen ovat vaikuttaneet vääristyneet markkinat. Ja se, mitä voisimme kaikista
eniten tässä laitoksessa tehdä viljelijöiden toimeentulon hyväksi, on jo yhteisesti ruokapo-
liittisen selonteon yhteydessä päätetty: koetamme elintarvikemarkkinoihin vaikuttaa niin,
3



Pöytäkirjan asiakohta PTK 87/2017 vp
että hinnanmuodostus siellä olisi oikeudenmukaisempaa. Hienoa, että siihen koko edus-
kunta sitoutui, ja toivottavasti tätä asiaa nyt saadaan eteenpäin.

Hyvä asia on tietysti omalta osaltaan myös esimerkiksi se, että budjetissa löytyi Välitä
viljelijästä -projektille rahaa, ja hyvä asia on se, että lomitusjärjestelmää koetetaan kehittää
niin, että viljelijät senkin myötä paremmin jaksavat.

17.15 Jari Myllykoski vas: Arvoisa herra puhemies! Asia, joka helposti voisi levitä niin
kuin Jokisen eväät: tässä on paljon hyviä kohtia, joita pitäisi laajentaa ehkä muuallekin
kuin yhden elinkeinon ympärille. Mutta on erityisen tärkeätä, että hallitus tätä ajaa — ja
näyttää siltä, että koko eduskunta, koska mietintö on hyvässä hengessä tehty — sillä on tot-
ta, että valtio on omalla reagoinnillaan EU:ssa tuonut tämän yhden elinkeinonharjoittaja-
ryhmän kaikkein suurimpaan ahdinkoon Venäjä-pakotteitten vuoksi, mikä on ollut se vas-
tapallo, mikä tuli sitä kautta, että Suomi EU:n yhtenä jäsenmaana lähtee oikeastaan Yhdys-
valtain toimesta tähän pakotepolitiikkaan. [Timo Heinonen: Ei lähtenyt tietenkään siitä
syystä!] — Nyt ihmettelenkin, miksei edustaja Heinosella ole tässä kohdassa puheenvuo-
roa, mutta ehkä se sieltä tulee. [Timo Heinonen: Nyt on!] Tarvitaan aina niitä edustajia, jot-
ka todella tietävät kaikesta kaiken.

Viivästyskorko on sellainen elementti, jota tässä kohtaa on hyvä käyttää, vaikka se on
pieni ja osaltaan hieman symbolinen. Tässä keskustelussa olisi hyvä avata myös, mitä tar-
koittaa, kun viivästyskorkoja ja muita viivästyskorkoihin liittyviä perintäkustannuksia on
siellä ketjun päässä. Nyt meidän tulisi varmistua siitä, että kun viivästyskorkoja tulee, niin
seuraamme, kuinka pankit reagoivat. Ottavatko ne jollakin tavoin, niin kuin korkotukien
osalta on helposti ollut aiemmin nähtävissä... [Puhuja siirtyy puhujakorokkeelle] 

Arvoisa herra puhemies! Otan siis oikeuden hieman sivuta tätä asiaa toisestakin näkö-
kulmasta, ja se on se, että kun me täällä teemme hyviä päätöksiä, niin pitää pystyä myös
seuraamaan ja arvioimaan meidän hyvien päätöstemme vaikutuksia. Tässä tapauksessa tu-
lisi seurata, onko sen viljelijän, joka saa sitä viivästyskorkoon liittyvää helpotusta, lisäksi
joku toinen taho, joka hyötyy näistä meidän hyvistä päätöksistämme. Kyllä tässä investoin-
tien osalta on ollut yleensä se käytäntö, että jos yhteiskunta investointeihin antaa valtion
toimesta tukea, niin pankki rahoitusta ja lainoitusta suunnitellessaan on kyllä sen ulosmi-
tannut saman tien. Tämä on se tärkeä asia, että meillä eduskunnassa pohditaan aina teke-
miemme päätösten vaikutuksia myös siltä osin, että seuraamme ainakin, mitä tästä tulee ja
mitä seuraavissa asioissa yleensäkin tulee. 

Minun mielestäni on erittäin hienoa, että eduskunta ymmärtää sellaista elinkeinonhar-
joittajaryhmää, joka tässä kohtaa on näiden pakotteitten osalta joutunut kaikkein suurim-
paan ahdinkoon Venäjän vastapakotteiden vuoksi. Toki näitä elinkeinotoimenharjoittajia
tässä maassa on paljon isompikin joukko kuin vain maatalousyrittäjät.

Arvoisa puhemies! Kiinteistöverot ovat yksi asia. Nyt en hyppää sen enempää sivuun,
mutta täytyy sanoa, että tätä on hyvä myös tarkastella niitten leskimummojen ja -pappojen
osalta, jotka ovat siellä isojen kiinteistöverojen ahdingossa.

17.19 Timo Heinonen kok: Arvoisa puhemies! Itse olen tottunut suhtautumaan asiallises-
ti edustajakollegoihin, mutta jokainen tietysti tyylillään.

Arvoisa puhemies! Edustaja Myllykoski omassa puheenvuorossaan toi esille, että Suo-
mi olisi Venäjä-pakotteissa mukana Yhdysvaltain takia. Tämähän ei luonnollisestikaan
pidä paikkaansa, vaan me olemme niissä Venäjän takia mukana. Venäjän toimet ovat syy
4



Pöytäkirjan asiakohta PTK 87/2017 vp
siihen, että Suomi on mukana Venäjä-pakotteissa. Venäjä loukkasi kaikkia kansainvälisiä
sopimuksia valloittamalla itsenäiseltä valtiolta yhden osan, Krimin niemimaan. Ei tämän-
tyyppistä asiaa voi katsoa sivusta, ja sen takia EU, ja Suomi osana sitä, on mukana näissä
Venäjän vastaisissa pakotteissa. Ja minun mielestäni niissä pitää olla mukana niin kauan
kunnes Venäjä ryhtyy toimimaan jälleen yhteisten sopimusten ja pelisääntöjen mukaisesti
ja kunnioittamaan itsenäisiä valtioita. Ainakin itse toivoisin ja uskoisin, että Ukraina olisi
toiminut samalla tavalla, jos Venäjä olisi meiltä ryöstänyt osan meidän itsenäisen maam-
me maaperää, niin kuin tällä kertaa Ukrainalle tapahtui.

Arvoisa puhemies! Tärkeää on huolehtia suomalaisesta ruuantuotannosta, ja on hyvä,
että näitä toimenpiteitä tulee. Se ala on kohtuuttoman kovassa tilanteessa ollut, ja kun tässä
nyt turvallisuudesta ja myös erilaisista uhista on puhuttu ja puhuin, niin myös suomalainen
ruoka on osa huoltovarmuutta ja siinäkin mielessä tärkeä kokonaisuuden palanen.

17.21 Jari Myllykoski vas: Arvoisa herra puhemies! Pahoittelen, jos olen käyttäytynyt
epäkunnioitettavasti, mutta tässä kohtaa on pakko todeta, että edustaja Heinonen on tästä
lähtökohdasta aivan oikeassa. Lähdin siitä, mistä pakotekeskustelu sitten alkoi, ja sitä kä-
vin läpi. On totta, ettemme voi tietenkään hyväksyä minkään maan toimia, kun jonkun toi-
sen maan suvereniteettia loukataan. Se on päivänselvä asia. Siinä mielessä sitä keskustelua
en tässä lähtenyt käymään, vaan siksi, minkä kautta tähän sitten lähdettiin ja minkä takia
olemme siinä tilanteessa, että keskustelemme täällä nyt juuri siitä, että tämä sektori on eri-
tyisissä vaikeuksissa Suomessa.

17.22 Anne Louhelainen si: Arvoisa puhemies! Viivästyskorkoasia perustuu siis korko-
lakiin, ja korkotaso on laissa määritelty. 90-luvulta muistamme jopa 16 prosentin korko-
prosentteja, ja monia muitakin on ollut, mutta tällaista alentamista ei ole laissa määritelty.
Mela on omalla päätöksellään laskenut viivästyskorkoa, koska maataloudessa haastava ti-
lanne on jatkunut. Siksi on tämä määräaikainen laki, jotta maatalousyrittäjät maksaisivat
reaalityötulon perusteella työtulon vakuutusmaksua, ettei teknisesti työtulon määrää alen-
nettaisi, mikä vaikuttaisi heidän tulevan eläkkeensä suuruuteen. Ei tätä eikä työkyvyn las-
kua haluttaisi tehdä.

Yleiskeskustelu päättyi.

Eduskunta hyväksyi hallituksen esitykseen HE 79/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
5


