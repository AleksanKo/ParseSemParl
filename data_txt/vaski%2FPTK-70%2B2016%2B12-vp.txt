















































DEMD2B0.tmpSave.xml


Pöytäkirjan asiakohta PTK 70/2016 vp
Pöytäkirjan asiakohta 

PTK 70/2016 vp

Täysistunto

Torstai 16.6.2016 klo 16.00—22.44

12. Hallituksen esitys eduskunnalle joukkorahoituslaiksi sekä eräiksi siihen liittyviksi 
laeiksi 

Hallituksen esitys HE 46/2016 vp
Valiokunnan mietintö TaVM 15/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 12. asia. Käsittelyn pohjana on talousvaliokunnan mietintö TaVM
15/2016 vp. Nyt päätetään lakiehdotusten sisällöstä.

Keskustelu

22.37 Ville Skinnari sd: Arvoisa puhemies! Joukkorahoituslaki on hyvä laki, ja olen to-
della iloinen, että se on nyt näin pitkällä. Se tulee olemaan todella iso työkalu meille suo-
malaisille etenkin kasvun ja yrittäjyyden näkökulmasta. On tietysti hieman sääli, että kä-
sittelemme sitä nyt tähän aikaan illasta, koska tästä tulisi keskustella enemmän. Kysymys
on kuitenkin suomalaisesta yrityselämästä ja sen rahoituksesta.

Arvoisa puhemies! Suomi tarvitsee uusia rahoitusmuotoja. Suomalaisten yritysten ja in-
novaatioiden kasvu on liian usein kiinni edelleen pääomien puutteesta. Suomessa pääoma-
sijoittaminen on kehittynyt mutta edelleen jäljessä muista maista. Samalla hallituksen leik-
kaukset muun muassa Tekesin rahoituksesta näkyvät ja tuntuvat. Joukkorahoitus onkin toi-
vottu vaihtoehto nykyisten rahoitusmallien yhteyteen. Liikepankit eivät valitettavasti usein
ole pienten eivätkä keskisuurtenkaan yritysten kavereita. Vedotaan muun muassa Basel-
sääntöihin ja muihin ja mennään edelleen entistä kauemmaksi pienistä ja jopa keskisuuris-
ta yrityksistä. Muun muassa Ruotsissa ja muualla maailmassa joukkorahoitus on ollut pal-
jon kehittyneempää, ja meillä on vielä matkaa tässäkin asiassa.

Mutta mitä kaikkea joukkorahoituksella voi tehdä? Miksi se on niin iso asia? Usein, jos
katsomme maailmalta esimerkkejä, joukkorahoituksen luonteeseen sopii sellainen kohde,
joka on tunnepohjainen: on tunne lähteä investoimaan piensijoittajana johonkin omasta
mielestä mielenkiintoiseen ja hyvään asiaan. Mutta on myös tosiasia, että meillä Suomesta
puuttuu paljon oman pääoman ehtoista rahoitusta, ja sillä saadaan sitten muita ammattisi-
joittajia mukaan. Näin ollen näen, että joukkorahoituksella voidaan tulla mukaan esimer-
kiksi Finnveran, Teollisuussijoituksen tai sitten yksityisten enkelisijoittajien tai muiden
ammattimaisten sijoittajien kokonaisuuksiin. Lainsäädäntöhanke lähtee siitä, että se kos-
kee alle 5 miljoonan euron sijoituksia. Silloin usein puhutaan olemassa olevasta liiketoi-
minnasta tai sijoittamisesta aloittaviin yrityksiin.

Mutta miten tätä toimintaa valvotaan, ja kuka sitä valvoo? Talousvaliokunta kiinnitti
huomiota siihen, että valvonnan pitää olla selkeää ja uskottavaa. Talousvaliokunta esitti,
 Tarkistettu
4.0



Pöytäkirjan asiakohta PTK 70/2016 vp
että Etelä-Suomen aluehallintovirasto poistetaan laista ja mukaan otetaan myös kuluttaja-
asiamies, jos asiakkaana on kuluttaja. Finanssivalvonnan rooli on tässäkin merkittävä. Ta-
lousvaliokunta kiinnitti huomiota myös siihen, että myös pienten joukkorahoitusta tar-
joavien yritysten pitää pystyä tulemaan markkinoille. Tämä ei saa olla vain isojen toimi-
joiden, isojen rahoituslaitosten pelikenttä tulevaisuudessa.

Vielä lopuksi, arvoisa puhemies, esimerkkejä siitä, mitä joukkorahoituksella voidaan
tehdä: Sillä voidaan tehdä muun muassa tuotekohtaista kehittämistä. Sillä voidaan kokeil-
la erilaisia tutkimus- ja kehityshankkeita, jopa brändejä, jopa luovan alan hankkeita ja luo-
da sellainen kokonaisuus testata sitä, tehdä sitä hallituksenkin paljon aivan oikein painot-
tamaa alustataloutta, kokeilutaloutta testata asioita. Ja jos joku asia toimii, se voidaan sit-
ten käynnistää varsinaiseksi liiketoiminnaksi.

Eli kaiken kaikkiaan, arvoisa puhemies, tämä on hyvä hanke, hyvä laki, ja uskon, että
tästä on vielä paljon iloa meille suomalaisille.

Yleiskeskustelu päättyi.

Eduskunta hyväksyi hallituksen esitykseen HE 46/2016 vp sisältyvien 1.-8. ja 10. lakieh-
dotuksen sisällön mietinnön mukaisena. Eduskunta hyväksyi valiokunnan mietinnössä eh-
dotetun uuden, 11. lakiehdotuksen sisällön mietinnön mukaisena. Eduskunta yhtyi valio-
kunnan ehdotukseen hallituksen esitykseen HE 46/2016 vp sisältyvän 9. lakiehdotuksen
hylkäämisestä. Lakiehdotusten ensimmäinen käsittely päättyi.
2


