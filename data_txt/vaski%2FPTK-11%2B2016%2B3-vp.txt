















































DEM251.tmpSave.xml


Pöytäkirjan asiakohta PTK 11/2016 vp
Pöytäkirjan asiakohta 

PTK 11/2016 vp

Täysistunto

Perjantai 19.2.2016 klo 12.59—13.30

3. Hallituksen esitys eduskunnalle laeiksi julkisesti tuetuista vienti- ja alusluotoista sekä ko-
rontasauksesta annetun lain, valtion erityisrahoitusyhtiöistä annetun lain 8 a §:n sekä val-
tion vientitakuista annetun lain 10 §:n muuttamisesta

Hallituksen esitys HE 144/2015 vp
Valiokunnan mietintö TaVM 1/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 3. asia. Käsittelyn pohjana on talousvaliokunnan mietintö TaVM 1/2016
vp. Nyt päätetään lakiehdotusten sisällöstä.

Keskustelu

13.01 Kaj Turunen ps (esittelypuheenvuoro): Arvoisa puhemies! Tässä hallituksen esi-
tyksessä ehdotetaan muutettavaksi julkisesti tuetuista vienti- ja alusluotoista sekä koronta-
sauksesta annettua lakia, valtion erityisrahoitusyhtiöistä annettua lakia ja valtion vientita-
kauksista annettua lakia. Hallituksen esityksessä ehdotetaan korotettavaksi Suomen Vien-
tiluotto Oy:n vienti- ja alusluottojen myöntämisen enimmäisvaltuutta ja Finnvera Oyj:n
myöntämien vientitakuiden enimmäisvaltuutta. Samalla hallitus esittää korotettavaksi val-
tioneuvoston Finnvera Oyj:lle myöntämien takausten enimmäismäärää. Tavoitteena on
edistää suomalaisten pääomatavaravientiä harjoittavien yritysten viennin rahoituksen kil-
pailukykyä ja siten parantaa niiden mahdollisuuksia saada vientihankkeita.

Vienti- ja alusluottojen myöntämisen enimmäisvaltuutta Suomen Vientiluotto Oy:lle
hallitus ehdottaa korotettavaksi nykyisestä 7 miljardista 13 miljardiin euroon. Lisäksi hal-
litus esittää korotettavaksi korontasausvaltuutta 7 miljardista eurosta 13 miljardiin euroon
ja valtion erityisrahoitusyhtiöistä annettua lakia muutettavaksi niin, että yhtiöllä saa olla
valtion takaamien lainojen pääomaa takaisin maksamatta ja lainaohjelmia euromääräiseltä
vasta-arvoltaan enintään 15 miljardia euroa. Hallitus esittää myös valtion vientitakuista an-
nettua lakia muutettavaksi siten, että Finnvera Oyj:n myöntämien vientitakuiden ja suojau-
tumisjärjestelyiden yhteenlaskettua vastuuta nostettaisiin 17 miljardista eurosta 19 miljar-
diin euroon. Lisäksi ehdotetaan korotettavaksi erityisriskinoton takausvaltuutta 3 miljar-
dista 3,5 miljardiin euroon.

Talousvaliokunta pitää saadun selvityksen perusteella ilmeisenä, että vientirahoituksen
osalta kilpailluilta rahoitusmarkkinoilta ei edelleenkään ole saatavissa riittävästi rahoitusta
erityisesti pitkäaikaista rahoitusta edellyttäviin vientihankkeisiin. Samoin on nähtävissä,
etteivät vientihankkeet toteudu, mikäli myyjä ei pysty järjestämään vientihankkeen rahoi-
tusta kilpailukykyisin ehdoin. Markkinoilla on kansainvälisestikin arvioiden nähtävissä
selkeä markkinapuute, jonka paikkaamiseksi valtion täydentävä rahoitus on tarpeen. Esi-
 Tarkistettu
4.2



Pöytäkirjan asiakohta PTK 11/2016 vp
tyksellä vastataan kiristyneeseen kansainväliseen kilpailuun pyrkimällä pitämään suoma-
lainen vientirahoitusjärjestelmä vähintään samalla tasolla tärkeimpien kilpailijamaiden
kanssa.

Talousvaliokunta pitää hallituksen esitystä perusteltuna ja tarpeellisena, mutta samalla
se kiinnittää huomiota siihen, että valtion vastuiden näin edelleen kasvaessa myös riskit
mahdollisista tappioista kasvavat. TEMin arvion mukaan vastuut kasvavat vuoteen 2030
mennessä nykyisestä lähes 7 miljardista eurosta jo yli 30 miljardiin euroon, mikäli uusien
luottojen nykyinen myöntötahti jatkuu. Valiokunta on kiinnittänyt huomiota myös siihen,
että pääosa viennin rahoituksesta keskittyy suhteellisen suppeaan osaan vientiteollisuuden
aloja. Viennin rakenteen monipuolistumista tulisi pyrkiä edesauttamaan myös vientirahoi-
tuksen keinoin. Tämä edellyttää, että myös pienet ja keskisuuret kasvuyritykset voivat ny-
kyistä paremmin hyödyntää valtion tukemaa viennin rahoitusta. Valiokunta pitääkin hyvä-
nä saatua selvitystä, jonka mukaisesti parhaillaan viimeistellään tähän liittyviä uusia
instrumentteja.

Valiokunta kiirehtii vuoden 2016 aikana tehtävää selvitystä järjestelmän toiminnasta,
vaikuttavuudesta ja riskeistä sekä edellyttää, että selvityksessä kiinnitetään huomiota
muun muassa Valtiontalouden tarkastusviraston kertomuksessa esille nostettuihin seikkoi-
hin. Nykytilanteessa on kiinnitettävä huomiota siihen, ettei valtion voimistunut rooli muo-
dostu markkinoiden normalisoitumisen esteeksi. Valiokunta pitää tärkeänä, että Suomi jat-
kaa aktiivista toimintaa OECD:n vientiluottosääntelyn kehittämiseksi ja selkeyttämiseksi
siten, ettei sen erilainen tulkinta osaltaan vääristä kilpailutilannetta markkinoilla.

Talousvaliokunta puoltaa yksimielisesti hallituksen esitykseen sisältyvien lakiehdotus-
ten hyväksymistä muuttamattomina.

13.06 Ville Skinnari sd: Arvoisa puhemies! Talousvaliokunta on tehnyt mielestäni asias-
sa hyvää työtä, ja siitä kiitos myös valiokunnan puheenjohtajalle.

Kuitenkin iso huolemme liittyy tähän viennin suppeaan pohjaan. Meillä on edelleen vain
ja ainoastaan 2—3 avaintoimialaa, toisin kuin Ruotsissa, missä viennin pohja on paljon
monipuolisempi. Samoin riskienhallinnassa voimme katsoa pohjoismaalaisia kollegoitam-
me: esimerkiksi Tanskassa eläkeyhtiöt ottavat vastuuta viennin riskeistä. Voisiko tällainen
olla mahdollista myös meillä? Myös liikepankkien rooli mietityttää. Miksi meillä systeemi
menee siihen suuntaan, että valtio kantaa vastuun tässäkin asiassa?

SDP vaati omassa vaihtoehtobudjetissaan nopeita toimia hallitukselta pk-yritysten ra-
hoittamiseksi. Kysynkin nyt teiltä: koska Finnvera tuo ulos tämän niin sanotun juniorilai-
nan, jolla myös pk-yritysten asemaa vahvistettaisiin? Nythän ongelma on se, että nämä
kaikki viennin isot summat, mistä puhumme, kohdistuvat meidän isoihin yrityksiin, ja mei-
dän viennin ongelmat, kuten kaikki tiedämme, ovat pk-sektorilla.

13.08 Antti Lindtman sd: Arvoisa puhemies! Nyt käsittelyssä oleva hallituksen esitys ja
valiokunnan yksimielinen mietintö ovat kannatettavia. SDP tukee kaikkia niitä toimia, joil-
la pystymme parantamaan vientiyritysten tilannetta. Suomi elää viennistä. Suomi tarvitsee
vientiä. Viime kädessä tästä on kiinni meidän hyvinvointimme.

Arvoisa puhemies! SDP esitti viime syksynä vaihtoehtobudjetin yhteydessä vienti- ja
yrittäjyyspakettia, ja edustaja Skinnari otti tässä erittäin tärkeän asian esiin. Nimittäin meil-
lä on pk-yritysten osuus viennistä kansainvälisesti ja pohjoismaisesti katsoen erittäin alhai-
nen. Nyt olisi tärkeää, että nimenomaan pienten ja keskisuurten yritysten rahoitustilannet-
2



Pöytäkirjan asiakohta PTK 11/2016 vp
ta helpotettaisiin tässä pankkivetoisessa rahoituksessa, ja olisikin hyvä, että täällä läsnä
olevat hallituspuolueiden edustajat kertoisivat, aikooko hallitus tarttua asiaan ja milloin
hallitus aikoo tuoda eduskuntaan esityksen Finnveran uuden juniorilainaohjelman perusta-
misesta. Olemme tätä odottaneet. Nyt tarvittaisiin toimia. Meillä ei ole aikaa pelkästään
odottaa työmarkkinaratkaisua tai mahdollisia pakkolakeja, jotka tulisivat voimaan vasta
2017. Tarvitsisimme toimia tässä ja nyt.

Näiden lisäksi, arvoisa puhemies, Suomen olisi nyt syytä ottaa käyttöön työeläkemak-
su- ja Emu-puskurit, joilla vientiyritysten kustannustaakkaa helpotettaisiin tässä ja nyt il-
man, että ammutaan kotimarkkinoita omaan jalkaan. Maistuisiko tämä esimerkiksi talous-
valiokunnan puheenjohtajalle?

13.10 Mika Niikko ps (vastauspuheenvuoro): Arvoisa puhemies! En ole niinkään varma
siitä, pitäisikö eläkeyhtiöitten ottaa riskiä vientiyritysten kaupankäynnistä ulkomaille,
onko se se oikea tie ja ratkaisu. Täytyyhän meidän eläkevarat kuitenkin pitää turvatuissa si-
joituksissa, ja siinä mielessä kun niillä aletaan käymään kauppaa, niin se tie voi olla lopu-
ton.

Mutta itse tähän viennin edistämiseen: Tämä on erittäin tärkeä asia, minkä edustaja
Skinnari nosti esille. Nimittäin se on totta, että mitä pienemmät yritykset ovat pk-yritys-
sektorilla, niin kun mennään mikroyrityksiin, alle 10 hengen työntekijöitten yrityksiin, niin
esimerkiksi Ruotsissa kolmin—nelinkertaisesti enemmän tehdään vientiä ulkomaille kuin
suomalaisissa yrityksissä, ja Euroopassa kaikilla yrityksillä on sama trendi. Suomessa ei
ole osattu tarttua siihen, että edistettäisiin suomalaisten yritysten vientiä.

Olenkin esittänyt aikaisemmin sitä ja esitän nyttenkin sitä, että miksi me kaikki kansan-
edustajat emme voisi itse kukin vaalikauden aikana tehdä 1—2 vienninedistämismatkaa,
joilla me viemme näitä pieniä yrityksiä maailmalle. Esimerkiksi Aasiassa on helppo kan-
sanedustajan avata ovia yrityksille ja viedä todella eteenpäin sitä kauppaa. (Puhemies ko-
puttaa) Meidän täytyy ajatella asioita uudella tavalla.

13.11 Kaj Turunen ps (vastauspuheenvuoro): Arvoisa puhemies! Tässä edustaja Skinna-
ri ja Lindtman nostivat esille asian, jonka valiokuntakin nosti esille, nimenomaan pk-yri-
tysten viennin rahoituksen. Kyllä valiokunnan kuulemisissa kävi hyvin selkeästi esille se,
että parhaillaan viimeistellään näitä rahoitusinstrumentteja pk-yrityksien viennin rahoitta-
miseksi. Eli viimeistelyvaiheessa ovat nämä rahoitusinstrumentit, millä nimenomaan tue-
taan pk-yrityksien vientiä.

Ensimmäinen varapuhemies Mauri Pekkarinen: Ja vielä viimeinen vastauspuheenvuo-
ro, edustaja Salonen.

13.12 Kristiina Salonen sd (vastauspuheenvuoro): Arvoisa puhemies! Edustaja Niikko
kaipaa eri vienninedistämismatkoja, mutta kyllä tässä perussuomalaisillakin olisi nyt mi-
nisteripestissään hallituksessa valvontaa tehtävänä. Nimittäin vaikka tämä itse esitys on
erittäin hyvä, niin erityisesti telakkateollisuudessa suomalaiset yritykset kohtaavat kilpai-
luepäkohtia, ja niihin hallituksen on nyt tarkasti kiinnitettävä huomiota ja neuvoteltava jat-
kuvasti EU:n sisällä tasavertaisista kilpailutekijöistä. Esimerkiksi Puolassa on meneillään
erilaisia hankkeita, joissa tuetaan valtion omistamia telakoita. Se tehdään kyllä hyvin tai-
ten, esimerkiksi muiden valtion omistamien yhtiöiden kautta tarjoamalla alennuksia teräk-
3



Pöytäkirjan asiakohta PTK 11/2016 vp
sestä ja sähköstä. Me emme saa olla sinisilmäisiä. Jos tavoitellaan EU:n sisäpuolella tasa-
puolista kilpailua, niin meidän on oltava tarkkoja siinä, miten tarjousten hinnat todellisuu-
dessa muodostuvat.

Ensimmäinen varapuhemies Mauri Pekkarinen: Ja puheenvuorolistaan.

13.13 Pia Viitanen sd: Arvoisa puhemies! Työllisyyden ja viennin tukeminen on äärim-
mäisen tärkeää, ja SDP:hän on esittänyt omassa vaihtoehtobudjetissaan joukon konkreet-
tisia toimia, joilla nimenomaan vientiä tuemme. Meillä on esityksiä energiaverojen helpo-
tuksesta, väylämaksuista, myös esityksiä esimerkiksi vientiveturiverkostosta ja kaikesta
tästä. Mutta se, mikä meidän huolemme on ollut, arvoisa hallitus, on se, että kaikki työlli-
syystoimet tässä ja nyt hallitukselta mittavassa määrässä puuttuvat ja sen mukana puuttuu
kaikki. Se on iso talouspoliittinen ongelma, mikä meillä tämän kautta on edessämme.

On hyvä, että näitä pieniä esityksiä tulee. Mutta, puhemies, yksi asia minua nyt on ko-
vasti askarruttanut, ja toivoisin vaikka tässä salissa nyt saavani siihen vastauksen. Nimit-
täin viime kaudellahan keskustan puheenjohtaja, nykyinen pääministeri Sipilä, esitti mo-
neen kertaan, että on saatava miljardien kasvurahasto, jolla kaikki työllisyysongelmat rat-
kaistaan. (Eero Heinäluoma: Ei mikään pikkutoimenpide vaan iso!) Ja nyt olen lukenut
budjettikirjaa, odottanut hallitukselta toimia, ja en ole nähnyt esityksiä tästä miljardiluo-
kan rahastosta, josta neljä vuotta keskusta puhui nykyisen pääministerin johdolla. Kello
käy, kello käy, puhemies, Hakulista ei nyt näy, ja se minusta on suuri ongelma. Haluaisin
nyt ihan vakavasti kysyä teiltä, arvoisat hallituspuolueet, voisitteko nyt tarttua tähän silloi-
sen oppositiojohtaja Sipilän mittavaan esitykseen miljardiluokan kasvurahastosta, jolla to-
sissamme voisimme tarjota työpaikkoja ihmisille. Samoin tietenkin peräänkuulutan niitä
toimia, mitä SDP:n vaihtoehtobudjetissa on lukuisasti esitetty. Puhemies, kysymys siis
kuuluu, missä tämä kasvurahasto viipyy. (Eero Heinäluoma: Hyvä kysymys!)

Ensimmäinen varapuhemies Mauri Pekkarinen: Ja tähän vastauspuheenvuoro edustaja
Lindtmanille.

13.15 Antti Lindtman sd (vastauspuheenvuoro): Arvoisa puhemies! Nyt Viitanen otti
erittäin tärkeän asian esiin, joka kyllä liittyy tähän käsillä olevaan esitykseen. Nyt me saim-
me kuulla — kiitos siitä valiokunnan puheenjohtajalle — tarkennuksen, koska tämä niin
sanottu juniorilainaohjelma on tulossa. Ihan tarkkaa vastausta tietysti emme saaneet, mutta
toivon, että hallituspuolueet voivat sen tarkentaa, nimittäin tällä asialla on kiire. Mutta to-
dellakin, tämä miljardien kasvurahasto: Nythän ainakin tämän hetken tietojen mukaan ky-
seessä näyttää olevan vain myöntövaltuuksien korotus, oliko 300 miljoonalla, Finnveralle.
Se on kyllä ihan jotain muuta kuin mistä nykyinen pääministeri, silloinen keskustan pu-
heenjohtaja, pääministeri Sipilä, puhui, ja sitä ei näy. Luulenpa, että nyt tämän nykyisen
hallituksen kasvurahoituksen suurin kriitikko olisi edellisen opposition puheenjohtaja Juha
Sipilä. Osaako Hoskonen esimerkiksi sanoa, koska tämä miljardien kasvurahasto on tulos-
sa?

Ensimmäinen varapuhemies Mauri Pekkarinen: Vastauspuheenvuoro edustaja Hosko-
selle.
4



Pöytäkirjan asiakohta PTK 11/2016 vp
13.16 Hannu Hoskonen kesk (vastauspuheenvuoro): Arvoisa herra puhemies! Olen ol-
lut ymmärtävinäni, että tässä talossa puhemies myöntää puheenvuorot, ja olen tästä pu-
heenvuorosta kiitollinen — ja edustaja Lindtmanille tietenkin kannustuksesta. Kaikille
teille siitä kiitos.

Mutta mitä tulee tähän kilpailukykyyn tai siihen, mitä viime kaudella on sovittu tai yri-
tetty rahastoja tehdä, niin en siitä tiedä mitään, kun en tässä talossa silloin ollut. Mutta mitä
tulee tähän kauteen, niin uskallan sanoa sen, että tietenkään semmoista rahastoa ei tule, jos-
sa lapioidaan yrityksille rahaa. Sitä paitsi jos me lähdemme lapioimaan rahaa yrityksille,
niin taitaa tuo meidän rakas EU nostaa välittömästi kanteen meitä vastaan laittomasta tu-
esta yrityksille, niin kuin tiedätte. Ei siinä tarvita puhemiehen apua; sen minä voin teille jo
suoraan kertoa, että näin se on, että suoria tukia yrityksille ei tietenkään voi antaa.

Mutta meidän tarkoituksenamme on tietenkin ensin saada yhteiskuntasopimus synty-
mään, jolloin pystymme pitkällä, jäntevällä, viisaalla palkkapolitiikalla ja työmarkkinapo-
litiikalla viemään asioita eteenpäin, parantamaan kilpailukykyä poistamalla byrokratiaa,
(Puhemies koputtaa) ja kolmantena asiana ovat tietenkin sitten nämä erilaiset uudistukset,
joita on valtavan pitkä lista.

Ensimmäinen varapuhemies Mauri Pekkarinen: Vielä vastauspuheenvuoro tähän
edustaja Viitaselle.

13.17 Pia Viitanen sd (vastauspuheenvuoro): Arvoisa puhemies! Tämähän nyt näyttää
siltä, että edustaja Hoskonen ilmeisesti pisti sitten stopin tälle pääministeri Sipilän viime
kaudella hyvin voimakkaasti vaatimalle kasvurahastolle. Se on tietenkin hyvin mielenkiin-
toista. Silloin oli vähän toinen ääni kellossa, (Hannu Hoskosen välihuuto) kun puhuttiin,
että tarvitaan kasvua ja kasvurahastoa, ja nyt sanotaan, että eipäs lapioidakaan rahaa. Siis,
arvoisat hallituspuolueet, tämä on hyvin vakava asia — hyvin vakava asia. Meidän vien-
timme täytyy saada vetämään. Me tarvitsemme työpaikkoja tässä ja nyt. (Hannu Hosko-
nen: Olen samaa mieltä! — Ari Jalonen: Se on hyvä, että on yksimielisyys!) Te olette myös
vähän tilillä niistä asioista, mitä te olette puhuneet ennen vaaleja.

Puhemies! Haluan kiinnittää nyt siihen huomiota, että tämän hallituspolitiikan talouslin-
jan suurin ongelma on se, että te ette tee tarpeeksi toimia työllisyyden eteen tässä ja nyt,
vaan te uskotte siihen, että joskus 2017 tulee kenties joitain pakkolakeja. Enpä olisi usko-
nut, että siellä Niikko ja kumppanit olisivat puhuneet ennen vaaleja äänestäjille, että kyllä,
palkanleikkauksellahan näitä työpaikkoja syntyy. Silloin oli kyllä toinen ääni kellossa.

Ensimmäinen varapuhemies Mauri Pekkarinen: Arvoisat edustajat, täällä ovat monet
edustajat pyytäneet varsinaisen puheenvuoron, odottavat pääsevänsä käyttämään sen tä-
män aikalimiitin puitteissa. En myönnä enää vastauspuheenvuoroja.

13.18 Hanna Sarkkinen vas: Hyvä, kiitoksia puhemiehelle tästä linjauksesta. — Arvoisa
puhemies! Tämä hallituksen esitys on kannatettava. Se on tärkeä osa vientiä ja työllisyys-
ponnisteluja, joskaan se ei ongelmiamme yksinään ratkaise, kuten täällä on ansiokkaasti
todettu. Mutta se on yksi tärkeä osa.

Finanssikriisin jälkeen ja pankkiregulaatiomuutosten vuoksi maailman kaikkien merkit-
tävien vientitakuutoimijoiden vastuukanta on kasvanut, kuten myös Finnveran. Suomen
lukuja ovat kasvattaneet lisäksi myös telakoiden saamat tilaukset ja niiden rahoitus, ja se
5



Pöytäkirjan asiakohta PTK 11/2016 vp
on tietysti äärimmäisen positiivinen asia. Eli on tärkeää muistaa se, mitä näiden kasvanei-
den lukujen taustalla on, ja nähdä se, että se on myös positiivinen asia.

Suomen vientirahoituksen tulee olla sillä tavalla riittävää, että suomalaisyritykset eivät
häviä muille maille rahoituksen järjestymisen takia. Siksi tämäkin lainmuutos on tarpeel-
linen. Valitettavasti näiden eri vientitakuuyhtiöiden välillä on liiallistakin kilpailua ehkä
siinä, että kehitetään yhä uusia rahoitusinstrumentteja ja sillä tavalla kilpaillaan toisten
kanssa.

Vientitakuutoiminta on Suomessa ollut kumulatiivisesti itse kannattavaa, mutta riski
tappioista on totta kai olemassa, ja se täytyy hyväksyä ja muistaa. Mutta on kuitenkin muis-
tettava se, mitä positiivisia työllisyys- ja talousvaikutuksia tästä vienninrahoittamistoimin-
nasta Suomelle saadaan, eli tätä kyllä kannattaa harjoittaa. On kuitenkin tärkeätä olla tark-
kana, ettei astuta liikaa markkinarahoituksen tielle, ja toisaalta on tärkeätä saada aikaan
yleismaailmallisia pelisääntöjä viennin rahoitukselle, ettei tule tätä negatiivista kilpailua.

Tämä lakiesitys on tärkeä, mutta on myös muistettava, että narulla ei loputtomasti voi
työntää. Me tarvitsemme myös kysyntää markkinoilla suomalaisille tuotteille, ja sellaisia
tuotteita Suomessa pitää valmistaa, joita maailmalla (Puhemies koputtaa) halutaan ostaa.
Tämä mainittu pk-yritysten vientiponnistelujen tukeminen on tosi tärkeätä ja tärkeä kehi-
tyskohde.

13.20 Lauri Ihalainen sd: Arvoisa puhemies! Yhtyen näihin täällä perusteltuihin puheen-
vuoroihin haluaisin vain vielä korostaa muutamia seikkoja:

Tämä viennin rahoituksen ja valtuuksien lisääminen kielii kahdesta asiasta. Toisaalta se
on semmoinen positiivinen ajatus, koska se voisi parantaa viennin mahdollisuuksia. Mutta
kertoo se myös siitä, että tämmöinen markkinaehtoinen pankkijärjestelmän rahoitusjärjes-
telmä ei ehkä toimi niin kuin tässä toivotaan, ja se kertoo myös siitä, että jos viedään tuot-
teita maailmalle, niin niihin täytyy liittyä myös rahoituspaketti — tuotteet ja rahoituspaket-
ti mahdollistavat sen viennin edistämisen. Sen takia on äärettömän tärkeää, että meillä täm-
möinen instrumentti on.

Se, mihin tässä on kiinnitetty valiokunnassakin huomiota, on se, että kyllä tämä meidän
viennin pohja on tosi kapea: 50 firmaa vie yli puolet viennistä. Hienoja firmoja, mutta se on
niin haavoittuvaa. Sen vuoksi täytyy tehdä kaikki, että tässä saadaan uutta vientiä uusille
aloille ja ennen kaikkea näille keskikokoisille, pienille yrityksille mahdollisuuksia ylittää
se henkinen kynnys ja päästä kansainvälisille markkinoille. Sen takia tarvitaan näitä juni-
orilainoja, sen takia tarvitaan uusia konsepteja, jotta me saamme tätä vientiä paremmalle
pohjalle. Tässä pitää ponnistella tosi paljon, ja SDP:hän on tehnyt tähän liittyviä erittäin ra-
kentavia aloitteita.

13.22 Kari Kulmala ps: Arvoisa puhemies! Esityksessä ehdotetaan muutettavaksi julki-
sesti tuetuista vienti- ja alusluotoista sekä korontasauksesta annettua lakia, valtion erityis-
rahoitusyhtiöistä annettua lakia ja valtion vientitakuista annettua lakia. Pidän esitystä hy-
vänä. Esityksen tavoitteena on vastata valtion tukeman viennin rahoituksen kasvaneeseen
kysyntään. Viennin rahoituksen osalta kilpailluilta rahoitusmarkkinoilta ei edelleenkään
ole riittävästi saatavissa rahoitusta erityisesti pitkäaikaista rahoitusta edellyttäviin vienti-
hankkeisiin. Samoin on nähtävissä, etteivät vientihankkeet toteudu, mikäli myyjä ei pysty
järjestämään vientihankkeen rahoitusta kilpailukykyisin ehdoin. Markkinoilla on myös
6



Pöytäkirjan asiakohta PTK 11/2016 vp
kansainvälisesti arvioitaessa nähtävissä selkeä markkinapuute. Tämän paikkaamiseksi val-
tion täydentävä rahoitus on tarpeen.

Tällä esityksellä vastataan kiristyneeseen kansainväliseen kilpailuun pyrkimällä pitä-
mään suomalainen vienninrahoitusjärjestelmä vähintään samalla tasolla tärkeimpien kil-
pailijamaiden kanssa. Tämä on erittäin tärkeä seikka, koska kilpailu esimerkiksi Pohjois-
maiden välillä on erittäin tiukkaa ja olemme antaneet jo monella sektorilla kilpailijamaille
etulyöntiaseman. Esityksessä on tarkasteltu erinomaisesti Suomen kannalta keskeisten
maiden vienninrahoitusjärjestelmää. Tämän tarkastelun johtopäätöksenä Suomen vientita-
kuuvaltuuden enimmäismäärä on tällä hetkellä vertailukelpoinen moneen muuhun maa-
han verrattuna sekä suhteessa bruttokansantuotteeseen että viennin määrään. Tästä on hyvä
jatkaa.

Valtion vastuiden edelleen kasvaessa myös riskit mahdollisista tappioista kasvavat.
Työ- ja elinkeinoministeriö arvioi, että kokonaisluottokanta voisi nousta vuoteen 2030
mennessä nykyisestä lähes 7 miljardista eurosta jopa jo yli 30 miljardiin euroon, mikäli uu-
sien luottojen nykyinen myöntötahti jatkuu. Erityisen riskin muodostaa korkotason kään-
tyminen nousuun, sillä OECD-vientiluottoehtojen mukaiseen korontasaukseen liittyvän
korkoriskin varalta on saadun selvityksen mukaan vaikea ennakolta tehokkaasti suojautua.
Toisaalta on myös todettava, että tähän asti riski on kyetty hallitsemaan varsin hyvin ja val-
tio on varautunut erilaisin puskurein mahdollisesti realisoituviin tappioihin. Valtion riskiä
arvioitaessa on kuitenkin otettava huomioon, että sellaisetkin hankkeet, joissa vienninra-
hoitusriski mahdollisesti osittain realisoituu, ovat pääsääntöisesti jossain muussa muodos-
sa tuottaneet yhteiskunnalle myös tuloja.

Pääosa viennin rahoituksesta keskittyy suhteellisen suppeaan osaan teollisuudenaloja.
Esimerkiksi cleantech-sektoriin kohdistuvia hankkeita on ollut erittäin vähän. Viennin ra-
kenteen monipuolistumista tulisi pyrkiä edesauttamaan myös vientirahoituksen keinoin.
Tämä edellyttää, että myös pienet ja keskisuuret kasvuyritykset voivat nykyistä paremmin
hyödyntää valtion tukemaa viennin rahoitusta. Keskeinen ajatus mielestäni on, että mei-
dän tulee turvata suomalainen vienninrahoitusjärjestelmä. Sen tulee seurata kansainvälisiä
käytäntöjä, ja meidän on pystyttävä tarjoamaan rahoitusta saman tasoisilla välineillä ja eh-
doilla kuin kilpailijamaamme. Muuten jäämme junasta. Päätöksemme valtuuksien määräs-
tä ja niiden ehdoista vaikuttavat suoraan siihen, onko suomalainen vienninrahoitusjärjes-
telmä keskeisten kilpailijamaiden tasolla. Tämä lienee nykyisen hallitusohjelman tahto.

13.26 Eero Lehti kok: Arvoisa herra puhemies! Työeläkeyhtiöiden lainsäädäntö estää
riskirahoituksen, jolloin näissä alusluotoissa pitäisi olla käytännössä joku vastavakuus.
Näin ollen työeläkeyhtiöt eivät voi ratkaista tätä asiaa. Sen sijaan valtion kannalta aluksen
rakentamisen yhteydessä palkkasummasta perityt verot ja muut vastaavat vähentävät val-
tion riskiä. Siinä mielessä kansainvälisessä globaalissa kilpailutoiminnassa, jota telakka-
teollisuus sanan varsinaisessa merkityksessä on, valtion vientiluotot ovat välttämättömiä.

Miksi sitten ei synny tätä kasvurahoitusta ja rahastoja? Kysymys on varmaan siitä, että
ideoita ja investointikohteita ei löydy sillä kustannustasolla, joka tällä hetkellä Suomessa
vallitsee. Se näkyy myös siinä, että poistot ovat olleet pitkään investointeja suuremmat ja
osingot erittäin korkeita, jolloin omistajat siirtävät rahaa muihin, tuottavampiin maihin ja
kohteisiin kuin Suomella tällä hetkellä on tarjolla.

Ilmeinen virhe tehtiin silloin, kun listaamattomien yhtiöiden progressiivinen verotus
otettiin käyttöön, jolloin yritysten omarahoitus kehittyi erittäin huonosti Suomessa. Sitä
7



Pöytäkirjan asiakohta PTK 11/2016 vp
myöten myös ulkopuolisen rahoituksen saanti on aika heikkoa. Kilpailukyky kuntoon, ja
listaamattomien yhtiöiden verotuksesta kannattaisi poistaa se progressio-osuus, jolloin
pääomat tulisivat kiinteistöistä ja ulkomailta takaisin Suomeen.

13.27 Kaj Turunen ps: Arvoisa puhemies! Tässä muutama edustaja ottikin esille tämän
Puolan tilanteen ja hiukan epäterveen kilpailun näillä kansainvälisillä markkinoilla ja kei-
not, kuinka siihen voidaan puuttua. Selkeästi Puolalla on tällaisia, voisi sanoa, että ainakin
arveluttavia, kiellettyjä valtiontukielementtejä tässä kaupankäynnissään. Miten tämmöi-
seen voidaan puuttua? Se on juurikin niin, että OECD:n vientiluottosääntelyn tulkintaa pi-
täisi saada yhtenäisemmäksi ja Suomen pitäisi nimenomaan sitä kautta pyrkiä vaikutta-
maan, että tulisi tämä tasapuolinen kilpailutilanne paremminkin täällä.

Sitten näistä riskeistä. Tässähän oli arvio siitä, että vuoteen 2030 mennessä valtion vas-
tuut nousisivat 30 miljardiin asti, mutta se kasvu tavallaan pysähtyy sitten siihen, koska sit-
ten sieltä toisesta päästä alkaa tulla pääomia jo takaisin. Korko sinällänsä ei kohdistu niin-
kään tähän pääomaan, koska kyllä tämä viennin rahoitus katsotaan kuitenkin niin tiukalla
seulalla, että pääomariski on hyvin pieni tässä. Mutta se, mihin se riski sitten kohdistuu, on
korko, kun tämä viennin rahoitus tapahtuu niin, että tässä tarjotaan tuote ja rahoitus samas-
sa paketissa ja tämä korko on kiinteä korko. Jos korot sitten pitkällä aikavälillä kuitenkin
joka tapauksessa vaihtelevat, niin odotettavissa on ja reilusti sanon, että niitä tappioita voi
jonkun verran tulla, mutta ne tulevat siitä koron osuudesta.

Yleiskeskustelu ja asian käsittely keskeytettiin.
8


