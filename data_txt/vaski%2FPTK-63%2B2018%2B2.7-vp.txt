















































DEMA01F.tmp.xml


Pöytäkirjan asiakohta PTK 63/2018 vp
Pöytäkirjan asiakohta 

PTK 63/2018 vp

Täysistunto

Torstai 7.6.2018 klo 16.05—18.28

2.7. Suullinen kysymys muovinkäytön vähentämisestä (Petri Honkonen kesk)
Suullinen kysymys SKT 94/2018 vp

Suullinen kyselytunti

Puhemies Paula Risikko: Myös keskustan eduskuntaryhmällä on tähän aiheeseen liittyvä
kysymys. Edustaja Honkonen.

Keskustelu

16.41 Petri Honkonen kesk: Arvoisa rouva puhemies! Suomalaiset ovatkin todella vii-
me vuosina heränneet näihin muovin aiheuttamiin ympäristöhaittoihin entistä enemmän.
Aivan kuten tässä edellä kuulimme, vesistöihin päätyvä muovi muuttaa ekosysteemejä py-
syvästi eikä sitä saa sieltä enää koskaan pois. 

On todella tärkeää, että sen ohella että vähennämme muovin käyttöä, voimme korvata
sitä myös uusilla materiaaleilla, ja suomalainen biotalous ja huippututkimus uusien mate-
riaalien saralla tarjoavat todella hyviä mahdollisuuksia muovin korvaamiseksi. Siinä
avainasemassa ovat etenkin nämä kestävät ja resurssitehokkaat puupohjaiset materiaalit.
Tämän todellakin mahdollistaa biotalous, vaikka oppositio sitä onkin täällä salissa tehok-
kaasti vastustanut aika ajoin. Kysynkin hallitukselta: kuinka hallitus aikoo toimia, jotta
näitä korvaavia materiaaleja saataisiin entistä tehokkaammin ja nopeammin markkinoille
muovia korvaamaan? 

16.42 Asunto-, energia- ja ympäristöministeri  Kimmo  Tiilikainen (vastauspuheen-
vuoro): Arvoisa puhemies! Todellakin Suomessa useat yritykset ovat tehneet pitkään työtä
muovia korvaavien materiaalien kehittämiseksi. Meillä tietysti tuo luontainen vahvuus
korvaavana materiaalina voi olla puupohjainen selluloosa, siitä edelleen jalostettuna nan-
oselluloosa ja näin päin pois. Sitä oikealla tavalla käsittelemällä pystytään laatimaan tuot-
teita, jotka ominaisuuksiltaan vastaavat tai todellakin korvaavat muoveja mitä moninai-
simmissa paikoissa.

Hallitus tätä kehitystyötä pyrkii omalta osaltaan vauhdittamaan esimerkiksi PTT:n ra-
hoitusta suuntaamalla, suuntaamalla Business Finlandin rahoitusta näihin kiertotalouden
ratkaisuihin, ja uskon todella, että meillä on kaikki mahdollisuudet olla yksi edelläkävijä-
maista muovia korvaavien, kestävien tuotteitten kehittämisessä eikä pelkästään kehittämi-
sessä vaan myös markkinoille saattamisessa. Esimerkiksi tämä suomalainen pantillinen
pullonpalautusjärjestelmähän täytyisi ottaa heti käyttöön kaikkialla Euroopassa.

Puhemies Paula Risikko:  Pyydän niitä edustajia, jotka haluavat esittää tästä aiheesta li-
säkysymyksiä, ilmoittautumaan painamalla V-painiketta ja nousemalla seisomaan. 
 Tarkistettu
4.1



Pöytäkirjan asiakohta PTK 63/2018 vp
16.43 Anders Adlercreutz r (vastauspuheenvuoro): Ärade talman! Arvoisa ministeri,
toistaisin kuitenkin vielä tämän alkuperäisen kysymyksen, koska minusta tuntuu, että se jäi
vastaamatta. 

Biotalouttahan sinänsä oppositio ei toki vastusta. Mehän nimenomaan tässä yritetään
kannattaa biotaloutta ja viedä sitä tulevaisuuteen, ei menneisyyteen, ja siihen liittyvät
oleellisesti panostukset perustutkimukseen yliopistoissa, tutkimuslaitoksissa. Se ei toimi
niin, että hallitus valitsee ne voittajat, vaan ne valikoituvat markkinoilla hyvään perustut-
kimukseen pohjautuen. Tarkoittaako tämä ministeri Tiilikaisen tekemä, sanoisinko, lu-
paus sitä, että hallitus tässäkin yhteydessä nyt sitten lupaa, että perustutkimukseen sijoite-
taan enemmän rahaa, jotta saataisiin biotalous oikeasti tulevaisuuden toimialaksi Suomes-
sa?

16.44 Opetusministeri Sanni Grahn-Laasonen (vastauspuheenvuoro):  Kiitos, arvoisa
puhemies! Mitä tulee laadukkaaseen perustutkimukseen, jota pääosin tehdään yliopistois-
sa, mutta myöskin tutkimuslaitoksissa, niin siinä oleellista on tietysti se, että hallitus ei va-
litse mitään, vaan meillä on riippumaton ylin tutkimus ja ylin opetus. Samoin esimerkiksi
viime aikoina, kun hallitus on tehnyt tuntuvia, merkittäviä, mielestäni hyvin kohdennettu-
ja lisämäärärahoja muun muassa tutkimuksen lippulaivoihin ja nuorille tutkijoille — lip-
pulaivoihin 50 miljoonaa, nuorille tutkijoille 60 miljoonaa tällä hallituskaudella — niin
ratkaisut niistä rahoituspäätöksistä tehdään, niin kuin kuuluukin, Suomen Akatemiassa
vertaisarvion perusteella. Suomi elää tutkimuksesta, elämme uusista innovaatioista. Tämä
on tietysti sellainen tulevaisuuden suunta, johon meidän tulee ehdottomasti panostaa.

16.45 Petri Honkonen kesk (vastauspuheenvuoro): Arvoisa rouva puhemies! Kun puhu-
taan näistä muovipäästöistä ja muoviongelmista, niin on todettu, että maailman merten mi-
kromuoviroska on peräisin itse asiassa noin kymmenestä maailman suurimmasta joesta.
Tämä kertoo siitä, että monissa kehittyvissä maissa yhdyskuntajätehuolto ei toimi, siellä
käytetään paljon muovia turhaan, ja tästä syystä nämä ongelmat tulevat hyvin harvoista
lähteistä. 

Uskonkin, että Suomi voisi olla tässä suunnannäyttäjä. Ministeri Tiilikainen otti tässä
esille jo meidän tehokkaan ja vanhan pullonpalautusjärjestelmämme. Millä muilla keinoil-
la voisimme edistää muovin kierrättämistä, kiertotaloutta muovin osalta, ja kuinka voisim-
me toimia esimerkkinä myös kehittyville maille tämän ongelman ratkaisemisessa?

16.46 Asunto-, energia- ja ympäristöministeri  Kimmo  Tiilikainen (vastauspuheen-
vuoro): Arvoisa puhemies! Aloitan tästä muovien kierrätyksen tehostamisesta. Olen mo-
nessa yhteydessä eurooppalaisille kollegoilleni puhunut siitä tärkeästä tavoitteesta, että
meidän täytyy kemiallista kierrätystä lisätä Euroopassa, koska on kestämätöntä, että vaik-
ka muovia kierrätetään, pelkästään nykyinen kierrätysmenetelmä johtaa siihen, että muo-
vien jalostusarvo laskee jokaisella kiertokerralla, teemme ikään kuin heikompia tuotteita.
Kemiallinen kierrätys mahdollistaisi sen, että saamme kierrätetystä muovista yhtä arvok-
kaita, yhtä korkean jalostusasteen tuotteita kuin se alkuperäinen. Tähän meidän täytyy pa-
nostaa tutkimuksessa, ja tätä täytyy myös lainsäädännöllisesti varmistaa. Mitä tulee sitten
siihen mahdollisuuteemme maailmanlaajuisesti toimia, niin tietenkin näitten menetelmien
kehittelyyn on suuri kiinnostus maailmalla, mutta myös YK:n puitteissa voimme ajaa
2



Pöytäkirjan asiakohta PTK 63/2018 vp
eteenpäin työtä, jossa tavoitteena voi olla maailmanlaajuinen muovien käyttöä rajoittava
sopimus. Tämän vuoksi myös Suomi työskentelee.

16.47 Ville Skinnari sd (vastauspuheenvuoro): Arvoisa puhemies! Oppositio on jatku-
vasti kannustanut hallitusta tekemään uusia innovaatioita ja ottamaan niitä käyttöön, ja op-
positio tekee sen nytkin, kun puhumme muovista. Suomessa on valtavasti osaamista jo nyt,
ja muovista voidaan tehdä polttoaineita, lämpöä, sähköä, mutta valitettavasti nämäkin ovat
syntyneet Suomen ulkopuolelle. Kysynkin teiltä nyt, arvoisa ministeri, kun te puhutte siitä,
että te aiotte ja haluatte edistää sitä, että kiertotalous kehittyy, kiertotalous kasvaa, mutta
tämä suomalainen osaaminen valuu nyt ulkomaille: Mitä aiotte tehdä, että myös Suomeen
syntyisi laitoksia, jotka pystyvät käsittelemään muovia ja muitakin ainesosia ja tekemään
niistä lämpöä, sähköä, polttoaineita? Mitä aiotte tehdä?

16.48 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Suomi on, toivottavasti opposition riemuksi, kyllä kiertotalou-
den kärkimaan asemansa ansainnut myös eurooppalaisessa vertailussa. Meillä se yritysten
osaaminen, mikä jo tänä päivänä on, on todella vertailukelpoista, ja omalla toiminnallaan
hallitus on halunnut yritysten työtä vain vauhdittaa ja kehittää, jotta näitä ratkaisuja syn-
tyy. Itse pidän sitä hyvänä, jos suomalaisten yritysten osaamista käytetään myös ulkomail-
la. Silloin se auttaa paljon enemmän tavoitteissa eteenpäin.

Mutta mitä aiomme tehdä: sitä varten olen juuri asettanut tuon muovityöryhmän laati-
maan niitä lyhyen aikavälin nopeita toimia ja pitemmän aikavälin toimia, ja syksyksi on ti-
lattu tämä työryhmän työ. Sitä kansanedustaja Hanna Kosonen vetää, ja lukuisat ministe-
riöt ja asiantuntevat tahot ovat siinä mukana. [Puhemies koputtaa] Odotan innolla esityk-
siä, jotta voimme viedä niitä eteenpäin.

16.49 Ville Vähämäki ps (vastauspuheenvuoro): Puhemies! Biopohjaiset hajoavat muo-
vit ovat niitä, mihinkä meidän täällä Suomessa kannatta panostaa. Ne hajoavat hiilidioksi-
diksi ja vedeksi, ovat käytännössä siis selluloosapohjaisia muoveja. Tässä meidän täytyy
totta kai käyttää hyväksemme kansainvälistä yhteistyötä. Yksin emme saa aikaan mitään,
mutta yhdessä paljon enemmän.

Nyt sitten tullaan siihen kysymykseen, miten me lähdemme tukemaan tätä meidän eko-
systeemiämme. Samaan aikaan kun me olemme leikanneet t&k-tukia, meidän täytyisi nyt
lähteä tukemaan tätä meidän uutta biopohjaisten, hajoavien muovien ekosysteemiämme ja
sitä, miten me sitten saamme tästä työtä ja hyvinvointia Suomeen. Tässä on se pääkysy-
mys. Toivoisin tähän vastausta: onko hallitus valmis tekemään syksyllä myöskin panostuk-
sia tähän aiheeseen?

16.50 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Muoveja voidaan todella monessa kohtaa korvata uusiutuvilla
materiaaleilla. Esimerkiksi keinokuitua sisältävät vaatteet: toivottavasti saamme puukuitu-
tekstiileitä niitten tilalle. Muovipullot: toivottavasti lähivuosina saamme puukuitupohjai-
sia korvaavia pulloja. Nestepakkaukset, elintarvikepakkaukset vaativat korkeaa hygieenis-
tä laatua. Sitä tuotekehitystä todellakin tehdään, ja onneksi Suomessa on tässä johtavia yri-
tyksiä, meidän metsäteollisuusyrityksemme, monet muut, jotka tekevät täysillä tätä työtä.
3



Pöytäkirjan asiakohta PTK 63/2018 vp
Valtio, hallitus, haluaa olla vauhdittamassa tätä tarjoamalla tutkimusalustoja esimerkik-
si meidän tutkimuslaitostemme kautta ja kokoamassa sitä osaamista tämänkaltaisten työ-
ryhmien ja tiekarttalaadintojen kautta. Aiomme myös vaikuttaa eurooppalaiseen lainsää-
däntöön siten, että esimerkiksi tätä kuvaamaani muovien kemiallista kierrätystä pystytään
edistämään [Puhemies koputtaa] ja saavuttamaan merkittäviä askeleita eteenpäin.

16.51 Krista Mikkonen vihr (vastauspuheenvuoro): Arvoisa puhemies! On hyvä, että
muoviongelmaan on herätty. Paljon puhutaan siitä, että merissä on valtavasti muovia, mut-
ta yhtä lailla muovia löytyy myös järvistämme. Juuri Kallavedestä selvitettiin, että siellä on
myös mikromuovihiukkasia. Kun me tiedämme, että monin paikoin juomavesi tehdään jär-
vivedestä, niin oikeastaan emme vielä tiedäkään, mitä kaikkia ongelmia voi olla edessä,
kun ne mikromuovihiukkaset tulevat meidän ruokamme mukana tai veden mukana ja jou-
tuvat ihmisten elimistöön. On syytä kiinnittää tähän asiaan paljon huomiota.

On hyvä etsiä korvaavia materiaaleja, mutta ennen kaikkea on tärkeää vähentää kulutus-
ta. Siksi kysynkin, kun EU-komissio on nyt tehnyt ehdotuksen, jossa monia kertakäyttöi-
siä muovituotteita halutaan kieltää: onko Suomi valmis EU-komissiota nopeammin laitta-
maan näitä kieltoja toimeen? Toinen kysymys liittyen muoviveroon, jota koskeva lakialoi-
te tässä salissa sai suurta kannatusta: onko Suomi valmis etenemään tässä?

16.52 Asunto-, energia- ja ympäristöministeri  Kimmo  Tiilikainen (vastauspuheen-
vuoro): Arvoisa puhemies! Tuo merien muoviongelma on havaittu. Myös mikromuovit
niin merissä kuin järvissä ovat iso ongelma. Satuin itse olemaan avaamassa tuota tilaisuut-
ta eilen, missä esiteltiin esimerkiksi nämä Kallaveden uudet tutkimustulokset, että mikro-
muoveja on myös järvivedessä.

Kysymys siitä, mitä teemme tuon komission muovien käyttöä rajoittavan esityksen
kanssa: Lähtökohtaisesti tuemme sitä, mutta siinä on paljon muutakin kuin pelkästään joit-
tenkin tuoteryhmien kieltoja. Siellä on erittäin laaja kartoitus toimenpiteistä erityyppisten
muovien haittojen kitkemiseksi ja kierrätyksen tehostamiseksi ja näin edelleen. Totta kai
nyt arvioidaan huolellisesti ministeriössä jokainen näistä ehdotuksista, mitä lähdemme te-
kemään. Mutta tässä kokonaisuudessa emme olisi jo aikoja sitten asettaneet tätä muovitie-
karttatyöryhmää, ellemme haluaisi olla edelläkävijä, ja haluamme, että meillä on myös rat-
kaisuja eikä vain kieltoja.

Puhemies Paula Risikko: Tähän verokysymykseen, ministeri Orpo.

16.53 Valtiovarainministeri Petteri  Orpo  (vastauspuheenvuoro):  Arvoisa puhemies!
Minusta on erinomainen asia, että sekä Suomessa että laajasti Euroopassa ja maailmalla on
herätty tähän muovin vahingollisuuteen ja sen haittavaikutuksiin ympäristölle.

Tärkeintä on todellakin se, että muovin käyttöä vähennetään ja kierrätystä lisätään. Näi-
tä tavoitteita voidaan tukea myöskin taloudellisin ohjauskeinoin eli verotuksen keinoin.
Olin erittäin ilahtunut siitä, että komissio ja itse asiassa komissaari Katainen teki esityksen
muoviveron selvittämisestä EU-tasolla. Tämä voisi olla nimenomaan EU-tasoinen ratkai-
su, jotta silloin sisämarkkinoilla oltaisiin niin sanotusti samassa veneessä ja pystytään ete-
nemään yhdessä. Mutta samaan aikaan me olemme myöskin käynnistäneet valtiovarainmi-
nisteriössä selvityksen muoviveron erilaisista malleista. Se on hallinnollisesti erittäin haas-
tava, mutta koska sen taloudelliset ohjausvaikutukset ovat niin merkittäviä — nimen-
4



Pöytäkirjan asiakohta PTK 63/2018 vp
omaan se, että me pystyisimme vähentämään sen haitallisen muovin käyttöä — niin kan-
nattaa yrittää, kannattaa selvittää. Yhdessä EU-komission kanssa toivottavasti löydämme
toimivan mallin, joka mahdollisimman nopealla aikataululla [Puhemies koputtaa] voitai-
siin sitten ottaa myös käyttöön.

Puhemies Paula Risikko: Vielä yksi lisäkysymys, edustaja Sarkkinen.

16.54 Hanna Sarkkinen vas (vastauspuheenvuoro): Arvoisa puhemies! Muovi todella-
kin on valtava ympäristöongelma. Jos nykymeno jatkuu, niin merissä on pian enemmän
muovia kuin kalaa — aika järkyttävää. Luontoon päätymisen lisäksi muovin ongelma on
se, että muovi on öljypohjainen tuote, ja jos se poltetaan, niin kuin Suomessa nykyisin
yleensä tehdään, hiili vapautuu ilmakehään. Me tarvitsemme siis muovin tuotannon vähen-
tämistä, me tarvitsemme muovin korvaamista biopohjaisilla raaka-aineilla — siinä Suo-
mella on paljon annettavaa — ja me tarvitsemme käytetyn muovin nykyistä huomattavasti
tehokkaampaa kierrättämistä.

Arvoisa puhemies! Jotta muovin kierrätys todella lähtisi lisääntymään, sen tulee olla riit-
tävän helppoa erityisesti kuluttajille. Haluankin kysyä ministeriltä: miten kuluttajien mah-
dollisuutta muovin kierrätykseen parannetaan? Tässä keino voisi olla esimerkiksi se, että
taloyhtiön pihalla olisi muovinkeräysastiat, toisaalta se, että muovipakkaukset olisivat
kierrätettäviä yhtenäisesti. Mitä hallitus tekee muovin kierrätyksen lisäämiseksi Suomes-
sa?

16.55 Asunto-, energia- ja ympäristöministeri  Kimmo  Tiilikainen (vastauspuheen-
vuoro): Arvoisa puhemies! Edustaja Sarkkinen on aivan oikeilla linjoilla ja itse asiassa
esittää tämän samankaltaisen ohjelmakokonaisuuden, mitä juuri tässä muovitiekartassa
haetaan. Meidän täytyy vähentää muovien turhaa käyttöä, kertakäyttöä, meidän täytyy te-
hostaa kierrätystä ja löytää korvaavia tuotteita. Tästä on laaja yksimielisyys. Jotta menes-
tyisimme ja saavuttaisimme nuo kierrätystavoitteet, muovien erilliskeräystä täytyy lisätä,
ja on selvää, että lähivuosina tulee säädöksiä, joissa velvoitetaan lisää näitä keräyspisteitä.
Niitä täytyy olla enemmän, niitä täytyy olla lähellä kuluttajia, jotta kuluttajille kierrätys ja
lajittelu tehdään helpommaksi.

Kysymyksen käsittely päättyi.
5


	2.7
	16.41
	16.42
	16.43
	16.44
	16.45
	16.46
	16.47
	16.48
	16.49
	16.50
	16.51
	16.52
	16.53
	16.54
	16.55


