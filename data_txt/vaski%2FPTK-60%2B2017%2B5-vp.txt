















































DEM2B41.tmp.xml


Pöytäkirjan asiakohta PTK 60/2017 vp
Pöytäkirjan asiakohta 

PTK 60/2017 vp

Täysistunto

Tiistai 30.5.2017 klo 14.01—18.07

5. Hallituksen esitys eduskunnalle laiksi Euroopan hybridiuhkien torjunnan osaamiskes-
kuksesta

Hallituksen esitys HE 59/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään hallintovaliokuntaan.

Keskustelu

17.10 Jani Mäkelä ps: Arvoisa puhemies! Hallitus esittää säädettäväksi lakia Euroopan
hybridiuhkien torjunnan osaamiskeskuksesta. Se on hyvä, koska Euroopan turvallisuusti-
lanne on heikentynyt ja kuten perusteluissa mainitaan, turvallisuustilanteeseen liittyy ilmi-
öitä, joita voidaan kuvailla hybriditoiminnaksi. On hyvä, että myös Suomen hallitus on täs-
sä asiassa tilannekuvaltaan ajan tasalla ja voimme lainsäädännöllä reagoida tähän olemas-
sa olevaan ilmiöön.

Tämä on sellainen asia, jossa on hyvä olla edelläkävijänä Euroopan tasolla. Turvalli-
suus on keskeinen tekijä tietoyhteiskunnan takana, ja jos saavutamme sellaisen maineen,
että meillä on tässä asiassa edistynyttä teknologiaa ja osaamista ja tahtotilaa, niin se voi
olla myös hyväksi liike-elämällemme. Kuitenkin toivoisin tähänkin enemmän käytännön
resursseja ja varoja kuin nyt tässä esitetään. Kenties vielä näemme sellaisen esityksen.

17.11 Hannu Hoskonen kesk: Arvoisa rouva puhemies! Hybridiuhat ovat tämän päivän
avoimessa yhteiskunnassa erittäin, erittäin vakava asia. Ja aivan oikein Euroopan unionin
alueella on tähän asiaan herätty, ja nyt näitä hybridiuhkia lähdetään kartoittamaan. Tämä
nyt käsillä oleva hallituksen esitys nimenomaan lähtee siitä, että näitä hybridiuhkien tor-
junnan kannalta tärkeitä asioita lähdetään kehittelemään osaamiskeskustasolla. Suomi on
tässä asiassa ollut aktiivinen, ja nyt tämä nyt käsillä oleva hallituksen esitys tähtää nimen-
omaan tämän hybridiosaamiskeskuksen saamiseen tänne Suomeen ja nimenomaan niin,
että Euroopan unionin jäsenvaltiot yhdessä lähtevät tätä asiaa viemään eteenpäin.

Olemme viime kuukausina huomanneet eri maissa tapahtuvissa vaaleissa erilaista vai-
kuttamista, jossa jokin ulkopuolinen taho on lähtenyt erilaisilla keinoilla, joita tämän päi-
vän tietotekniikka sallii lähes mahdottoman määrän, vaikuttamaan jonkun maan vaalitu-
lokseen etukäteen. Muun muassa näiden keinojen tutkiminen ja saaminen hallintaan on Eu-
roopan kokonaisturvallisuuden kannalta aivan välttämätöntä. Jokainen tietokoneiden kans-
sa pelaava tai tiedotusvälineitä seuraava ihminen tietää sen, että erilaisten uutisten seulo-
minen, erilaisten hybridiuhkien havaitseminen, on äärimmäisen tärkeää.
 Tarkistettu
4.1



Pöytäkirjan asiakohta PTK 60/2017 vp
Suomi tämmöisenä pienenä, avoimena valtiona täällä Pohjoismaissa, pohjoisessa nur-
kassa Eurooppaa, on yhdellä lailla avainasemassa, koska olemme kuitenkin liikenteen sol-
mukohta Kaukoitään päin ja myös Suomen kautta kulkee valtava määrä erilaisia kaapelei-
ta, valokuitukaapeleita. Olemme solmukohta tiedonvälityksessä. Vaikka olemme täällä si-
vussa, siitä huolimatta avoimessa yhteiskunnassa esimerkiksi Helsinki on erittäin tärkeä,
merkittävä kohde.

Uskon, että tutkimuksella ja eurooppalaisella yhteistyöllä pääsemme eteenpäin, mutta
hybridiuhkiin varautuminen ei ole tämän yhden esityksen asia. Kysymyksessä on pitkän
polun alku, joka on nyt pantava liikkeelle, ja valtion on oltava mukana tässä. Tämä halli-
tuksen esitys on hyväksyttävä ja sen mukaan mentävä eteenpäin.

17.13 Katri Kulmuni kesk: Arvoisa puhemies! Hybridiuhkien osaamiskeskuksen perus-
taminen on erittäin merkittävä asia. Se, että se saadaan Suomeen, on vielä hienompi asia, ja
kyllä se palvelee meidän kokonaisuusturvallisuusajatteluamme. Hybridiuhat ovat entistä
enemmän nousseet mediassa esille, ne heijastuvat myös taloudessa puhumattakaan siitä,
minkälaisia sotilaallisia vaikutuksia niillä pahimmillaan voi olla.

Tämä hybridiuhkien osaamiskeskus on varsin nopeassa aikataulussa pystytty saamaan
aikaiseksi, hallituksen esitys eduskuntaan, ja myös saamaan sitten liittolaisia tälle asialle
Euroopan unionissa ja myös Naton puolelta. Onkin erittäin tärkeätä, että 9 maata oli mu-
kana jo perustamisasiakirjan allekirjoittamisessa viime kuussa.

Siinä, miten pystytään kaikenkattavasti tietoverkkojamme vahvistamaan ja estämään si-
tä, että pystyttäisiin jostakin tällaisia hybridiuhkia Suomeen ja muihin maihin tekemään,
on erittäin tärkeää, että tämä keskus pystyy niihin toivon mukaan sitten reagoimaan ja hoi-
tamaan asioita. Tämä nimittäin liittyy vaikka sellaiseenkin asiaan kuin sähköiseen äänes-
tämiseen, josta totta kai olisi toiveita, että sitä voitaisiin tehdä, sitä voitaisiin laajentaa, pys-
tyttäisiin käyttämään enemmän kaikkia sosiaalisen median antamia palveluita. Esimerkik-
si nuoriso pystyy erittäin sujuvasti hoitamaan asiansa jo sähköisesti, mutta siinä, minkälai-
sia potentiaalisia vaaroja liittyy myös verkkokäyttäytymiseen, meidän pitäisi pystyä aina
olemaan askel edellä. Lisäksi merkittävää on tietenkin informaatiovaikuttaminen. Ja siinä
ei mikään muu ole niin tärkeää kuin medialukutaito, että sitä jatkuvasti pystyttäisiin opis-
kelemaan ja opettamaan. Sitä kautta, että ihmiset pystyvät seuraamaan aikaa, laajasti eri-
laisia medialähteitä, toivottavasti myös medialukutaito kehittyy.

Mutta mielestäni tämä on Suomelle erittäin hieno ja tärkeä asia, että tällainen hybridi-
uhkien osaamiskeskus tähän maahan saadaan.

Keskustelu päättyi.

Asia lähetettiin hallintovaliokuntaan.
2


