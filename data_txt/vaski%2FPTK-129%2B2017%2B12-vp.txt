















































DEM7122.tmp.xml


Pöytäkirjan asiakohta PTK 129/2017 vp
Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

12. Hallituksen esitys  eduskunnalle  laiksi maatalousyrittäjien  lomituspalvelulain  27 ja 
27 b §:n väliaikaisesta muuttamisesta

Hallituksen esitys HE 160/2017 vp
Valiokunnan mietintö StVM 13/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 12. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

20.18 Arja Juvonen ps:  Arvoisa herra puhemies! Teen vastalauseen mukaisen lausu-
maesityksen, joka kuuluu: "Eduskunta edellyttää, että hallitus vahvistaa lomituspalvelujen
kehittämistä edelleen pidemmällä aikavälillä. Tällöin kehittämistoimien määräaikojen tu-
lee olla riittävän pitkiä."

Arvoisa puhemies! Kyseessä on valiokunnan mietintö hallituksen esitykseen, joka liit-
tyy maanviljelijöiden lomituspalvelujen sijaisapumaksujen alentamiseen. Hallitus päätti
syksyn 2017 budjettiriihessä kohdistaa 1 miljoonan euron panostuksen lomituspalvelujen
sijaisapumaksujen osittaiseen alentamiseen. Lakiehdotus on lähtökohtaisesti hyvä, koska
se auttaa maanviljelijöitä jaksamaan nykyisellä työtaakalla. Hallitus on siis sinänsä tehnyt
oikeansuuntaisia ratkaisuja. Ehdotettava 1 miljoonan euron panostus on kuitenkin perus-
suomalaisten mielestä liian vähäinen. 

Hallitus esittää 1 miljoonan euron määrärahaa lomituspalvelujen sijaisapumaksujen
alentamiseen. Perussuomalaisten vaihtoehtobudjetissa ehdotetaan lisäyksenä 2 miljoonaa
euroa maatalouslomituksen tukemiseksi. Näin ollen hallituksen ehdottama panostus on
riittämätön. Arvostelu kohdistuu myös siihen, että ratkaisu on vain vuoden mittainen hal-
lituksen esityksessä. Lain määräaikaisuus on liian lyhyt, jotta nähtäisiin todelliset lain vai-
kutukset. Me teimme toki tästä jo pykälämuutosesityksen, josta äänestettiin, mutta tässä
nyt esitän sitten tätä lausumaa. Ja on vielä kerrottava, että hallituksen esityksessä sijais-
apumaksun tuntihinta on 12 euroa ja meillä se olisi 10 euroa ja 50 senttiä. On erittäin tär-
keää, että me tuemme maanviljelijöitä heidän vaativassa ammatissaan ja mahdollistamme
sen, että he voivat ottaa ja pyytää sijaisapua tarvittaessa, oli kysymys sitten lomasta tai sai-
raudesta. Lisäksi mehän esitimme tässä vastalauseessamme, että tämä laki olisi voimassa 2
vuotta sen sijaan, että yhden, kuten hallitus esittää.

20.21 Sami Savio ps: Arvoisa puhemies! Kannatan edustaja Juvosen tekemää lausumaeh-
dotusta. Kuten edustaja Juvonen tässä äsken hyvin kertoikin, eduskunta ei tosiaan hyväk-
 Tarkistettu
4.1



Pöytäkirjan asiakohta PTK 129/2017 vp
synyt viime viikon äänestyksessä maatalouslomitukseen esittämäämme lisäpanostusta. Pi-
dämme tätä hallituksen esitystä panostuksen pienestä lisäämisestä sinänsä oikeansuuntai-
sena mutta kuitenkin määrältään riittämättömänä, ja tämä hallituksen esittämä ratkaisu on
myös kestoltaan liian lyhyt, joten esitimme siihen pidennystä, mutta nämä esitykset to-
siaan kaatuivat.

Arvoisa puhemies! Jatkossa on varmistettava, että lomituspalveluja kehitetään myös pi-
demmällä aikavälillä, kuten tässä tekemässämme lausumaehdotuksessakin vaadimme.
Työssäjaksaminen on tärkeää erityisesti eläintiloilla, joilla tehdään todella raskasta työtä,
ja siellä työntekijöiden jaksaminen vaikuttaa tietenkin myös eläinten hyvinvointiin. Kan-
nattaa siis muistaa, että toimivat lomituspalvelut ovat myös eläinsuojelun näkökulmasta
tärkeä asia, ja totta kai siitä, että suomalaisen maatalouden edellytykset säilyvät kunnossa,
hyötyy myös meidän huoltovarmuutemme. 

Näillä perusteilla tosiaan kannatan tätä edustaja Juvosen tekemää lausumaa.

20.22 Olavi Ala-Nissilä kesk:  Arvoisa herra puhemies! Eduskunnan pöytäkirjoihin on
syytä todeta, että tämä esityshän on myönteinen koskien maatalousyrittäjien lomituspalve-
luja, merkitsee sijaisapumaksujen alentamista, ja se on kustannussäästö. Kuten edustaja
Savio sanoi, niin maatalousyrittäjillä ja kotieläintiloilla erityisesti on jaksamista työssä pal-
jonkin, ja sen takia on hyvä, että kun nyt lomituspalveluja tässä ollaan uudistamassa tai
muuttamassa, siinä säilyy nimenomaan viljelijäkohtainen, yrittäjäkohtainen lomitusjärjes-
telmä eikä se muutu tilakohtaiseksi, jolloin se alkaisi muistuttaa yritystukea, mistä tässä to-
dellakaan ei ole kysymys.

20.23 Hannu Hoskonen kesk: Arvoisa herra puhemies! Tämä lomituspalveluja koskeva
lakimuutos on erittäin hyvä. Maanviljelijöiden tilanne, kuten tiedämme, on monesta syys-
tä tällä hetkellä hyvin tukala, ja tiedämme myös sen, että hyvin moni tila on lopettanut tuo-
tantonsa, ja siinä kyllä tehdään karhunpalvelus suomalaiselle elintarviketeollisuudelle,
suomalaiselle terveydelle ja suomalaisille ihmisille yleensä, koska kotimaiset elintarvik-
keet ovat varmasti maailman puhtaimpia. Ja sitten tällaiset ylivoimaiset seikat, kuten tä-
män vuoden sääolosuhteet, yleinen maatalouspolitiikka EU:ssa ja sitten tämä kustannus-
nousu ja ruuan hinnan halpuuttaminen, ovat tehneet sellaisen yhtälön, jonka sietäminen on
viljelijöille lähes ylivoimainen tehtävä. Tämä nyt käsittelyssä oleva lakiesitys, joka miljoo-
nalla eurolla helpottaa sijaisapua, on toki askel oikeaan suuntaan, mutta jotta me tässä
maassa pystyisimme varmistamaan kotimaisen elintarvikkeen tuotannon ja ne lähes
300 000 työpaikkaa, mitä siinä elintarvikeketjussa on pellolta pöytään, meidän tulee toi-
mia paljon paljon määrätietoisemmin. Tämä on, niin kuin sanoin, askel oikeaan suuntaan,
eikä tällä lomituslailla eikä sijaisavulla tietenkään pystytä kovin paljon asiassa auttamaan,
mutta sekin vähä, mikä pitää tehdä, tehkäämme iloisella mielellä.

20.24 Eerikki Viljanen kesk:  Arvoisa puhemies! Tässä ei ole kyse suurista summista,
mutta heille, ketkä näitä sijaisapupalveluita joutuvat ensi vuonna käyttämään, tämä tilapäi-
nen sijaisapumaksujen alennuksen jatkuminen on erittäin tärkeä asia. Tällä vahvistetaan
viljelijöiden, maatalousyrittäjien työssäjaksamista, ja erittäin hyvä, että jatko nyt varmis-
tuu.

Mutta, arvoisa puhemies, tässä yhteydessä on hyvä sanoa ilmoille myös se, että tästä-
kään tilapäisestä alennuksesta ei, ikävä kyllä, ole hyötyä, jos lomituspalveluyksikkö ei ky-
2



Pöytäkirjan asiakohta PTK 129/2017 vp
kene sitä tarvitsevalle tuottamaan, jos ei löydy asiantuntevia lomittajia sijaisapua teke-
mään. Siksi tämänkin lain hengen täyttämiseksi meidän pitää pystyä edistämään toimia,
joilla ammattitaitoisten ja motivoituneiden lomittajien työskentelyedellytykset ja saata-
vuus pystytään turvaamaan. Esimerkiksi edessä olevassa suuressa hallintoremontissa pitää
pystyä turvaamaan lomituspalveluiden tulevaisuus niin viljelijöiden kuin lomittajienkin
näkökulmasta.

20.26 Krista Mikkonen vihr: Arvoisa puhemies! Niin kuin tässä on aiemmissa puheen-
vuoroissa tullut esille, lomituspalvelun merkitys viljelijöiden jaksamiselle on kyllä äärim-
mäisen suuri, ja me tiedämme, että maatalousyrittäminen ja varsinkin työ eläintuotannossa
on fyysisesti aika raskasta mutta varsinkin se on ollut henkisesti raskasta nyt tässä viime ai-
koina liittyen laajemminkin maatalouden ahdinkoon ja näihin tukimaksujen viivästyksiin,
ja osa tiloista edelleenkään ei ole saanut tavallaan sitä talouttaan ja maksujärjestelmiään
kuntoon sen osalta, kun silloin piti tehdä erilaisia erityisjärjestelyitä. Ja niin kuin edustaja
Savio tässä myös totesi, silloin kun viljelijä jaksaa hyvin, niin silloin myös eläimet jaksa-
vat hyvin, koska silloin hän jaksaa niistä huolehtia, ja siinä mielessä mielestäni on ihan pe-
rusteltua, että me huolehdimme siitä, että lomituspalvelut ovat sillä tavalla kunnossa ja saa-
tavilla, että me tuemme viljelijöiden jaksamista.

20.27 Ritva Elomaa ps: Arvoisa puhemies! Suomalaisella tuottajalla on valtavasti haas-
teita tällä hetkellä varsinkin kannattavuudessa. Maatalouslomittajia ei helposti saa, eikä
varsinkaan kokopäivätöisiä maatalouslomittajia. Ja myös eläinten hyvinvointi puhuttaa.
Kun viljelijä, tuottaja, ei jaksa, niin helposti käy myös niin, että siinä voivat eläimetkin kär-
siä. Joten kaikki se, mitä voidaan tällä hetkellä tehdä tuottajan hyväksi, on kannatettavaa.
Meille on tärkeää, että me saamme kotimaisia tuotteita jatkossakin ja huoltovarmuus py-
syy, mutta se ei pelkillä sanoilla tule. 

Kannatan lämpimästi Juvosen esitystä.

20.28 Arja Juvonen ps: Arvoisa herra puhemies! Jäi tuossa ensimmäisessä puheenvuo-
rossa mainitsematta juurikin eläinten, kotieläinten, hyvinvointi siellä maatiloilla. Suomi
elää maaseudusta, ja on erittäin tärkeää, että mahdollisuudet harjoittaa siellä maanviljeli-
jän ammattia ovat yhdenvertaiset ja yhtenäiset kautta Suomen, ja kun maanviljelijä jaksaa
tehdä sitä työtänsä, niin totta kai se vaikuttaa kaikkien hyvinvointiin, niin perheen hyvin-
vointiin kuin myös eläinten hyvinvointiin, emmekä liikaa Suomessa puhu eläinten hyvin-
voinnista. Kyllä se on yksi niistä hyvin tärkeistä asioista, joista täytyy jatkuvasti myös
muistuttaa, eli se, miten me kohtelemme niitä eläimiä, on sitä inhimillisyyden osoitusta
myös. 

Minä toivoisin todellakin tukea tälle meidän lausumalle — "Eduskunta edellyttää, että
hallitus vahvistaa lomituspalvelujen kehittämistä edelleen pidemmällä aikavälillä. Tällöin
kehittämistoimien määräaikojen tulee olla riittävän pitkiä." — eli toivoisin, että me kat-
somme sinne tulevaisuuteen päin, mitenkä suomalainen maanviljelijä voi ja jaksaa. Ja to-
dellakin tämän lausuman tarkoitus olisi tuoda näkyviin maanviljelijöitä ja suomalaista
maaseutua, eläimiä, kaikkia, jotka siellä työskentelevät, myös niitä lomittajia, jotka teke-
vät sitä vaativaa ja myös raskasta työtä. Heidätkin pitää huomata ja nähdä, että heidän työ-
panoksensa on äärettömän tärkeä.
3



Pöytäkirjan asiakohta PTK 129/2017 vp
Keskustelu päättyi ja asian käsittely keskeytettiin.
4


