















































DEMF185.tmp.xml


Pöytäkirjan asiakohta PTK 163/2018 vp
Pöytäkirjan asiakohta 

PTK 163/2018 vp

Täysistunto

Torstai 21.2.2019 klo 16.01—22.46

4. Vakuutus- ja eläkelaitosten lääkäreiltä poistettava mielivaltainen oikeus kumota potilas-
ta hoitavan lääkärin lausuntoja. Tapaturmavakuutuslain 41 d § muuttaminen siten että tuo 
mielivaltaisuus poistuu.

Kansalaisaloite KAA 4/2018 vp
Valiokunnan mietintö StVM 33/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 4. asia.
Käsittelyn pohjana on sosiaali- ja terveysvaliokunnan mietintö StVM 33/2018 vp. Valio-
kunta ehdottaa, että lakiehdotus hylätään.

Keskustelu

17.10 Krista Kiuru sd (esittelypuheenvuoro): Arvoisa puhemies! Tänään on käsittelyssä
kansalaisaloite, jossa ehdotetaan tapaturmavakuutuslakiin, siis nykyiseen työtapaturma- ja
ammattitautilakiin, sellaista säännöstä, jonka mukaan vakuutus- tai eläkelaitoksen lääkä-
rin on merkittävä korvausasiassa lääketieteellisen seikan arviointia koskeva kannanotton-
sa noudattaen terveydenhuollon ammattihenkilölain 23 §:ssä säädettyjä lääkintölaillisia to-
distuksia ja lausuntoja koskevia muotovaatimuksia. Siis käytännössä aloitteessa esitetään,
että vakuutus- ja eläkelaitosten lääkäreillä pitkään ollut lain suojaama oikeus tehdä päätök-
siä ilman vastuuta lausunnoistaan muutettaisiin. Aloitteen tekijät ovat siis pitäneet perus-
teltuna, että kun hoitavalta lääkäriltä vaaditaan lausunnon allekirjoittamista kunnian ja
omantunnon kautta, niin näin pitäisi edellyttää myös vakuutuslääkäreiltä, ja aloitteenteki-
jät esittävät, että tapaturmavakuutuslakiin lisättäisiin tätä koskeva säännös näistä lausun-
non antavan lääkarin muotovaatimuksista ammattihenkilölain 23 §:n mukaisesti. 

Arvoisa puhemies! Valiokunta toteaa, että nämä kansalaisaloitteen sekä kansalaiskes-
kustelun tärkeät viestit siitä, että ihmiset kokevat epäoikeudenmukaisuutta ja epäluotta-
musta päätöksenteon riippumattomuuteen, ovat huolestuttavia niin vakuutuspäätösten us-
kottavuuden kuin koko järjestelmänkin hyväksyttävyyden kannalta. Erityisen ongelmalli-
nen tilanne on vakuutettujen kannalta silloin, kun korvauksen hakijaa hoitaneen lääkärin
lausunto ja johtopäätökset eroavat vakuutus- tai eläkelaitoksen päätöksestä. Näitä tapauk-
sia oli esimerkiksi työkyvyttömyyseläkkeiden osalta viime vuonna 29 prosenttia, ja esi-
merkiksi vakuutusyhtiöille ilmoitetuista työtapaturmista ja ammattitaudeista noin 10 pro-
senttia oli hylkäävien päätösten osuus, ja lääketieteellisellä työkyvyttömyysperusteella
tehtyjen hylkäyksien osuus on noin 1,6—2,5 prosenttia hakemuksista.

Valiokunta on kiinnittänyt jo vuosien varrella huomiota etuuspäätösten perusteluiden
selkeyden ja ymmärrettävyyden merkitykseen. Asiaa on sivuttu kaikki nämä vuodet.
Myöskin on hyvä todeta, että tällä hetkellä ministeriössä on jo tosiasiallisesti käynnissä
 Tarkistettu
4.0



Pöytäkirjan asiakohta PTK 163/2018 vp
laajapohjainen neuvottelukunta, joka nimenomaan selvittää ja jatkaa vakuutuslääkärijär-
jestelmän kehittämistä aiempien hankkeiden ja selvitysten pohjalta. Mukana ovat hyvin
monet tahot, ja tämä neuvottelukunta istuu nyt kolme vuotta yhteen jaksoon.

Arvoisa puhemies! Keskustelua herätti valiokunnassa erityisesti se, mikä on oikea tapa
vakuutuslääkärijärjestelmää kehittää. Kansalaisaloitteen ehdotus siitä, että järjestelmää ke-
hitettäisiin nimenomaan korjaamalla vallitsevaa lakia ammattihenkilölain muotosäännök-
sen mukaisesti, ei välttämättä tuo korjausta niiden ihmisten asemaan, joista tämä kansalai-
saloite kumpuaa. Tältä osin valiokunta kiinnittää erityisesti huomiota siihen, että tämä ky-
seinen ehdotus ei tosiasiassa tule parantamaan ihmisten mahdollisuutta saada oikeutta
asialleen.

Näin ollen valiokunta päätyy omassa ratkaisussaan siihen, että valiokunta ensinnäkin to-
teaa, että nykyinen järjestelmä on sosiaaliturvan ja sen piirissä olon suhteen jo hyvin mo-
nimutkainen ja yksityistapauksissa voi olla hyvin isojakin taloudellisia vaikeuksia, jos saa
hylkäävän päätöksen tällaisessa asiassa. Valiokunta korostaa ensinnäkin sitä, että tällaisen
korvauksen tai etuuden epääminen ei saa merkitä sitä, että henkilö jää kokonaan ilman toi-
meentuloturvaa, ja sitä, että perusoikeuksien toteutumisen kannalta on tärkeää, että myös
päätöksenteon nopeus ja sujuvuus on turvattu, ja sitä, että etuuden hakijoiden kannalta tär-
keää on yhdenvertaisuus ja perusteltujen päätösten selkeys ja laadukkuus ja kattavuus. Täl-
tä osin valiokunta korostaa myös vakuutuslääkäreiden puolueetonta koulutusta ja hoita-
vien lääkäreiden vakuutuslääketieteellistä osaamista ja sen kehittämistä.

Arvoisa puhemies! Varmasti monen kysymyksenä sitten on, että jos tämä ei valitettavas-
ti ole se konkreettinen tapa, jolla muutettaisiin sitä, mikä synnyttää epäoikeudenmukaisuu-
den tunnetta vakuutuslääkärijärjestelmän osalta, niin millä se sitten pitäisi tehdä. Kävim-
me tästä kyllä vakavan keskustelun valiokunnassa, ja valiokunta korostaa tässä yhteydessä
erityisesti sitä, että kyllä luottamusta tarvitaan edelleen vakuutuslääkärijärjestelmään ja
sitä pitää pystyä kehittämään ja sen pitää paremmin vastata kansalaisten oikeustajuun ja tä-
män oikeustajun huomioiminen on erityisen tärkeää kehitystyössä.

Näin ollen valiokunta päätyy siihen, että vaikka teknisesti tämä kansalaisaloite nyt hy-
lätään erityisesti siksi, että tätä varsinaista pykälää, johon muutosta tehtäisiin, ei enää uu-
dessa lainsäädännössä ole olemassa, niin silti valiokunta katsoo, että nimenomaan tämä
kansalaisaloite on johtanut siihen, että käydään keskustelua koko vakuutuslääkärijärjestel-
män tulevaisuudesta ja sen toiminnan kehittämisestä. Silloin pidän merkittävänä sitä, että
koko valiokunta päätyy ratkaisuun, jossa tosiasiassa valtioneuvoston tulee nyt selvittää eri
keinot, millä tavalla tätä vakuutuslääkärijärjestelmää voidaan kehittää edelleen, jotta se
vastaisi kansalaisten oikeustajua.

Tämän takia valiokunnan lausumaehdotus on minusta järeä järeä lausumaehdotus. Ni-
mittäin siinä edellytetään, että valtioneuvosto valmistelisi esityksen vakuutuslääkärijärjes-
telmän epäkohtien korjaamiseksi ja antaisi eduskunnalle ehdotukset lainsäädännön muu-
toksiksi jo vuoden 2020 kevätistuntokaudella. Tässä yhteydessä on selvitettävä myös va-
kuutuslääkäreiden lausuntojen muotovaatimusten kirjaamista lainsäädäntöön, siis juuri si-
tä, mitä tässä kansalaisaloitteessa nimenomaan esitettiin. Mutta millä tavalla nämä muoto-
vaatimukset pitäisi tehdä ja mitkä ovat ne konkreettiset keinot, joilla tähän saadaan lisää oi-
keutta, sitä nyt sitten lähdetään selvittämään. Pidän tätä valiokunnan ratkaisua siltä osin
merkittävänä, että me saamme nyt aikaan tässä asiassa. [Timo Heinosen vastauspuheen-
vuoropyyntö]
2



Pöytäkirjan asiakohta PTK 163/2018 vp
Puhemies Paula Risikko: Lupasin, että heille, jotka ovat odottaneet pitkään, annetaan täs-
sä nyt ainakin ensiksi puheenvuoro.

17.19 Arja Juvonen ps: Arvoisa rouva puhemies! Hyvät kansanedustajat! Sosiaali- ja ter-
veysvaliokunnan mietintö tähän kansalaisaloitteeseen on yksimielinen, ja esittelen tässä
perussuomalaisen eduskuntaryhmän kantoja ja ajatuksia näin valiokuntavastaavana.

Arvoisa rouva puhemies! Ihan ensimmäisenä haluan kiittää kansalaisaloitteen laatijoita
Pertti Latvalaa ja Nico Ojalaa. Haluan myös kiittää kaikkia kansalaisia. Liki 60 000 ihmis-
tä on tämän aloitteen allekirjoittanut, ja sanomattakin on selvää, että kansa on jälleen käyt-
tänyt sitä järeintä omaa asetta, jolla saa asiansa kuuluviin tänne eduskuntaan, eli kansalai-
saloitetta, ja on hienoa, että me ehdimme sen vielä täällä käsitellä. Toki aina voidaan miet-
tiä, että lisää aikaa ja enemmän asiantuntijakuulemisia varmasti olisi ollut paikallaan, mut-
ta on hyvä, että tämä on nyt täällä meillä käsittelyssä ja voimme myös ihan ilolla kertoa,
mitä kaikkea tänne meidän mietintöömme on laitettu sisälle.

Haluan erityisesti kiittää myös perussuomalaisten kansanedustajaa Jari Ronkaista, joka
on tehnyt niin lakialoitteen vuonna 2017 kuin myös toimenpidealoitteen liittyen vakuutus-
lääkärijärjestelmän kehittämiseen ja parantamiseen. Se on oikeastaan ollut päänavaus tälle
koko asialle, ja on hienoa, että nyt sitten asiat etenevät ja lakialoite ja toimenpidealoite saa-
vat myös tällä tavalla äänen täällä eduskunnassa.

Tässä aloitteessahan katsotaan, että vakuutus- ja eläkelaitosten lääkäreillä on ollut pit-
kään lain suojaama oikeus tehdä päätöksiä ilman vastuuta lausunnoistaan, ja aloitteen te-
kijät pitivät perustuslain 6 §:n turvaaman yhdenvertaisuuden vastaisena sitä, että hoitaval-
ta lääkäriltä vaaditaan lausunnon allekirjoittamista kunnian ja omantunnon kautta mutta
samaa ei edellytetä vakuutuslääkäriltä. Eli ihan selkokielellä siitä tässä aloitteen sisällössä
on kysymys.

Me perussuomalaiset pidimme erittäin tärkeänä, että tämä asia nousee esille valiokun-
nassa, ja iloitsemme siitä, että saimme yksimielisesti tänne meidän mietintöömme lausu-
man, jonka valiokunnan puheenjohtaja Krista Kiuru juuri äsken esitti: ”Eduskunta edellyt-
tää, että valtioneuvosto valmistelee esityksen vakuutuslääkärijärjestelmän epäkohtien kor-
jaamiseksi ja antaa eduskunnalle ehdotukset lainsäädännön muutoksiksi vuoden 2020 ke-
vätistuntokaudella. Tässä yhteydessä on selvitettävä vakuutuslääkäreiden lausuntojen
muotovaatimusten kirjaamista lainsäädäntöön.” Tämä lausuma on todellakin jykevä ja jä-
reä, ja se sisältää myös tämän tarkkailun, että tarkastetaan ja selvitetään, voidaanko kirjata
lakiin ”kunnian ja omantunnon kautta” ja mitä merkitystä sillä olisi. Eli erittäin tärkeää,
että tällainen lausuma lähtee eteenpäin ja että tätä järjestelmää tarkkaillaan ja kehitetään.

Arvoisa rouva puhemies! Prosessit ovat erittäin pitkiä niille ihmisille, jotka hakevat it-
selleen oikeutta ja jotka ovat kokeneet tapaturman tai muun vamman. Aika kulkee, kipua
on, ja kipeä ihminen ei välttämättä jaksa lähteä taistelemaan oikeuksiensa puolesta. On tär-
keää, että muistamme täällä, että kuka tahansa meistä, kun me poistumme tuosta ovesta,
voi liukastua, voi kaatua, voi olla se, joka seuraavana on hakemassa itselleen oikeutta. Ja
jos hakemus tulee palautuksena kuin bumerangi takaisin, ilman että sen saaja ymmärtää,
mistä on kysymys, ja niin, että hän kokee, että on puuttunut avoimuutta tai on tiedottami-
sessa tai ymmärtämisessä jotakin vikaa, niin että ei saa selväksi, minkä takia tämä hake-
mus on palautunut, minkä takia on tullut kielteinen päätös, niin nämä ovat niitä asioita, joi-
ta meidän tulee avata. Meidän tulee kehittää koko yhteiskuntaa entistä enemmän selkokie-
liseksi, ja erityisesti näissä tapauksissa. Ihmisen, joka saa kielteisen päätöksen, tulee tietää,
3



Pöytäkirjan asiakohta PTK 163/2018 vp
minkä takia ja miksi. Paperiruljanssissa ja byrokratian rattaissa on erittäin hankalaa ja ah-
distavaa olla, ja korostan vielä, että kipeä ihminen ei jaksa.

Arvoisa puhemies! Kansalaisaloite tuo merkittävällä tavalla esille niitä seikkoja, joiden
perusteella vakuutuslääkärijärjestelmää on edelleen arvioitava ja kehitettävä kansalaisten
oikeusturvan ja järjestelmän hyväksyttävyyden parantamiseksi, ja tuntuu hyvin tylylle, kun
me aina näissä mietinnöissämme kerromme, että kansalaisaloite hylätään. No, tämä on se
prosessi, miten se täällä menee, mutta kuitenkin kansalaisaloite on johtanut siihen, että me
olemme vahvasti esittäneet lausumallamme, että asia ei saa jäädä tähän vaan asian on edet-
tävä eteenpäin.

Toivon, että kansalaisten oikeusturva toteutuu ja päätöksenteon luotettavuus ja uskotta-
vuus säilyvät myös tulevaisuudessa ja me voimme avata niitä asioita, kun tätä järjestelmää
ryhdytään kehittämään. On erittäin hyvä asia, että tämä asia nyt tästä lähtee eteenpäin ja
etenemään. Odotamme toki mielenkiinnolla, minkälaisia tuloksia sitten saamme.

Mutta terveisiä aloitteen tekijöille ja aloitteen allekirjoittajille, ja niille ihmisille, jotka
parasta aikaa näissä prosesseissa ovat mukana, voimia toivotellen.

17.24 Jari Ronkainen ps: Arvoisa rouva puhemies! Ihan ensimmäisenä haluan kiittää
kansalaisaloitteen alullepanijaa Pertti Latvalaa ja kansalaisaktiivi Nico Ojalaa siitä, että
tämä vakava epäkohta lainsäädännössämme on saatu vihdoin tänne eduskunnan käsiteltä-
väksi. 

Vakuutusyhtiöiden ja niiden käyttämien asiantuntijalääkäreiden mahdollisuus kiistää
hoitavan lääkärin diagnoosi potilasta näkemättä haastaa laajasti kansalaisten oikeudenta-
jua. Tästä on hyvänä osoituksena se, että kansalaisaloite keräsi vain vajaassa kahdessa kuu-
kaudessa vaadittavat 50 000 allekirjoitusta. 

Kansalaisaloitejärjestelmä on osoittanut tarpeensa jo useita kertoja. Se on tarjonnut ih-
misille suoran kanavan vaikuttaa ja tuoda päivänpolttavia aiheita eduskuntaan. On tärkeää,
että tämä kansalaisaloite eteni käsittelyyn, sillä uhkana oli myös sen raukeaminen eduskun-
takauden päättymiseen. Käsittelemättä jättäminen olisikin ollut mielestäni kansanvallan
halveksuntaa. Osa oikeusoppineista epäili, voiko tätä kansalaisaloitetta käsitellä lainkaan
sen viitatessa jo kumottuun lakiin. Mielestäni on kuitenkin kohtuutonta odottaa maallikol-
ta samantasoista valmistelua kuin eduskunnan virkamiehiltä on totuttu näkemään. Aloit-
teen tekijät ja puuhamiehet on kutsuttu valiokuntaan kuultaviksi, ja tahto kansalaisaloit-
teen takana on tullut selvitettyä. Aloitetta on käsitelty sen arvon mukaisella tavalla.

Arvoisa puhemies! Olen erittäin tyytyväinen sosiaali- ja terveysvaliokunnan mietin-
töön. Kiitos siitä. Valiokunta on epäilemättä saanut kansalaisaloitteen kuulemisen aikana
kuulla niin aloitteen tekijöiltä kuin potilasjärjestöiltäkin, minkälaisen epäoikeudenmukai-
suuden kohteeksi ihmiset ovat joutuneet vakuutusyhtiöiden taholta. Vaikkakin valiokunta
esittää lakiehdotuksen hylkäämistä, on valiokunnan lausuma ehdottoman kannatettava.
Seuraavan hallituksen tulee valmistella esitys vakuutuslääkärijärjestelmän epäkohtien kor-
jaamiseksi. Päätös on myös ymmärrettävä, sillä nyt puhutaan niin isosta lakikokonaisuu-
desta, että sen valmisteluun on varattava vähintään puoli vuotta aikaa. Se on aika, jota tällä
eduskunnalla ei enää ole. Lausumassa näkyy myös perussuomalaisten kädenjälki. Haluai-
sinkin kiittää perussuomalaisten kansanedustaja Arja Juvosta aktiivisesta valiokuntatyös-
tä. Vakuutuslääkärijärjestelmän epäkohtien korjaaminen on yksi perussuomalaisten edus-
kuntaryhmän kärkihankkeista ja viimeksi esitelty eduskuntaryhmän vaihtoehtobudjetissa
vuodelle 2019.
4



Pöytäkirjan asiakohta PTK 163/2018 vp
Arvoisa puhemies! Kansalaisaloitteen vaatimus siitä, että vakuutuslääkärien tulee nou-
dattaa terveydenhuollon ammattihenkilöistä annetun lain mukaisia muotovaatimuksia, on
linjassa lakialoitteeni kanssa, jonka tein reilut kolme kuukautta ennen nyt käsittelyssä ole-
vaa kansalaisaloitetta. Lakialoitteeni synnytti runsaasti julkista keskustelua ja toi vakuu-
tuslääkärijärjestelmän ongelmat linssin alle. Lakialoitteessa esittämäni ja kansalaisaloit-
teessa toistettu vaatimus niin kutsutusta totuusvelvoitteesta tarkoittaisi käytännössä sitä,
että vakuutuslääkäri joutuisi allekirjoittamaan laatimansa asiakirjat kunnian ja omantun-
non kautta siinä missä muutkin lääkärit. Tämä velvoite kumottiin vuonna 2004 kansalaisa-
loitteessakin viitatulla tapaturmavakuutuslain 41 d §:llä, joka nykyisin sisältyy muihin la-
keihin. 

Nyt ei kuitenkaan päätetä mitään valmista, vaan seuraava eduskunta ja hallitus ottavat
asiakseen korjata vakuutuslääkärijärjestelmän vääryydet. Jatkokäsittelyssä on äärimmäi-
sen tärkeää, että selvitetään sosiaali- ja terveysvaliokunnan lausuman mukaisesti mahdol-
lisuus totuusvelvoitteen kirjaamisesta lakiin. Lisäksi kehotan huomioimaan lakialoitteeni
ja perussuomalaisten eduskuntaryhmän esitykset käänteisestä todistustaakasta, jolloin va-
kuutusyhtiö joutuisi lääketieteellisin perustein kumoamaan hoitavan lääkärin lausunnon.
Tämä kantaisi jo pitkälle kansalaisten kokeman mielivallan poistamiseksi.

Puhemies Paula Risikko: Haluatteko tässä vaiheessa pienen debatin? — Pieni vastauspu-
heenvuorovaihe.

17.30 Timo Heinonen kok (vastauspuheenvuoro): Arvoisa rouva puhemies! On valitetta-
vaa, että aika usein nämä kansalaisaloitteet kaatuvat erilaisiin teknisiin ongelmiin, ja ha-
luan tällä kertaa antaa kyllä kiitosta sosiaali- ja terveysvaliokunnalle ja sen puheenjohtajal-
le Krista Kiurulle ja kaikille jäsenille siellä, että on etsitty sellainen ratkaisu, että tekninen
ongelma ei kaada kansalaisaloitetta vaan tässä kansalaisaloitteen tavoite etenee lausuman
kautta niin, että keväällä 2020 pitää eduskuntaan tuoda, ei vain selvitystä vaan esitys siitä,
että tämä asia saadaan kuntoon. 

Tarvitaan siis puolueeton taho, mielestäni, antamaan asiantuntijalausuntoja vakuutus-
lääketieteellisissä kiistatilanteissa. 

Haluan vielä lopuksi antaa kiitosta erityisesti kansanedustaja Jari Ronkaiselle, joka on
ollut tässä asiassa eduskunnan primus motor, tehnyt aloitteen tästä ja vienyt sitä määrätie-
toisesti eteenpäin, ja tämä kansalaisaloite sitten buustasi sen tähän lopulliseen ratkaisuun. 

Kiitos sosiaali- ja terveysvaliokunnalle.

17.31 Laura Huhtasaari ps (vastauspuheenvuoro): Arvoisa puhemies! Tässä voisi yhtyä
edustaja Heinosen puheeseen siinä mielessä, että on todella surullista, että usein kansalai-
saloitteilta odotetaan, että ne ovat täydellisiä, vaikka meidän eduskunnan tehtävähän on to-
teuttaa se henki. Siksihän me täällä olemme, ja meillä on asiantuntijoita virkamiehinä, jot-
ka nimenomaan toteuttavat tämän, joten me emme saa koskaan piiloutua kansalaisaloit-
teen taakse, jos siellä on joku tekninen pikku harha tai joku muu, joka ei toimi. Joten sen ta-
kia on hyvä, että tähän suhtauduttiin hyvin vakavasti.

Kun ihminen todella kokee jonkun tapaturman ja onnettomuuden, niin hänellä on jo tar-
peeksi vaikeata silloin, ja silloin testataan se, onko meidän yhteiskunta oikeudenmukai-
nen, saako hän oikeutta, pidetäänkö hänestä huolta. ”Kunnian ja omantunnon kautta” kir-
jaamiselle ei ole mitään estettä, ja nyt tässä jo käynnistettiin se, että me sitten palaamme tä-
5



Pöytäkirjan asiakohta PTK 163/2018 vp
hän asiaan, ja tämä kansalaisaloitteen henki toteutuu, koska erinomaiset edustajamme Ju-
vonen ja Ronkainen ovat pitäneet siitä huolen. Minä olenkin heistä äärimmäisen ylpeä, ja
minun täytyy kyllä sanoa, että perussuomalaisella puolueella on kyllä korostunut oikeu-
dentaju.

17.33 Antti Lindtman sd (vastauspuheenvuoro): Arvoisa puhemies! Haluan yhtyä niihin
kiitoksiin sosiaali- ja terveysvaliokunnalle, joita tässä on esitetty. Todella on niin, että
vaikka — näin ymmärsin — käsittelyssä muitakin vaihtoehtoja oli, niin täällä sitten valio-
kunnan johdon hyvällä työllä päädyttiin siihen, että löydettiin yhteisymmärrys tästä pon-
nesta. Kiitos siitä valiokunnalle.

Todella on näin, että kun meillä on nyt se toisen asteen maksuttomuus -aloite ollut, niin
tässähän on kaksi hyvin erityyppistä tapaa käsitellä kansalaisaloite. Kiistatta molemmissa
on teknisiä ongelmia, mutta tässä nimenomaan löydettiin yhteinen tahto ja yhteinen ponsi
siitä, että me kaikki ryhmät edellytämme, että valtioneuvosto valmistelee esityksen vakuu-
tuslääkärijärjestelmän epäkohtien korjaamiseksi, eli yhteinen tahto, mitä ei tässä toisen as-
teen maksuttomuus -aloitteessa löydetty, tässä löydettiin. Tämä on esimerkki siitä, että
kansalaisaloitejärjestelmää voi käyttää myös näin, vaikka siellä ei jokainen tekninen yksi-
tyiskohta ole pilkkua myöten kohdillaan.

17.34 Heli Järvinen vihr (vastauspuheenvuoro): Arvoisa rouva puhemies! Yhdyn kiitok-
siin valiokunnalle tomerasta työstä, mutta annan samalla myös moitteita. Moitteita annan
siitä, että tässä valiokunnan mietinnössä ei kertaakaan päästä siihen ydinongelmaan, joka
liittyy hoitavan lääkärin ja vakuutuslääkärin lausuntojen erilaisuuteen. Se ydinongelma on
se, että meillä on lainsäädännössä 11 erilaista määritelmää työkyvyttömyydelle. Tämä ei
ole vakuutuslääkärin vika, ja meidän täytyy muistaa, että niin hankalassa tilanteessa kuin
ihmiset, jotka kokevat itsensä työkyvyttömiksi, ovatkin, niin ongelma on isosti se, että hei-
dän hoitavalle lääkärilleen se on lääketieteellinen asia mutta vakuutuslääkärille se on juri-
dinen asia ja hän joutuu huomioimaan nämä 11 erilaista määritelmää. Ja myös siitä, miten
näitä määritelmiä lähdetään perkaamaan, olisin toivonut tähän valiokunnan mietintöön jo-
takin lausuntoa. 

17.35 Krista Kiuru sd (vastauspuheenvuoro): Arvoisa puhemies! Kyllä asia on ollut esil-
lä, ja tämä tiedetään valiokunnassa, mutta koska nimenomaan tässä kansalaisaloitteessa
esitetään vain yhtä tapaa ratkaista asia, tässä kansalaisaloitteen kuulemisessa me olemme
nimenomaan nyt käyneet läpi sitä, että näillä muotovaatimuksillako tämä asia voitaisiin
hoitaa. Oikeusministeriön kanta oli selvä: tämäntyyppinen vaatimus voitaisiin kirjata, mut-
ta valitettavasti se ei toisi tähän asiaan helpotusta. Tätä kautta olemme syvästi huolissam-
me valiokunnassa siitä, että jos tämä ei ole se lääke, niin millä tavalla tätä oikeustilaa pa-
rannetaan. Siltä osin tässä on näitä monia muita vaihtoehtoja, ja tämä on yksi vaihtoehto,
jota edustaja Järvinen hyvin kuvasi, mutta tähän ei ole ruvettu sitten luettelemaan. On
myös valitusjärjestelmän kautta tehtäviä ratkaisuja ja monia muita, mutta niihin ei otettu
kantaa, koska tässä käsitellään nimenomaan nyt tätä kansalaisaloitetta ja annetaan tälle
kansalaisaloitteelle mahdollisuus. Se on minusta tärkeintä. Ja mietinnössä vielä viitataan
näihin muotovaatimuksiin, että sekin vielä tarkkaan selvitetään.
6



Pöytäkirjan asiakohta PTK 163/2018 vp
Puhemies Paula Risikko: Otetaan tässä vielä viisi vastauspuheenvuoroa, ja sen jälkeen
ministerille vastauspuheenvuoro.

17.36 Hanna Sarkkinen vas (vastauspuheenvuoro): Arvoisa puhemies! Haluan itsekin
kiittää tässä yhteydessä aloitteentekijöitä tärkeän ja monia suomalaisia syvästi kosketta-
van asian tuomisesta tänne eduskuntaan. Kiitän myös valiokuntaa, kiitän teitä hyvästä
työstä. Lausuman kautta asia etenee jatkovalmisteluun, eikä jääty jumiin muotoseikkoihin,
kuten valitettavasti joskus kansalaisaloitteiden kanssa käy.

Arvoisa puhemies! Haluaisin tässä yhteydessä, kun ministeri on paikalla, kysyä minis-
teriltä jatkosta: Miten nyt esitettävän ponnen mukainen lainvalmistelutyö laitetaan käyn-
tiin, ja millainen valmistelutyöryhmä tähän voitaisiin nimittää? Onko tätä jo ministeriössä
mietitty? On erittäin tärkeää, että tässä aloitteessa ja mietinnössä peräänkuulutettu avoi-
muus ja riippumattomuus toteutuvat myös tarvittavien lakimuutosten valmistelutyöproses-
sin yhteydessä.

17.37 Anneli Kiljunen sd (vastauspuheenvuoro): Arvoisa rouva puhemies! Haluan itse-
kin kiittää sitä työskentelytapaa, joka meillä oli sosiaali- ja terveysvaliokunnassa. Nimen-
omaan kun me näimme, että tämä kansalaisaloite ei ollut teknisesti ja lainsäädännöllisesti
ja juridisesti tehty oikein, me otimme niin sanotun hengen mukaan. Elikkä hengen mukai-
sesti ja ymmärryksen mukaan me lähdimme vastaamaan siihen perimmäiseen kysymyk-
seen, mitä tällä kansalaisaloitteella haettiin. Kuten täällä todettiin jo nuorten ja järjestöjen
tekemästä kansalaisaloitteesta maksuttomasta toisesta asteesta, olisin toivonut, että sen
kanssa sivistysvaliokunnassa oltaisiin voitu toimia samalla lailla. 

Toinen asia, mistä haluan sanoa edustaja Järviselle: Kuten täällä todetaan, me halusim-
me laajentaa tätä keskustelua ja tätä valmistelua siten, että me edellytimme, että valtioneu-
vosto valmistelee esityksen vakuutuslääkärijärjestelmän epäkohtien korjaamiseksi ja an-
taa eduskunnalle ehdotukset lainsäädännön muuttamiseksi. Elikkä tämä antaa silloin taval-
laan laajemman viestin eduskunnalta ja tavallaan tehtäväksiannon seuraavalle hallituksel-
le, miten sen pitää toimia näitten asioitten eteen. Sitten näemme ja toivomme tietenkin, että
nämä asiat, mitä edustaja Järvinen toi esille, huomioidaan jatkotyöstämisessä. 

17.39 Maria Tolppanen sd (vastauspuheenvuoro): Arvoisa puhemies! Tämähän on erit-
täin tärkeä asia, mikä tässä kansalaisaloitteessa nyt on ollut esillä, ja hyvä, että tämä asia
käydään läpi täällä, ja hyvä, että näistä asioista puhutaan. Mutta valitettavasti tämä ei vain
riitä. Jos lähdemme siitä, että puhutaan lääkärin kunniasta ja omastatunnosta, se tarkoittaa
sitä, että potilaan on silloin oltava siinä lääkärin näkyvillä, tulipa hän mistäpäin Suomea ta-
hansa. Tässä tulee se iso mutta, että jos näin vaaditaan, silloin tulevat matkakustannukset,
kun tullaan Muoniosta Helsinkiin ja takaisin Muonioon, tai mistäpäin maata tahansa. 

Meillä on olemassa paljon muitakin asioita, mitä meidän pitäisi vakuutuslääkäriasioissa
hoitaa, kuin tämä asia. Meillä on sellaisia asioita, joista pitää keskustella, kuten esimerkik-
si se, miten me todistamme, että pitkäaikaistyöttömällä, jolla on mentaaliongelmia, on mie-
lenterveyshäiriö ja hän ei pysty mihinkään työhön vaan hänen pitää päästä työkyvyttömyy-
seläkkeelle. Aivan samalla tavalla, jos on somaattisella puolella tämä sama asia: jos on käsi
poikki, voihan toki silloin juosta, mutta onko silloin, jos käsi on amputoitu, enää työkykyi-
nen? Nämä ovat isoja asioita, joita pitää käydä laajasti läpi. 
7



Pöytäkirjan asiakohta PTK 163/2018 vp
17.40 Arja Juvonen ps (vastauspuheenvuoro): Arvoisa rouva puhemies! Hyvä ministeri,
kiitän, että olette täällä paikalla, ja kysyisin teiltä sitä, mitä minulta aina kysytään: kun
nämä prosessit ovat niin äärettömän pitkiä ja ne ihmiset, jotka odottavat päätöksiä korva-
uksista tai tilanteestaan, kokevat usein tunteita, että heitä ei kuulla ja kyseessä on oikeus-
murha ja ollaan kuin löysässä hirressä, niin millä tavalla me voisimme parantaa tätä pro-
sessin sujuvuutta, niin että asiat nopeutuisivat ja ihmiset saisivat nopeammin niitä päätök-
siä? Olisi toivottavaa, että myös tämä huomioitaisiin sitten siinä valmistelussa. 

Sitten toinen huoleni koskee niitä henkilöitä, jotka eivät näitä päätöksiä ajallansa saa ja
joille kuitenkin sanotaan, että olette työkykyisiä ja pitää mennä töihin ja pitäisi vielä akti-
voituakin. Millä ihmeen tavalla sitten näille ihmisille viestiä viedään siitä, mitä keinoja he
voivat käyttää nyt siinä elämäntilanteessaan, koska työtä ei todellakaan löydy ja aktivoin-
tiin ei kykene ja etuudet menetetään ja ihmiset ovat todellakin löysässä hirressä?

Puhemies Paula Risikko: Edustaja Salonen ja sitten ministeri. Sitten mennään puhujalis-
talle. 

17.41 Kristiina Salonen sd (vastauspuheenvuoro): Arvoisa puhemies! Kun viime kaudel-
la tulin valituksi eduskuntaan, edessäni oli heti yhteydenotto kansalaiselta, joka oli hyvin
isoissa vaikeuksissa vakuutusjärjestelmän kanssa ja joutui käymään itse asiassa kaikki oi-
keusasteet ja vasta lopulta voitti sitten viimeisessä oikeusasteessa.

Tein viime kaudella asiasta keskustelualoitteen, joka tosin ei silloin koskaan edennyt.
Silloin ministerinä toiminut Risikko puuttui myöskin asiaan, ja tehtiin jonkunnäköisiä toi-
menpiteitä, mutta yhä edelleen olemme siinä tilanteessa, että nämä toimet eivät ole riittä-
neet. 

Ei muuten ole ihan itsestään selvää, että tämä mietintö on tämän sisältöinen kuin se nyt
on. Siinä mielessä totean edustaja Järviselle, että älkää antako meille moitteita, sillä me
olemme kyllä siellä tehneet työmme perusteellisesti, [Heli Järvisen välihuuto] ja nimen-
omaan tällä lausumalla halusimmekin laajentaa, että tämä asia perataan nyt laajalla mitta-
kaavalla eikä vain tämän yhden asian osalta. 

17.42 Sosiaali- ja terveysministeri Pirkko Mattila: Rouva puhemies! Ensinnäkin kii-
toksia valiokunnan puheenjohtajalle mietinnön esittelystä ja valiokunnalle mietinnön laa-
timisesta. Tähän yksimieliseen mietintöön ja näihin kiitoksiin täällä salissa ja samoin tä-
hän valiokunnan esittämään lausumaan on helppo yhtyä. Mielestäni siinä on selvät askel-
merkit tulevaan. 

Edustaja Sarkkinen, kysyitte tuossa, mikä on mahdollisesti se pohja, jolla tätä ratkaisua
lähdetään etsimään. Eiköhän se löydy muun muassa siitä, että ministeriössä jo toimii neu-
vottelukunta, jonka tarkoituksena on kehittää vakuutuspäätöksiä, työeläkekuntoutuspää-
töksiä. Siihen liittyen, kuten edustaja Ronkainen totesi, tarvitaan nimenomaan huolellinen
ja riittävän pitkä lainvalmistelu, jotta voidaan ottaa huomioon ne asiat, mitä, edustaja Jär-
vinen, otitte tässä esille, ja samoin puheenjohtaja Kiurun esittämät haasteet siinä, millä ai-
kataululla voidaan edetä.

Mitä tulee sitten näihin kysymyksiin siitä, miten saadaan nopeammin päätöksiä ja miten
poistetaan sitä epäluottamusta näitä päätöksiä kohtaan: Se on aivan totta, että nämä hylätyt
työkyvyttömyyseläkepäätökset ja kuntoutuspäätökset ovat käytännössä ristiriidassa kansa-
laisten oikeustajua vastaan. Vakuutuslääkäreihin ei luoteta. Ja epäoikeudenmukaisuuden
8



Pöytäkirjan asiakohta PTK 163/2018 vp
kokemus, jos sitä koetaan, ei voi olla kansalaisella väärä. Tätä järjestelmää on kritisoitu pit-
kään, ja varmasti tästä löytyy lukuisia toimenpidealoitteita ja lakialoitteita tuolta eduskun-
nan intrasta. 

Nyt kun olemme saaneet tämän lausuman, että tuleva hallitus on sitten tämän asian ää-
rellä, todella toivon ja uskon — ja meidän yhteinen tahtotilamme ainakin vaikuttaa siltä —
että halutaan ottaa rohkeita askelia siihen, että luottamusta saadaan lisää ja tietoa saadaan
lisää ja kansalaiset kokevat, että heidän äänensä on tullut kuulluksi.

Puhemies Paula Risikko: Sitten mennään puhujalistaan. Kiitoksia kärsivällisyydestä,
edustaja Taavitsainen.

17.45 Satu Taavitsainen sd: Arvoisa puhemies! Hyvä ministeri! Kollegat! Mielestäni ny-
kyisessä vakuutuslääkärijärjestelmässä on huomattavan paljon epäkohtia, ja siksi kiitän
kansalaisaloitteen tekijöitä ja sen allekirjoittaneita kansalaisia. Olen todella hyvilläni, että
tämän kansalaisaloitteen myötä eduskunnan sosiaali- ja terveysvaliokunta yksimielisesti
ehdottaa vakuutuslääkärijärjestelmän epäkohtien korjaamista ja otti todella vakavasti va-
kuutuslääkäreiden lausuntoihin liittyvät kansalaisten kokemukset.

Ongelmallisia ovat erityisesti tilanteet, joissa hakijaa hoitaneiden lääkäreiden lausunnot
ja vakuutuslääkäreiden näkemykset eroavat ja vaikuttavat ihmisen saamiin korvauksiin ja
hänen toimeentuloonsa ja kuntoutukseen. Hoitavien lääkäreiden lausunnoille on mielestä-
ni annettava nykyistä suurempi painoarvo, ja vakuutusyhtiöiden asiantuntijalääkäreiden
valvontaa tulee parantaa, ja vakuutusyhtiöt pitää laittaa korvausvastuuseen, jos vakuutus-
lääkärin todetaan syyllistyneen virheeseen tai laiminlyöntiin, jonka seurauksena vakuutet-
tu on kärsinyt joko terveydellisesti tai taloudellisesti.

Esimerkiksi aivovammoihin on liittynyt paljon epäoikeudenmukaisuuksia. Suomessa
on viisi aivovammapoliklinikkaa, joissa on maan paras aivovammoja koskeva osaaminen.
Missään muualla kuin näissä yksiköissä ei osata tehdä aivovammaepäilyjen diagnostiik-
kaa, aivovammojen vaikeusasteen arviointia ja siihen liittyvää diagnostiikkaa, kuntoutus-
arvioita ja kuntoutussuunnitelmia. Näissä yksiköissä työ perustuu moniammatilliseen tut-
kimukseen. Tällaisen yksikön arvion sivuuttaminen ei saa olla mahdollista ilman erittäin
painavia perusteita. On täysin kestämätöntä, että tällä hetkellä tällaisen yksikön arvion
diagnostiikasta tai hoidosta voi sivuuttaa yksin tai täysin itsenäisesti vakuutusyhtiön orto-
pedi, jolla ei ole mitään kokemusta aivovammoista.

Vaikea aivovamma voidaan nykyään vakuutusyhtiössä siis todeta lieväksi, ja potilas jää
tällöin ilman kuntoutusta ja ilman toimeentuloa. Lopputulos on ollut monen ihmisen koh-
dalla aivan katastrofaalinen. Se, että vakuutusyhtiö kieltäytyy korvaamasta, ei tarkoita si-
tä, että vammautunut ihminen olisi parantunut ja työkykyinen. Hän ei ota vuodetta kaina-
loonsa ja ryhdy kävelemään. Hänen hoitonsa, kuntoutuksensa ja ansionmenetyksiin liitty-
vät kustannuksensa siirtyvät yhteiskunnan maksettaviksi. Usein hän tippuu myös täysin
mustaan aukkoon eikä saa mistään rahaa.

Näitä tositarinoita olen kuunnellut ja olen moittinut myös Kelaa, joka lähettää ihmisille
hylkääviä sairauspäivärahapäätöksiä, vaikka henkilön lääkärintodistuksesta ilmenee, että
hän on sairas ja että hänen työkykynsä ei riitä edes osa-aikatyöhön. Kielteisiä päätöksiään
Kela perustelee omien vakuutuslääkäreidensä tekemällä arviolla, pelkkien potilaspaperei-
den pohjalta, näkemättä ihmistä.
9



Pöytäkirjan asiakohta PTK 163/2018 vp
Arvoisa puhemies! Aivovammaliitto on tuonut esille myös erittäin tärkeän asian: sen,
että vammautuneella ihmisellä ei ole oikeutta omiin tietoihinsa 80 vuoden salassapidon
vuoksi. Vakuutuslääkäreiden valvonta ei ole mahdollista tämän takia. Vammautuneella ei
ole oikeutta saada ratkaisuun osallistuneen vakuutuslääkärin lausuntoa tämän salassapito-
säännöksen takia. Tämä on ehdottomasti muutettava lakiin oikeudenkäynnin julkisuudesta
hallintotuomioistuimissa.

Arvoisa puhemies! Hyvät kollegat! Eduskunta on nyt päättämässä, että vakuutuslääkä-
rijärjestelmää parannetaan Suomessa ja kansalaisaloitteessa ja kansalaiskeskustelussa esiin
tulleet koetut epäkohdat korjataan. Tämä on aivan huikean hieno juttu. On aivan päivän-
selvää, että seuraavan hallituksen on otettava tämä asialistalleen ja korjattava lailla nämä
vakuutuslääkärijärjestelmän epäkohdat. Tämä on niin tärkeä asia, että se on kirjattava hal-
litusohjelmaan.

Harmi, että ministeri ehti lähteä. Olisin kiittänyt häntä siitä, että hän kuunteli tätä kes-
kustelua ja kertoi, mitä ministeriössä on meneillään tällä hetkellä. Hiukan olen huolissani
siitä, kuuluuko tuossa ministerin mainitsemassa asetetussa työryhmässä riittävästi potilai-
den ääni vai jyrätäänkö heidän äänensä vakuutusyhtiöiden ja virkamiesten toimesta. Mei-
dän pitää pitää huoli, että heidän äänensä kuuluu.

17.51 Hanna Sarkkinen vas: Arvoisa puhemies! Olen erittäin tyytyväinen siihen, että
kansalaisaloite sai kunnollisen käsittelyn ja sen sisältö etenee, vaikka se teknisesti joudu-
taankin tässä vaiheessa hylkäämään. Mietintöön kirjattu ponsi on hyvä, ja se edellyttää tiu-
kasti vakuutuslääkärijärjestelmän selvittämistä ja korjaamista ja tarpeellisten lakimuutos-
ten valmistelua ja tuomista eduskuntaan huomioiden kansalaisaloitteessa ja kansalaiskes-
kustelussa esiin nousseet epäkohdat. Olennaista on lisätä vakuutuslääkärijärjestelmän läpi-
näkyvyyttä ja riippumattomuutta ja kansalaisten luottamusta järjestelmään.

Arvoisa puhemies! Mietinnössä todetaan, että vakuutuslääkärien lääketieteellisten pe-
rusteluiden laatu korvauksen hylkäävissä ratkaisuissa tulee selvittää. Näin on, ja näkisin
tarpeellisena selvittää myös mallia, jossa vakuutuslääkärillä olisi velvollisuus nähdä ja tut-
kia potilas, mikäli arvio poikkeaa hoitavan lääkärin arviosta. Mielestäni matkakustannuk-
set eivät voi olla yksiselitteinen este tälle lakimuutokselle, kun kyse on ihmisen loppuelä-
män kannalta äärimmäisen tärkeistä päätöksistä ja prosesseista. Vakuutuslääkärien osaa-
misen ja heidän riippumattomuutensa on myös oltava asia, joka selvitetään ja josta ei voi
jatkossa enää olla niin paljon kysymysmerkkejä kuin tänä päivänä on. 

Arvoisa puhemies! Vakuutuslääkärien ja muutoksenhakulautakuntien riippumattomuu-
den ja avoimuuden varmistaminen on olennaista. Vakuutuslääkärien portinvartija-asema
on sinänsä perusteltu, mutta kansalaisten on voitava luottaa järjestelmän puolueettomuu-
teen. Valitettavasti tänä päivänä näin ei välttämättä ole, ja vakuutuslääkärit näyttäytyvät
olevan hyvin läheisessä kytköksessä vakuutusyhtiöihin ja niiden intresseihin. 

Arvoisa puhemies! Toivon, aivan kuten edellinen puhuja totesi, että jatkotyössä, kun
näitä tarvittavia lakimuutoksia ponnen pohjalta valmistellaan, avoimuus ja riippumatto-
muus ovat myös jatkotyötä ohjaavat periaatteet ja että erilaiset sidosryhmät, asiantuntijat ja
myös potilasjärjestöt, pääsevät prosessiin osallistumaan. 

Arvoisa puhemies! Kuten tässä mietinnössä todetaan, päätösten selkeys ja ymmärrettä-
vyys on olennainen jatkokehitettävä asia. Siihen on helppo yhtyä. Selvää on myös se, mikä
tässä keskustelussa on jo noussut esille, että työkyvyttömyyden käsitteen erilaisuus eri
10



Pöytäkirjan asiakohta PTK 163/2018 vp
laeissa on asia, joka tulee tässä yhteydessä myös laajasti selvittää. Ylipäätään koko järjes-
telmä on syynättävä hyvin perusteellisella tavalla. 

Arvoisa puhemies! Kiitokset vielä aloitteentekijöille tärkeän asian esiin nostamisesta, ja
kiitoksia valiokunnalle asian edistämisestä. Erityistä arvoa mietinnöllä on, koska se oli yk-
simielinen. 

17.54 Heli Järvinen vihr: Arvoisa rouva puhemies! On aivan kiistämätöntä, että meillä
on Suomessa tuhansittain ihmisiä, jotka kokevat olonsa työkyvyttömäksi mutta siitä huo-
limatta eivät saa työkyvyttömyyseläkettä. He kokevat tulleensa kohdelluiksi epäreilusti.
Siitä syystä on erinomaista, että tämä aloite on tehty, ja vielä erinomaisempaa on se, että
sosiaali- ja terveysvaliokunta on ottanut siihen selkeän kannan. Harmittelen kuitenkin hie-
man sitä, että tässä keskustelussa me puhumme vakuutuslääkäreistä tavalla, joka ikään
kuin leimaa heidät syypääksi tähän tilanteeseen. Pitää muistaa, että niin epäreilu kuin tilan-
ne onkin, työkyvyttömyys on lääketieteellinen diagnoosi aina sille hoitavalle lääkärille,
kun taas vakuutuslääkärille se on aina myös juridinen käsite. 

Vakuutuslääkäri on siinä sekamelskassa, jonka me olemme luoneet, ja nyt en osoita so-
siaali- ja terveysvaliokuntaa sormella vaan ihan meitä jokaista kansanedustajaa, sillä mei-
dän käsiemme läpi on kulkenut tämä järjestelmä, jossa on 11 erilaista määritelmää työky-
vyttömyydelle. Voin luetellakin nämä: sairausvakuutuslaissa, työntekijän eläkelaissa, jul-
kisten alojen eläkelaissa, kansaneläkelaissa, kaikissa erilaiset määritelmät, ja lisäksi työta-
paturma- ja ammattitautilaissa, liikennevakuutuslaissa, vahingonkorvauslaissa, sotilas-
vammalaissa, laissa sotilastapaturman ja palvelussairauden korvaamisesta, rikosvahinko-
laissa sekä myöskin vapaaehtoisissa vakuutuksissa. On aivan selvää, että vakuutuslääkärit,
jotka yrittävät noudattaa näiden lakien ohjaamana omia päätöksiään, ja kansalaiset ovat
hiukan eri linjoilla, ja on ymmärrettävää, että kansalaisten on vaikea ymmärtää päätösten
erilaisuutta. Vakuutuslääkäri joutuu hoitavan lääkärin sijaan tuntemaan sosiaalivakuutus-
lainsäädäntöä, aiempia ratkaisulinjoja, muutoksenhakuelinten noudattamia käytäntöjä,
toki myöskin erilaisia kuntoutusvaihtoehtoja ja vielä sitten kaupan päälle nämä lainsäädän-
nön 11 erilaista työkyvyttömyystulkintaa. Toki vakuutuslääkäri myös ottaa huomioon ha-
kijan koko elämäntilanteen laajemmin kuin hoitava lääkäri. Vakuutuslääkärit eivät myös-
kään toimi oman tahtonsa mukaan miten sattuu, vaan heilläkin on selkeät valvojat, viran-
omaisena Finanssivalvonta sekä tietysti myöskin muutoksenhakuelimet, ja väitän kyllä,
että myös tämä kohtuullisen kova julkisuus toimii valvojana. 

Jos meillä on 11 erilaista tulkintaa työkyvyttömyydestä, pidän kohtuuttomana sitä, että
tulkintaurakka haluttaisiin esimerkiksi tavallisille terveyskeskuslääkäreille. Täällä on tä-
näänkin esitetty, että tarvitsisimme käänteisen todistustaakan, mikä tarkoittaisi sitä, että jos
hoitava lääkäri on esittänyt jotain, niin vakuutuslääkärin ikään kuin pitäisi todistaa oma
lausuntonsa vielä tehokkaammin. Jos otetaan vertailukohta esimerkiksi tämän kevään yli-
oppilaista, niin käytännössä se tarkoittaisi heidän kohdallaan sitä, että koulun oman histo-
rianopettajan, joka arvioi ylioppilaskokeen, lausunto menisi läpi loppuun asti eikä ylioppi-
laslautakunnalla olisi valtuuksia suhteuttaa ylioppilaan tilannetta koko Suomen kirjoituk-
siin. Mitä siitä aiheutuisi? Sama käytäntö, aivan prikulleen sama käytäntö. On kohtuulli-
sen mahdotonta miettiä ja pohtia sitä, että hoitavalla lääkärillä ja hänen lausunnollaan olisi
se lopullinen painoarvo, ja on vaikea ajatella myös sitä, että sen oman terveyskeskuslääkä-
rin tai muun hoitavan lääkärin pitäisi osata tämä hankala vakuutuslainsäädäntö, joka meil-
11



Pöytäkirjan asiakohta PTK 163/2018 vp
lä on, kun muistetaan, että vakuutuslainsäädäntö ei kuulu lääkärikoulutukseen kovinkaan
kattavasti. 

Täällä on puhuttu siitä, millaisen kohtelun kohteeksi ihmiset ovat joutuneet vakuutusyh-
tiöiden osalta. Edelleenkin yritän sanoa sitä, että meidän pitää ottaa nöyrästi peili käteen
tässä talossa ja miettiä, miten me saamme tätä lainsäädäntöä selkeytettyä. On aivan erin-
omaista, että sosiaali- ja terveysvaliokunta ehdottaa, että tässä talossa lähdetään korjaa-
maan näitä epäkohtia ja ehdotetaan lainsäädännön muutoksia, sillä niitä todella tarvitaan. 

Täällä on kysytty myös, mitä me voisimme tehdä, miten me saisimme tätä koko ketjua
parannettua, koska on ihan selvää ja kiistämätöntä, että se on ongelmallinen. No, tässä on
monia toimenpiteitä. 

Ensinnäkin olisi tärkeää pitää huolta siitä, että työkyvyttömyyshakemukset olisivat pa-
remmin laadittuja. Tällä hetkellä — pahoittelen — niissä on isoja ongelmia. 

Toinen asia mielestäni on se, että asiakasta pitäisi aina kuulla, [Krista Kiuru pyytää vas-
tauspuheenvuoroa] mielellään mahdollisesti myös tavattava. Olen saanut työeläkeyhtiöis-
tä myös sitä viestiä, että kun kielteisen päätöksen saanutta asiakasta kuullaan ja häneen ol-
laan puhelinyhteydessä, niin usein asiakkaalle silloin itselleenkin valkenevat ne syyt, mik-
si työkyvyttömyyttä ei ole hyväksytty omasta työkyvyttömyyskokemuksesta huolimatta. 

Valituksiin liittyy myös ongelmia. Ylivoimainen syy valituksen hyväksymiseen ovat
muuttuneet perusteet, eli hakemusta on yksinkertaisesti parannettu. 

Mutta se tärkein asia: lainsäädäntöä pitää selkiyttää. — Arvoisa rouva puhemies, saan-
ko vielä jatkaa puheenvuoroani?

Toinen varapuhemies Tuula Haatainen: Yhdessä sovittu aikaraja on kyllä umpeutunut. 

Pyydän siinä tapauksessa uuden puheenvuoron, koska se syy, miksi varsinaisesti halu-
sin puhua, on se, että lainsäädännön uudistamiseen meidät pakottaa myös se, että Kevan
kohtalo tulee muuttumaan, ja sillä tulee olemaan todella iso merkitys siihen, millä tavalla
työkyvyttömyyksiä jatkossa hoidetaan. Mutta ehkä pidän tästä toisen puheenvuoron.

Toinen varapuhemies Tuula Haatainen: Haluaako valiokunnan puheenjohtaja vastaus-
puheenvuoron? Myönnän 1 minuutin. 

18.02 Krista Kiuru sd (vastauspuheenvuoro): Arvoisa puhemies! Minusta tässä edustaja
Järvinen esitti näitä mahdollisia tiekarttoja, mutta on nyt hyvä selventää, että tämä kansa-
laisaloite ehdottaa vain yhtä toimea, millä tavalla tilanteeseen saataisiin parempi ratkaisu,
niin että useammat kokisivat, että järjestelmä on oikeudenmukaisempi ja vastaa nykyistä
oikeustajua. Yksi asia on erityisesti myös vakuutuslääkärien kouluttaminen ja lausuntojen
laatutason selkeä nosto, ja siihen valiokunta myöskin kiinnittää huomiota. 

Haluan vielä sanoa, että tässä on useita ratkaisuja ja mahdollisia erilaisia polkuja, joita
pitää harkita. Valiokunnassa myös käytiin keskustelua siitä, pitäisikö tosiasiassa jokaiselle
hylkäyspäätöksen saaneelle järjestää mahdollisesti, teknologian kehittyessä, jonkinlainen
yhteys tässä tapauksessa siihen lopulliseen ratkaisun tekijään. Tältä osin siinä nähtiin myös
merkittäviä haasteita, jos näin päätettäisiin tehdä, joten kaikki vaihtoehdot ovat aidosti nyt
avoinna, ja siltä osin minusta on tärkeätä, [Puhemies koputtaa] että käydään keskustelua
mutta jätetään se tuonne työryhmään mietittäväksi. Mutta tahtotila on yhteinen.
12



Pöytäkirjan asiakohta PTK 163/2018 vp
18.04 Kristiina Salonen sd: Arvoisa puhemies! Meillä on yleensä tapana politiikassa
ehkä nostaa omaa häntäämme, mutta tässä kohtaa haluaisin nostaa kansalaiset esille. Kii-
tos kansalaisaloitteen tekijöille ja kaikille allekirjoittajille siitä, että teidän ansiostanne pää-
simme tekemään tämän mietinnön sosiaali- ja terveysvaliokunnassa ja että isossa salissa
käsittelemme nyt tätä kansalaisaloitetta. 

Toki kansalaisaloite kohdistuu vain yhteen osaan koko tämän laajan vakuutuslääkärijär-
jestelmän epäkohtia ja ongelmia, ja juuri sen vuoksi keskustelu ja valiokunnan kuulemi-
nenkaan ei ole ollut niin laajaa kuin mitä me kaikki täällä salissa olevat ymmärrämme, että
itse asiassa tämän asian ja ilmiön korjaamiseksi pitäisi olla. Sosiaali- ja terveysvaliokun-
nan mietinnössä juuri siitä syystä ehdotetaan, että valtioneuvosto valmistelee esityksen va-
kuutuslääkärijärjestelmän epäkohtien korjaamiseksi ja antaa eduskunnalle ehdotukset lain-
säädännön muutoksiksi vuoden 2020 kevätistuntokaudella. Vuoden 2020 kevätistuntokau-
della — minusta tämä merkittävää. [Toimi Kankaanniemi: Kieltämättä!]

Pidän vakuutuslääkärijärjestelmän epäkohtien myöntämistä tässä valiokunnan mietin-
nössä — siis koko valiokunnan yhteisessä mietinnössä — ensimmäisenä askeleena kohti
muutosta. Toivon, että asiasta keskusteltaisiin vihdoinkin aidosti. Puolustuskannalla ole-
minen ei auta toimijoita ymmärtämään järjestelmän ongelmia asiakkaan näkökulmasta, ja
siten ainakin itse olen kokenut kaikki aikaisemmat yritykset nostaa esille näitä ihmisten
tuomia ongelmia — siitä seuraa ikään kuin järjestelmän välitön puolustautuminen. Niin
kauan kuin me puolustaudumme ja puolustaudumme, me emme edes mieti, voisiko näitä
luottamuksen rapauttajia, ihmisten kokemia epäkohtia, jollain tavalla korjata. Nyt minulla
on aidosti toive siitä, että näin tässä käy.

Ihmiset vakuuttavat itsensä pahan päivän varalle. Sairaana tai vammautuneena ei ole
voimia taistella kasvotonta järjestelmää vastaan. Silloin se tuntuu epäoikeudenmukaiselta
ja sotii ihmisten oikeustajua vastaan, ja juuri siksi he ottavat yhteyttä meihin kansanedus-
tajiin. Minusta on merkittävä asia sekin, että niin moni teistä kansanedustajista, kuten itse-
kin olen, olette saaneet useita yhteydenottoja, joissa ihmiset kokevat tulleensa kaltoin koh-
delluksi. Se itsessään on jo merkki siitä, että asia on sellainen, johon pitäisi puuttua. Ihmi-
set ottavat meihin yhteyttä sen takia, että he kokevat, ettei ole enää mitään muuta tahoa,
jonka kanssa he voisivat asiaa jollain tavalla edistää. Itsekin olen ollut useissa tällaisissa
asiakastapauksissa viime vuosien aikana tukena ja mukana. Tämä sotii ihmisten oikeusta-
jua vastaan. 

Ihmiset eivät voi uskoa, että oikeusvaltiossa tapahtuu niin, mitä edustaja Järvinenkin toi
esille, että hoitavat lääkärit ovat todenneet ihmisen esimerkiksi työkyvyttömäksi mutta va-
kuutusyhtiö katsoo työkykyiseksi. Sosiaali- ja terveysvaliokunnan lausuntokierroksella
esimerkiksi Aivovammaliitto toi esille, että aivovammojen aiheuttamat jälkivaikutukset
voidaan usein osoittaa vasta vuosien kuluttua. Kerroin tuossa aikaisemmin, että ensimmäi-
nen asiakastapaus, jossa minä olin tukena omalla vaatimattomalla panoksellani, oli nimen-
omaan oppi ja opetus aivovammasta, ja vasta korkeimmassa hallintoasteessa todettiin, että
asiakas oli tässä tapauksessa oikeassa. Jos tällä vammautuneella henkilöllä ei olisi ollut
isää, joka jääräpäisesti taisteli tyttärensä puolesta, he eivät olisi koskaan voittaneet. Aivo-
vammalle on siis tyypillistä, että kestää aikaa ennen kuin vammautunut edes huomaa saa-
neensa vamman. Aivovammasta kärsivän elämä on onnettomuuden myötä mennyt yhtäk-
kiä aivan sekaisin, ja sitten hän saa päätöksen, jossa sanotaan, että vamma on voinut tulla
jostain muusta syystä kuin onnettomuudesta. Ja tosi heikoilla ovat he, joiden aivoja ei ole
edes tutkittu välittömästi tapahtuneen jälkeen. Tällaisissa ristiriitatilanteissa asiakkaan oi-
13



Pöytäkirjan asiakohta PTK 163/2018 vp
keusturva tuntuu heikolta. Vakuutuslääkärijärjestelmää on arvioitava tällaisten tapausten
myötä ja kehitettävä ennen kaikkea ihmisten oikeusturvan parantamiseksi. 

Vakuutuslääkärijärjestelmästä teetettiin vuonna 2014 kehittämisraportti, jonka perus-
teella on pyritty kehittämään päätösten perusteluja lisäämällä etuuslakeihin täydentäviä
säännöksiä päätösten perustelemisesta. Lisäksi sosiaali- ja terveysministeri on asettanut
viime vuonna laajapohjaisen neuvottelukunnan, jonka tehtävänä on jatkaa vakuutuslääkä-
rijärjestelmän kehittämistä. Toivon, että tämän mietinnön lausuman myötä työryhmän toi-
meksiantoa tarkistetaan ja potilasjärjestön edustusta ryhmässä vahvistetaan.

Tarvitsemme lainuudistusta, koska nykyjärjestelmä aiheuttaa myös väliinputoamisia ja
jättää ihmiset ilman toimeentuloa. Korvauksen tai etuuden epääminen ei saa johtaa sellai-
seen tilanteeseen, että henkilö jää kokonaan ilman toimeentuloturvaa. Nämä ihmiset jäävät
todella yksin asiansa kanssa, ja moni on jo terveytensä kanssa äärirajoilla. On kohtuutonta,
että he joutuvat vielä taistelemaan toimeentulonsa eteen, kun kaikki energia pitäisi keskit-
tää kuntoutumiseen. Nyt on työryhmällä aika tehdä esityksensä lain muuttamiseksi, ja seu-
raava eduskunta voi sitten esitysten pohjalta tehdä muutokset lakiin. 

18.10 Anneli Kiljunen sd: Arvoisa rouva puhemies! Minäkin haluan kiittää kansalaisa-
loitteen tekijöitä Pertti Latvalaa ja Nico Ojalaa. Olen ollut jo pitkään eduskunnassa, ja tämä
asia on ollut eduskunnan käsittelyssä erimuotoisena useita kertoja. On ollut sillä tavalla va-
litettavaa, että me emme ole pystyneet eduskunnassa puuttumaan näihin epäkohtiin, joita
nyt sitten tämän kansalaisaloitteen yhteydessä on nostettu hyvin. Itselläni on jotenkin sem-
moinen tunne ja olo, että onneksi meillä on tällainen kansalaisaloitejärjestelmä, joka herät-
telee meitäkin sitten vähän toisella tavalla keskustelemaan tästä isosta kysymyksestä, joka
liittyy ei pelkästään vakuutuslääkäreihin vaan koko vakuutuslääkärijärjestelmään.

Arvoisa puhemies! Haluan myös tässä yhteydessä kiittää meidän sosiaali- ja terveysva-
liokuntaa. Minun täytyy todeta myös, kuten me kaikki totesimme, että kun kuulimme tä-
män aloitteen tekijöitä, he ansiokkaasti toivat niitä asioita esille, mitä tämän kansalaisaloit-
teen taustalla on, ja kun me saimme tavallaan sen hengen, mitä tällä haettiin ja mihin tällä
pyrittiin, niin koko sosiaali- ja terveysvaliokunnan yhteinen tahtotila oli vastata nimen-
omaan niihin perimmäisiin kysymyksiin, jotka koskettavat koko vakuutuslääkärijärjestel-
mää eivätkä ainoastaan sitä yhtä asiaa, joka tässä kansalaisaloitteessa oli kirjattu. Minun
mielestäni tämäntyyppinen tapa tulkita kansalaisten näkemyksiä ja aloitteita on se oikea ta-
pa, jolla me pystymme sitten viestittämään lainsäädäntöuudistuksia eteenpäin. Siinä mie-
lessä olen todella iloinen, että me emme tarttuneet tähän yhteen asiaan vaan kävimme laa-
jasti yhteisymmärryksessä keskustelua, miten me pystymme yhdessä vaikuttamaan tule-
vaisuudessa siihen, että vakuutuslääkärijärjestelmä saataisiin paremmaksi. Siitä meillä on
tämä yhteinen lausuma, jota me yhdessä muokkasimme eteenpäin.

Arvoisa puhemies! Kyseessä on ihmisiä, jotka sairastuvat vakavasti tai joutuvat tapatur-
maan, minkä seurauksena ihmiset haluavat itselleen oikeutetusti oikeutta ja mahdollisuu-
den rakentaa elämää eteenpäin. Usein nämä tilanteet tulevat äkkiseltään, minkä seuraukse-
na tämä tilanne on kriisi ihmisellä ja perheellä itsellään. Tässä yhteydessähän ihmiset tie-
tenkin toivovat, että meidän turvaverkko ja yhteiskunta tukevat heitä tässä tilanteessa, että
he saavat mahdollisesti hoitoa ja kuntoutusta ja toimeentulo on turvattu. Kun näin ei tule-
kaan tapahtumaan, on ymmärrettävää ja oikeutettua, että ihmiset kokevat, että yhteiskunta
ei kohtele heitä oikeudenmukaisesti vaan epäoikeudenmukaisesti. Kun tässä sitten vielä on
se ristiriita, että henkilö, joka on hoitanut potilasta tilanteessa ja on kuntoutuksessa ja elä-
14



Pöytäkirjan asiakohta PTK 163/2018 vp
män arjessa mukana, näkee tilanteen eri lailla ja kun tätä asiaa viedään eteenpäin, vakuu-
tuslääkäri jostakin kaukaa tulkitsee tätä tilannetta eri tavalla, niin tämä luo vääjäämättä ja
oikeutetusti ihmisille suuren pettymyksen ja myös epäluottamuksen yhteiskuntaa ja koko
meidän vakuutusjärjestelmää kohtaan. Siinä mielessä tämä tunne, mitä ihmiset kokevat, on
oikeutettu.

Muutaman asian haluan myös nostaa vielä tässä, joihinka itsekin olen törmännyt, minkä
seurauksena, aivan kuten edustaja Salonen, olen ollut muutamissa tilanteissa mukana. Täy-
tyy sanoa, että olen ollut mukana tilanteissa, jotka eivät ole olleet myönteisiä, mutta olen
ollut myös tilanteissa, joissa asiat ovat edenneet positiivisesti, ja voisiko sanoa, että tässä
on kaksi ihan erilaista elämäntilannetta. On se positiivisuus, ilo, riemu, kun asiat menevät
myönteisesti, niin että on usko ja luottamus tulevaisuuteen ja asioista selviämiseen. Se kan-
taa pitkälle eteenpäin, ja se kiitollisuus ihmisiltä yhteiskuntaa kohtaan on myönteinen.
Mutta sitten niiden tilanteiden ja niiden kokemusten seurauksena, joissa on toisinpäin,
myös itse lähestyin omalla paikkakunnallani Etelä-Karjalassa Eksotea ja siellä näitä hoita-
via lääkäreitä, jotka antavat lausunnon, koska niiden kokemusten perusteella, joita sain
kohdata, valitettava tosiasia on se, että meidän hoitavat lääkärit antavat nämä lausunnot hy-
vin eri lailla, hyvin erilaisilla mittapuilla. Voi olla hyvin lyhyitä, pintapuolisia lausuntoja,
mutta voi olla sitten myös hyvin syvällisiä ja semmoisia ”exact”, tarkkoja lausuntoja, jotka
kertovat vakuutuslääkäreille sen todellisen tilanteen. Muun muassa näiden kokemusten pe-
rusteella Etelä-Karjalassa lähdettiin panostamaan ja kouluttamaan hoitavia lääkäreitä ni-
menomaan tähän vakuutuslääkärijärjestelmään, jotta he pystyvät antamaan oikealla taval-
la tasapuolisesti kaikille yhdenmukaisen lausunnon, mitä kautta selkeästi näkyy se, että
myös lopputulema vakuutuslääkäreitten päätöksissä kääntyy positiivisempaan suuntaan.
Sen takia hoitavien lääkäreiden sekä myös vakuutuslääkäreitten lääketieteellistä osaamista
pitää parantaa. Tämä tuli esille myös meidän valiokunnassa.

Toinen asia, joka näitten aloitteen tekijöitten osalta tuli myös selkeästi esille ja joka syn-
nyttää epäluottamusta, on se, että näitten päätösten oikeellisuus ei ollut läpinäkyvää ja ih-
miset eivät saaneet perusteita siihen, minkä takia vakuutuslääkäri suhtautui heidän päätök-
seensä kielteisesti. Sen takia itsekin toivon, että kun tätä jatkotyöstämistä tehdään, läpinä-
kyvyyteen ja näiden asioitten perusteluihin pitää panostaa.

Vielä kolmas asia on se, että kun ihminen saa kielteisen päätöksen, on ehdottoman tär-
keätä, että hoitava lääkäri ja sitten mahdollisesti sosiaaliturvaan perehtynyt sosiaalityönte-
kijä ottavat kopin tästä henkilöstä, jotta tämä ihminen ei jää yksin, [Puhemies koputtaa] ja
siellä on tiimi, joka häntä auttaa, [Puhemies: Aika!] tiimi, joka auttaa lääketieteellisessä
hoidossa mutta myös sosiaaliturvan ja toimeentulon osalta elämässä eteenpäin.

18.18 Ilmari Nurminen sd: Arvoisa rouva puhemies! Mielestäni on erittäin hyvä ja tär-
keää, että tämä kansalaisaloite on tullut eduskuntaan, ja valiokunta on suhtautunut tähän
erittäin positiivisesti, ja on yhteistä tahtotilaa rakentaa ja ratkaista näitä kysymyksiä. 

Itsekin haluan tässä puheenvuorossani lähestyä asiaa erityisesti niiden työkyvyttömyy-
seläkettä hakevien ihmisten, jotka kokevat hylkäyspäätöksen, ja lähinnä sen prosessin nä-
kökulmasta. Olen itse ollut muutamissa tapauksissa mukana ja hyvinkin läheltä seurannut
ja auttanut näitten hakemusten teossa, ja usein ne ovat hyvin epäinhimillisiä tarinoita ja on
ihan järjellä selitettävissä, että tämä ihminen ei ole työkykyinen. Usein hoitava lääkäri ja
monet asiantuntijalääkärit ovat todenneet tämän asian yksiselitteisesti, mutta kuitenkin sit-
ten vakuutuslääkäri, ilman näkemättä tätä ihmistä, toteaa, että hylkää tämän hakemuksen.
15



Pöytäkirjan asiakohta PTK 163/2018 vp
Nämä ovat usein henkisestikin hyvin raskaita prosesseja hakijoille. Täytyy pitkälti suhtau-
tua tähän asiaan lähinnä vain omien kokemusteni pohjalta siitä, että nämä ovat usein hyvin
pitkiä prosesseja, ja vaikka fyysisesti kriteerit täyttyisivät ja tulee hylkäyspäätös, niin usein
vuosien jälkeen nämä muuttuvat jo psyykkiseksikin haasteeksi monille työttömille. Ehkä
sitä kautta sitten on mahdollista lopulta saada työkyvyttömyyseläke. 

Näen, että nämä prosessit ovat aivan liian raskaita ja nämä tietyt kirjaukset ovat aivan
liian epäselviä, ja yksittäisten ihmisten ja niiden tukiverkkojen, mitä heillä on, kannalta ne
ovat täysin kohtuuttomia, ja sen takia tätä järjestelmää on ehdottomasti muutettava niin,
että me tuemme näitä ihmisiä. 

Haluan omasta puolestani kiittää aloitteen tekijöitä ja kiittää myös valiokuntaa yhteises-
tä tahtotilasta tämän asian ratkaisemiseksi. Nyt tosiaan pitää saada tekoja tämän asian kor-
jaamiseksi. — Kiitos.

18.20 Toimi Kankaanniemi ps: Arvoisa rouva puhemies! Asia on todella tärkeä, ja kii-
tokset aloitteen tekijöille ja myös edustaja Ronkaiselle, joka on tässä asiassa ollut poikke-
uksellisen aktiivinen. 

Kun runsas 30 vuotta sitten aloitin täällä eduskunnassa, tämä asia tuli heti alusta lähtien
monen ihmisen kautta eteen. Tein monille valituksia, ja aika usein sitten huolellisella vali-
tuksella sai valitusasteissa muutoksen siihen päätökseen, jonka vakuutusyhtiö oli vakuu-
tuslääkärien esityksestä tehnyt. Tuolloin 90-luvun lopulla, 96—97 aikoihin, silloisen edus-
taja Marjatta Stenius-Kaukosen kanssa järjestin pari kolme seminaaria täällä tämän talon
auditoriossa. Kutsuimme sinne sosiaali- ja terveysministeriön edustajat, eläkelaitosten
edustajat, vakuutusoikeuden ja eräiden järjestöjen edustajat ja sitten ihan myös näitä ihmi-
siä, jotka olivat saaneet hylkypäätöksen hakemukseensa. Nämä ihmiset olivat elävä todis-
tus siitä, että he eivät olleet työkykyisiä, vaikka olivat sellaisiksi näissä prosesseissa todet-
tuja. Noilla seminaareilla saimme aikaan muutaman parannuksen.

Ensinnäkin, sitä ennen vakuutusyhtiö ei perustellut hylkypäätöstä millään tavalla. Saim-
me sen aikaan, että jokaiseen hylkypäätökseen yhtiön oli pantava perustelut. 

Toinen oli se, että vakuutuslääkärien suhde vakuutusyhtiöihin saatiin itsenäisemmäksi,
eli poikki, niin etteivät he olleet enää ihan samalla tavalla kuin siihen asti riippuvaisia yh-
tiöstä. Tämä paransi tietysti tilannetta jonkin verran. 

Kolmas, tähän liittyvä asia oli se, että siihen asti ihminen oli saanut sitten sen eläkkeen
ehkä viideltä tai kymmeneltä vuodelta taannehtivasti ja siitä sitten verotettiin kerralla suun-
nilleen puolet pienituloiseltakin, koska potti oli aika iso, ja saimme sen lakimuutoksen, että
se jaksotettiin kolmelle vuodelle, ja näin verotusprogressio keveni merkittävästi. 

Nämä olivat siis hyviä ja tarpeellisia uudistuksia, mutta järjestelmä ei kuitenkaan tullut
läpinäkyväksi eikä vastaa sitä, mitä oikeusvaltiossa on odotettava, ja siksi on äärettömän
hyvä, että tämä asia on nyt täällä tässä aloitteen muodossa. 

Mietintö on erinomainen, ja siihen sisältyvä eduskunnan yksimielisesti hyväksyttäväksi
tuleva lausuma on todella arvokas ja tärkeä. Toivottavasti myös tämä julkisuus, mikä nyt
on tälle asialle tullut, vaikuttaa jo eläkeyhtiöitten päätöksiin ja vakuutuslääkärien toimin-
taan.

18.24 Jari Ronkainen ps: Arvoisa rouva puhemies! Vaikka vakuutuslääkärijärjestelmä
kaipaa laajempaa remonttia, olisi totuusvelvoitteen kirjaaminen lakiin ollut nopea ja käsit-
tääkseni kohtalaisen helppo toimenpide. Kansalaisten luottamusta vakuutuslääkärijärjes-
16



Pöytäkirjan asiakohta PTK 163/2018 vp
telmään oltaisiin parannettu kertaheitolla. Asiantuntijat ovat kuitenkin lausuneet, että laki-
muutoksella ei olisi olennaista vaikutusta käytännön toimintaan. Jos näin on, olisiko laki-
muutoksella mitään todellisia esteitäkään? Kirjattiinhan viime kaudella jopa perustusla-
kiin, että Suomi on EU:n jäsen, vaikka joidenkin mielestä kyseessä oli lähinnä muodolli-
suus. GCM-sopimuskin solmittiin tuosta vain ilman eduskunnan päätöstä sillä verukkeel-
la, ettei se olisi Suomea juridisesti sitova. Miksei totuusvelvoitetta voitaisi samalla lailla
kirjata lakiin? 

Herää vahva ja perusteltu epäily, miksi joku vastustaisi vakuutuslääkärien vannomista
kunnian ja omantunnon kautta. Yksinkertaisin selitys on se, että monessa kohtaa vakuutus-
lääkärien toiminta sotisi noita sanoja vastaan. Vakuutusyhtiöt ovat voittoa tavoittelevia yri-
tyksiä. Voitto tulee saatujen vakuutusmaksujen ja toteutuneiden riskien korvaamisesta
syntyvästä erotuksesta. Vakuutusyhtiöillä on valta itse päättää, mitä ne korvaavat, ja va-
kuutuslääkärit ovat vakuutusyhtiöiden palkkalistoilla. Eturistiriita on ilmeinen. Tästä syys-
tä meillä on lähes 60 000 allekirjoituksen kansalaisaloite nyt käsittelyssä. 

Arvoisa puhemies! Vakuutuslääkärien Yhdistyksen puheenjohtaja Janne Leinonen ja
Kevan toimitusjohtaja Timo Kietäväinen kertoivat Turun Sanomissa vuosi sitten, 22. hel-
mikuuta 2018, että lakimuutos johtaisi vakuutusmaksujen korotuksiin. Miten ihmeessä
tämä voi pitää paikkansa, ellei myönnetä sitä, että kaikkia korvattavaksi tarkoitettuja sai-
raus- ja tapaturmatapauksia ei ole korvattu? Uskon, että ihmiset mielellään maksaisivat ko-
rotettuakin vakuutusmaksua, jos he voisivat luottaa siihen, että sairauden tai tapaturman
sattuessa he saisivat oikeudenmukaisen kohtelun ja puolueettoman korvauspäätöksen.

Se, että vakuutuslääkärillä ei ole mitään velvollisuutta nojata lääketieteellisiin löydök-
siin, on käsittämätöntä. Olen saanut lukuisia ja taas lukuisia yhteydenottoja ihmisiltä, jotka
ovat kuvanneet sitä tuskaa, kun esimerkiksi tapaturman tai vammautumisen välinen syy-
yhteys on vakuutusyhtiössä kiistetty sen ilmeisyydestä huolimatta. Tämä on täysin kestä-
mätön tilanne. Jos vakuutuslääkäri todella haluaa tehdä näin ratkaisevan johtopäätöksen,
tulee hänen mielestäni ainakin tutkia potilas itse ja siten kumota hoitavan lääkärin diagnoo-
si.

Arvoisa puhemies! Tätä asiaa on tosiaan käsitelty eduskunnassa usean eduskuntakau-
den aikana. Nyt tällä kaudella näyttää siltä, että ollaan saatu asiaan aika kova buusti. Ha-
luan lopuksi kiittää kaikkia niitä, jotka ovat tässä salissa olleet mukana edistämässä tämän
asian eteenpäinviemistä. Perussuomalaisten eduskuntaryhmä, sosiaali- ja terveysvaliokun-
ta, edustajat Harkimo, Taavitsainen, Myllykoski, Halmeenpää, Heinonen, Sarkkinen ja
niin edelleen, nimilista on todella pitkä, kiitos teille kaikille.

18.28 Sami Savio ps: Arvoisa puhemies! Myös minä esitän muiden perussuomalaisten
edustajien tavoin kiitokseni tämän kansalaisaloitteen tekijöille ja sen allekirjoittajille. Tä-
män kansalaisaloitteen kautta eduskunnan käsittelyyn on vihdoin ja viimein noussut vaka-
va, lukuisia kansalaisia jo vuosia vaivannut ja heidän oikeuksiaan ikävällä tavalla loukan-
nut epäkohta. Aloitteen tarkoitushan on poistaa vakuutus- ja eläkeyhtiöiden lääkäreiltä
heillä ainakin vielä toistaiseksi oleva oikeus ilman perusteltua syytä ja jopa potilasta näke-
mättä kumota hoitavan lääkärin lausunto. Ilman tätä kansalaisaloitetta tämä yhteiskunnal-
lisesti merkittävä asia tuskin olisi lainkaan noussut pinnalle eduskunnassa, ainakaan tällä
laajuudella kuin nyt on nähty, eikä ongelmia olisi ryhdytty korjaamaan, vaikka ne ovat ai-
heuttaneet ja aiheuttavat edelleen monille potilaille suurta henkistä tuskaa.
17



Pöytäkirjan asiakohta PTK 163/2018 vp
Arvoisa puhemies! Meille perussuomalaisille vakuutuslääkärijärjestelmän epäkohtien
korjaaminen on jo oikeudenmukaisuussyistä erittäin tärkeää. Lääkärin pääasiallinen tehtä-
vä on hoitaa potilasta, ei ajaa vakuutusyhtiöiden taloudellisia etuja. Edustaja Ronkainen,
joka tässä edellä puhui, onkin tehnyt hartiavoimin töitä asian korjaamiseksi, mistä hänelle
kuuluu suuri kiitos.

Sinänsä on sääli, että tämä hyvä kansalaisaloite hylätään lähinnä teknisistä syistä johtu-
en, mutta valiokunnan antama hyvä mietintö kuitenkin velvoittaa hallitusta valmistele-
maan lakiesityksen vakuutuslääkärijärjestelmän epäkohtien korjaamiseksi ja antamaan sen
eduskunnalle noin vuoden kuluttua. Samalla hallituksen tulee selvittää vakuutuslääkärei-
den antamien lausuntojen muotovaatimukset. Tämä on erittäin tärkeä askel eteenpäin.

Arvoisa puhemies! Vakuutuslääkäreiden oikeutta kumota hoitavan lääkärin diagnoosi ei
siis tulla myöhemminkään poistamaan, mutta vakuutuslääkäreiltä tulee jatkossa vaatia
asianmukaiset perustelut ja niihin liittyvä ammattieettinen vakuutus. Tällä hetkellähän lau-
sunnon voi antaa potilasta näkemättä, mikä ei lainkaan sovi arkijärkeen, ja tämä on aiheut-
tanut tuskaa ja harmaita hiuksia lukemattomille suomalaisille.

Arvoisa puhemies! Totean lopuksi, että paljon keskustelua herättänyt kansalaisaloitejär-
jestelmä on tällä kertaa osoittanut toimivuutensa. Kiitän myös sosiaali- ja terveysvaliokun-
taa perusteellisesta työstä ja laatimastaan hyvästä lausumasta, joka velvoittaa hallitusta
ryhtymään pikaisiin toimiin vakuutuslääkärijärjestelmän epäkohtien korjaamiseksi. Se on
käsittääkseni myös kansalaisaloitteen pääasiallinen sisältö. Toimeenpano on tosin vielä
varmistettava seuraavan eduskunnan toimesta.

18.32 Heli Järvinen vihr: Arvoisa rouva puhemies! On hyvä, että tässä keskustelussa on
tullut monia käytännön keinoja parantaa vakuutuslääkärijärjestelmän ja työkyvyttömyys-
järjestelmän koko kaarta. Me tarvitsemme hoitaville lääkäreille lisää koulutusta työkyvyt-
tömyyshakemusten tekoon. Me tarvitsemme paremmin laadittuja työkyvyttömyyshake-
muksia. Työkyvyttömyyshakemuksen tehnyttä asiakasta on jatkossa paremmin kuultava.

Tässä yhteydessä on ehkä syytä mainita, että työeläkeyhtiöt ovat itse tehneet hyvää työ-
tä tässä asiassa. Monella yhtiöllä on tapana ainakin tarjota puhelinpalveluja, jos asiakas ot-
taa yhteyttä. Lisäksi yksityiset työeläkeyhtiöt ristiinarvioivat omia päätöksiään ja siten pyr-
kivät läpinäkyvyyteen ja myöskin yhtenäiseen käytäntöön työkyvyttömyyshakemuksia kä-
siteltäessä.

Me tarvitsemme myöskin sitä, että hoitava lääkäri ja sosiaalityöntekijä ottavat jatkossa
paremman kopin kielteisen päätöksen saaneesta asiakkaasta, mutta meidän täytyy myös-
kin selkeyttää tässä talossa lainsäädäntöä. Kun sanoin, että lainsäädännössä on 11 erilaista
määritelmää työkyvyttömyydelle, ehkä se suurin ero tällä hetkellä on julkisen puolen työn-
tekijöiden ja yksityisen puolen työntekijöiden työkyvyttömyysmääritelmissä. Jos julkisen
puolen bussikuski saa epilepsiakohtauksen, häntä kohdellaan ammatillisen työkyvyttö-
myysmääritelmän mukaan, mikä lähestulkoon joka tapauksessa tarkoittaa sitä, että hänelle
myönnetään työkyvyttömyyseläke. Jos yksityisen puolen bussikuski saa epilepsiakohtauk-
sen, hän ei juuri koskaan saa työkyvyttömyyspäätöstä, vaan hänen työkyvyttömyyttään ar-
vioidaan yleisen työkyvyttömyyden mukaan ja siinä huomioidaan hänen mahdollisuuten-
sa tehdä jatkossa mahdollisesti jotain muuta työtä kuin toimia bussinkuljettajana.

Tämä kysymys on sillä tavalla oleellinen, että kun me tiedämme, että julkisen puolen eli
valtion ja kuntien työeläkkeistä huolehtii Keva ja yksityisen puolen työeläkkeistä huoleh-
tivat yksityiset työeläkeyhtiöt, ja kun elämme jo tällä hetkellä tilanteessa, jossa julkisen
18



Pöytäkirjan asiakohta PTK 163/2018 vp
puolen työntekijöitä siirtyy ennätysmäärin yksityisille, ja kun sote-uudistus etenee tavalla
tai toisella tulevina vuosina, on selvää, että julkiselta puolelta siirtyy työntekijöitä yhä ene-
nevässä määrin yksityiselle puolelle, niin työeläkejärjestelmälle tämä tarkoittaa sitä, että
julkisen puolen työeläkkeitä ja niiden maksajia on jatkossa nykyistä vähemmän. Kun vielä
muistetaan, että julkisella puolella on erityisen alhaisia eläkeikiä muun muassa opettajilla,
sotilailla ja niin edelleen, niin meillä loppuu mahdollisuudet hoitaa näitä eläkkeitä. Siitä
johtuen toissa päivänä työryhmä teki — hienosti yksimielisesti — esityksen siitä, että Keva
pitää jakaa julkis-Kevaan, joka huolehtii näistä jo tähän asti myönnetyistä eläkkeistä, ja sit-
ten työeläke-Kevaan, josta tulee työeläkeyhtiö muiden työeläkeyhtiöiden rinnalle. Käytän-
nössä tämä muutos pitää tehdä mielellään mahdollisimman nopeasti. Tämä hallitus ei saa
sitä aikaan, mutta mitä nopeammin tuleva hallitus saa sen aikaan, sitä vähemmin lisäkus-
tannuksin selviämme tästä siirrosta. 

Mutta kun näitä eläkejärjestelmiä muutetaan ja kun Kevan roolia muutetaan, se tulee tar-
koittamaan myös sitä, että meidän täytyy tässä talossa muuttaa julkisten alojen työkyvyt-
tömyysmääritelmä vastaamaan yksityisen puolen työkyvyttömyysmääritelmää, jotta nämä
yhdistelmät puhuvat samaa kieltä. Sen takia, kun tässä kansalaisaloitteessa, mikä tehtiin,
vaaditaan lainsäädännön selkeyttämistä ja muuttamista, tulevan hallituksen tehtävänä on
aloittaa se muutostyö jo siinä kohtaa, kun Kevan tulevaisuutta pohditaan, jotta me saamme
kaikille suomalaisille turvattua eläkkeen jatkossakin, mikä on ilman muuta yhteinen tavoi-
tetila. Suomalaisia voi lohduttaa niin, että eläkkeet tullaan maksamaan ajallaan niin kun pi-
tääkin, mutta se tulee tarkoittamaan muutoksia työeläkejärjestelmiin ja myöskin työkyvyt-
tömyysmääritelmiin. Toivon mukaan tuleva hallitus on siihen valmis hyvin nopealla aika-
taululla. 

18.37 Timo Heinonen kok: Arvoisa rouva puhemies! Hyvät edustajakollegat! Oikeas-
taan tuossa debattiosuudessa sanoin oleellisen tästä itse kansalaisaloitteesta ja myös kiitok-
set sosiaali- ja terveysvaliokunnalle ja aloitteen tekijöille kuten myös kansanedustaja Jari
Ronkaiselle, joka eduskunnassa on ollut tässä liikkeelle panevana voimana ja eteenpäin-
viejänä. 

Tarinat tosielämästä ovat karuja näissä tapauksissa, kun kiistaa on syntynyt siitä, että
esimerkiksi aivovamman tai onnettomuuden myötä on jouduttu taistelemaan siitä, saako
korvausta vai ei. Tässä oikeastaan voi sanoa, että kaikissa puheenvuoroissa salin oikealta
laidalta vasempaan laitaan on tullut esille se, että usein on kyse henkilöstä, jolla ei välttä-
mättä ole voimia, jaksamista, mahdollisuuksia siinä tilanteessa asiaa itse viedä eteenpäin,
ja välttämättä kaikilla ei ole myöskään sellaisia omaisia, jotka pystyisivät tätä taistelua
käymään, usein aika ylivoimaista vastustajaa vastaan. Sen takia pidän hyvänä sitä, että nyt
tämä kansalaisaloite on etenemässä. Tässä on lausuma, joka ei vain edellytä hallitusta te-
kemään selvitystä vaan itse asiassa edellyttää seuraavaa hallitusta tekemään esityksen
eduskuntaan kevätkaudella 2020 tämän asian kuntoon saattamiseksi. 

Asia nousi esille viime syksynä muun muassa korkeimman oikeuden päätöksen myötä,
ja myös ministeri Häkkänen otti silloin asiaan kantaa ja linjasi syyskuussa 2018, että tarvi-
taan puolueeton lausuntojärjestelmä siitä, saako korvausta vai ei. 

Itse allekirjoitan ja toivon, että tämä selvitystyö ja esitys tulevat nojautumaan siihen, että
katsotaan tämä kokonaisuus läpi mutta luodaan myös järjestelmä, jossa syntyy puolueeton
taho asiantuntijalausuntoja varten sellaisissa tilanteissa, kun ajaudutaan vakuutuslääketie-
teelliseen kiistaan siitä, onko kyseinen henkilö oikeutettu saamaan korvausta vai ei. Täällä
19



Pöytäkirjan asiakohta PTK 163/2018 vp
on ollut räikeitä esimerkkejä, joissa pahimmissa tapauksissa ei lääkäri ole lainkaan tavan-
nut vakuutuksenottajaa ja päätökset on tehty ja ne ovat olleet täysin kohtuuttomia. Vähin-
täänkin näissä tilanteissa mutta myös monissa muissa. 

Oikeastaan se, minkä takia vielä halusin tähän eduskunnan puhujakorokkeelle tulla, oli
se, että lähes kaikkien kansalaisaloitteiden kohdalla olemme edelleen käyneet keskustelua
siitä, että kansalaisaloitejärjestelmä vaatii vielä korjausta ja päivittämistä. Mitä tämä sitten
tulee olemaan tulevaisuudessa, ehkä kymmenen vuoden päästä, kun useampi vaalikausi on
tätä kansalaisaloitejärjestelmää käytetty, sitä emme vielä tiedä, mutta jo nyt liian usein on
esimerkiksi erilaisia teknisiä syitä, joiden taakse eduskunnassa on menty näissä kansalai-
saloitteissa. Pidän myönteisenä esitystä, joka on tehty — se oli edustaja vasemmistoliitos-
ta, en muista, oliko se edustaja Modig vai Andersson — siitä, että kansalaisaloitejärjestel-
mä itse asiassa vietäisiin pääsääntönä kohti tällaista toimenpidealoitejärjestelmää, jossa
siis kansa osoittaisi ainoastaan tahdonilmaisun siitä, mikä on se, mitä halutaan muuttaa, ja
sen jälkeen eduskunnassa valiokuntakäsittelyn kautta käydään keskustelua, onko eduskun-
ta samaa mieltä, ja tämän jälkeen tehdään päätös sitten vastaavalla tavalla kuin tässä sosi-
aali- ja terveysvaliokunnan mietinnössä, että todetaan lausuman kautta, että toimeen ryh-
dytään, toimeen tartutaan, tai sitten toisena vaihtoehtona on tietysti se, että ei yhdytä siihen
eikä se aiheuta toimenpiteitä. 

Yksi asia, josta olemme lukuisia kertoja keskustelleet, on se erikoisuus näiden aloittei-
den osalta, että meidän kansanedustajien tekemät lakialoitteethan raukeavat vaalikausit-
tain, mikä on ihan perusteltua, sillä eduskunta ja hallitukset vaihtuvat vaaleissa, mutta kan-
sa ei vaihdu, ja sen takia on edelleen järjetöntä, että myös kansalaisaloitteet nollaantuvat
siinä vaiheessa, kun hallitus ja eduskunta vaihtuvat. Sitä jättöaikaahan nyt päätettiin piden-
tää, mikä osittain tätä tilannetta helpotti. Enää ei synny tilannetta, ettei kannattaisi ryhtyä
aloitteen keräämiseen, kun se täytyisi jättää tietäen, että eduskunta ei ehdi sitä käsitellä.
Nyt on mahdollisuus pitkittää tuo jättö yli vaalien, vaikka nimet olisikin kerätty kyseisen
vaalikauden aikana. Itse toivon, että myös tätä pohditaan edelleen, että kansalaisaloitteet
eivät vaaleihin raukeaisi, sillä kansa ei vaaleissa vaihdu, ainoastaan eduskunta ja maamme
hallitus. 

Yksi pohtimisen arvoinen uudistamistarve on myös se, kuinka nopeasti samasta asiasta
voidaan tehdä niin sanottuja vasta-aloitteita, uusia aloitteita. Olemme näitäkin jo Suomes-
sa nähneet. Onko se ongelma? Sitä on syytä pohtia. Yhtenä ratkaisuna on esillä ollut, ja it-
sekin olen sitä esillä pitänyt, tällainen tietynlainen vasta-allekirjoitus, ei-allekirjoitus, kan-
salaisaloitteen kohdalla. Meillähän oli tiedossa, että sellaiset asiat, jotka jakavat kansaa hy-
vin vahvasti, saavat allekirjoituksia helpollakin tuon vaaditun 50 000, jopa 100 000 tai
enempikin, mutta toisaalta tiesimme, että sen kyseisen asian toinen näkökulma tulee saa-
maan vähintään yhtä nopeasti vähintään yhtä paljon allekirjoituksia. Silloin voisi miettiä,
että kansa voisi allekirjoittaa myös tällaisia ei-allekirjoituksia, ja saisimme tiedon tänne
myös siitä näkökulmasta, että 100 000 kansalaista on jotain asiaa tukemassa mutta toisaal-
ta 200 000 on sanomassa ”ei” sille. Tämä voisi myös virtaviivaistaa ja avata tätä tilannetta
paremmin, [Puhemies koputtaa] sillä emme vielä ole nähneet sellaista kansalaisaloitetta,
että edes enemmistö suomalaisista olisi sen allekirjoittanut. 

18.45 Kauko Juhantalo kesk: Arvoisa puhemies! Tässä täytyy antaa kyllä tunnustus
edustaja Ronkaiselle ja hänen ahkeralle työlleen. Edustaja Kankaanniemi käytti siinä mie-
20



Pöytäkirjan asiakohta PTK 163/2018 vp
lessä hyvän puheenvuoron, että muistutti, että tämä tärkeä asia on tosiaan vuosikymmeniä
ollut täällä esillä mutta ei ole mihinkään edennyt.

Tässä kun kuuntelin edustajien Kiljunen ja Nurminen hyviä puheenvuoroja, niin erityi-
sesti tuossa edustaja Kiljusen puheenvuorossa ilmeni tämän asian yksi tärkeä puoli. Aikoi-
naan asianajajana ja myös täällä eduskunnassa ollessa näitä niin sanottuja valituksia ja
muuntohakemuksia joutui paljon kirjailemaan, ja siinä vaiheessa huomasi hyvin useasti,
mikä tässä kiikastaa. Se oli tämä edustaja Kiljusen huomio hoitavien lääkäreiden asiantun-
temuksesta. Meillä esiintyy kirjavaa käytäntöä seuraamuksen määräämisestä, haitta-as-
teesta taikka eläkkeestä — toistakymmentä lakia on siellä takana, ja itse asiassa jokaisessa
on vähän erilainen tapa. Saatoin huomata näissä tehtävissä sen, että meille muodostui käy-
tännössä niin sanottu suosikkilääkärijärjestelmä, jossa hyvin useasti ihmiset alkoivat ka-
saantua niiden lääkärien potilaaksi, joilta tavallisen ihmisen mielestä helpolla sai hyvän
lausunnon. Tämä on tämän järjestelmän yksi akilleenkantapää, koska on suuri vaara, että
asiantuntijalääkäreille, vakuutuslääkäreille, muodostuu ennakkoluulo heti kun he näkevät,
että ahaa, tämä on tältä ja tältä lääkäriltä, ja se vaikuttaa vääjäämättä heidän lausuntonsa si-
sältöön huomaamatta taikka tahallisesti.

Siinä mielessä on hyvin tärkeätä, että nämä lausunnot olisi mahdollisimman hyvin tehty
siellä hoitavan lääkärin järjestelmän puolella, asiantuntevasti vakuutuslääkäritoimintaa
tuntien ja myös huolellisesti tutkinnan tehden, koska mehän tiedämme hyvin, ettei siellä
ylätasolla enää mitään potilasta tutkita. He joutuvat ratkaisun kohteeksi määrätynlaisen
rankinglistan mukaisesti, muka tasapainoisesti jokaista asiaa käsitellen, ja sieltä tulee sit-
ten sellaista, mitä on erittäin vaikea muuttaa toiseksi.

Nämä puheenvuorot olivat sikäli erittäin hyviä ja kävivät tähän lähtökohtaan. Ja vielä-
kin haluan antaa tunnustuksen edustaja Ronkaiselle hyvästä työstä. Kyllä tämä täytyy ensi
vaalikaudella tosiaan hoitaa niin, että tämä järjestelmä tulee nykyaikaiseen, oikeudenmu-
kaiseen kuntoon.

18.48 Jari Myllykoski vas: Arvoisa rouva puhemies! On hyvä, että edustaja Juhantalo
otti tuon yhden seikan esille. Meidän tietysti totta kai pitää kunnioittaa hoitavan lääkärin
asiantuntemusta: se on potilaan ja lääkärin — vaikkapa työterveyslääkärin — välinen ehkä
jo pitempiaikainen hoitosuhde, ja historian tuntemus on sitä kautta eittämättä varmasti vah-
va. Mutta kun sekään ei riitä, ja silloin yleensä potilas tässä vaiheessa hakee erikoislääkä-
rin lausuntoa. Mutta sekään ei riitä vakuutuslääkärille, ja tässä sitten rikkoontuu se kaikki,
oikeudenmukaisuuden kokemus ja luottamus vakuutuslääkärijärjestelmään. Sitten tulee-
kin tämä irvokas huomautus mieleeni, että mitä eroa on valelääkärillä ja vakuutuslääkäril-
lä? No valelääkäri on kuitenkin nähnyt potilaan.

Että me pääsisimme tästä eroon, tarvitsisi jollakin lailla tätä järjestelmää ruokkia. Jos va-
kuutuslääkäri ei oikein luota sen hoitavan lääkärin näkemykseen — ehkäpä juuri jonkun
suosikkilääkärijärjestelmän suhteen — niin vakuutuslääkäri voisi osoittaa sen erikoislää-
kärin, jolta pitää hakea vahvistava lausunto, mutta potilaan oikeusturvan kannalta tämän
prosessin pitää olla jatkuva. Meillä tälläkin hetkellä työmarkkinoilla on käytäntö, että jos
työnantaja ei vaikkapa sairaspoissaolon kirjoittaessaan tahdo oikein uskoa lääkärin lausun-
toa, niin hän voi osoittaa, mihinkä lääkärille sitten pitää mennä, mutta silloin työnantaja
maksaa ne kustannukset. Tässä pitäisi olla samantapainen järjestelmä, että vakuutusyhtiö
sitten korvaa ne. [Jari Ronkainen: Lääkärintodistuksen!] — Kyllä, nimenomaan.
21



Pöytäkirjan asiakohta PTK 163/2018 vp
Sitten näihin kiitoksiin: Luultavasti edustaja Ronkaisella tulee ensi yönä hyvin uni. Kii-
tos aktiivisuudesta tässä asiassa, ja kiitos valiokunnalle kuitenkin hyvästä vastauksesta tä-
hän aloitteeseen. Kyllä edustaja Heinonen otti oikeita asioita esille, ja tärkeintä olisi, että
kansalaislakialoite ei vanhene, vaikka eduskunta vaihtuu. [Jari Ronkainen: Kyllä!] Se olisi
pitänyt nyt tässä käsittelyssä, kun sitä pidennystä jättämiseen tehtiin, vain rohkeasti ottaa
auki ja säätää tämä samalla kertaa. Mutta näin meillä toimitaan, että kun se olikin kansan-
edustajan tekemä aloite, [Puhemies koputtaa] niin se ei sitten sopinut tähän pirtaan.

18.51 Toimi Kankaanniemi ps: Arvoisa puhemies! Edustaja Järvinen otti tässä yhtey-
dessä esille puheenvuorossaan Kuntien eläkevakuutuksen Kevan, jolla on kuntapuolen
eläkkeissä monopoli, ja nyt sen tuoreen työryhmäraportin, jossa esitetään Kevan jakamista
kahtia. Hieman jäin miettimään, kun olen tuolla Kuntaliiton hallituksessa päässyt seuraa-
maan tämän hankkeen etenemistä, onko sillä vaikutusta vakuutuslääkäritoimintaan, ja noin
nopealla ajatuksella ja tutkimisella en kyllä löydä siitä suoraan yhteyttä, heikentäisikö tai
vahvistaisiko se jonkun eläkkeen saamiseen liittyviä tekijöitä.

Kevan jakaminen perustuu pitkälti siihen, että yksityinen tuotanto on tullut näille perin-
teisesti julkisen puolen toimialoille hyvin vahvasti ja se on tuonut tämän järjestelmän täl-
laiseen tienhaaraan, ja nyt on tällainen esitys, että jaetaan julkiseen ja yksityiseen Kevaan
koko nykyinen 50 miljardin pääoman omaava Keva. Se on valtava, valtava muutos, mutta
siihen on aika kovat paineet sekä vastuunkantokyvyn osalta että tämän joka tapauksessa
maakunta-sote-uudistuksesta riippumattoman kehityksen myötä, kun kaikenlaiset kunnat
näyttävät yksityistävän palveluja, ja silloin Kevalle jää maksutaakkaa, mutta maksutuloa ei
vastaavasti, ja tässä joudutaan tekemään tietysti tällaisia päätöksiä.

Todellakin jäin miettimään, onko tällä vaikutusta vakuutuslääkäritoimintaan — en sitä
kyllä suoraan löydä — mutta koska kysymys on ensinnäkin puolen miljoonan suomalaisen
eläketurvan järjestämisestä Kevassa ja valtavasta muutoksesta, niin seuraavan hallituksen
on tähän otettava kantaa ja tehtävä huolellista työtä myös tältä osin, ettei tässä tapahdu mi-
tään epäoikeudenmukaisuuksia. Se tieto, minkä itse olen saanut tuolla Kuntaliitossa, on se,
että kenenkään eläketurva tässä ei vaarannu, mutta yhdenmukaistamista tapahtuu, eli kun-
nallisen ja yksityisen bussikuskin välillä päästään vähitellen samaan asemaan. Tämän uu-
distuksenhan on tarkoitus tulla voimaan vuonna 2027, eli siirtymäaikaa tässä kyllä on.

18.54 Mika Kari sd: Arvoisa rouva puhemies! Vaikka täällä salissa on terveydenhuollon
ammattilainen paikalla — ja en tiedä, onko useampia — enkä itse edusta ammattikuntaa,
niin kansanedustajana olin hyvin tyytyväinen jo siitä edustaja Ronkaisen aikaisemmasta
lakialoitteesta tähän asiaan liittyen. Kuitenkin haluaisin sanoa sen, kuten edustaja Juhanta-
lo tuossa sanoi, että seuraavalle hallitukselle jää paljon asioita hoidettavaksi, muun muassa
tämä asia, ja olisi tietenkin ollut hyvin toivottavaa, että edustaja Ronkaisen alkuperäinen
lakialoite ja tämä kansalaisaloite olisivat pystyneet etenemään jo tällä vaalikaudella, koska
selkeä, ilmeinen ongelma, josta eduskuntakin on nyt hyvin yksimielinen, jää kuitenkin seu-
raavan hallituksen korjattavaksi. Täytyy toivoa, että asia etenee seuraavan hallituksen toi-
mesta nopeasti, että tällainen mielivaltainen lääkärinlausuntojen kumoaminen kollegalta,
joka ei potilasta ole nähnyt, ei enää tässä tasavallassa jatkuisi vaan päästäisiin myös siihen
kansalaisten luottamusta entisestään lisäävään järjestelmään, jossa lääkäri hoitaa, tuntee
asiakkaan, tuntee tilanteen ja tekee sen pohjalta tarvittavia toimenpiteitä ja ratkaisuja.
Myös henkilön oikeusturvankin kannalta välttämätön asia korjata. 
22



Pöytäkirjan asiakohta PTK 163/2018 vp
18.56 Eero Heinäluoma sd: Arvoisa puhemies! Edustaja Kankaanniemelle vain toteai-
sin, että kyllähän meillä eläke-edut on jo tällä hetkellä yhdenmukaistettu, eli ei meillä ole
parempia kunnallisia eläkkeitä kuin mitä meillä on yksityisiä eläkkeitä. [Toimi Kankaan-
niemi: Järvinen väitti näin!] — Jaa, sepä on aikamoinen uutinen, jos joku lyö semmoisen
lain eteen, että kunnalliset eläkkeet ovat parempia. [Toimi Kankaanniemi: Lisäeläkkeitä!]
— Eri asia on se, että siellä on aikaisemmin voimassa ollutta lainsäädäntöä, ja sen rahoitus
pitää tietenkin huolehtia. [Toimi Kankaanniemi: Niinpä!] On annettu eläkelupaus, ja kun
mennään vanhaan järjestelmään riittävän kauaksi, vuosikymmenien taakse, meillä oli käy-
täntö, jossa valtion ja kunnan puolella oli 66 prosentin eläkekertymä. Ne lupaukset tieten-
kin täytyy lunastaa. Ne on annettu ihmisille, ja niiden rahoituksesta se on kiinni sitten, kun
mahdollisesti käsitellään tätä ehdotusta, että Kuntien eläkevakuutuksen asema arvioitai-
siin uudelleen. 

Totean sitten tästä itse asiasta eli vakuutuslääkärikysymyksestä, että kyllähän tämä on
meillä kaikilla tiedossa, että tämä jäytää kansalaisten oikeudentuntoa ja siellä on ilman
muuta tapahtunut oikeusmurhia, joten on selvää, että tähän tarvitaan parannus. Nyt se jää
sitten tältä eduskunnalta tekemättä, mikä on tietysti vahinko, [Perussuomalaisten ryhmäs-
tä: Jäi edelliseltäkin!] mutta toivon, että kansalaiset valitsevat tänne viisaita päättäjiä ensi
eduskuntavaaleissa, ja olen ajatellut itsekin niissä vaaleissa kyllä äänestää. 

18.57 Teuvo Hakkarainen ps: Arvoisa rouva puhemies! Minäkin aion äänestää, ja toi-
vottavasti tänne tulee sitten hyvä parlamentti. 

Mutta kun täällä on esimerkkejä kerrottu tästä vakuutuslääkärien toiminnasta, niin mi-
näkin kerron: Ihmettelen suuresti, kun oli tapaus, jossa oli neliraajahalvaus, siis kaveri oli
täysin liikuntakyvytön, ja kyllä sen nyt meikäläinenkin osaa todeta, että tuo on työkyvy-
tön, mutta vakuutuslääkäri oli todennut, että se vamma, joka häneen oli tullut, oli aikaisem-
masta tapaturmasta. Tämä neliraajahalvaus oli tullut siitä, kun hän oli tellingiltä rakennuk-
silla tippunut maahan, ja ihmettelen vain, mitenkähän se on sen vamman kanssa päässyt
sinne tellingille [Naurua] ja sitten tipahtanut, ja ei kuitenkaan ollut siitä. Se jäi sitten nuo-
lemaan haavojaan. En tiedä tämänhetkistä tilannetta, siitä on noin viisi vuotta aikaa. Kyllä
tässä touhussa joku kohtuus pitäisi olla.

Yleiskeskustelu päättyi.

Eduskunta yhtyi valiokunnan ehdotukseen kansalaisaloitteeseen KAA 4/2018 vp sisälty-
vän lakiehdotuksen hylkäämisestä. Lakiehdotuksen ensimmäinen käsittely päättyi.
23


