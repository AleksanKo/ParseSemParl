















































DEME265.tmp.xml


Pöytäkirjan asiakohta PTK 104/2018 vp
Pöytäkirjan asiakohta 

PTK 104/2018 vp

Täysistunto

Perjantai 19.10.2018 klo 12.59—13.33

5. Lakialoite laiksi sähkön ja eräiden polttoaineiden valmisteverosta annetun lain 4 §:n 
muuttamisesta

Lakialoite LA 32/2018 vp Markku Eestilä kok

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään valtiovarainvaliokuntaan.

Edustaja Eestilä esittelee. — Olkaa hyvä.

Keskustelu

13.01 Markku Eestilä kok (esittelypuheenvuoro): Arvoisa puhemies! Hyvät kollegat!
[Hälinää — Puhemies koputtaa] Tämä lakialoite käsittelee sähkön ja eräiden polttoainei-
den valmisteverosta annetun lain 4 §:n muuttamista. Jos minä lyhyesti omin sanoin sanon,
mistä tässä on kysymys.

Kun tämä sali aikanaan sääti sähkömarkkinalain toimitusvarmuuden parantamiseksi,
niin se johti tietyillä alueilla mittaviin investointeihin ja sitä kautta kuluttajille, yrittäjille ja
tietenkin maataloudelle lisättiin kulurakennetta ja sähkönsiirtomaksut nousivat aika lailla.
Jostakinhan se raha näihin merkittäviin investointeihin pitää ottaa. Ja tämän jälkeen tämä
sali on järkevästi päättänyt, että tietyillä alueilla — nämä alueet ovat etupäässä Itä-Suo-
messa, Kainuussa ja Lapissa — pystytään näitä investointeja vähän jaksottamaan. Eli toi-
mitusvarmuuden parantamista voidaan Energiaviraston luvalla pidentää niin, että kulutta-
jille ei tarvitse niin paljon nostaa näitä sähkönsiirtomaksuja.

Tässä aloitteessa ehdotetaan sähköveron alentamista toisen verotaulukon veroluokkaan
II niillä alueilla, joilla sähkömarkkinalaki todellisuudessa aiheuttaa merkittäviä investoin-
teja sähkön toimitusvarmuuden parantamiseksi. Kyse on siitä, että Suomessa sähkönsiirto-
maksut eivät eriydy Suomen eri alueilla kohtuuttomasti. Tässä lakialoitteessa esitetyn mal-
lin variaatio on tällä hetkellä käytössä Ruotsissa. Jos tällä tavalla menetellään ja tätä säh-
kön valmisteveroa muutetaan, niin se johtaa siihen, että niillä alueilla, joilla nämä siirto-
hinnat ovat kohtuuttomasti nousseet, niitä pystyttäisiin sitten alentamaan sen takia, koska
siirrosta perittävä vero olisi alempi. Eli tässä suhteessa kannattaisi Suomessakin ottaa mal-
lia Ruotsista, koska se johtaa myös siihen — tänä päivänä puhutaan paljon eläkeköyhyy-
destä, koska asumisen kustannukset nousevat, siihen liittyy merkittävällä tavalla energia,
terveydenhuoltokulut nousevat — että mitä pienemmäksi me saamme näitä kuluja, sitä pa-
remmin eläkeläiset pystyvät sitten tulemaan toimeen arjessa ja maksamaan myös laskunsa.

Hyvät kollegat! Arvoisa puhemies! Tähän liittyy myös toinen seikka, mikä on Suomes-
sa nostanut kohtuuttomasti sähkönsiirtomaksuja — kaikki muistavat tämän Caruna-keis-
sin — ja se on se, että Energiavirasto on määritellyt sähköverkon nykykäyttöarvolle ”koh-
 Tarkistettu
4.0



Pöytäkirjan asiakohta PTK 104/2018 vp
tuullisen tuoton”. Kuinka moni teistä pitää 6,87 prosentin tuottoa negatiivisten korkojen ai-
kaan kohtuullisena? Silloin, kun tämmöisiä virastotasolla tehtyjä muutoksia on tehty, he
ovat tehneet uudistuksen, jossa sähköverkon haltija voi valita, millä tasolla tuottoa otetaan.
Ja kun mennään kymmenen vuotta taaksepäin, niin korkotaso tietenkin oli täysin erilainen
kuin se on tänä päivänä. Jos me tekisimme kaksi muutosta eli tälle verkon nykykäyttöar-
volle suurin sallittu tuotto alennettaisiin vastaamaan edes jollakin tavalla nykykorkotasoa
eli lähenemään sinne päin — se tarkoittaisi oman näkemykseni mukaan 1,5—2 prosenttia
alempaa, jolloin sähkönsiirtohinnalle tulisi lainvoimainen katto — ja sitten vielä tehtäisiin
tämä Ruotsin-mallin kaltainen muutos, niin minun mielestäni aika monille ihmisille tulisi-
vat sitä kautta paremmat elämisen edellytykset ja rahaa jäisi muuhun kuin pakollisiin me-
noihin. Erityisesti tämä koskee eläkeläisiä tänä päivänä.

Arvoisa puhemies! Tämä tässä.

13.05 Reijo Hongisto sin: Arvoisa rouva puhemies! Edustaja Eestilä esittää lakialoittees-
saan, että sähköveroa alennettaisiin Ruotsin mallin mukaisesti niillä alueilla, joilla sähkö-
markkinalaki todellisuudessa aiheuttaa merkittäviä investointeja sähkön toimitusvarmuu-
den parantamisessa, eli suomeksi sanottuna niillä alueilla, joilla säännöllisesti kova tuuli
kaataa ja tykkylumi katkoo puita sähkölinjoille aiheuttaen joskus pitkiäkin sähkökatkok-
sia. Sähkökatkojen välttämiseksi siirtoyhtiöt ovat joutuneet muuttamaan linjojen suuntauk-
sia ja jopa kaivamaan siirtolinjoja maahan. Investoinnit maksatetaan pitkässä juoksussa
kuluttajilla sähkönsiirtomaksuina. Julkisuudessa on ollut tietoja, joiden mukaan monilla
kuluttajilla sähkölaskussa sähkönsiirtohinta onkin suurempi kuin kulutetun sähkön hinta.
Tätä ei tahdo kukaan ymmärtää saatikka hyväksyä.

Arvoisa puhemies! Tällä viikolla Taloussanomat uutisoi eläkeläismiehestä, joka asuu
sähkölämmitteisessä talossa. Hän käyttää päivä- ja yösähköä. Miehen sopimus sähköntoi-
mittajan kanssa on päättymässä, ja hän on saanut yhtiöltä jatkotarjouksen. ”Tarjouksen”
mukaan sähkön kokonaishinta on nousemassa ensi helmikuusta alkaen siten, että päiväsäh-
kö nousee yli 30 ja yösähkö yli 40 prosenttia. Siinä se pompsahti. Hänen kulutuksellaan se
merkitsee noin 100 euron lisäkulua kuukaudessa, ja se on varsin paljon. Nykyiset kulutush-
innat ja siirtohinnat veroineen koettelevat erityisesti, kuten edustaja Eestilä tuossa esittely-
puheenvuorossaan totesi, harvaan asutulla maaseudulla asuvia pienituloisia ja eläkeläisiä.
Minun mielestäni edustaja Eestilän lakialoite on syytä koeponnistaa valiokunnassa kuule-
mismenettelyn ja lausuntopyyntöjen kautta.

Arvoisa rouva puhemies! Minä kannatan esitystä, mutta en ota tässä vaiheessa vielä kan-
taa itse verotekniseen siirtomenettelyyn.

13.07 Eero Lehti kok: Arvoisa rouva puhemies! Silloin kun Suomen yli pyyhkäisi iso
myrsky ja sähköt menivät poikki monilta aloilta, suurilta aloilta, ja uusien kytkentöjen ai-
kaansaamiseen meni runsaasti aikaa ja varsinkin maatiloilla ja teollisuudessa sähkön poik-
ki meneminen aiheutti erittäin hankalia tilanteita, säädettiin laki, jossa velvoitettiin maa-
han kaivamiseen, eli linjat, jotka tällä hetkellä roikkuvat ilmassa, pitää tiettyyn määräpäi-
vään mennessä kaivaa maahan — erityisalueille on annettu pidempi siirtymäaika.

Tämä johti käytännössä siihen, missä tilanteessa olemme nyt. Ensinnäkin voi sanoa, että
Suomen sähköverkko keskimäärin on hyvässä kunnossa, mutta nyt tämän lain mukaan jou-
dutaan purkamaan ihan käyttökelpoista verkkoa sen takia, että laki edellyttää yhtiöiltä
verkkokaapeleiden upottamista maahan. Täällä edustaja Eestilä totesi, että Energiavirasto
2



Pöytäkirjan asiakohta PTK 104/2018 vp
määrittelee siirtohinnan tason. Se on tällä hetkellä 6,8 prosenttia nykyarvolle laskettuna.
Sitä voidaan todella pitää erittäin korkeana, mutta perusteluna on se, että tässä hävitetään
ihan käyttökelpoista omaisuutta.

Etelä-Suomessa ja monella muullakin alueella energiayhtiöt, jotka vastaavat alueellises-
ta siirtoverkosta, ovat jo aikaisemmin rakentaneet niin sanottuja silmukkaverkkoja, eli jos
yksi, sanoisinko, siirtoverkon osa vaurioituu, niin samalle alueelle tai yritykselle voidaan
toista kautta jakaa sähköä. Tätä kautta riski pienenee olennaisesti. Jos sitten ajatellaan, että
tällainen todellinen tuulimyrsky vie monelta alueelta sähköt, niin nopeinta on hoitaa tilan-
ne aggregaateilla. Olisi myös voitu edellyttää, että energiayhtiöt, jotka jakavat sähköä, pi-
tävät jonkin näköistä reserviä aggregaateilla, joka on nopein, tehokkain ja halvin tapa ja
jota tarvitaan myös huoltovarmuuden kannalta. Energiahuollon ylläpitämisessä kriisitilan-
teissa tarvitaan aggregaatteja.

Minun mielestäni tätä aloitetta, joka nyt koskee näitä syrjäalueita, olisi voitu ihan hyvin
laajentaa koko maahan. Tämän koko prosessin kustannukset Suomen valtiolle ja suomalai-
sille ovat ehkä 12—15 miljardia, josta, sanoisinko, kolmannes on sellaista menetystä, joka
on ihan käyttökelpoista verkkoa, mikä olisi voitu paremmalla harkinnalla välttää ja siten
käyttää esimerkiksi yhden metsäteollisuuskombinaation rahoitukseen se raha, joka nyt me-
nee Kankkulan kaivoon. Tämä on esimerkki siitä, että tehtiin hätäpäissään hyvää tarkoit-
tava päätös, mutta kun harkintaa ei ollut tarpeeksi, niin nyt sitten väki kärsii ja siinä tapauk-
sessa, jos käytetään sähköä, ajaudutaan tilanteeseen, jossa siirtomaksu, siis se varmuus,
että sähköä tulee, maksaa enemmän kuin varsinaisen energian käyttö.

13.11 Hannu Hoskonen kesk: Arvoisa rouva puhemies! Edustaja Eestilän tekemä lakia-
loite on aivan erinomainen ottaen huomioon, että sähkön käyttö jokaisen ihmisen kotitalo-
udessa on aivan varmasti erittäin merkittävässä osassa. Ilman sähköä ei tänä päivänä tule
juttuun kukaan. Tämä nimenomaan maaseutuolosuhteissa kärjistyy vielä esimerkiksi maa-
tilataloudessa, jossa pitkien taipaleiden takaa tulee linja, ja kun se monesti on myrskyjen
takia mennyt rikki, niin sitten joudutaan turvautumaan tämmöisiin ratkaisuihin kuten edus-
taja Lehti mainitsi. Aggregaatit ovat siihen aivan erinomainen ratkaisu.

Mutta tämä hinnoitteluhan nyt näiden uusien lakien myötä, jotka eduskunta on säätänyt,
että pitää näitä turvallisia sähköverkkoja ruveta rakentamaan, upottamaan kaapeleita maa-
han, todella on johtanut tilanteeseen, että monella sähkölaskussa se siirto on suurempi sum-
ma kuin se itse sähkön hinta. Tämä tavallaan eräänlaisessa paniikissa tehty ratkaisu, jossa
näitä maaverkkoja ruvettiin todella rakentamaan ympäri Suomea — eri yhtiöt sitä kiivaasti
tekevät: kotimaakunnassani Pohjois-Karjalassa sitä on paikallinen sähköyhtiö tehnyt jo
pitkään, samoin kuin Savossa, missä oli isommat tuhot, Savon Voima tekee samaa hom-
maa kiivaasti — se nostaa siirtomaksuja valtavasti ja asettaa ihan selvästi suomalaiset eri-
arvoiseen asemaan.

Kyllä edustaja Eestilän aloite ja sitten yleensä tämä, että saataisiin tasattua näitä kustan-
nuksia kansakunnan kesken tasan, tai edes vähän oikeudenmukaisemmin, on erittäin hyvä
tavoite. Tässä kannattaisi mielestäni nyt elinkeinoministeriön tai jonkun muun vastuulli-
sen toimijan — tai pitäisikö eduskunnan antaa tästä ihan ponsi tämän lakialoitteen yhtey-
dessä — tutkia tämä asia nopeasti ja tehdä hyviä ehdotuksia siitä, millä keinoin tasattaisiin
sähkön hintaa. On todella epäoikeudenmukaista, että jollakin alueella se siirtomaksu on ai-
van kohtuuton ja sitten taas toisilla sitä lisämaksua ei juuri ole, ja kuitenkin samassa maas-
sa asutaan. Sen takia on aivan erinomainen aloite tämä edustaja Eestilän aloite, ja tämä nos-
3



Pöytäkirjan asiakohta PTK 104/2018 vp
taa tämän kissan pöydälle, josta pääsemme nyt keskustelemaan, ja toivon mukaan edus-
kunta tälle jotain tekee.

Lopuksi, arvoisa puhemies: Edustaja Lehden taloustarkastelu tässä asiassa on aivan pai-
kallaan. Tämä nykyinen menettely maksaa aivan valtavasti. Sitä en tiedä, pystyykö sitä ku-
kaan enää pysäyttämään tai järkevöittämään, mutta joka tapauksessa harkintaa pitäisi nyt
saada eduskunnan taholta sillä keinoin, että pystyttäisiin tasaamaan sähkön siirtokustan-
nuksia, ja niin, että pohjoinen Suomi tai itäinen Suomi tai yleensä tämä pitkien matkojen
Suomi ei joudu kärsimään kohtuuttomia kustannuksia siitä syystä, että nämä siirtomaksut
ovat nousseet jopa kohtuuttomiksi.

13.13 Jaana Pelkonen kok: Arvoisa rouva puhemies! Edellä sanottuun on helppo yhtyä.
Edustaja Eestilä on tehnyt aloitteen asiasta, josta itsekin olen vuosien varrella ympäri Suo-
mea kiertäessäni saanut hyvin paljon palautetta, erityisesti hyvin vihaista ja kriittistä palau-
tetta. Nyt on hyvä, että tähän asiaan pureudutaan ja asiaa selvitetään perin pohjin. Jo on
korkea aikakin, ja jään itse suurella mielenkiinnolla odottamaan ja seuraamaan, mihin täs-
sä päädytään. Edustaja Eestilälle suuri kiitos siitä, että asian — ja nimenomaan kissan —
nostaa nyt vihdoin pöydälle.

13.14 Ville Vähämäki ps: Kunnioitettu puhemies! Todellakin edustaja Eestilä on tehnyt
hyvän lakialoitteen, jonka tavoite on siis itsessään alentaa sähkön kuluttajahintaa. Kulutta-
jahinnan nousu siis johtuu maakaapelointivelvoitteesta, joka koskee pieniä kyliäkin. Siis
toisin sanoen sähköyhtiöt ovat sanoneet, että heidän olisi kannattavampaa tehdä pieneen,
kenties taantuvaan kylään oma sähköntuotantoyksikkö.

Kaikkinensa tässä on kysymys sääntelyn vähentämisestä. Siihen, onko tämä lakialoite
ihan täsmälleen oikea — oikeansuuntainen se ainakin on — en ota kantaa. Edustaja Eesti-
län puheen toinen osa koski sähköyhtiöitten kohtuullista tuottovaadetta. Se 6,8:han on ol-
lut kohtuuton. Tietenkin, niin kuin edustaja Lehti sanoi, se on ollut kohtuuton sen takia,
koska tämä sääntely on ollut kohtuutonta itsessään.

Ja sitten yksi tekijä, mikä täytyy vielä mainita tässä, on se, että sähkön jakelussa on tehty
myöskin ylilaskutusta vuosina 2012—2015. 110 yhtiön osalta ylijäämää — eli siis toisin
sanoen ylilaskutusta — on ollut 175 miljoonaa. Nämä tietenkin totta kai kuuluu palauttaa
kuluttajille, ja ne on palautettukin.

13.15 Jari Myllykoski vas: Arvoisa rouva puhemies! Tervehdin myös erittäin myöntei-
sesti tehtyä aloitetta, ja se on poliittisesti kaikkein hienointa, että kissa nostetaan kokoo-
muksen kansanedustajan toimesta pöydälle.

Tähän johtavat syyt tehtiin viime vaalikaudella siinä hallituksessa, missä vasemmisto-
liittokin oli mukana. Kävimme talousvaliokunnassa kiivasta keskustelua siitä, mitä tämä
tarkoittaa sen yhden myrskyn osalta, missä laskettiin yksityiselle ja julkiselle omaisuudel-
le 6 miljardin vahingot, mitkä tapahtuivat siinä hetkessä. Silloin linjattiin talousvaliokun-
nassa, että lähdemme maakaapelointiin. Suljettiin vähän silmät siltä, voisiko olla joitain
muitakin vaihtoehtoja, kuten esimerkiksi se, että metsänomistajat huolehtisivat lankaverk-
kojen riittävästä suojavyöhykkeestä ja yhtiöt maksaisivat puunkorjuun kustannukset —
kaadon suorittaisi sitten vaikkapa joku muu — tai että meillä olisi sellaisia kriisikeskuksia,
joissa aggregaatteja on niin riittävästi, että pystytään nopeasti toimittamaan maatiloille ja
haja-asutusalueille sähköä.
4



Pöytäkirjan asiakohta PTK 104/2018 vp
Mutta kaiken kaikkiaan tämä on se asia, mistä tuli silloisen SDP:n kansanedustajan Kär-
nän kanssa lausuttua ne sanat, että me tiedämme, mitä tästä tulee tapahtumaan. Ja niinhän
siinä kävi sitten varsinkin siinä vaiheessa, kun Fortum myi omat verkkonsa australialaisel-
le sijoitusyhtiölle. Hinnat lähtivät nousemaan, ja he ovat perustelleet — ja nyt meillä pe-
rustellaan jatkuvasti — sitä niin, että tulevien investointien vuoksi joudumme siirtomaksu-
ja nostamaan, jotta voimme toteuttaa siirtosuunnitelman niin, että maakaapelointi tehdään.
Meillä on kuntia, kaupunkiseutuja, missä melkeinpä naapurit ovat erilaisten maksujen pii-
rissä. On ruutukaava-alueita, joissa on jo rakennettu verkko. Ja, hyvät pääkaupunkiseutu-
laiset, teitä todellakin odottaa tämä ihanuus, kun viime kaudella teimme sellaisen päätök-
sen, että tämä pääkaupunkiseutu rakennetaan siten, että siirtoverkon uusiminen on Fingri-
din vastuulla ja laskun maksaa myös Eero Lehti.

13.18 Katri Kulmuni kesk: Arvoisa rouva puhemies! Tässä lakialoitteessa kiinnitetään
kyllä erittäin tärkeään ja aivan oikeaan asiaan huomiota. Varmasti jokainen tämän salin
edustajista on toritilaisuuksissa ympäri Suomea kiertäessään saanut tuta ihmisten ärsytyk-
sen siitä, miksi sähkön siirtohinnat ovat niin korkeita.

Valitettavasti taitaa kuitenkin olla niin, että Euroopan komissio ei ole ollut kovinkaan in-
nostunut tällaisille alueellisille verokannoille, mille varmaan voisi olla aika ajoin ihan joi-
tain perusteitakin olemassa. Olen myös ymmärtänyt, että Ruotsinkin osalta sitä järjestel-
mää komission puolelta tiukennetaan ja voi olla, että Ruotsi mahdollisesti joutuu jopa luo-
pumaan siitä. Tämä on käsitys, mikä minulla on; joku ehkä korjannee sen, jos se on väärä.

Mutta sitten täytyy tietenkin muistaa se, miten tähän on tultu. Tähän on tultu viime vaa-
likaudella tehtyjen päätösten seurauksena, jotka toki juontavat juurensa siitä, että myrsky-
tuhot olivat niin suuria monin paikoin Suomea, ja ei tietenkään ole kohtuullista, että ihmis-
ten täytyy olla pitkiä aikoja ilman sähköä ja modernia välineistöä. Mutta kyllä silloisen
elinkeinoministeri Vapaavuoren toimesta tuotu lakiesitys, jossa velvoitettiin kaapeloi-
maan nämä sähkölinjat maahan kaikkialla Suomessa — alueilla, joilla ei välttämättä edes
puita kasva — on nyt ehkä pikkuisen liian korkea veto ollut. Toki sitten on tultu siihen, että
Olli Rehnin johdolla, Kimmo Tiilikaisen jatkamana tätä lakia on koetettu lieventää ja sin-
ne on tehty erilaisia korkokattoja. Sinne on tehty malli siitä, että ei voi kolmea vuotta put-
keen korottaa hintoja, ja on tehty myös helpotuksia investointeihin, niitä on pidennetty.
Mutta ongelma on tietenkin edelleen olemassa isoilla harvaan asutuilla alueilla, joilla lin-
jat ovat pitkiä mutta väkeä on vähän, mutta tarvitseeko aivan todella kaivaa ne sinne maa-
han samalla lailla kuin vaikka täällä Helsingissä on kaapeloitu ne jo aikaa sitten, ja tieten-
kin maksupohjakin on aivan erilainen.

Sitten olisi tietenkin tärkeää, että me miettisimme, miten tämä asia voidaan kansallisesti
ratkaista. Siksihän esimerkiksi ministeri Tiilikainen on jo ottanutkin asiassa härkää sarvis-
ta ja toukokuussa on laittanut selvitysmiehen selvittämään tätä kyseistä asiaa, mitä tälle
voitaisiin tehdä vielä näitten lakimuutostenkin jälkeen. Viime talvena Kainuussa oltiin
useamman päivän ajan, osa jopa viikkoja, ilman sähköä. Siinä vaiheessa, jos elinkeinoelä-
mä ja maatalous joutuvat olemaan ilman modernia tuotteistoa, on aivan selvää, että ei siel-
lä pärjätä. Ja toki tullaan myös sellaisiin kysymyksiin, että miten meidän sähköverkkoi-
himme voidaan vaikuttaa vaikka jostain muualta. Sikäli tämä on kansallinen ja iso kysy-
mys, ja siihen pitäisi miettiä jonkinlaisia massiivisempia ratkaisuja myös.
5



Pöytäkirjan asiakohta PTK 104/2018 vp
13.21 Maria Tolppanen sd: Arvoisa puhemies! Suomessa, joka on harvaan asuttu ja jos-
sa on laaja, harvaan asuttu preeria ja maaseutu, kyllä meidän pitäisi pystyä hoitamaan asiat
siten, että niiden ihmisten, jotka siellä asuvat, jos sinne on kerta sähköt vedetty, sitä sähköä
pitää siellä myöskin saada. Ei voi olla niin, että tulee kohtuuttomat kustannukset, mikäli tu-
lee luonnonmyllerryksiä ja sähkölinjat menevät poikki. Erittäin hyvä asia on se, mitä edus-
taja Myllykoski otti tuossa esille, että yhtiöt maksaisivat metsänomistajille näitten suoja-
alueiden hakkaamisesta. Se varmasti helpottaisi sitä tilannetta.

Toinen on sitten tämä aggregaattiasia, mitä täällä on nyt heitelty ja nostettu esiin. Pa-
hoin pelkään, että siinä kävisi siten, että ne mummot ja papat mökeissänsä siellä preerialla
joutuisivat maksamaan sen aggregaatin, joka tuottaisi heille sitä sähköä. Kyllä tässä nyt se
tilanne on semmoinen, että jonkin näköistä vastuuta täytyy kyetä asettamaan myöskin säh-
köntuottajayhtiöille. Ne tahkoavat voittoa tällä hetkellä, kuten varsin hyvin tiedätte. Kyllä
niitä voittovaroja täytyy pystyä käyttämään siihen, että sähköverkot ovat sen kelpoisia, että
ei tämmöisiä viikkokausien sähkökatkoksia tule mihinkään päin maata, ei sen enempää lu-
mimyrskyn kuin vesimyrskyn tai tuulenkaan seurauksena. Että kyllä myyjälläkin on vas-
tuunsa. Eikä myyjä voi pelkästään nostaa hintaa. Me olemme päästäneet tässä maassa vä-
hän kummalliseen tilanteeseen tämän: siellä yksi pystyy melkein sanomaan, mitä tämä
sähkö nyt sitten maksaa, eikä pystytä panemaan vastaan, kun ei ole kunnollista kilpailua, ei
ole voimavaroja siihen. Tämä on kyllä semmoinen asia, mihin meidän täytyy puuttua, ja
ennen kuin taas kylmä talvi tulee, niin tällä asialla on, kuulkaa, kiire. Lämpöä täytyy saada.
Kun meillä muutama vuosi sitten rakennettiin aika paljon sähkölämmitystaloja ja mökit
ovat sähkölämmityksellä, niin sinne ihmiset paleltuvat kuin sanonko mitkä — kun pakka-
set tulevat ja lämpöä ei tupaan saada, niin ei ole kovin mukavaa sekään asia.

Eli todella tämä aloite on siinä mielessä kannatettava, että se nyt sitten tutkitaan ja kat-
sotaan läpi. Minä toivon, että valiokunnassa paneudutaan tähän asiaan hyvin ja mietitään
vaihtoehdot läpi, eri vaihtoehdot, mitkä voisivat olla inhimillisiä, kohtuullisia ja varmoja
vaihtoehtoja.

13.24 Mika Raatikainen ps: Arvoisa rouva puhemies! Tänään on hyvä päivä. Ei sen ta-
kia pelkästään, että on perjantai ja pääsen kohta saunavuorolle tuonne Itä-Helsinkiin, mut-
ta on kiva kuulla yli puoluerajojen ihan järkeviä aloitteita ja puheenvuoroja. Edustaja Ees-
tilän aloite on mainio, samoin edustaja Lehden puheenvuoro, kuten monet muutkin täällä.
On hienoa, jos katsotaan, että jos aikaisemmin on tehty hieman huonolla valmistelulla vä-
hän huonoja päätöksiä, niitä voitaisiin täällä korjata yli puoluerajojen. Sen takiahan me
täällä olemme kaikki. — Kiitoksia.

13.25 Arto Satonen kok: Arvoisa puhemies! Näen myös niin, että tämä edustajan Eesti-
län aloite on hyvä keskustelun avaus tähän tilanteeseen, missä nyt ollaan. Asiaan liittyvät
ongelmat erityisesti siitä, miten sähkön hinta ja nimenomaan siirtohinnat ovat nousseet,
ovat kyllä kaikilla tiedossa.

Täällä edustaja Myllykoski aikaisemmin viittasi tähän isoon, niin sanottuun Tapani-
myrskyyn. Muistan sen myös erittäin hyvin, koska kotikunnassani Sastamalassa se aiheut-
ti huomattavia ongelmia. Meillä oli tiettyjä alueita, kuten muun muassa Kiikoinen, jossa oli
puolitoista viikkoa sähköt poikki monissa talouksissa. Osalla toki oli aggregaatit. Mutta
silloin kävi ilmi myöskin sellainen tilanne, että tämä varallaolohenkilöstö näillä sähköyh-
tiöillä oli ristiin toistensa kanssa. Se olisi toiminut silloin, jos olisi ollut vain pienellä
6



Pöytäkirjan asiakohta PTK 104/2018 vp
alueella myrsky, olisi voitu muualta tuoda kaverit apuun, mutta kun tämä myrsky koski
laajalti koko eteläistä Suomea, oikeastaan vasta Oulun korkeudelta, sieltä pohjoisemmas-
ta, voitiin tuoda vähän apuvoimia. Eli siinä oli selvästi yksi kohta, jossa meidän huoltovar-
muutemme oli pettänyt. Toinen oli se, mihin edustaja Lehti täällä jo aikaisemmin viittasi,
että näitä aggregaatteja ei ollut riittävästi, jotta olisi voitu nopeasti reagoida.

Tämä on tietysti kaksipiippuinen juttu. Olen kyllä sitä meiltä, että meidän täytyisi nyt
tarkastella kriittisesti sitä, onko maakaapelointivauhti tällä hetkellä, mihin moni muutkin
on täällä viitannut, liian nopea ja nostaako se kohtuuttomasti sähkön siirtohintoja. Eli siinä
mielessä on todella tärkeä asia, että edustaja Eestilän aloitteen myötä tämä tulee uudelleen
tarkasteluun, ja nyt kun tämä nykyinen laki on muutaman vuoden ollut voimassa, niin voi-
daan ihan aidosti katsoa, mitä tälle asialle on tehtävissä ja miten tämä on järkevää hoitaa.

Puhemies Paula Risikko:  Seuraavaksi edustaja Savio. Ja totean, että joudumme keskeyt-
tämään kolmen minuutin kuluttua.

13.27 Sami Savio ps: Arvoisa puhemies! Tässä käsittelyssä olevassa lakialoitteessa säh-
kön ja eräiden polttoaineiden valmisteverosta annetun lain muuttamisesta kiinnitetään to-
siaan huomiota erittäin tärkeään asiaan, kun puhutaan täysin välttämättömästä hyödyk-
keestä eli sähköstä ja sen hinnasta ja sen hinnan muodostuksesta. Yleisemminkin tietysti
tämä aihe liittyy asumisen hinnan kallistumiseen ja jopa kohtuuttomuuteen. Eilenhän edus-
kunnassa käytiin myös laajaa keskustelua asunnottomuudesta ja sen syistä, eli aihe on erit-
täin ajankohtainen. Tämän lakialoitteen lisäksi eduskunnan tulee kyllä ehdottomasti kiin-
nittää sähkön kuluttajahinnan nousuun huomiota laajemmastikin ja pohtia eri vaihtoehto-
ja, joilla asumisen hintaa saadaan alennettua.

Arvoisa puhemies! Aihe herättää paljon kysymyksiä kansalaisten keskuudessa, kuinka
tämä sähkön siirtohinta ja erilaiset verot, jopa arvonlisävero sitten vielä tähän päälle las-
kettuna, nostavat kovasti sitä sähkölaskun hintaa, vaikka varsinainen energian hinta on ol-
lut viime vuosina kohtuullisen matalalla tasolla. Tähän asiaan tulee ehdottomasti kiinnit-
tää huomiota. Aloitteessa esitetään, että tähän sähköveron tasoon voitaisiin puuttua alueel-
lisesti, madaltaa sitä. Kenties vielä perustellumpaa olisi alentaa sähköveron tasoa koko
maassa, mutta yhtä kaikki, tähän asiaan on saatava kyllä korjaus pikaisesti.

Edustajat Lehti ja Vähämäki nostivat aiemmissa puheenvuoroissaan esille myös varsin-
kin nykyiseen markkinakorkotasoon verrattuna täysin kohtuuttoman 6,8 prosentin tuotto-
vaatimuksen, ja se on tosiaan asia, jota pitää tarkastella, ja sitä tuottovaatimusta tulee eh-
dottomasti saada selvästi alemmaksi. Kyse on kuitenkin koko lailla hyvinkin riskittömästä
tuotosta, eikä tämä korkea taso ole nykyään millään tavalla enää perusteltu.

13.29 Eero Lehti kok: Arvoisa puhemies! Tässä kokonaisuudessa on myös valtiolla oma
soppansa toisessa kattilassa. Luontainen monopoli eli sähköverkko myytiin ensinnäkin
Fortumin toimesta merkittävältä osalta ulkolaiselle sijoittajalle, jolla on nyt itse asiassa pit-
kälti päätösvalta, miten sähköverkon hintaa neuvotellaan, ja se mahdollisesti pystyy vai-
kuttamaan siihen. Se, että valtiovalta päästi tällaisen asian pois käsistään, oli minun mie-
lestäni erittäin huono ratkaisu.

Puhemies Paula Risikko: Otetaan vielä nämä kaksi pyydettyä puheenvuoroa, Viljanen ja
Elomaa.
7



Pöytäkirjan asiakohta PTK 104/2018 vp
13.29 Eerikki Viljanen kesk: Arvoisa puhemies! Sähkö on meille kaikille välttämättö-
myyshyödyke. Välttämättömyydestään huolimatta sen siirtäminen on monopolitoimintaa,
kuten edustaja Lehti juuri äsken täällä totesi. Onkin siis selvää, että sähkön ja sen siirto-
maksujen hintojen pitäisi olla kohtuullisia.

Tätä kohtuullisuuden vaadetta on nyt haastettu todella suurilla siirtohintojen korotuksil-
la. Olosuhteet maan eri osissa vaihtelevat suuresti, kuten täällä on jo moneen kertaan to-
dettu, mutta nyt näyttää siltä, että siirtomaksuihin syntyy alueellista hajontaa ja eroja vielä
luonnonolosuhteita enemmän, jopa huomattavasti enemmän. Lisäksi vaikuttaa siltä, että
ainakin täällä etelässä Caruna olisi korottanut hintoja huomattavasti enemmän kuin mitä
sähkön toimitusvarmuuden turvaaminen edellyttäisi, kuten edustaja Kulmunikin täällä
aiemmin totesi. Huonointa korotuksissa on se, että edes säästämällä energiaa kuluttajat ei-
vät pysty suojautumaan kovalla vauhdilla kasvavilta sähkölaskuilta, koska sähkönsiirtoyh-
tiöt ovat painottaneet suuria hinnankorotuksia nimenomaan sähkönsiirron kuukausimak-
suihin eli perusmaksuihin.

Edustaja Eestilän aloite on paikallaan, jos sen avulla viime hallituskauden virheitä säh-
könsiirtohinnoitteluun saataisiin muutettua esimerkiksi ministeri Tiilikaisen asettaman sel-
vitysmiehen tulevien ehdotusten perusteella niin, että sähkönsiirtotoiminnan läpinäkyvyyt-
tä ja laskutuksen ennustettavuutta ja kohtuullisuutta kyettäisiin parantamaan sähkön toimi-
tusvarmuuden parantamista vaarantamatta.

Puhemies Paula Risikko:  Ja viimeinen puheenvuoro tänä päivänä, edustaja Elomaa.

13.31 Ritva Elomaa ps: Arvoisa puhemies! Edustaja Eestilän lakialoitteessa ehdotetaan
sähköveron alentamista varsinkin alueilla, joilla investointeja pitää tehdä paljon toimitus-
varmuuden parantamiseksi. Tämä lakialoite on todella kannatettava.

Sähkönsiirtomaksut ovat valtavat. Ne voivat olla suuremmat kuin itse sähkön kulutus-
maksu, ja sitä eivät meidän kansalaisemme — enkä itsekään — ymmärrä. Kun tuli aikai-
sempina vuosina sähkölaskuja, niin jos ne olivat nousseet, selitettiin, että nyt on satanut lii-
kaa tai on satanut liian vähän. Nyt syy on kaapeleiden vetäminen, ja totta kai niitäkin pitää
vetää. Mutta edustaja Lehti nosti esiin asian ytimen elikkä nämä kuuluisat Caruna-kaupat:
miksi valtio luovutti päätäntävallan näin jonnekin muualle kuin Suomeen? Asumisen hinta
on tänä päivänä todella kallis, ja sähkömaksut ovat varsinkin siirtomaksujen osalta aivan,
sanotaanko suoraan, älyttömät.

Keskustelu päättyi.

Asia lähetettiin valtiovarainvaliokuntaan.
8


