















































DEMCF61.tmp.xml


Pöytäkirjan asiakohta PTK 130/2018 vp
Pöytäkirjan asiakohta 

PTK 130/2018 vp

Täysistunto

Torstai 13.12.2018 klo 16.01—20.35

17. Hallituksen esitys eduskunnalle laiksi lapsen huollosta ja tapaamisoikeudesta annetun 
lain muuttamisesta ja eräiksi siihen liittyviksi laeiksi

Hallituksen esitys HE 88/2018 vp
Valiokunnan mietintö LaVM 12/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 17. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

19.41 Kari Kulmala sin: Arvoisa rouva puhemies! Esityksessä ehdotetaan muutettavaksi
lapsen huoltoa ja tapaamisoikeutta koskevaa lakia. Tätä esitystä on monessa eroperheessä
odotettu.

Tässä esityksessä lain yleisiä säännöksiä lapsen huollon ja tapaamisoikeuden sisällöstä
ehdotetaan täsmennettäväksi. Uusia säännöksiä tulee muun muassa huoltajien velvollisuu-
desta suojella lasta väkivallalta, vaalia lapselle läheisiä ihmissuhteita ja myötävaikuttaa ta-
paamisoikeuden toteutumiseen. Myös lapsen huoltoa ja tapaamisoikeutta koskevan asian
ratkaisemisessa huomioon otettavia tekijöitä ehdotetaan täydennettäväksi. Nämä kaikki
uudistukset ovat sellaisia, että luulisi niiden jo olevan sivistysvaltiossa voimassa — vaan
kun eivät ole.

Lakiin ehdotetaan lisättäväksi vasta nyt säännökset, joiden mukaan vanhemmat voivat
sopia tai tuomioistuin voi päättää, että lapsi asuu vuorotellen kummankin vanhempansa
luona. 

Jatkossa lapselle voitaisiin vahvistaa oikeus tavata myös hänelle erityisen läheistä hen-
kilöä. On ollut varsin erikoista ja lapsen etua haittaavaa, ettei hän ole saanut toisen van-
hemmista sen kieltäessä tavata esimerkiksi isovanhempiaan. Mielestäni tämä seikka tulee
viimeistään nyt kirjata vahvasti tähän lakiin. Lapsella voi olla myös muita, perheen ulko-
puolisia henkilöitä, jotka ovat hänelle tärkeitä ja rakkaita. Vanhempien avioero ei saa kat-
kaista tällaisia suhteita.

Yhtenä tärkeimmistä seikoista on mielestäni tässä esityksessä, että jatkossa lapsen van-
hemmalla on velvollisuus ilmoittaa etukäteen toiselle vanhemmalle aikomuksestaan muut-
taa asuinpaikkaansa, jos muutolla on vaikutusta lapsen huollon tai tapaamisoikeuden toteu-
tumiseen.

Arvoisa rouva puhemies! Tämä hallituksen esitys on oikeaan suuntaan menevä esitys.
Kyseessä on nimenomaan lapsen etu.
 Tarkistettu
3.0



Pöytäkirjan asiakohta PTK 130/2018 vp
19.43 Johanna Karimäki vihr: Arvoisa puhemies! Käsittelyssä on laki lapsen huollosta
ja tapaamisoikeudesta. Lapsenhuoltolaki on tullut voimaan 35 vuotta sitten, ja siihen on
tehty vain vähäisiä muutoksia ennen tätä kokonaisuudistusta. Lain on elettävä aikaa, ja uu-
distukset ovat tarpeellisia. Tämä lakiuudistus parantaa lapsen asemaa ja oikeuksia.

Uusia säännöksiä on muun muassa huoltajan velvollisuus suojella lasta väkivallalta. Va-
liokunta vahvisti tämän myös lain pykäliin. Kaikki väkivalta — fyysinen, henkinen, lap-
seen itseensä tai perheessä muuhun henkilöön kuin lapseen kohdistuva väkivalta — on ää-
rimmäisen haitallista. Lasta on kaikin keinoin suojeltava väkivallalta.

Lisäksi lakiin tulee uutena säännöksenä huoltajien velvoite vaalia lapselle läheisiä ih-
missuhteita ja myötävaikuttaa tapaamisoikeuden toteutumista.

Lakiin ehdotetaan lisättäväksi säännökset, joiden mukaan vanhemmat voivat sopia tai
tuomioistuin voi päättää, että lapsi asuu vuorotellen kummankin vanhempansa luona.

Uusi säännös on myös se, että lapselle voitaisiin vahvistaa oikeus tavata hänelle erityi-
sen läheistä henkilöä. Tämä on tärkeä muutos. Lapsi voi tavata esimerkiksi isovanhem-
piaan tai muita hänelle läheisiä ihmisiä. Tapaamisoikeuden toteutumisen varmistamiseksi
ehdotetaan useita eri keinoja, kuten sitä, että tapaamisoikeutta koskevaan tuomioistuimen
päätökseen voitaisiin tietyin edellytyksin asettaa uhkasakko.

Vuoroasumisen tunnustaminen lapsenhuoltolaissa selkeyttää nykytilaa. Vuoroasumi-
nen voi tukea lapsen kehitystä ja hyvinvointia. Se edistää ja vahvistaa etenkin isien osalli-
suutta lasten kasvuun ja arkeen. Valiokunta korostaa, että lapsen asumisjärjestelyt tulee ar-
vioida tapauskohtaisesti lapsen edun mukaisesti. Vuoroasumisen suhteen hallituksen esi-
tys jää kuitenkin puolitiehen. Olisi lapsen edun mukaista selkiyttää vuoroasuminen muu-
hun lainsäädäntöön pikimmiten. Valiokunta esittääkin hyväksyttäväksi ponnen, jotta hal-
litus mahdollisimman pian selvittää ja arvioi vuoroasuminen vaikutukset ja muutostarpeet
etuuksia ja palveluja koskevaan lainsäädäntöön sekä valmistelee viipymättä tarvittavat
lainsäädäntömuutokset annettaviksi eduskunnalle. Lapsen virallisen asuinpaikan määräy-
tyminen on perheille merkityksellinen asia, koska monet yhteiskunnan palvelut ja etuudet,
kuten asumistuki ja koulukuljetukset, suoritetaan lapsen virallisen asuinpaikan mukaan.

Myös vieraannuttaminen on nostettu lakiin vahvemmin. Valiokunta painottaa vieraan-
nuttamisen haitallisuutta lapselle. Tarkoituksena on kieltää kaikenlainen manipulointi ja
muu epäasiallinen vaikuttaminen lapseen. Näillä ehdotuksilla pyritään tukemaan vanhem-
pien ymmärrystä siitä, että lapsen tapaamisoikeus on lapselle tärkeä asia ja että sen estämi-
nen on lapselle haitallista. Tapaamisoikeuden toteutumista pyritään turvaamaan uudella
mahdollisuudella asettaa uhkasakko jo tapaamisoikeudesta tuomioistuimessa päätettäessä.

Ehdotettujen keinojen toimivuutta ja tehokkuutta käytännössä tulee kuitenkin jatkossa
seurata. Vaikeissa tilanteissa perheillä tulee myös olla mahdollisuus saada sosiaalitoimes-
ta tukea ja moniammatillista apua. On keskeistä vahvistaa ja kehittää vanhemmuuden ja
parisuhteen tukea ja erotilanteiden palveluja, jotta pitkittyneitä ja vaikeita huolto- ja tapaa-
misoikeusriitoja voidaan ehkäistä ja ratkaista. Valiokunta ehdottaa hyväksyttäväksi myös
ponsilausumaa, joka vahvistaa palvelujen saatavuutta.

Lapsen osallisuuden vahvistaminen on yksi uuden lain ohjenuora. Esityksessä ehdote-
taan useita lainsäädäntötoimenpiteitä, joilla pyritään parantamaan lapsen oikeutta tulla
kuulluksi ja osallistua häntä koskevien asioiden käsittelyyn YK:n lapsen oikeuksien sopi-
muksen mukaisesti.

Lakivaliokunta kiinnitti lisäksi huomiota olosuhdeselvitysten tekemiseen erotilanteissa.
Valiokunnan saaman selvityksen mukaan olosuhdeselvitykset ja niitä koskevat käytännöt
2



Pöytäkirjan asiakohta PTK 130/2018 vp
vaihtelevat huomattavasti eri kuntien välillä. Taustalla on ilmeisesti se, ettei säädöstasolla
ole kirjausta siitä, millä kelpoisuudella tai koulutuksella lapsen huollosta ja tapaamisoikeu-
desta tuomioistuimelle annettavat lausunnot valmistellaan. Kunnat voivat siten vapaasti
harkita, mitä ammattitaitoa tehtävässä tarvitaan, ja osoittaa tehtävät sen mukaisesti henki-
löstölleen. Olosuhdeselvitystyötä on myös ostettu joko kokonaan tai osittain yksityisiltä
palveluntuottajilta. Ottaen huomioon, että olosuhdeselvityksen tekeminen vaatii tekijöiltä
erityistä ammatillisuutta ja osaamista ja kyse on sekä perheiden että tuomioistuimen kan-
nalta olennaisesta palvelusta, lakivaliokunta pitää tilannetta epätyydyttävänä ja epäselvä-
nä. Valiokunta pitääkin tärkeänä, että olosuhdeselvityksen tekemisestä annetaan valtakun-
nallista ohjeistusta ja koulutusta sekä arvioidaan tarve säätää selvityksen tekemiselle kel-
poisuusvaatimukset. Valiokunta edellyttää ponsilausumassaan, että nämä edellä mainitut
toimet tehdään.

Lakivaliokunta käsitteli lapsenhuoltolain uudistuksen huolellisesti, ja kuulimme lukui-
sia asiantuntijoita. Mietinnössä korostuu se, että ihan kaikessa lapsen etu on tärkein. Van-
hempien avioero ei saa katkaista lapselle tärkeitä ja läheisiä ihmissuhteita.

19.49 Kristiina Salonen sd: Arvoisa puhemies! Tätä lakiesitystä moni on ehtinyt jo julis-
taa tasa-arvon voitoksi, ja totta se onkin, että vanhempien suhde lapseensa on usein myös-
kin tasa-arvokysymys, ja on tärkeää nostaa sitäkin esille. Kuitenkin kaikkein tärkein asia
tässä laissa ja lähtökohta pitää olla lapsen etu, niin kuin lakivaliokunta on myöskin omassa
mietinnössään esille nostanut. Koko huollosta ja tapaamisesta sopimisen pitää pohjautua
lapsen edulle — ei vanhempien toiveille vaan lapsen edulle — ja tämä voi olla joskus meil-
le aikuisille vaikeaa nähdä ja ymmärtää.

Tämä lakiesitys on hyvä ja tarpeellinen. Esitys turvaa lapsen edun toteutumista sekä lap-
sen osallisuutta lapsen huoltoa ja tapaamista koskevissa asioissa ja tuo tärkeitä uudistuksia
voimassa olevaan lakiin. Esitys vahvistaa lapsen oikeuksia ja asemaa perheessä ja lapsen
lähipiirissä, ja se ottaa myös aiempaa paremmin huomioon erilaiset perherakenteet ja tilan-
teet, jotka ovat aiempaa monimuotoisempia. Tulemme siis tällä lailla lähemmäs sitä todel-
lisuutta, jossa lapsemme elävät Suomessa.

Sosiaali- ja terveysvaliokunta siis käsitteli lakiesitystä ja antoi siitä lausuntonsa lakiva-
liokunnalle. Sosiaali- ja terveysvaliokunta totesi, että lapsen edun tulee olla ensisijainen ja
keskeisin harkintaperuste kaikessa lasta koskevassa päätöksenteossa ja toiminnassa. Lap-
sen edun tulee siten olla läpileikkaava, kaikkea lapsenhuoltolain päätöksentekoa ja toimin-
taa ohjaava tulkintaperiaate, jota on arvioitava aina tilanne- ja tapauskohtaisesti kunkin
lapsen kohdalla. 

Juuri tämä periaate on minun saamani tiedon mukaan ollut nykyisin esimerkiksi lasten-
valvojien toimintaa ohjaava periaate, ja kun sitten on katsottu tilastollisesti esimerkiksi si-
tä, miten eri sopimuksia on tehty äitien ja isien näkökulmasta, ei ole pystyttykään arvioi-
maan sitä, onko pohjalla ollut päätös suosia esimerkiksi vaikka äitejä vai onko pohjalla ol-
lut lapsen etu, jossa esimerkiksi merkittävää ja ratkaisevaa on voinut olla se, kumpi van-
hemmista jää asumaan perheen yhteiseen asuntoon, joka on jo lapselle tuttu. Tällainen te-
kijä on voinut vaikuttaa esimerkiksi lastenvalvojan yhdessä vanhempien kanssa tekemän
sopimuksen pohjaan, ja sitä on meidän ollut vaikea tulkita, kun jokaisen päätöksen on jo pi-
tänyt ja pitää jatkossakin pohjautua lapsen etuun.

Uusi säännös on myöskin lapsen oikeus tavata hänelle läheistä henkilöä, ja tällaisia lap-
selle tärkeitä ihmissuhteita voivat olla esimerkiksi lapsen suhde sisaruksiinsa tai isovan-
3



Pöytäkirjan asiakohta PTK 130/2018 vp
hempiinsa, ja tämäkin asia harkittaisiin lapsen edun näkökulmasta. On ollut monen isovan-
hemman suuri suru, kun hänen lapsenlapsensa vanhempien välit ovat olleet niin tulehtu-
neet, että myöskin isovanhemmat ovat jääneet lapsen elämästä ulkopuolelle, kun he ovat
kuitenkin esimerkiksi ennen eroa olleet lapselle tärkeitä. Ja siksi onkin tärkeää myöskin
vanhempien ymmärtää, että keskellä riitaa suurin kärsijä on lapsi, jos he esimerkiksi estä-
vät tapaamisia tilanteessa, jossa lapselle jo aikaisemmin on syntynyt läheisiä suhteita. Sik-
si on tärkeää, että tämä myöskin tässä nyt huomioidaan ja nykyiset ongelmat ja vääryydet
saadaan sitä kautta poistumaan.

Kuitenkin sosiaali- ja terveysvaliokunta haluaa huomauttaa, että erityisissä tilanteissa
lapsen etu voi vaatia, että lapsen yhteyttä hänelle tärkeäksi muodostuneeseen henkilöön ei
enää pidetä yllä. Haluan tämän sanoa sen vuoksi, ettemme ikään kuin alkaisi olettaa, että
aina on oikeus tavata. Jos on erittäin vaikeita tilanteita, niin voi olla, että siitä huolimatta,
että hänelle on jo syntynyt tärkeä pysyvä yhteys henkilöön, katsotaan, että se ei ole lapsen
edun mukaista.

Lapsen etu menee siten valiokunnan näkemyksen mukaan myös tässä puntarissa aina
muiden periaatteiden edelle, mukaan lukien läheisten ihmissuhteiden vaalimisen ja tapaa-
misoikeuteen myötävaikuttamisen, sen edistämisen, edelle. Ja siten myös mahdollisuutta
lapsen ja tälle erityisen läheisen henkilön tapaamisoikeuden vahvistamiseen tulisi valio-
kunnan näkemyksen mukaan käyttää vain silloin, kun tapaamisten vahvistamisen harki-
taan yksittäistilanteessa olevan tarpeen ja perusteltua lapsen edun kannalta. Valiokunta ko-
rostaa, että kyseessä on lapsen tapaamisoikeus läheiseen, ei tämän tapaamisoikeus lapseen.

Myöskin on kiinnitettävä huomiota siihen, että pystymme turvaamaan haavoittuvassa
asemassa olevien ja väkivaltaa kohdanneiden lasten aseman, ja tämä edellyttää sosiaali- ja
terveydenhuollon sekä oikeuslaitoksen viranhaltijoilta erittäin hyvää perehtyneisyyttä eron
jälkeisen väkivallan sekä lasten kokeman väkivallan muotoihin ja dynamiikkaan. Asian-
tuntijakuulemisissa nousi esille, että tässä on meillä vielä paljon kehitettävää. 

Myöskin vuoroasuminen tarjoaa lainsäädännön tasolla uuden vaihtoehdon, jolla tuetaan
asumismuodon kautta lapsen tasapuolisempaa suhdetta molempiin vanhempiin. Tämä-
kään ei ole täysin yksiselitteistä, sillä vuoroasumista ei ole tarkoituksenmukaista pitää ole-
tusarvoisesti pääsääntönä tai ensisijaisena lapsen asumismuotona, vaan se luo yhden vaih-
toehtoisen tavan järjestää lapsen asuminen niissä tilanteissa, joihin se soveltuu. Ihmissuh-
teiden ja elinympäristön pysyvyys on pienen lapsen kehityksen kannalta tärkeää. Sen
vuoksi myöskin vuoroasumista on aina harkittava. Muut näkökohdat mukaan lukien van-
hempien tasavertaisen aseman edistäminen ovat punnintakriteereinä lapsen edulle alistei-
sia, ja tämä on myöskin huomioitava vuoroasumisen valinnassa. Lapsen etu suhteessa asu-
misjärjestelyihin saattaa olla lapsen eri ikävaiheissa ja ajassa muuttuvaa. Ja sen vuoksi voi
olla, että pienen lapsen kohdalla katsotaan, että vuoroasuminen ei ole paras mahdollinen
vaihtoehto, mutta lapsen kasvaessa vuoroasuminen onkin jo aivan erilainen asia lapselle.
Sen vuoksi myöskin lapsen kasvaessa näitä asumisjärjestelyitä on syytä harkita.

19.58 Juha Pylväs kesk: Arvoisa rouva puhemies! Juttelin pari vuotta sitten erään huoles-
tuneen isän kanssa, joka kertoi oman tarinansa lasten huoltajuudesta avioerotilanteessa.
Pitkän puhelinkeskustelun aikana tulin varsin vakuuttuneeksi voimassa olevan lain epä-
kohdista.

Tuon isän tapauksessa lapsen huoltajuus oli äidillä, joka toistuvasti syyllistyi väkival-
taan ja päihteiden runsaaseen käyttöön. Isä oli pyrkinyt tekemään kaikkensa lapsensa saa-
4



Pöytäkirjan asiakohta PTK 130/2018 vp
miseksi ilmeisen karmeasta tilanteesta turvaan. Viranomaiset eivät olleet millään tavoin ot-
taneet isän huolta todesta. Tuon isän kokemuksen mukaan viranomaiset ensisijaisesti me-
nivät avioerotilanteessa aina äidin tueksi isää syrjien. Mitä enemmän isä yritti lastaan tur-
vaan, sitä vaikeammaksi lakisääteiset tapaamisetkin menivät. Isä oli lannistuneen epätoi-
voinen ja jäi odottamaan uuden lain mukanaan tuomia toivottavia muutoksia.

Nyt käsittelyssä on uudistettu laki lapsen huollosta, joka koskee kaikkia lapsia. Monia
minulle soittaneen isän toivomia parannuksia on lakiin saatu kirjattua. Muutoksella me
lainsäätäjät haluamme viestittää asiaa käsitteleville viranomaisille, että molemmat van-
hemmat voivat olla tasavertaisia huoltajia myös avioeron jälkeisessä tilanteessa. Kaiken
keskiössä on ja pitää olla lapsen etu ja hänen oikeutensa molempiin vanhempiinsa. Tällä
muutoksella myös yhteyttä ottaneen isän tilanne muuttuisi täysin.

Toinen merkittävä uudistus on vieraannuttamisen kieltäminen jopa uhkasakon avulla.
Toisella vanhemmalla ei ole jatkossa oikeutta estää saati kieltää lasta tapaamasta molem-
pia vanhempiaan. Nyt kuulee aivan liian paljon esimerkkejä siitä, kuinka huoltajaksi mää-
rätty äiti pyrkii kaikin keinoin estämään lapsen isän tapaamista — lapsen kasvun ja kehi-
tyksen kannalta järkyttävää vallankäyttöä lasta hyväksi käyttäen. Tällainen käytös on syy-
täkin saada pois lasten elämästä. Tämäkin muutos parantaisi yhteyttä ottaneen isän tukalaa
tilannetta.

Myös lapsen oikeutta tulla kuulluksi ja osallistua häntä koskevien asioiden käsittelyyn
nyt vahvistetaan. Lapselle voidaan vahvistaa tuomioistuimen päätöksellä oikeus tavata hä-
nelle erityisen läheistä henkilöä. Tämä auttaa vaikeissa erotilanteissakin esimerkiksi lap-
sen ja isovanhempien tai muiden läheisten henkilöiden tilannetta.

Uudistuksen myötä vuoroasuminen tunnustetaan lapsenhuoltolaissa. Tähän liittyen hal-
lituksen tulee mahdollisimman pian selvittää ja arvioida vuoroasumisen vaikutukset ja
muutostarpeet etuuksia ja palveluja koskevaan lainsäädäntöön, jotta se onnistuu myös käy-
tännössä. Vuoroasuminen poistaa keinotekoiset syyt estää isien osallisuutta erolapsen elä-
mässä. Tähänkin on toivottu muutosta, joka tulee nyt huomioiduksi.

Lapsen etua ajava lakimuutos on lisääntyvässä nuorten syrjäytymisessä vain yksi keino,
eikä se koske pelkkiä avioerolapsia. Monissa tutkimuksissa on todettu, että mitä aiemmin
lasten pahoinvointiin ja syrjäytymiskehitykseen päästään kiinni, sitä varmemmin lasten
kasvua ja kehitystä voidaan tukea. Lapsenhuoltolakiin nyt tehtävillä muutoksilla on oi-
keasuuntaisia vaikutuksia syrjäytymisen ehkäisemiseksi, mutta paljon jää vielä tehtäväksi.

20.02 Hanna Kosonen kesk: Arvoisa rouva puhemies! Tämä laki tulee yleensä käytän-
töön silloin, kun on perhettä kohdannut avioero tai yleensä ero, ja sitähän eivät ketkään
vanhemmat suhteeseen lähtiessään toivo. Tämä laki on äärimmäisen hyvä asia, eli nyt voi
jälleen sanoa tässä kohtaa, että viimeinkin lapsen etu ja lapsen ääni tulee varmasti kuulluk-
si. Viimeksi 35 vuotta sitten on asiaa koskeva laki säädetty, ja nyt on korkea aika tulla tän-
ne 2010-luvulle asian suhteen. 

Tässä on paljon hyvää. Toki jää seuraavalle kaudellekin vielä tehtäväksi, muun muassa
se, että aina on parasta, että lapsen huoltoasiat sovitellaan ja neuvotellaan, ja tämä laki tuo
sosiaalilautakunnan toimivaltaa entisestään laajemmaksi. Aina pitäisi olla aivan viimeinen
vaihtoehto viedä tuomioistuimeen käsiteltäväksi näitä asioita. 

Laki selkeyttää tilannetta vuoroasumisen suhteen. Näitä perheitähän on jo todella pal-
jon, ja tähän mennessä heidät on kategorisoitu etä- tai lähivanhemmiksi, mutta nyt tämä
laki tunnustaa vuoroasumisen ja yhteishuoltajuus saa lainkin tarjoamat puitteet. Mutta ku-
5



Pöytäkirjan asiakohta PTK 130/2018 vp
ten tässä jo aikaisemmin todettiin, niin muut lait on myös muutettava tämän lain mukaisik-
si tämän ponnen myötä. 

Tasavertainen kasvattaminen on äärimmäisen tärkeää. Siksi vuoroasuminen on hyvä
vaihtoehto, ja se varmistaa sen, että molemmat vanhemmat voivat osallistua siten lapsen
elämään. On kuitenkin hyvä arvioida tapauskohtaisesti — taas jälleen lapsen etu mielessä
— tilannetta, ikää ja kehitystasoa, lapsen luonnetta ja taipumuksia, yleensä lapsen mahdol-
lisia erityistarpeita. Vanhempien asuinpaikkojen välinen etäisyyskin on tässä olennainen
asia, onnistuuko vuoroasuminen hyvin, ja myös se, että molempien vanhempien tulee olla
silloin kykyisiä ottaa yhdessä vastuu lasta koskevista asioista. 

Laki myös puuttuu vieraannuttamiseen ja se korostaa tapaamisoikeuden tärkeyttä. Ta-
paamisoikeuden estämisen haitallisuus lapsen kannalta on myös yksi korostunut asia tässä. 

Tehtäväksi jää todellakin vielä näiden palveluiden saattaminen tämän lain tasolle seu-
raavalla kaudella, ja toivon, että siihen tartutaan sitten saman tien.

20.05 Hannu Hoskonen kesk: Arvoisa rouva puhemies! Tämä toisessa käsittelyssä oleva
hallituksen esitys on äärimmäisen hyvä ja kannatettava. Me tarvitsemme sellaisen lainsää-
dännön, jolla turvataan lapsen oikeus molempiin vanhempiin. On itsestään selvää, että pie-
ni lapsi kaipaa sekä isäänsä että äitiään. Tämä nykyinen maailma, mitä elämme, on aika
pitkälti muuttunut viimeisen 20—30 vuoden aikana niin, että perinteinen avioliitto ei ole
oikeastaan enää muodissa vaan alkaa olla niitä suhteita useampiakin, ja sitten se johtaa sii-
hen, että lapsia syntyy, ja sen jälkeen ollaan tilanteessa, jossa lapsi on aikuisten maailmas-
sa aina häviäjän osassa.

Toivoisin, arvoisa puhemies, tässä yhteydessä, että aikuiset ihmiset, kun parisuhteessa
elävät ja lapsia sitten syntyy, kantaisivat vastuun siitä vanhemmuudesta itse. On aivan sel-
vää, että vaikka tässä talossa säätäisimme 28 lakia asiaa koskien, niin koskaan emme sitä
vastuuta pysty ottamaan pois niiltä lapsen oikeilta vanhemmilta. Jokaisen lapsen vanhem-
pi olkoon vastuussa omista lapsistaan ja järjestäköön asiat niin, että se pieni lapsi ei joudu
näissä erotilanteissa kärsimään. Ja merkittävä vahinko mielestäni syntyy siinä, että lapsi
menettää oikeuden isovanhempiinsa. Olen itse ollut tässä kunniakkaassa ukin virassa jo
kolme vuotta ja havainnut, miten rakkaita lastenlapset ovat, ja voin vakuuttaa siitä lyhyes-
tä kokemuksesta, että se virka on mielestäni paras, mitä olen koskaan elämässäni saanut,
että lastenlasten kanssa pääsee leikkimään. Jos tämä yhteys katkeaa, niin lapsen kannalta
menetys on aivan valtava. Toivoisin, että aikuiset ihmiset tässä asiassa ottaisivat itse omas-
ta elämästään paljon paremman vastuun. Vaikka me säätäisimme näitä lakeja täällä kuinka
paljon, niin koskaan emme sitä omaa vastuuta pysty siirtämään lakiin, eduskuntaan tai eri-
laisille kunnan viranomaisille, vaan vastuu on kannettava itse sillä hetkellä, kun sitä elä-
mää elää.

Kaikkien meidän on syytä muistaa, että se pieni lapsi on kaikista viattomin ja hän var-
masti ansaitsee vanhempiensa rakkauden ja isovanhempiensa rakkauden. Älkööt sitten
nämä omat intohimot ja muut tavoitteet sumentako tämän pienen ihmisen elämää.

20.07 Eerikki Viljanen kesk: Arvoisa puhemies! Tämä esitys on lainsäädäntöä, jonka so-
veltamista kukaan ei toivo mutta jonka laatiminen on välttämätöntä, ja onkin erittäin hyvä,
että laki on nyt tulossa voimaan.

Tällä lailla turvataan etenkin lapsen oikeuksien toteutumista mutta myös molempien
vanhempien asemaa avioerotilanteessa. Tällä ehkäistään valitettavan usein esiintyvää vie-
6



Pöytäkirjan asiakohta PTK 130/2018 vp
raannuttamista, selkiytetään ja luodaan lakipohjaa esimerkiksi vuoroasumiseen tilanteissa,
joissa vuoroasuminen olisi lapsen etu mutta vanhemmat eivät kykenisi siitä keskenään so-
pimaan. Näissä tilanteissa tuomioistuin voi tarvittaessa päättää vuoroasumisjärjestelystä,
jos siinä tilanteessa se siis on lapsen edun mukaista.

Tämä laki parantaa nimenomaan lasten oikeuksia avioerotilanteissa turvaamalla van-
hempien lisäksi myös muiden läheisten ihmissuhteiden säilymistä hankalassa avioerotilan-
teessa. Lapselle voidaan taata oikeus tavata hänelle erityisen läheisiä ihmisiä myös avio-
eron jälkeen. Käytännössä tämä useimmiten tullee sovellettavaksi, kuten edustaja Hosko-
nen edellä juuri mainitsi, siinä tilanteessa, että lapsen oikeus ja halu tavata esimerkiksi iso-
vanhempiaan ei muuten toteutuisi.

Arvoisa puhemies! Parisuhde, avoliitto tai avioliitto ainakin toivottavasti solmitaan tun-
teiden pohjalta, mutta varsinkin avioliitto on mitä suurimmassa määrin oikeudellinen ja ta-
loudellinen liitto myös. Esimerkiksi varallisuuteen liittyvistä asioista avioerotilanteessa on
jo säädetty lainsäädännössämme melko kattavasti. On jopa hieman yllättävää, että kuiten-
kaan kaikkein tärkeimmästä, lapsiemme asemasta ja tulevaisuudesta ja oikeudesta tärkei-
siin ihmissuhteisiin avioerotilanteessa, ei tätä ennen ole säädetty täsmällisesti. Siksi olen-
kin erittäin tyytyväinen, että tämä nimenomaan lapsen edun näkökulmasta tehty, lasten oi-
keuksia vahvistava laki saadaan nyt valmiiksi. On hyvä, että lapsen oikeuksia tärkeimpiin
ihmisiin vahvistetaan nyt viime kädessä lainsäädännöllä.

20.10 Kristiina Salonen sd: Arvoisa puhemies! Edustaja Hoskonen totesi jotenkin niin,
että jokaisella vanhemmalla on vastuu emmekä pysty sitä koskaan riittävästi lailla ikään
kuin varmistamaan, ja se on totta. Tämän lain ulkopuolelle jäävät valitettavasti ne monet
lapset, jotka eivät näe vanhempiaan sen vuoksi, että vanhempi, äiti tai isä, ei halua lainkaan
tavata lastaan. Se lapsijoukko on tässä maassa aivan liian suuri, ja siihen emme pysty pa-
kottamaan. Siinä vanhempi kantaa vastuunsa itse.

Minulla jäi sanomatta aikaisemmassa puheenvuorossa vielä se, että juuri tämä vuoro-
asumiseen liittyvä muutos jää tässä nyt ikään kuin puolitiehen. Se muodostuu ongelmaksi
sen vuoksi, että lapsi ei voi jatkossakaan asua muuta kuin yhdessä kodissa, yhdessä osoit-
teessa, ikään kuin virallisesti, ja tällöin myöskin vuoroasumiseen liittyviä etuuksia sekä
palveluita koskeva sääntely jää puolitiehen. Tämä sääntely tuleekin pikaisesti saattaa vas-
taamaan vuoroasumisen tilanteita, jotta lainsäädäntö tukisi tasapuolisesti vanhemmuutta
silloin, kun vuoroasumisen katsotaan olevan lapsen etu. Tätä säädösvalmistelua varten tar-
vittava tietopohja tulee kartoittaa ja selvittää viipymättä. Sen vuoksi sosiaali- ja terveysva-
liokunta jättikin lausumaesitykset, joissa edellytetään, että valtioneuvosto saattaa vuoro-
asumiseen liittyvät etuudet sekä palveluja koskevan sääntelyn pikaisesti vastaamaan vuo-
roasumisen tilanteita, jotta lainsäädäntö tukisi tasapuolisesti vanhemmuutta silloin, kun
vuoroasumisen katsotaan olevan lapsen etu.

Toinen lausumaesitys on myöskin tärkeä, ja haluan senkin tässä vielä ääneen sanoa:
”Eduskunta edellyttää, että valtioneuvosto ohjeistaa ehdotetun lain toimeenpanossa lapsen
edun olevan kaikkea päätöksentekoa ja toimintaa ohjaava tulkintaperiaate. Lisäksi ohjeis-
tuksessa on syytä huomioida lapsen etuun vaikuttavat muutokset lapsen olosuhteissa.” Täl-
lä vielä valiokunta halusi korostaa ja monin tavoin alleviivata, että jokainen toimija ym-
märtää lapsen edun olevan se tärkein näkökulma.
7



Pöytäkirjan asiakohta PTK 130/2018 vp
20.12 Johanna Karimäki vihr: Arvoisa puhemies! Tässä lakimuutoksessa olennaisinta
on se, että lapsella on oikeus vanhempiinsa, lapsen etu on kaikkein tärkein ja lapsella on oi-
keus tavata hänelle läheisiä ihmisiä. On keskeistä, että molemmat vanhemmat ovat tasave-
roisia, kun perheen tilannetta selvitetään, ja tämä tulee huomioida esimerkiksi olosuhde-
selvityksessä. Niiden laatuun onkin jatkossa panostettava. 

Edustaja Pylväs nosti puheenvuorossaan esiin yhteydenoton tilanteessa, jossa lapsen isä
on kokenut vääryyttä lapsen tilannetta selvitettäessä ja huoltajuudesta ratkaistaessa. Tällai-
sia yhteydenottoja olen itsekin saanut lukuisia ja toivonkin nyt todella, että tämä lakiesitys
on riittävä parannusten aikaansaamiseksi. Iso kysymys onkin se, auttaako tämä kaikkein
vaikeimpiin eroriitoihin. Sen takia pidän tosi tärkeänä sitä, että valiokunta esittää, että la-
kikokonaisuuden toimivuutta seurataan ja että hyväksymme ponnen, että hallitus seuraa
tarkoin lapsenhuoltolain uudistuksen toimeenpanoa ja vaikutuksia kiinnittäen erityistä
huomiota muun muassa entistä laajempien lapsen huoltoa, asumista ja tapaamista koske-
vien sopimismahdollisuuksien ja sosiaaliviranomaisten toimivaltuuksien käyttöön, vuoro-
asumisen toimivuuteen sekä vieraannuttamisen ja muuhun tapaamisoikeuden estämiseen
tarkoitettujen keinojen tehokkuuteen.

Tässä laissa tuodaan vuoroasuminen terminä, vaikka tosiasiahan on, että vuoroasumi-
nen on jo kovin yleistä, ja muun muassa Ruotsissa se on ollut jo pitkään pääsääntö. Lapsen
edun mukaista on se, että pikaisesti selvitetään vuoroasumiseen liittyvien tukien ja etuuk-
sien ja palveluiden jakautuminen tasapuolisesti. Itse asiassa juuri nämä kysymykset ovat
omiaan aiheuttamaan riitoja ja kriisejä perheissä. Avioeroperheissä tarvitaan tukea ja ym-
märrystä. Tilanne on haastava niin vanhemmille kuin lapsillekin. Palveluiden saatavuudes-
sa on puutteita ja eroja kuntien kesken. 

Edustaja Salonen nosti esiin senkin seikan, että on surullista, että on myös tilanteita,
joissa vanhempi ei halua tavata lastaan tai kantaa hänestä vastuuta. Ne ovat todella traa-
gisia. On keskeistä ymmärtää, että lapsen etu on se, että hänellä on toimivat suhteet hänelle
rakkaisiin ihmisiin. 

Lakimuutoksen myötä myös isovanhemmat voivat hakea lapselle tapaamisoikeutta.
Monta kertaa isovanhemmat ovat isosti mukana lapsen elämässä, ja jos erotilanteessa lasta
estetään tapaamasta isovanhempaansa, niin se on lapselle hyvin haitallista.

20.15 Kari Kulmala sin: Arvoisa puhemies! Rääkkylä on pieni kunta Pohjois-Karjalas-
sa, siellä on noin 2 400 asukasta, ja koko ajan asukkaat vähenevät, mutta Rääkkylässä on
kuitenkin ymmärretty erittäin hyvin erolapset ja se, että ero ei ole koskaan lapsen syy.
Rääkkylän kunnanvaltuustossa on eroperheille annettu mahdollisuus, että mikäli vanhem-
mat asuvat eron jälkeen samassa kunnassa, niin lapsi saa koulukyydin molempien vanhem-
pien asunnolta. Toivoisin, että tällainen mahdollisuus annettaisiin Suomessa myös muiden
kuntien erolapsille. Mikään laki sitä ei ainakaan kiellä, ja pieni Rääkkylän kunta, vaikka
köyhä onkin, pystyy kuitenkin kustantamaan nämä koulukyydit molempien vanhempien
asunnolta. Toivottavasti pystytään myös muualla Suomessa.

20.16 Kristiina Salonen sd: Arvoisa puhemies! Ero on aina kriisi. Se on kriisi niin avio-
tai avopuolisoille kuin myöskin lapsille, ja tämän kriisin keskellä perheet tarvitsisivat apua.
Valitettavasti eropalvelut ympäri Suomen ovat edelleen heikot. Ne ovat parantuneet esi-
merkiksi pääkaupunkiseudulla viime vuosina, mutta koko Suomen tilanteessa katsottuna
eropalvelut ovat olemattomalla tasolla siihen tarpeeseen nähden, jota ihmisillä olisi.
8



Pöytäkirjan asiakohta PTK 130/2018 vp
Tässä yhteydessä sosiaali- ja terveysvaliokunta käsitteli myöskin vanhemmuussuunni-
telmaa, joka on Lape-hankkeen avulla työstetty työkalu, jossa siis vanhemmuussuunnitel-
ma on tarkoitettu apuvälineeksi eron jälkeiseen vanhemmuuteen. Suunnitelman on tarkoi-
tus auttaa vanhempia keskustelemaan ja sopimaan lasten arjen sujumisesta sekä keskinäi-
sestä työnjaosta niin, että vanhemmat tietävät, mistä he ovat vastuussa ja mitä heiltä odo-
tetaan. Tämä vanhemmuussuunnitelma ei kuitenkaan ole juridinen asiakirja.

Usein onkin niin, kun puhumme vieraannuttamisesta, että on kyseessä tilanne, jossa on
kyse hyvin tulehtuneesta erosta, ja siinä tilanteessa jäädään kaikkinensa niiden ongelmien
kanssa kyllä aivan yksin, kovin yksin. Joskus tilanne saattaa olla niin paha, että jopa olisi
lastensuojelun avun tarvetta, mutta aika usein ikään kuin yritetään selvitä tilanteesta tai yri-
tetään taistella vastaan, ja lapsihan siellä on se, joka kärsii. Aina kun on sellainen tilanne,
että ilmiö muistuttaa vieraannuttamista, niin minusta on kysymys myöskin vakavasti lap-
sen edun vaarantumisesta ja tulehtuneesta tilanteesta, johon pitää välittömästi puuttua. 

Lapin yliopisto toi esille sosiaali- ja terveysvaliokunnassa, että erityisesti sosiaali-, ter-
veys- ja oikeusviranomaisten tieto juuri näistä haastavista eron jälkeisistä tilanteista, kuten
eron jälkeisestä väkivallasta ja vainosta, on osoittautunut puutteelliseksi. Pahimmillaan se,
että ammattilaiset eivät tunnista sukupuolistuneen väkivallan dynamiikkaa eivätkä tiedä
lainsäädännön periaatteita ja tulkitsevat siten virheellisesti perheiden tilanteita ja omia
mahdollisuuksiaan auttaa, mahdollistaa puutteellisen väkivaltatiedon varassa olevien am-
mattilaisten tahattoman rakenteellisen väkivallan sekä uhrin ja lasten [Puhemies koputtaa]
oikeuksien ja turvallisuuden vaarantamisen erotilanteissa. Tähän on syytä nyt koulutukses-
sa kiinnittää huomiota.

20.19 Hannu Hoskonen kesk: Arvoisa herra puhemies! On hyvä, että nämä lapsen huol-
toa koskevat asiat saadaan lainsäädännössä ajan tasalle, mutta kannattaisi tässä yhteydessä
huomioida myös se — kun nyt näiden vapaiden suhteiden maailmassa eletään — mikä on
se lapsen asema silloin, kun ero on syntynyt. No, tässä laissahan ollaan vahvistamassa lap-
sen oikeutta molempiin vanhempiin — hyvä asia. Mutta kannattaisi kaikkien muistaa se,
että kun avioliitossa olevat puolisot ovat tehneet lapsia ja sitten käy niin ikävästi, että jom-
pikumpi vanhemmista kuolee, niin avioliitossa olevalla leskellä on oikeus saada edesmen-
neestä puolisostaan leskeneläkettä ja lapsilla on oikeus saada isästään tai äidistään 18-vuo-
tiaaksi asti eläkettä sillä perusteella, että isällä ja äidillä on yhteisiä lapsia. Avoliitossa ole-
villa henkilöillä tätä oikeutta ei ole. Ja kun vapaassa suhteessa nykyisin pyritään elämään,
niin tämä monelta jää huomaamatta, että perhe-eläkeoikeutta avoliitossa olevilla ei ole, ja
kysymys on pahimmillaan miljoonan euron suuruisista menetyksistä. [Kari Kulmalan vä-
lihuuto] Ja ajatelkaa sitä tilannetta, kun esimerkiksi jompikumpi vanhemmista jää lasten
kanssa yksinään kuolemantapauksessa: jos ei tällaista eläketurvaa ole, niin kylläpä se tilan-
ne on taloudellisesti äärimmäisen vaikea, ja siinä ollaan sitten tilanteessa, jossa hyvin lä-
hellä ollaan sitä paljon puhuttua lapsiköyhyyttä. Nyt kun tässä maailmassa eletään, tuntuu,
että se oman nautinnon tavoittelu on se suurin ja kaikista tärkein asia. Varmaan se niin on-
kin, en lähde ketään ihmistä arvioimaan enkä laittamaan ihmisiä paremmuusjärjestykseen,
se ei ole oikein, mutta kannattaisi miettiä näitä tosiasioita perhe-eläkkeen näkökulmasta-
kin, kun elää ja kun mahdollisesti perillisiä syntyy, koska se perhe-eläkeoikeus on lapsen
oikeus saada vanhemman jälkeen korvausta, alaikäisen lapsen oikeus 18-vuotiaaksi asti.
Se on merkittävä etu, ja se kannattaisi huomioida.
9



Pöytäkirjan asiakohta PTK 130/2018 vp
Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 88/2018 vp sisältyvät 1.-12. lakiehdotuksen. Lakiehdotusten toinen käsittely päät-
tyi. Eduskunta hyväksyi mietintöön sisältyvät lausumaehdotukset. Asian käsittely päättyi.
10


