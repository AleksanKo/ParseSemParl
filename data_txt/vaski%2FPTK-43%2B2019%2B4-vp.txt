















































DEMA5CF.tmp.xml


Pöytäkirjan asiakohta PTK 43/2019 vp
Pöytäkirjan asiakohta 

PTK 43/2019 vp

Täysistunto

Torstai 3.10.2019 klo 16.01—18.14

4. Eduskunnan tilintarkastajien tilintarkastuskertomus Ulkopoliittisen instituutin tilinpää-
töksestä, toimintakertomuksesta ja kirjanpidosta sekä hallinnosta vuodelta 2018

Kertomus K 7/2019 vp
Valiokunnan mietintö TrVM 1/2019 vp

Ainoa käsittely

Toinen varapuhemies Juho Eerola: Ainoaan käsittelyyn esitellään päiväjärjestyksen 4.
asia. Käsittelyn pohjana on tarkastusvaliokunnan mietintö TrVM 1/2019 vp. Nyt päätetään
kannanotosta kertomuksen johdosta.

Keskustelu

17.03 Outi Alanko-Kahiluoto vihr (esittelypuheenvuoro): Arvoisa puhemies! Käsitte-
lyssä on tosiaan eduskunnan tilintarkastajien kertomus Ulkopoliittisen instituutin tilinpää-
töksestä, toimintakertomuksesta ja kirjanpidosta sekä hallinnosta vuodelta 2018.

Tarkastusvaliokunta on kuullut muun muassa tilintarkastajien puheenjohtajaa sekä ins-
tituutin johtajaa, ja tilintarkastajien kertomukset ovat jälleen niin sanotusti puhtaita, eli ti-
lintarkastajilla ei ole huomautettavaa. Tarkastusvaliokunta toteaa, että tilintarkastus on
suoritettu hyvän tilintarkastustavan mukaisesti, ja mietinnössään valiokunta on kiinnittä-
nyt huomiota myönnettyihin määrärahoihin ja niiden käyttöön sekä toiminnan kuluihin ja
niiden muutoksiin. Ulkopoliittisen instituutin osalta ei ole nostettu esille erityiskysymyk-
siä, ja päätösehdotuksenaan valiokunta on ehdottanut, että eduskunnalla ei ole huomautet-
tavaa kertomusten johdosta.

17.04 Mikko Savola kesk: Arvoisa herra puhemies! Tästä tilintarkastuskertomuksesta ei
sinänsä ole suurempaa kommentoitavaa, koska se antaa niin sanotusti puhtaat paperit.
Kaikki on toimitettu niin kuin pitää. Tilintarkastajilla ei ole huomautettavaa Ulkopoliitti-
sen instituutin toimintaan. Noin 3,9 miljoonan euron menot viime vuonna, josta 2,5 mil-
joonaa euroa henkilöstökuluihin — eli henkilöstö ottaa luonnollisesti suurimman osan
budjetoidusta rahasta, koska Ulkopoliittinen instituutti tekee tutkimusta.

Tulin valituksi Ulkopoliittisen instituutin neuvottelukunnan puheenjohtajaksi pari viik-
koa sitten, ja tämä rooli, mikä Ulkopoliittisella instituutilla meidän yhteiskunnassamme on,
on minun mielestäni tärkeä. Me tarvitsemme tällaisen riippumattoman tutkimuslaitoksen,
joka vastaa meille ja tuo näkökulmia kansainvälisiin suhteisiin, EU-politiikkaan liittyen, ja
tuo meille poliitikoille tärkeää informaatiota, tietoa, poliittiseen keskusteluun ja käy myös-
kin debattia tiedotusvälineissä tuoden laaja-alaista näkökulmaa niin kauppaan, turvallisuu-
teen kun liikkuvuuteen liittyvistä ulkopoliittisista asioista. Kaiken kaikkiaan Ulkopoliitti-
sella instituutilla on hyvä ja merkittävä rooli.
 Tarkistettu
4.0



Pöytäkirjan asiakohta PTK 43/2019 vp
Toiminta jatkuu myöskin vakaana. Ulkopoliittinen instituutti sai valittua nyt uuden joh-
tajan, ja hän aloittaa ensi vuoden alusta. Varmasti haasteita tulee riittämään myös tulevai-
suudessa, ja tutkimussarkaa tulee riittämään. Tutkimusohjelma on nyt lyöty lukkoon aina
vuoteen 2022 saakka, jonka jälkeen alkaa uusi ohjelmakausi ja alkavat uudet painotetut
alueet, mihinkä tutkimusta ohjataan.

Rahoitukseen tietysti tilintarkastusraporttikin kohdentaa ja tarttuu. Vaikka viime vuon-
na rahoitus oli noin 3,9 miljoonaa euroa, niin nyt sekä valtion budjetoitu osuus tulee hie-
man kasvamaan että myöskin ulkopuolisen rahoituksen osuus tulee hieman kasvamaan —
ja tämä on tietysti merkittävä asia, että meidän tutkimuslaitoksemme pystyy myös hankki-
maan ulkopuolista rahoitusta tutkimustaan tekemään.

Kaiken kaikkiaan on hyvä, että Ulkopoliittinen instituutti pystyy tuomaan meille riippu-
matonta tietoa tulevaisuudessakin. 

17.07 Pauli Kiuru kok: Arvoisa puhemies! Tarkastusvaliokunnassa asia oli ongelmaton,
ja tilintarkastuskertomus on puhdas. Siinä suhteessa ei ollenkaan mitään moitittavaa, päin-
vastoin hyvin on asiat hoidettu. Se, mihin kiinnitin tässä toimintakertomuksessa huomiota,
on se, että kun täällä tutkimuksessa on näitä instituutin painopistealueita käsitelty, niin siel-
lä on EU:n ulkosuhteet, Venäjän ulkopolitiikka ja sisäinen tilanne ja kehitys, sitten Yhdys-
vallat ja Kiinan ulkopolitiikka, sitten poikkileikkaavana Euroopan turvallisuuskysymyk-
set, ilmasto-, energiapolitiikka ja arktinen politiikka. Nämä ovat kaikki tärkeitä aiheita, ja
kun ottaa huomioon sen, että instituutissa on noin 40 henkilöä töissä, joista tutkijoita on rei-
lu 20, niin aivan koko maailmaa ei tietenkään voida tutkia.

Mutta kun neuvottelukunnan puheenjohtaja Savola tuossa viittasi siihen, että jatkossa
voidaan tarkkailla niitä painopistealueita — näin ymmärsin — niin haluan nostaa Afrikan
roolin tässä esille. Afrikka on nyt jäänyt tässä vähemmälle huomiolle. Ehkä pikkuisen si-
vuraiteelta se saattaa tulla sieltä, jos esimerkiksi Kiinan ulkosuhteita ja vaikutuskanavia
mietitään, mutta suoranaisena tutkimuskohteena Afrikka ei ole. Euroopan näkökulmasta ja
Suomen näkökulmasta Afrikka on kyllä alue, jota kannattaa tutkia monestakin syystä: en-
sinnäkin ilmastonmuutos, toisena valtava väestönkasvu Afrikassa, muuttoliike ja sitten tie-
tysti positiivisena piirteenä se, että Afrikka tarjoaa myös nousevia talouksia ja taloudellisia
mahdollisuuksia niin Suomelle kuin Euroopallekin, eli Afrikan suhteen Suomessa tarvi-
taan myös tutkittua tietoa.

17.09 Merja Mäkisalo-Ropponen sd: Arvoisa puhemies! Tässä yhteydessä on hyvä sa-
noa muutama sana Ulkopoliittisen instituutin toiminnasta. Viime vuosina ovat kansainvä-
listä politiikkaa hallinneet suurvaltasuhteiden kriisit ja huoli monenkeskisen sääntöpohjai-
sen kansainvälisen järjestyksen rapautumisesta. Myös meillä Euroopassa on tapahtunut
paljon poliittisia muutoksia, ja kaikki nämä ovat heijastuneet myöskin Suomeen lisäten
epävarmuutta. Tällaisessa tilanteessa laadukkaan tutkimus- ja ennakointitiedon merkitys
korostuu. Ulkopoliittisen instituutin tehtävänä onkin tuottaa tätä korkeatasoista tieteellistä
tutkimusta ja asiantuntemusta sekä Suomen sisäiseen keskusteluun ja päätöksenteon tuek-
si että myöskin sinne kansainvälisille areenoille. Kun minä luin tätä Ulkopoliittisen insti-
tuutin toimintakertomusta ja tilinpäätöstä, niin kyllä tulin vakuuttuneeksi toiminnan laa-
dusta ja merkittävyydestä, ja oli ilo lukea, että esimerkiksi julkaisuja hyödynnetään laajasti
kansallisesti ja kansainvälisesti ja työstä on saatu myös erilaisia palkintoja ja tunnustuksia.
Myös erilaisten seminaarien määrä on kiitettävä, ja instituutilla tuntuu olevan hyvä maine
2



Pöytäkirjan asiakohta PTK 43/2019 vp
tasokkaana seminaarien järjestäjänä. Vaikuttaa siltä, että instituutissa työskentelee kan-
sainvälinen, koulutettu ja innostunutkin henkilöstö.

Tarkastusvaliokunnan varapuheenjohtajana voin antaa kiitosta myös siitä, että instituu-
tissa hyvän hallintotavan mukaiset toimintamallit, ohjeet ja määräykset ovat vakiintuneita
toimintaprosesseja ja esimerkiksi sisäinen valvonta ja riskienhallinta täyttävät niille sääde-
tyt edellytykset. Eli kaiken kaikkiaan Ulkopoliittinen instituutti ansaitsee kyllä suuret kii-
tokset.

17.11 Sari Essayah kd: Arvoisa puhemies! Tästä tilintarkastuskertomuksesta ei ehkä sen
enempää, koska se todellakin antaa puhtaat paperit toiminnasta, mutta sinällänsä Ulkopo-
liittisen instituutin toiminnasta muutama sana. 

Olen siinä neuvottelukunnassa nytten toista kautta, ja täytyy sanoa, että täällä edellä kol-
legat ovat nostaneet esille kehuja, joihin itsekin voin yhtyä ja todeta, että todellakin tutki-
mustoiminta, erilaiset seminaarit, raportit, kuukausijulkaisut ja vastaavat ovat kyllä tasok-
kaita, ja mikä ehkä parasta, nämä monet tilaisuudet keräävät tavallisia kansalaisia. Tämä ei
ole mitään elitististä touhua, ikään kuin jotain sfääreissä tapahtuvaa ulkopoliittista keskus-
telua, joka ehkä takavuosina meillä Suomessa tuntui olevan vain harvojen herkkua, vaan
todellakin he ovat pystyneet näillä ajankohtaisilla ja asiaan osuvilla teemoituksilla ja näillä
raporteilla nostamaan asioita keskusteluun ja tuomaan niitä nimenomaan kansalaisten ää-
relle. Siinä mielessä voi sanoa, että tämä työ on ollut kustannustehokasta ja laadukasta. 

Tiedän, että noissa rekrytoinneissa on myöskin tällaisia nousevia kykyjä, jos näin voi sa-
noa, opiskelijoita, jotka ovat tehneet hyviä väitöskirjatutkimuksia ja muita, pystytty nosta-
maan sinne tutkijoiksi, ja tämä on varmasti antanut myöskin kannuksia sitten eteenpäin
monille tutkijoille.

Se, miten Ulkopoliittisesta instituutista sitten tuli osa eduskuntalaitosta, perustui juhla-
päätökseen, joka 2006 eduskunnan juhlavuonna tehtiin. Muistan niitä keskusteluja: Silloin
kuviteltiin, että tämä on nyt tämmöinen jonkunlainen EU-propagandakoneisto, joka tuo-
daan nyt sitten tänne parlamentin alaisuuteen ja sillä sitten lähdetään ohjailemaan keskus-
telua. Todellakin se oli aika hurjaa se pyöritys, mitä silloin käytiin tämän juhlapäätöksen
ympärillä, ja oli aika kummallisia ajatuksia siitä, mitä tämä Ulkopoliittinen instituutti tulisi
tekemään. Mutta voi sanoa, että nämä vuodet ovat osoittaneet, että tämä paikka, tämä si-
joitus nimenomaan eduskuntalaitoksen yhteyteen on ollut oikea ja se on antanut näihin
asioihin sellaista perspektiiviä ja syvyyttä, jota myöskin sitten eduskuntalaitos on pystynyt
monella eri tavalla hyödyntämään. 

Voi sanoa, että nämä viime vuodet Teija Tiilikaisen johdossa ovat olleet kyllä instituut-
tia erinomaisesti eteenpäin luotsaavia, ja hänelle suuri kiitos siitä, mitä hän on näitten vuo-
sien aikana tehnyt. Nyt sitten uusi johto aloittaa ja vie varmasti instituuttia edelleenkin
eteenpäin ja hyvään suuntaan.

Tosiaankin kyllä Suomen eduskuntalaitos tämäntyyppisen oman tutkimuslaitoksen an-
saitsee ja tarvitsee, ja tällä tavalla pystymme sitten hyödyttämään koko kansakuntaa näillä
erilaisilla tutkimustiedoilla ja myöskin näillä ajankohtaisilla raporteilla.

17.14 Jani Mäkelä ps: Arvoisa puhemies! On mielenkiintoista kuulla, että tällaista epäil-
tiin joskus, että tästä instituutiosta voisi tulla jonkinlainen EU-propagandakoneisto, koska
omasta näkökulmastani se näyttäytyy juurikin sellaisena tänäkin päivänä. En ole ollenkaan
vakuuttunut Ulkopoliittisen instituutin tämän hetken toiminnasta. Sen sijaan, että se tuot-
3



Pöytäkirjan asiakohta PTK 43/2019 vp
taisi puolueetonta tietoa päätöksenteon tueksi, niin se vaikuttaa enemmän olevan itse itse-
näinen poliittinen toimija, joka haluaa ohjata keskusteluja johonkin tiettyyn suuntaan. Eri-
tyisesti tämä tietysti liittyy väistyvän johtajan henkilöön. Hän on profiloitunut poliittisesti
hyvin voimakkaasti, mutta myös monet muut tutkijat ovat ulostuloillaan tehneet itsestään
enemmän poliittisia keskustelijoita kuin puolueettomia tutkijoita.

Sitten tämä vaikuttavuus: Jos meillä on 20 tutkijaa palkattuna, mutta on vaikea nimetä
mitään konkreettista asiaa, mitä tämä kyseinen taho on saanut aikaan, niin mitä näille ve-
rorahoille saadaan vastineeksi? Henkilöstöongelmista kyseisellä taholla on puhuttu jo jul-
kisuudessakin. Tämä kaikki ei herätä minkäänlaista luottamusta. Edellytänkin, että neuvot-
telukunta puuttuu jatkossa näihin ongelmiin ja antaa meille vastinetta budjettirahoille. Va-
litettavasti joudun toteamaan, että nämä neuvottelukunnan jäsenten äskeiset puheenvuorot
eivät myöskään luo luottamusta siihen, että näihin ongelmiin tullaan puuttumaan tai että
niitä edes otettaisiin vakavasti.

17.16 Mikko Savola kesk: Arvoisa herra puhemies! Tietysti neuvottelukunnan roo-
linahan on olla viestinviejä täältä eduskunnasta Ulkopoliittiseen instituuttiin päin, niin tut-
kijoille kuin hallitukselle, ja mikäli näitä huolia on, niin ilman muuta me niitä eteenpäin vä-
litämme. Perussuomalaisillakin on oma edustaja tässä neuvottelukunnassa, edustaja Anti-
kainen, joka erinomainen edustaja teidän riveistä onkin, joten voitte myös omassa puolu-
eessanne suoraan saada tuotua sitä viestiä neuvottelukunnan pöydän ääreen.

Mutta, herra puhemies, edustaja Kiuru nosti esiin tutkimusohjelmat tällä tutkimuskau-
della, joka siis on alkanut jo ennen tämän neuvottelukunnan aloittamista. On keskitytty
kolmeen osa-alueeseen: Euroopan unionin tutkimusohjelmaan, EU:n itäiseen naapurus-
toon sekä Venäjään ja kolmantena globaaliin turvallisuuspolitiikkaan, jossa tietysti luon-
nollisena osana ovat transatlanttiset suhteet. Suhteet Yhdysvaltoihin päin ovat keskeisessä
roolissa. Kaikki kolme ovat hyvin ajankohtaisia, tärkeitä ja niitä, mitä esimerkiksi Euroo-
passa ja kyselytunnillakin keskustelu toi esille. Meillä on tapahtumassa aika iso myllerrys
Euroopassa niin brexitin suhteen kuin sisäisten neuvotteluiden suhteen oikeusvaltiokehi-
tyksestä, rahoituksesta ja niin edelleen, joten siihen pitääkin olla panostusta. Tietysti luon-
nollisena osana naapurimaastamme Venäjästä, missä tapahtuu jatkuvasti, ja menneitten
vuosien asioista, mitä on Ukrainan suhteen tapahtunut, me tarvitsemme myöskin sitä tie-
toa, kuinka Venäjä kehittyy meidän naapurinamme ja luonnollisesti kuinka me pystymme
sitä tutkimustietoa hyödyntämään siinä, että voimme niitä suhteitamme sinne parantaa —
puhumattakaan globaalista yhteistyöstä Yhdysvaltoihin päin. Yhdysvallat on kuitenkin se
mahti maailmalla niin kaupallisesti kuin sotilaallisesti, ja heidän ajattelutapaansa meidän
on hyvä myöskin tuntea ja analysoida.

Mutta sitten tähän Afrikka-politiikkaan. On aivan oikein, että nyt nostetaan tässäkin kes-
kustelussa esiin niitä tutkimusosa-alueita, mitä halutaan viedä eteenpäin. Valmistelussa on
kaiken aikaa seuraava tutkimuskausi, ja Afrikka on varmasti yksi niistä keskeisistä asiois-
ta, jotka vaikuttavat koko Eurooppaan mutta vaikuttavat myös Suomeen. Se valtava paine
siirtolaisten määrään, joka sieltä Eurooppaan olisi tulossa, se miljoonien ihmisten epävar-
muus tulevaisuudesta ja se, kuinka sitä Afrikan omaa kehitystä siellä pystyisi tukemaan sil-
lä tavalla, että sieltä ei tarvitsisi muualle lähteä — siltä osin varmasti tarvitaan meille
myöskin tutkittua tietoa. Vien kyllä nämä terveiset ainakin omalta osaltani vakavasti, että
tämä voisi olla yksi tutkimusalue, mahdollisesti näitten lisäksi, mutta ainakin yhtenä osana
tätä kokonaisuutta.
4



Pöytäkirjan asiakohta PTK 43/2019 vp
17.19 Heikki Autto kok: Arvoisa herra puhemies! Erityisen vahvana turvallisuuspolitii-
kan asiantuntijana tunnettu edustaja Savola käytti tässä edellä hyvän puheenvuoron, ja var-
masti on painavia perusteita sille, että tässä neuvottelukunnan jäsenet ovat ottaneet esille
myös tätä Afrikka-painotusta, joka tällä hetkellä tuntuu olevan Suomenkin hallituksen eri-
tyinen mielenkiinnon kohde. Kun neuvottelukunnan jäsenet ovat tässä nyt avanneet näitä
ulkopoliittisen instituutin tutkimussuuntia, niin haluan nyt tässä keskustelussa kuitenkin
muistuttaa Suomen sijainnista keskellä Euroopan arktista aluetta. Tämä arktisen alueen ky-
symysten tutkimus on varmasti kuitenkin meidän ympäristössämme sellainen erityisen re-
levantti kysymys. En yhtään halua väheksyä sitä, etteikö vaikkapa Afrikka ole tärkeä tut-
kimuskohde, ja Suomen yhdessä eurooppalaisten kumppaneiden kanssa tulee tietysti vai-
kuttaa juuri niistä lähtökohdista, joita tuossa edustaja Savolakin otti esille, jotta Afrikan ke-
hitystä voidaan viedä oikeaan suuntaan myös Euroopan näkökulmasta. Mutta jotta Suomi
on vahva, jotta Eurooppa on vahva, niin mielestäni meidän tulee täällä omalla kotialueel-
lamme ymmärtää niitä ilmiöitä, joita tapahtuu, kyetä tarttumaan niihin mahdollisuuksiin,
joita Euroopan arktinen alue myös Suomen näkökulmasta avaa, ja tässä mielessä, kun tääl-
lä on tosiaan sekä neuvottelukunnan jäseniä kuulemassa että varmasti sitten tuolla Ulkopo-
liittisessa instituutissakin seurataan tätä keskustelua, niin haluan tämän puheenvuoron
käyttää sen tärkeydestä, että näiden pohjoisten alueitten ja arktisten alueitten merkitys
myös havaitaan ehkä vähän painavammin kuin mitä tässä mietinnössä nyt — toki tämä on
tarkastusvaliokunnan mietintö asiasta — ja ihan tässä keskustelussakin on tehty.

17.21 Sari Essayah kd: Arvoisa puhemies! Kehottaisin edustaja Mäkelää osallistumaan
näihin erilaisiin seminaareihin, mitä Ulkopoliittinen instituutti järjestää, koska itse olen
kyllä havainnut sen, että ne ovat moniäänisiä, elikkä siellä todellakin voi olla hyvinkin vas-
takkaisia näkemyksiä aiheen ympäriltä, ja nimenomaan tällaisillahan on tarkoitus koota
erilaisia näkemyksiä aihepiiristä ja saada keskustelua aikaiseksi, ja siinä mielessä en ihan
ymmärtänyt, kun totesitte, että jollakin tavalla näillä tutkimustuloksilla pitäisi pyrkiä jo-
honkin tiettyyn päämäärään: nimenomaan sehän olisi juuri sentyyppistä vääränlaista vai-
kuttamista, jos ajatellaan, että on joku päämäärä, johon sitten tutkimustuloksia lähdetään
vääntämään, jotta ne soveltuisivat siihen päämäärään. Kyllähän tarkoitus on nimenomaan,
että tieteellinen tutkimus on moniäänistä ja siellä tulee erilaisia näkemyksiä asioitten ym-
päriltä esille. Tietenkin nämä tutkijat varmasti jokainen käyttävät ääntänsä siinä tutkimus-
tiedeyhteisössä ja ovat siinä vapaita sen tekemään, ei heitä ole sillä tavalla suitsittu, ja hei-
dän kanssaan voi olla samaa mieltä tai eri mieltä. Itse olen kyllä kokenut, että Ulkopoliit-
tisella instituutilla on varsin tasapainoinen lähestymiskulma ollut eri asioihin, ja on uskal-
lettu ottaa... Ajatellaan nyt vaikkapa näitä Venäjä-kysymyksiä tai vaikkapa Krimin kriisiä
ja kaikkea sinä aikana — heti välittömästi oli myöskin näistä aiheista seminaari ja briefing
papereita ja vastaavia, jotka olivat sitten keskustelussa, ja niitä jaettiin sitten eteenpäin.
Niin että siinä mielessä itse olen kyllä tämmöisenä, voisiko sanoa, EU-liittovaltiokehitys-
kriittisenä kokenut, että Ulkopoliittisessa instituutissa nimenomaan on pyritty aika moni-
puolisesti lähestymään aihealuetta — vaikkapa EU:n kehitystä — ja tuomaan juuri niitä
erilaisia näkökulmia siihen, mihin suuntaan tässä ollaan menossa, mihin suuntaan kenties
pitäisi olla menossa ja mihin suuntaan ei. Ja siinä mielessä en tunnistanut tästä edustaja
Mäkelän puheenvuorosta Ulkopoliittisen instituutin, voisiko sanoa, käyttäytymistä, että se
olisi tämäntyyppistä.
5



Pöytäkirjan asiakohta PTK 43/2019 vp
Mutta todellakin, kaikki nämä tilaisuudet ovat avoimia kaikille, joten ei muuta kuin jo-
kainen seuraamaan niitä ja ottamaan sitten kantaa siltä pohjalta, kun on asioihin tutustunut.
Ja todellakin perussuomalaiset istuvat siellä neuvottelukunnassa ihan niin kuin kaikki
muutkin puolueet ovat edustettuina.

17.23 Pauli Kiuru kok: Arvoisa herra puhemies! Edustaja Mäkelä otti esille tämän vai-
kuttavuuskysymyksen, ja sitä tietysti sopii aina pohtia, kun rahaa laitetaan erilaisiin hank-
keisiin tai erilaisille organisaatioille. Kun tutkimuksista puhutaan, niin vaikuttavuuden
mittaaminen on tietysti haastavaa. Mittanauhalla voidaan mitata sitä, kuinka monta sentti-
metriä, palstamillimetriä on tullut tekstiä. Se on se määrällinen, mutta se laadullinen puoli
on vaikeampaa. Näitä määrällisiä tavoitteita on tässä Ulkopoliittisen instituutin tilinpää-
töksessä ja toimintakertomuksessakin kerrottu: Julkaisujen määrästä kerrotaan. Kerrotaan
instituutin tutkijoiden kotimaisesta medianäkyvyydestä, kuinka paljon heitä on eri tiedo-
tusvälineissä lainattu, miten heitä on käytetty asiantuntijoina valtionhallinnossa ja erilaisis-
sa seminaareissa. On viitattu Kultaranta-keskusteluihin, ja sitten on vielä näiden tieteellis-
ten kirjojen määrä. Aina voi pohtia myös siitä näkökulmasta, että jos näitä ei olisi, niin
mikä taho tai mikä tieto korvaisi tämän tiedon, joka nyt on käytettävissä. Mittaaminen on
erittäin vaikeaa. Varsinkin kun mennään perustutkimuksen puolelle, niin se mittaamisen
haaste on aina olemassa.

Itse olen käyttänyt tutkijoiden osaamista eduskuntatyössäni apuna, ja apua on tullut hy-
vinkin nopeasti, kun on vaan ymmärtänyt kysyä ja on tiennyt, että tällainenkin laitos on
olemassa. Sieltä on tutkittua tietoa ja näkemystä saanut oman työn tueksi.

Olettaisin, että voisi esimerkiksi Mäkelää kiinnostaa tällainen hanke, joka päättyy tä-
män vuoden joulukuussa ja jossa tutkimushankkeena on terrorismin torjunnan ulkoiset
ulottuvuudet. Tuloksia saadaan joulukuussa. 

Eli kyllä nämä ovat sellaisia asioita, jotka liittyvät Suomen turvallisuuteen ja tulevaisuu-
teen hyvin tarkasti, ja niitä kannattaa seurata tarkkaan.

17.26 Merja Mäkisalo-Ropponen sd: Arvoisa puhemies! Minun mielestäni on erittäin
hyvä, että Ulkopoliittinen instituutti on täällä eduskunnan yhteydessä, sillä ennakointitie-
don tuottaminen on välttämätöntä, jotta pystymme luomaan sekä kielteisiä että myönteisiä
skenaarioita tulevaisuudesta, myöskin kansainvälisistä suhteista ja kansainvälisestä tilan-
teesta. Meidän päättäjien tehtävänä on sitten toimia niin, että nämä kielteiset skenaariot ei-
vät toteudu, ja toisaalta niin, että toimimme niitä myönteisiä skenaarioita tukien.

Totta kai me olemme hyvin pieni maa globaalisti, mutta juuri sen takia tämmöinen tut-
kimus- ja ennakointitiedon tuottaminen on meidän vahvuutemme ja valttimme, koska niin
kuin tästä kertomuksesta voi lukea, niin me tulemme hyvin kuulluiksi nimenomaan sen
laadukkaan tutkimustiedon kautta ja sen avulla. Meitä halutaan kuulla ja meidät halutaan
keskusteluun mukaan.

Ulkopoliittisen instituutin tutkimus tuo esille minun mielestäni nimenomaan moniääni-
syyden ja erilaiset mahdolliset skenaariot. Minun mielestäni tämä ei ole vain yhden mieli-
piteen pakkosyöttöä. Tässä asiassa olen edustaja Essayah’n kanssa aivan samaa mieltä, että
siellä on erityisen paljon moniäänisyyttä ja monenlaisia erilaisia mielipiteitä.

17.27 Sakari Puisto ps: Arvoisa puhemies! Itselläni ei ole myöskään tähän varsinaiseen
tilintarkastuskertomukseen sinänsä huomautettavaa, mutta nämä erilaiset aihealueet ovat
6



Pöytäkirjan asiakohta PTK 43/2019 vp
nousseet nyt esille, ja itse ajattelen, että jos ajattelee ylipäätänsä Suomen ulkopolitiikkaa ja
sen osaamista, niin se on perinteisesti painottunut aika vahvasti tällaiseen perinteiseen kan-
sainväliseen politiikkaan, mutta sitten kun mennään ulkopolitiikan ja talouspolitiikan väli-
maastoon, tällaisiin kysymyksiin, mitkä kytkevät nämä kaksi, niin silloin ainakaan sellais-
ta syvälle luotaavaa analyysia ei ole liikaa ollut. Tässä näkisin, että on tarve käsitellä näitä
asioita nimenomaan suomalaisesta perspektiivistä, koska nykyäänhän talouspolitiikka on
vahvasti ulkopolitiikkaa ja toisaalta ulkopolitiikka myös talouspolitiikkaa. 

Olen myös ollut näissä erilaisissa Ulkopoliittisen instituutin tilaisuuksissa tässä ihan vii-
me aikoina, missä on käsitelty aika tällaisia isoja, megaluokan teemoja, ja ainakin näissä
seminaareissa, mielenkiintoisissa tilaisuuksissa, on aika hyvin onnistuttu tuomaan just ta-
louden ja ulkopolitiikan ajattelua yhteen. Nyt varmasti seurataan tätäkin lähetystä, ja ha-
luan vain viedä terveiset, että tässä on markkinarako. 

17.28 Mikko Savola kesk: Arvoisa herra puhemies! Tähän keskusteluun viitaten nyt
vain: nämä tutkijat ovat nimenomaan riippumattomia — riippumattomia tutkijoita, joiden
tarkoituksena on tuoda erilaisia näkökulmia näihin, puhuttiin nyt sitten vaikka EU-politii-
kasta, mitä sen sisällä tapahtuu. Heidän tehtävänsä on tutkia ja tuoda sitä tietoa, ja me sit-
ten itse kukin analysoimme sen tiedon ja tuomme ne omat näkökulmamme siihen keskus-
teluun. Mutta ei heidän tehtävänään ole olla poliittisia toimijoita, joilla on ehdoton totuus,
vaan he tuovat sitä tietoa meidän käyttöömme ja me pystymme sitä sitten hyödyntämään,
puhutaan sitten EU:sta, Venäjästä, Kiinasta tai transatlanttisista suhteista ja niin edelleen,
ja hyvä niin.

Edustaja Autolle arktisesta politiikasta vain sen verran, että tämä on Ulkopoliittisen ins-
tituutin useissa tutkimuksissa ollut mukana ja arktinen aluehan korostuu erityisesti turval-
lisuustekijänä, koska suurvaltapolitiikassa, jos otetaan Yhdysvaltain intressit huomioon,
otetaan Venäjän intressit huomioon tai otetaan Kiinan intressit huomioon, hyvin paljon
painopistettä on nostettu pohjoiseen arktiselle alueelle, ja jos jonkun niin meidän Suomen
tuleekin olla kyllä hyvinkin valveutunut ja hereillä siinä, mitä siellä tapahtuu. Ja kyllähän
me sitä omassa ulkopolitiikassamme ja politiikassamme olemmekin nostaneet esille aina
ylintä johtoa myöten, tasavallan presidentistä lähtien, ja uskon, että Valkoisessa talossakin
nämä arktiset kysymykset olivat eilen vahvasti tapetilla. 

Mutta jos tähän arktiseen politiikkaan, niin kuin näihin muihinkin tutkimusosa-aluei-
siin, on jotain täsmennettävää, mitä pitäisi Ulkopoliittisen instituutin tutkia, niin ilman
muuta me neuvottelukunnan jäsenet sitä viestiä viemme, ja siihen sitten pyritään ohjaa-
maan tutkimusta niin, että nämä riippumattomat, hyvät tutkijat sitten keskittyisivät johon-
kin, jos eduskunnalla erityistä tiedonhalua on. 

17.31 Jani Mäkelä ps: Arvoisa puhemies! Kiitän vielä edustajia valistuksesta liittyen Ul-
kopoliittisen instituutin toimintaan. Mutta haluan tuoda esiin sellaisen näkökohdan, että
toivon mukaan tässä mainitussa terrorismitutkimuksessa, jonka edustaja Kiuru taisi tuoda
esiin, olisi nyt ainakin vaihtunut tutkija sitten vuoden 2015, kun osoittautui, että Ulkopo-
liittisen instituutin vanhempi tutkija julkaisi UPIn sivuilla blogin, jossa kertoi, että on täy-
dellistä satua, että pakolaisten joukkoon saattaisi olla soluttautunut terroristeja ja että tämä
olisi itse asiassa Isisin salaliittoteoria, jolla pyritään lietsomaan Euroopassa pakolaisvastai-
suutta. No, sitten historiaa tuntien me tiedämmekin, että Pariisissa jysähti ihan parin kuu-
7



Pöytäkirjan asiakohta PTK 43/2019 vp
kauden kuluttua tämän kyseisen blogin julkistamisesta. Elikkä viesti on se, että selvänäki-
jöitä sinne tutkijoiksi ei tarvita mutta ei myöskään pödynpuhujia.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 7/2019 vp joh-
dosta. Asian käsittely päättyi.
8


	4
	17.03
	17.04
	17.07
	17.09
	17.11
	17.14
	17.16
	17.19
	17.21
	17.23
	17.26
	17.27
	17.28
	17.31


