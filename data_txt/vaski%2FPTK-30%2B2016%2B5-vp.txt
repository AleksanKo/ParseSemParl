















































DEM8621.tmpSave.xml


Pöytäkirjan asiakohta PTK 30/2016 vp
Pöytäkirjan asiakohta 

PTK 30/2016 vp

Täysistunto

Torstai 31.3.2016 klo 15.59—17.43

5. Hallituksen esitys eduskunnalle laiksi eräitä tuoteryhmiä koskevista ilmoitetuista laitok-
sista

Hallituksen esitys HE 21/2016 vp
Valiokunnan mietintö TaVM 3/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 5. asia.
Käsittelyn pohjana on talousvaliokunnan mietintö TaVM 3/2016 vp. Nyt päätetään lakieh-
dotuksen sisällöstä.

Keskustelu

17.12 Kaj Turunen ps (esittelypuheenvuoro):  Arvoisa puhemies! Tässä hallituksen esi-
tyksessä ehdotetaan säädettäväksi laki koskien eräiden tuoteryhmien, kuten sähkölaittei-
den ja sähkölaitteistojen, räjähdysvaarallisissa tiloissa käytettäviksi tarkoitettujen laittei-
den, vaakojen, mittauslaitteiden, siviilikäyttöön tarkoitettujen räjähteiden, hissien, hissien
turvakomponenttien, pyroteknisten tuotteiden, yksinkertaisten painesäiliöiden ja painelait-
teiden, erillisiä menettelysäännöksiä arviointilaitoksen hyväksymisestä ja nimeämisestä il-
moitetuksi laitokseksi sekä niiden ilmoittamisesta Euroopan komissiolle ja muille jäsen-
maille. Vastaavista menettelysäännöistä on tähän mennessä säädetty kunkin tuoteryhmän
sektorikohtaisessa lainsäädännössä.

Talousvaliokunta puoltaa lakiehdotuksen hyväksymistä eräin teknisluontoisin muutok-
sin. Talousvaliokunta toteaa, että tämän lainsäädäntöhankkeen yhteydessä on tehty hallin-
nonalojen rajat ylittävää normiston ajanmukaistamistyötä, jossa on kattavasti arvioitu tuo-
tesääntelyn uudistamistarpeita. Talousvaliokunta pitää hyvänä, että alan sääntely on tällä
tavoin tullut kokonaisvaltaisen arvioinnin kohteeksi. Valiokunta myös yhtyy asiantuntija-
kuulemisessa esitettyyn arvioon, jonka mukaan ehdotettu horisontaalisen ja sektorikohtai-
sen sääntelyn systematiikka selkeyttää ja yhdenmukaistaa tätä normistoa. Ehdotuksella ei
ole myöskään merkittävää vaikutusta arviointilaitosten varsinaiseen toimintaan.

Talousvaliokunta toteaa lausunnossaan, että uusien tuotedirektiivien soveltaminen al-
kaa 20. päivä huhtikuuta tänä vuonna. Samasta ajankohdasta lukien poistuvat tällä hetkellä
voimassa olevat ilmoitettujen laitosten toiminnan valtuuksien luovat rekisterimerkinnät.
Mikäli käsiteltävänä olevaa lakiehdotusta ei saada voimaan ennen tätä kyseistä päivämää-
rää, 20.4.2016, muodostuu tilanne, jossa ilmoitettujen laitosten valtuudet lakkaavat. Tästä
aiheutuu epäjatkuvuuskohta näiden laitosten toimintaan, mutta samalla valiokunta huo-
mauttaa, että tällä hetkellä markkinoilla olevat hyväksytyt tuotteet saavat pitää pääsääntöi-
sesti statuksensa hyväksymispäätöksensä voimassaolon ajan direktiivien muuttumisesta
huolimatta.
 Tarkistettu
4.0



Pöytäkirjan asiakohta PTK 30/2016 vp
Talousvaliokunta kuitenkin toteaa vielä, että poikkeuksen muodostaa uusien hissien ja
eräiden mittauslaitteistojen käyttöönotto. Näiden tuoteryhmien osalta jokainen käyttöön
otettava, markkinoille saatettava uusi laite katsotaan uudeksi tyyppihyväksyntää edellyttä-
väksi tuotteeksi, silloinkin kun kysymyksessä on jo markkinoilla oleva tuote tai malli.
Lainsäädäntöteknisen viivästyksen aiheuttama epäjatkuvuus näiden tuoteryhmien osalta
voi johtaa enimmillään muutaman viikon katkokseen käyttöönotossa.

Käsillä olevan hallituksen esityksen mukaisessa lakiehdotuksessa on viitattu säännök-
siin, joiden valmistelu on vielä kesken. Ilmoitettuja laitoksia koskevan lakiehdotuksen
eduskuntakäsittelyä ei voida viedä nykymuodossaan päätökseen ennen kuin kaikki viit-
tausten kohteena olevat säännökset ovat eduskunnan käsiteltävänä. Tämän johdosta ilmoi-
tettuja laitoksia koskevan lain voimaantulo ja siitä riippuva ministeriön ilmoitus Euroopan
komission ylläpitämään Nando-rekisteriin olisivat sidoksissa koko lainsäädäntöpaketin
eduskuntakäsittelyn aikatauluun. Tämän takia talousvaliokunta on päättänyt ehdottaa la-
kiehdotuksen eräiden säädösviittausten muuttamista tavalla, joka mahdollistaisi lakiehdo-
tuksen eduskuntakäsittelyn loppuun saattamisen ja siten lain voimaantulon riippumatta
muista tuotedirektiivin täytäntöönpanoon liittyvien säädösten eduskuntakäsittelyistä.

Talousvaliokunta esittää lakiehdotuksen 1 §:ää muutettavaksi siten, että lainkohdasta
poistetaan viittaukset hissiturvallisuuslakiin, räjähdysvaarallisissa tiloissa käytettäviksi
tarkoitettujen laitteiden ja suojausjärjestelmien vaatimustenmukaisuudesta annettuun la-
kiin sekä räjähteiden vaatimustenmukaisuudesta annettuun lakiin. Lisäksi esitetään lisättä-
väksi viittaus voimassa olevaan vaarallisten kemikaalien ja räjähteiden käsittelyn turvalli-
suudesta annettuun lakiin — jäljempänä kemikaaliturvallisuuslaki. Talousvaliokunta tote-
aa, että ehdotetun lain säännökset ilmoitetuista laitoksista tulevat sovellettaviksi erityisla-
kina painelaitelain ja sähköturvallisuuslain ja kemikaaliturvallisuuslain säännösten sijasta
vaatimustenmukaisuuden arviointilaitosten niihin hakemuksiin, joista päätökset tehdään
lain voimaantulon jälkeen. Täten painelaitelain, sähköturvallisuuslain ja kemikaaliturval-
lisuuslain päällekkäisten säännösten kumoamatta jättäminen tässä yhteydessä ei muodostu
ongelmaksi.

Talousvaliokunta esittää myös, että ehdotettua 2 §:ää esitetään muutettavaksi siten, että
viittaus vielä tällä hetkellä valmistelussa olevaan eräiden tuotteiden markkinavalvonnasta
annettuun lakiin poistetaan.

Talousvaliokunta esittää vielä, että ehdotettua 5 §:ää esitetään muutettavaksi siten, että
viittaukset hissiturvallisuuslakiin, räjähdysvaarallisissa tiloissa käytettäviksi tarkoitettu-
jen laitteiden ja suojausjärjestelmien vaatimustenmukaisuudesta annettuun lakiin sekä rä-
jähteiden vaatimustenmukaisuudesta annettuun lakiin poistetaan.

Talousvaliokunta esittää yksimielisesti, että eduskunta hyväksyy muutettuna hallituk-
sen esityksen, hallituksen esityksen 21.

17.18 Ville Skinnari sd:  Arvoisa puhemies! Kuten talousvaliokunnan puheenjohtaja,
edustaja Turunen totesi, talousvaliokunta oli asiassa täysin yksimielinen ja aidosti huolis-
saan siitä, mitä tämä poikkeus pääsäännöstä — siinä mielessä, että uusien hissien ja näiden
mittauslaitteiden käyttöönottokatkos olisi noin kaksi viikkoa — käytännössä voisi tarkoit-
taa. Tältä osin kysymys on siis sinänsä isosta asiasta, koska se vaikuttaa ei pelkästään ta-
vallisten ihmisten elämään vaan sitä kautta myös siihen liiketoimintaan ja yritystoimin-
taan, josta tässä on kysymys. Näiltä osin talousvaliokunta totesi yksimielisesti, ja myös
SDP oppositiosta lämpimästi kannattaa sitä, että tämä asia saadaan kuntoon.
2



Pöytäkirjan asiakohta PTK 30/2016 vp
17.19 Sari Essayah kd: Arvoisa rouva puhemies! Tässä oli hienoa nähdä, millä tavalla ta-
lousvaliokunta käytti sitä eduskunnalle kuuluvaa lainsäädäntövaltaa ja harkintavaltaa ja
ymmärsi, että mikäli näitä teknisluontoisia esteitä ja tätä lakikytkösten välistä purkamista
ei tehdä, niin tästä oikeasti voi aiheutua sekä kuluttajille että ennen kaikkea näille yrityk-
sille, jotka hakevat hyväksyntää näille uusille laitteille, taloudellisia menetyksiä. Ja tieten-
kin on tärkeää, että nämä uudet laitteet ovat juuri oikealla tavalla hyväksyttyjä. Siinä mie-
lessä täytyy kiittää talousvaliokunnan puheenjohtajaa ja koko valiokuntaa, kollegoita siel-
lä, että nimenomaan haluttiin nyt menetellä tällä tavalla ja katkaista tämä kytkös näitten la-
kien välillä, jotta saadaan tämä ripeästi eteenpäin. 

Ja täytyy toivoa, että koko eduskunta nyt sitten tämän puolesta ymmärtää äänestää. Täs-
sä ei varmasti ole nyt mitään sellaista hallitus—oppositio-asetelmaa, vaan kaikki olemme
nyt tässä samassa veneessä ja haluamme tätä asiaa olla jouduttamassa. 

Tässä oli upeaa, että valiokunta nimenomaan tässä tilanteessa nyt sitten teki tätä omaa
lainsäädäntötyötä näiltä osin.

17.20 Kaj Turunen ps:  Arvoisa puhemies! Nyt näin kansankielellä sanottuna me tulim-
me semmoiseen tilanteeseen, että me emme olisi voineet ottaa hissejä käyttöön, mikäli me
olisimme jääneet odottamaan tämän useamman lain lakipaketin koko käsittelyä. Ja tämän
takia, että tämmöistä käyttöönottokatkosta ei syntyisi tai sitä syntyisi mahdollisimman vä-
hän, poistettiin tästä laista nyt kaikki nämä viittaukset näihin muihin lakeihin, ja ne palau-
tetaan sitten sen jälkeen, kun tämä koko lakipaketti on käsitelty.

Tämä nyt joka tapauksessa näyttää siltä, että noin parin viikon käyttöönottokatkos tästä
voi tulla uusille hisseille, mutta minä en pidä sitä kovin merkityksellisenä kansalaisten kan-
nalta, koska näitä hissien tarkistamisia voidaan kuitenkin tehdä myös tämän kahden viikon
aikana. Ja sen jälkeen, kun katkos päättyy, että voidaan tänne Nando-rekisteriin rekisteröi-
dä takaisin nämä kyseiset tarkistusfirmat, nämä tarkistukset on jo sitten tehty, eli se on sit-
ten tämmöinen nopea toimenpide. Mutta käytännössä se voi tarkoittaa esimerkiksi uuden
kerrostalon rakentamisessa sitä, että sitä hissiä ei voida valmistumisen jälkeen ottaa käyt-
töön ennen kuin tämä rekisteröinti on. Mutta tosiaankin tämä katkos on enimmillään muu-
taman viikon.

Yleiskeskustelu päättyi.

Eduskunta hyväksyi hallituksen esitykseen HE 21/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
3


