















































DEM491D.tmp.xml


Pöytäkirjan asiakohta PTK 102/2017 vp
Pöytäkirjan asiakohta 

PTK 102/2017 vp

Täysistunto

Keskiviikko 11.10.2017 klo 13.59—16.55

4. Hallituksen esitys eduskunnalle laiksi sosiaalihuollon ammattihenkilöistä annetun lain 8 
ja 32 §:n muuttamisesta

Hallituksen esitys HE 135/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 4. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Keskustelu

14.45 Merja Mäkisalo-Ropponen sd: Arvoisa puhemies! On erittäin kannatettava asia,
että ammattikorkeakoulusta valmistuvat kuntoutuksen ohjaajat ovat jatkossa sosiaalialan
laillistettuja ammattihenkilöitä. Tähän asiaan liittyy kuitenkin edelleen huoli, sillä kuntou-
tuksen ohjaajakoulutus ei ilmeisesti tulevaisuudessakaan anna pätevyyttä toimia tervey-
denhuollon ammattihenkilönä ja suurin osa kuntoutusohjaajien työpaikoista on terveyden-
huollon puolella. Tässä on sellainen riski, etteivät kuntoutusohjaajat saa töitä itselleen val-
mistumisen jälkeen. Useampi kuntoutusohjaaja on ollut minuun yhteydessä ja kertonut,
että työnantajat ovat sanoneet, etteivät he palkkaa kuntoutusohjaajia työhön, koska heillä ei
ole sitä terveydenhuollon ammattihenkilön statusta. Ongelmaksi on koettu työyhteisössä
muun muassa se, että sosiaalipuolen ammattihenkilöllä ei ole kaikissa paikoissa mahdolli-
suutta päästä tekemään merkintöjä terveydenhuollon asiakas- ja potilasjärjestelmään, ja
tämä on suuri puute.

Minä olisin kysynytkin ministeriltä, jos hän olisi täällä ollut esittelemässä asiaa, onko
ministeriössä tätä asiaa mietitty, onko näitä terveisiä tullut myöskin ministeriöön. Mutta
kun hän ei ole paikalla, niin minä toivon nyt oikein hartaasti, että valiokunta selvittäisi huo-
lella tämän asian, sillä ei ole järkevää kouluttaa ihmisiä ammattiin, jos heillä ei ole työllis-
tymismahdollisuuksia.

14.46 Arja Juvonen ps: Arvoisa herra puhemies! Tämä nyt käsittelyssä oleva lakiesitys
on äärettömän tärkeä. 1.3.2016 tuli voimaan laki sosiaalihuollon ammattihenkilöistä, jolla
laillistettiin sosiaalityöntekijä-, sosionomi- ja geronomitutkinnon suorittaneet ammattihen-
kilöt. Laki antoi myös oikeuden käyttää nimikesuojattua ammattinimikettä. Nimikesuoja-
tun sosiaalihuollon ammattihenkilön ammattinimikkeitä ovat lähihoitaja, kodinhoitaja ja
kehitysvammaisten hoitaja. Tämä kuntoutuksen ohjaaja -tutkinto, josta nyt tänään puhum-
me, jäi ulkopuolelle tästä lainsäädännöstä, ja se oli toki epäkohta, johon moni täällä otti
kantaa. Tein myös itse siitä toimenpidealoitteen, ja on todella hieno asia nyt, että toimen-
 Tarkistettu
4.2



Pöytäkirjan asiakohta PTK 102/2017 vp
pidealoite on tavallaan mennyt läpi, koska kuntoutuksen ohjaaja saatetaan nimikesuojatuk-
si ammattitutkinnoksi.

Mikä se on sitten, tämä kuntoutuksen ohjaaja? Kuntoutuksen ohjaajan tutkinto-ohjel-
massa suoritetaan sosiaali- ja terveysalan ammattikorkeakoulututkinto, jonka tutkintoni-
mike on kuntoutuksen ohjaaja. Kuntoutuksen ohjaajan tutkinnossa saadaan valmiudet toi-
mia ohjaus-, neuvonta- suunnittelu-, koordinointi- ja kehittämistehtävissä kuntoutuksen eri
toiminta-alueilla julkisella, yksityisellä ja kolmannella sektorilla sekä yrittäjänä. Kuntou-
tuksen ohjaaja osaa arvioida ja edistää eri-ikäisten ja erilaisissa elämäntilanteissa olevien
henkilöiden ja perheiden arjessa selviytymistä ja toimintamahdollisuuksia. Kuntoutuksen
ohjaaja toteuttaa ja koordinoi kuntoutusta yhteistyössä muiden kuntoutusalan ammattilais-
ten kanssa, ja hänellä on monipuoliset ohjaus- ja neuvontataidot. Hän tuntee myös moni-
tieteisen tietoperustan, kuntoutuskäytännöt sekä kuntoutuksen ajankohtaisen lainsäädän-
nön ja osaa hyödyntää työssään kansainvälistä ICF-viitekehystä, joka liittyy toimintaky-
ky-, toimintarajoite- ja terveysasioihin.

Oli todellakin harmillista, että kuntoutuksen ohjaaja joutui odottamaan laillistamistaan,
mutta nyt se tulee. Totta, heidän toimintakuvansa ja tehtäväkenttänsä on laaja ja erittäin
tärkeä Suomessa. Kuntoutuksen ohjaajien tarve korostuu myös entisestään täällä ikäänty-
vässä Suomessa, jossa kuntouttavan työotteen ja kuntoutustoiminnan merkitys on suuri.

Edustaja Mäkisalo-Ropponen, nostitte puheenvuorossanne esiin erittäin tärkeän huolen
liittyen siihen, millä tavalla kuntoutuksen ohjaaja otetaan huomioon terveydenhuollon pii-
rissä, ja sosiaali- ja terveysvaliokunta, jonka jäsen itse olen, varmasti käsittelee tätä asiaa
hyvin monipuolisesti. Mutta meillä on tämä ongelma myös monen muun ammattinimik-
keen kanssa, ja geronomit ovat yksi sellainen. Me olemme sosiaalihuollon työntekijöitä,
emme terveydenhuoltoalan rekisterissä ollenkaan, ja se on sellainen asia, että siihen tulisi
jollakin tavalla ehkäpä pohtia muutosta, olisiko se sitten siellä koulutuksessa, että esimer-
kiksi sosiaalihuollon geronomin koulutuksen suorittaneet opiskelisivat jonkun verran
enemmän sitä itse terveydenhuoltopuolta, esimerkiksi lääkinnällistä hoitoa ja niin pois-
päin.

Mutta on todella hyvä asia, että nyt tämä lakiasia etenee ja kuntoutuksen ohjaajat voivat
jatkaa opintojaan ja ilomielin sitten miettiä, että heillä on mahdollisuus toimia myös lail-
listetulla ammattinimikkeellä.

14.50 Päivi Räsänen kd:  Arvoisa herra puhemies! Täällä edustaja Mäkisalo-Ropponen
kantoi huolta kuntoutuksen ohjaajien työllisyystilanteesta ja tulevaisuudennäkymistä. Nyt
kun sosiaali- ja terveydenhuoltoa ollaan uudistamassa, niin siinä tavoitteena on sosiaali- ja
terveyspalveluiden integraatio. Sen takia näkisin, että tämä kuntoutuksen ohjaus on kyllä
varsinainen tulevaisuuden sektori, koska siinä todellakin yhdistyvät sekä sosiaali- että ter-
veydenhuollon sektori ja tavoitteet. Esimerkiksi Siun sotessa, joka on yksi tällainen esiku-
va sote-uudistuksesta, on omana sektorinaan vahvasti kuntoutusohjaus, josta siis annetaan
ohjausta ja neuvontaa kuntoutus- ja palvelujärjestelmään liittyen, ja ihmiset, asiakkaat voi-
vat Siun soten alueella ottaa yhteyttä kuntoutusohjaajaan suoraan ilman lähetettä ja saavat
näin tukea, neuvontaa ja ohjausta toimintamahdollisuuksiin. Samalla he toimivat ikään
kuin pitkäaikaissairaan tai vammaisen tai muun kuntoutujan yhteyshenkilönä sairaalan,
kodin, päiväkodin, koulun tai kuntoutukseen osallistuvien ammattihenkilöiden ja eri pal-
velujärjestelmien välillä. Minä näen, että kuntoutuksen ohjaukselle ja kuntoutuksen ohjaa-
2



Pöytäkirjan asiakohta PTK 102/2017 vp
jille on kyllä tulevaisuudessa kysyntää, kun väestö ikääntyy ja kuntoutuksen tarve joka ta-
pauksessa lisääntyy. Siinä mielessä puhumme tulevaisuuden ammatista.

14.52 Merja Mäkisalo-Ropponen sd:  Arvoisa puhemies! Tämä esityshän on todella
hyvä siinä suhteessa, että tällä lakiesityksellä saadaan sosiaalihuollon keskeiset ammatti-
ryhmät keskenään lainsäädännöllisesti yhdenvertaiseen asemaan, kuten edustaja Juvonen-
kin totesi. Edustaja Juvonen totesi puheenvuorossaan myöskin sen, että tämä esille nosta-
mani ongelmahan koskee muitakin ammattiryhmiä kuin kuntoutuksen ohjaajia, ja sen ta-
kia tähän pitää tulevaisuudessa kyllä puuttua. Kuntoutuksen ohjaajien tämänhetkinen työ-
panos on aika usein terveydenhuollon puolella, ja esimerkiksi Siun sotessa on juuri sama
ongelma, eli kuntoutuksen ohjaajat ovat viestittäneet minulle, että on hiukan hankala saada
sitä työtä, koska toivotaan ja oletetaan, että olisi myöskin terveydenhuollon ammattihenki-
lö, jotta pystyisi tekemään terveydenhuollon potilas- ja asiakasrekistereihin ne asianomai-
set muutokset tai kirjaukset, ja tämä tulee nyt ongelmaksi, minkä takia sanoin, että työllis-
tyminen voi olla vaikeata. Siis olen aivan samaa mieltä edustaja Räsäsen kanssa, että kun-
toutuksen ohjaaja on erittäin tärkeä ja merkittävä ammattiryhmä tulevaisuudessa, ja sen
merkitys tulee korostumaan entistä enemmän, kun tulee sosiaali- ja terveydenhuollon uu-
distus ja kaikki ne uudet haasteet, mitä siellä puolen tulee. Mutta se työllistymisen ongel-
ma on juuri se, jos työnantaja katsoo, että pitää olla myös terveydenhuollon ammattihen-
kilö.

14.54 Arja Juvonen ps: Arvoisa herra puhemies! Aivan juuri näin kuten edustaja Mäki-
salo-Ropponen vielä puheenvuorossaan totesi, tämä on erittäin tärkeä asia ja on monta ky-
symystä vielä ylipäänsäkin erilaisten tutkintonimikkeiden kanssa, mitenkä toimitaan. Täs-
sä voimassa olevassa laissa, joka siis viime vuonna astui voimaan ja laillisti sosiaalihuol-
lon työntekijöitä, tätä säädettyä siirtymäaikaa jatketaan sillä tavalla, että kuntoutuksen oh-
jaajilla on nyt riittävästi aikaa hakea ammatinharjoittamisoikeutta Sosiaali- ja terveysalan
lupa- ja valvontavirastolta elikkä Valviralta elikkä sinne laitetaan hakemus ja sieltä tulee
sitten tieto tästä oikeudesta. Siirtymäajan jatkamista ehdotetaan myös muiden sosiaalihuol-
lon ammatinharjoittamisoikeutta tai nimikesuojausta hakevien henkilöiden oikeuksien tur-
vaamiseksi hakemusten käsittelyn mahdollisessa viivästymistilanteessa — siis jatketaan
tätä siirtymäaikaa, mikä on erittäin hyvä asia.

Meillä täällä eduskunnassa on viime päivinä keskusteltu muun muassa veteraanien kun-
toutustilanteesta ja lisätalousarviolla annetaan sinne sitä lisäresurssia. On ollut ongelmana
ja monilta paikkakunnilta on tullut sitä viestiä, että ei ole niitä työntekijöitä, ei ole niitä
henkilöitä, jotka vievät sitä kuntoutusta esimerkiksi veteraanin kotiin. Kuntoutuksen oh-
jaaja on yksi sellainen henkilö, joka voi ottaa tästä asiasta koppia, eli heille on kyllä suuri
tarve ja tilaus. Kun me puhumme koko ajan, että vierivä kivi ei sammaloidu ja olisi kun-
toututtava työote ja että me jaksaisimme yhä pitempään asua siellä omassa kodissa, niin se
tarkoittaa sitä, että siihen tarvitaan ohjausta ja tukea, ja kuntoutuksen ohjaaja on siihen oi-
kea henkilö. Mutta varmasti valiokunnassa käsitellään tämä asia hyvin, ja se olisi se unel-
ma ja haave, että me voisimme myös sitten tähän terveydenhuoltorekisteriin näitä ihmisiä
saada. Pelkään, että se ei onnistu, mutta sen eteen tulemme ja tulen jatkamaan edelleen ko-
vasti työtä eduskunnassa.
3



Pöytäkirjan asiakohta PTK 102/2017 vp
14.56 Päivi Räsänen kd: Arvoisa puhemies! On varmasti hyvä, että sosiaali- ja terveys-
valiokunta selvittää myös tämän huolen, millä tavalla kuntoutuksen ohjaajat voisivat mah-
dollisesti saada myös tuon terveydenhuollon ammattihenkilö -statuksen. Se tietenkin edel-
lyttää myös tarvittavaa koulutusta, nimenomaan terveydenhuollon sektorille ulottuvaa
koulutusta.

Asiakkaiden, potilaiden, näkökulmasta on erittäin tärkeää, että kuntoutukseen pääsy oli-
si mahdollisimman kynnyksetöntä, minkä vuoksi nostin tämän Siun soten esimerkin, jossa
kuntoutuksen ohjaajalle pääsee ilman lähetettä, ja tällainen käytäntö mielestäni olisi tar-
peen olla kaikkialla.

Haluan tässä yhteydessä nostaa esiin myös sen ongelman, että meillä päästäkseen esi-
merkiksi fysioterapeutin vastaanotolle täytyy useimmiten saada lääkärin lähete ja jonottaa
tätä lähetettä. Esimerkiksi Helsingissä on arvioitu, että kun työterveys Helsingissä on avan-
nut fysioterapeuttien suoravastaanotot, niin sillä on säästetty useita miljoonia euroja sai-
rauspoissaolokustannuksissa ja saatu kymmeniätuhansia työkykyisiä päiviä lisää. Ajatte-
len, että tämä suoravastaanottokäytäntö olisi perusteltua ottaa sote-uudistuksen yhteydes-
sä ihan valtakunnalliseksi käytännöksi — esimerkiksi Norjassa on ihan lainsäädäntöön kir-
jattu oikeus päästä fysioterapeutin suoravastaanotolle — ja sama koskee tietenkin myös
kuntoutuksen ohjaajia, joita usein tarvitaan silloin, kun on monimutkaisemmista ongelmis-
ta kysymys.

14.58 Merja Mäkisalo-Ropponen sd: Arvoisa puhemies! Ihan lopuksi vain toivon, että
sosiaali- ja terveysvaliokunta ottaisi myönteisen näkökulman ja kannan kuitenkin tähän
asiaan periaatteellisesti ja pohtisi mietinnössään vaikka edustaja Räsäsen esille tuomia
koulutuksen kehittämismahdollisuuksia, että tämä asia saataisiin kuitenkin etenemään eikä
tämä pysähtyisi nyt tähän. Siinä mielessä sosiaali- ja terveysvaliokunnan mietinnöllä voisi
olla merkitystä, sillä, minkälaisen näkökulman valiokunta ottaa tähän asiaan.

Nyt ihan lyhkäisellä tähtäimellä tietysti tätä työllistymisasiaa helpottaisi se, jos me sai-
simme näihin kirjaamiskäytäntöihin jonkunlaisia muutoksia elikkä jos mahdollistuisi se,
että saataisiin myöskin sinne terveydenhuollon asiakas- ja potilasrekistereihin nämä kirjaa-
miset. Minä ymmärrän kokonaishoidon näkökulmasta tämän vaikeuden, että jos hyvin tär-
keän ammattiryhmän, kuten kuntoutuksen ohjaajat ovat, kirjaamiset eivät näy siinä koko-
naiskirjaamisessa, niin se hiukan haittaa sitä työntekoa siellä arkipäivän terveydenhuollos-
sa.

14.59 Arja Juvonen ps: Arvoisa herra puhemies! Tällä lakiesityksellä, niin kuin kaikella,
on tietysti niitä taloudellisia vaikutuksia, ja niitähän me täällä aina sitten mietimme, sitä,
millaisia ne ovat. Tässä tietysti ne välittömät taloudelliset vaikutukset tulevat kuntoutuk-
sen ohjaajien ammatinharjoittamisoikeuden myöntämiseen liittyvästä päätöksentekopro-
sessista. Elikkä me puhumme niistä, jotka nyt näitä päätöksiä tekevät, elikkä toisin sanoen
Valvirasta, jonka resursseista tulee kantaa huolta. Mielestäni jokaisen lakiesityksen koh-
dalla, mikä tehdään niin, että se koskettaa Valviraa, pitää myös huolehtia siitä, että heillä
on resursseja sitten tehdä sen myötä niitä toimenpiteitä siellä ja viranomaisena toimia.

Sitten tietysti yksi pieni asia, mikä koskettaa sitä itse hoitajaa, joka anoo tänne rekiste-
riin pääsyä ja laillistettua nimikesuojausta, on se, että se maksaa tälle opiskelijalle. Elikkä
se, että anomuksen lähettää ja samalla sen maksaa — sähköisesti nämä nykyään tapahtuvat
— on kuitenkin aina semmoinen pieni lovi sinne kukkaroon. Opiskelijoilla ja ammattiin
4



Pöytäkirjan asiakohta PTK 102/2017 vp
vasta valmistuneillakin on monesti rahatilanne tiukka, ja sitten sen myötä ylimääräisiä
maksuja ammattinsa alussa oleville on aina kritisoitava, ja toki tätä kritisoin nytkin. Mutta
hyvä, että saadaan sitten tämä ammattirekisteri aikaan.

15.01 Sari Sarkomaa kok: Arvoisa puhemies! Todellakin tämä lakiesitys on tervetullut
ja odotettu. Kuntoutuksen ohjaajien asema sosiaalihuollon työmarkkinoilla on nykyisel-
lään todellakin epävarma, ja työnantajat ovat suhtautuneet hyvin pidättyväisesti muiden
kuin laillistettujen ammattihenkilöjen palkkaamiseen tehtäviin, joissa aiemmin edellytet-
tiin sosiaaliohjaajan kelpoisuutta. Todellakin tässä lakiesityksessä, kuten varmasti edelli-
sissä puheenvuoroissa on tullut esille, ehdotetaan muutettavaksi sosiaalihuollon ammatti-
henkilöistä annettua lakia, ja todellakin tuota lakia täydennetään siten, että kuntoutuksen
ohjaaja (amk) sisällytetään lakiin laillistettavana ammattihenkilönä. Eli nämä kuntoutuk-
sen ohjaajan ammattikorkeakoulututkinnon suorittaneet henkilöt tulisivat olemaan samas-
sa asemassa vastaavantasoisen ammattikorkeakoulututkinnon suorittaneiden sosionomien
ja geronomien kanssa. On todella hyvä asia se, että tässä säännöksessä myöskin todetaan
se, että Sosiaali- ja terveysalan lupa- ja valvontavirasto tekisi merkinnän maksutta ilman
erillistä hakemusta teknisinä tiedonsiirtoina ja näin ollen sitten tästä ei tulisi kustannuksia.

Mutta se, mihin tässä haluan viitata, on se, että on todella tärkeää, että jatkossa harkit-
taisiin sosiaalihuollon ammattihenkilörekisterin ja terveydenhuollon ammattihenkilörekis-
terin yhdistämistä yhdeksi yhtenäiseksi rekisteriksi. Mielestäni tämä olisi erittäin tärkeä
asia. Nyt kun ollaan tekemässä sosiaali- ja terveydenhuollon uudistusta — toivon, että se
menee maaliin — niin on todella tärkeää, että tulisi myöskin tämä yksi yhtenäinen rekiste-
ri. Toivon, että hallitus tässä ripeästi etenisi.

Kannatan tätä lakiesitystä, mutta toki käymme läpi tämän huolella sosiaali- ja terveys-
valiokunnassa, ja mikäli joitain muutostarpeita on ja muutokset ovat perusteltuja, niin toki
ne sitten teemme.

15.03 Päivi Räsänen kd:  Arvoisa puhemies! Sellainen näkökulma, joka täällä ei vielä
keskustelussa ole noussut esiin, on asiakasturvallisuus. Tämä rekisteröintihän tarkoittaa
käytännössä myös sitä, että näitä ammattihenkilöitä pystytään jatkossa valvomaan, voi-
daan valvoa heidän pätevyyttään ja myös sitä heidän toimintaansa. Meillähän nämä am-
mattihenkilöiden rekisterit ovat nousseet julkiseen keskusteluun lähinnä valelääkäri- ja va-
lehoitajajupakoiden kautta, ja nyt sitten jatkossa ei voisi olla meillä vale- kuntoutuksen oh-
jaajia, vaan tarkasti rekisteröitäisiin ja valvottaisiin, että ne henkilöt, jotka toimivat kuntou-
tuksen ohjaajina, ovat saaneet asianmukaisen koulutuksen ja asianmukaiset luvat. Toki täl-
lä pystytään silloin pitämään myös sitä korkeaa tasoa ja korkeaa osaamista yllä ja vahvis-
tetaan sosiaalihuollon asiakasturvallisuutta.

15.04 Sari Essayah kd:  Arvoisa puhemies! On erittäin tärkeää, että nämä kuntoutuksen
ohjaajat tulevat ikään kuin laillistettujen ammattinimikkeitten joukkoon ja sitä kautta tän-
ne sosiaalihuollon rekisteriin. Mutta tässä kävin muutamien kollegojen kanssa taustakes-
kustelua. Yleensähän tänne tullaan lääkärin lähetteellä, ja tämä on pitkälti sitä julkisen puo-
len toimintaa, mutta kun näillä henkilöillä ei ole sitä terveydenhuollon ammattirekisteri-
merkintää elikkä eivät ole sillä puolella rekisterissä, niin ilmeisesti näitten hoitojen Kela-
korvattavuus silloin, jos tuolta joku yksityisesti haluaisi kuntoutuksen ohjaajan pakeille
mennä ja kysyä, mitä pitäisi tehdä, ei ilmeisesti ole mahdollista.
5



Pöytäkirjan asiakohta PTK 102/2017 vp
Elikkä siinä mielessä, kun täällä edustaja Sarkomaa nosti esille tämän, olisiko näitä re-
kistereitä syytä lähteä viemään yhteen yhteiseen rekisteriin, varmaan tämäkin on sellainen
pidemmän tähtäimen pohdittava asia. Mutta tätä toivoisin vielä, jos täällä jollakin kollegal-
la on tähän selkeä näkemys, onko vai eikö ole tätä Kela-korvattavuutta näistä hoidoista.
Tietenkin silloin, kun on lääkärin lähetteestä kysymys ja ollaan sillä puolella, näin on, mut-
ta jos vaikka yksityisenä ihmisenä haluaisin hakeutua kysymään, minkälaista kuntoutusoh-
jelmaa olisi syytä noudattaa, niin tämän tyyppisestä ei voisi saada silloin myöskään Kelan
puolelta korvausta.

15.05 Sari Sarkomaa kok: Arvoisa puhemies! Todellakin tämä rekisteröinti mahdollis-
taa osaltaan sosiaalihuollon ammattihenkilöiden tehokkaan ohjauksen ja valvonnan, niin
kuin tässä edustaja Räsänen totesi. Eli tämä tietenkin turvaa sosiaalihuollon asiakkaiden
oikeutta hyvään sosiaalihuoltoon. Tällä ehdotuksella todella tehostetaan sosiaalihuollossa
työskentelevien lähihoitajien rekisteröintiä ja tuotaisiin myöskin ohjeet asianmukaisesti vi-
ranomaisohjaukseen ja -valvontaan.

Nuo suoravastaanotot, joita on fysioterapeuteilla ja sairaanhoitajilla, ovat usean tutki-
muksen mukaan — esimerkiksi fysioterapeutin suoravastaanotto — vaikuttava toimi työ-
kyvylle, ja ne säästävät voimavaroja mutta myöskin lisäävät työtyytyväisyyttä. Ennen
kaikkea potilaan hoito paranee. Ja on todella tärkeää, että kokonaisuudessaan, kun sosiaa-
li- ja terveydenhuollon uudistusta tehdään, pykälät tehdään niin, että suoravastaanotot ovat
mahdollisia.

Kela-korvauksenhan on tarkoitus nyt poistua. Toki paljonhan siitä ei enää ole jäljellä,
koska sitä on leikattu. Mielestäni se ei ole ollut perusteltua, se on ollut hyvä tapa edesaut-
taa valinnanvapautta.

Sosiaali- ja terveydenhuollon lakiuudistuksessa on erittäin tarkkaan katsottava, että suo-
ravastaanotot ovat mahdollisia. Näin voidaan käyttää koko sosiaali- ja terveydenhuollon
ammattihenkilöstö parhaalla mahdollisella tavalla. Tietenkin ne toimet, joihin lääkärin lä-
hete tarvitaan, ovat oma joukkonsa, mutta suoravastaanotot ovat tulevaisuutta. Toivon, että
meidän sote-uudistus ei ole lääkärilähtöinen vaan koko sote-henkilöstön osaamisen hyö-
dyntävä. Erityisen tärkeää tämä on kuntoutuksessa.

15.07 Arja Juvonen ps: Arvoisa herra puhemies! Edustaja Päivi Räsänen, nostitte esiin
juuri sen, mikä näiden rekistereiden ja asioiden keskiössä on, elikkä asiakasturvallisuus,
potilasturvallisuus ja se, että asiakas tietää, että häntä hoitava ihminen, on se sitten lääkäri
tai hoitaja, on todellakin koulutuksen käynyt ja ammattinsa omaava.

Sosiaalihuollon ammattihenkilöt rekisteröidään JulkiSuosikki-rekisteriin ja terveyden-
huollon henkilöt taas JulkiTerhikkiin. Niin nopeasti se toimii, että tässä näppäilin omat tie-
toni — olen koulutukseltani apuhoitaja, perushoitaja ja geronomi — ja löysin täältä omat
tietoni. Elikkä niin nopeasti näppäilemällä henkilön nimen pystyt saamaan sen selvyyden,
että onko se henkilö siinä lähellä, joka sinua hoitaa, varmasti sitten koulutuksen käynyt. Eli
kyllä näillä rekistereillä on aina oma paikkansa.

Millä tavalla sitten sille henkilölle, joka ehkä jättää rekisteröitymättä, tieto kulkee —
niin opiskelijoille kuin myös sitten jo pidemmän aikaa työelämässä olleelle — siitä, että
tällainen mahdollisuus on tällä hetkellä, että ei käy sitten niin, että jää vahingossa rekiste-
röitymättä ja sitten ei ole tietoja täällä sivustoilla?
6



Pöytäkirjan asiakohta PTK 102/2017 vp
Erittäin huolestuttavaa on se, että ei ole niinkään kauan aikaa siitä, kun oli taas tällainen
tapaus, että ei ollut sairaanhoitaja mutta esiintyi sairaanhoitajana, teki hoitotyötä. Elikkä
kyllä tarkkana pitää olla, ja sitä varten tehdään rekistereitä. Hieno juttu, että nostitte esille,
sosiaali- ja terveysvaliokunnan edustaja Sari Sarkomaa, hyvin tärkeän asian: Miksi näitä
rekistereitä ei voisi yhdistää? Minkä takia täytyy olla kaksi erilaista? Se toki helpottaisi
myös varmasti toimintatapoja.

15.09 Päivi Räsänen kd: Arvoisa puhemies! Viittaan vielä tuohon edustaja Sarkomaan
puheenvuoroon. Itsekin otin jo sitä ennen tämän fysioterapeutin suoravastaanottotoimin-
nan esiin ja olen tehnyt siitä myös kirjallisen kysymyksen hiljattain. Todellakin toivon, että
sitä oltaisiin edistämässä, koska siitä on saatu erittäin hyviä kokemuksia.

Samaan yhteyteen kuuluu toki myös tämä kuntoutusohjaus kokonaisuutena, ja toivon
myös, että meillä jatkossa olisi kaikilla sote-alueilla mahdollisuus päästä ilman lähetettä
kuntoutuksen ohjaajalle, jolloin pystytään katsomaan suuria kokonaisuuksia tämän ihmi-
sen ja hänen perheensä, lähipiirin kannalta, että minkälaisia palveluja hän tarvitsee eri yh-
teyksissä.

Jos ajatellaan pelkästään tuki- ja liikuntaelinsairauksia, niin ne vaivaavat joka viidettä
työikäistä, useampaa kuin joka kolmatta eläkeläistä. Yli miljoonalla suomalaisella on jo-
kin pitkäaikainen tuki- ja liikuntaelinten sairaus, eli jo siinä tarvitaan kuntoutusta ja kun-
toutuksen ohjausta, puhumattakaan siitä, että kuntoutus toki liittyy muuhunkin kuin ihmi-
sen fyysiseen terveyteen. Se liittyy siihen, kuinka pystytään erilaisissa sosiaalisissa tilan-
teissa toimimaan, ja se liittyy myös mielenterveysongelmiin.

Keskustelu päättyi.

Asia lähetettiin sosiaali- ja terveysvaliokuntaan.
7


