















































DEME290.tmpSave.xml


Pöytäkirjan asiakohta PTK 21/2016 vp
Pöytäkirjan asiakohta 

PTK 21/2016 vp

Täysistunto

Keskiviikko 9.3.2016 klo 14.00—16.42

6. Valtioneuvoston selonteko eduskunnalle Suomen osallistumisen jatkamisesta ja vahvis-
tamisesta turvallisuussektorin koulutusyhteistyössä Irakissa

Valtioneuvoston selonteko VNS 2/2016 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 6.  asia. Puhemiesneuvosto ehdottaa, että asia lähetetään ulkoasiainvaliokuntaan,
jolle puolustusvaliokunnan on annettava lausunto. Valtioneuvoston esittelypuheenvuoron
jälkeen keskustelu käydään etukäteen pyydettyjen puheenvuorojen osalta nopeatahtisena.
Ryhmäpuheenvuorojen pituus on enintään 5 minuuttia ja muiden etukäteen varattujen pu-
heenvuorojen pituus enintään 5 minuuttia.

Puhemiesneuvosto suosittaa, että myös nopeatahtisen keskusteluosuuden jälkeen pidet-
tävät puheenvuorot kestävät enintään 5 minuuttia.

Nyt esittelypuheenvuoroihin, ja siitä käynnistyy sitten keskustelu. Esittelypuheenvuo-
rot tulevat pitämään ulkoasiainministeri Soini, 10 minuuttia, ja toisen puheenvuoron puo-
lustusministeri Niinistö, 5 minuuttia. Olkaa hyvä, ministeri Soini.

Keskustelu

14.09 Ulkoasiainministeri Timo Soini (esittelypuheenvuoro):  Arvoisa rouva puhemies!
Eduskunnalle on annettu selonteko Suomen osallistumisen jatkamisesta ja vahvistamises-
ta turvallisuussektorin koulutusyhteistyössä Irakissa. Koulutusoperaatio on osa Isilin vas-
taisen kansainvälisen yhteenliittymän toimintaa ja vastaus Ranskan avunpyyntöön. Suomi
on toiminut peshmerga-joukkojen koulutustehtävissä keväästä 2015 alkaen noin 50 soti-
laalla. Suomen osallistumisen nykymandaatti loppuu elokuussa 2016, ja tarkoituksena on
päättää Suomen osallistumisen jatkamisesta vuodella elokuun 2017 loppuun. Samalla kou-
lutustoimintaa on tarkoitus laajentaa neuvonantotoimintaan. Tämä tarkoittaisi, että Suo-
men osallistumisen kokonaisvahvuus olisi syyskuun 2016 alusta 100 sotilasta.

Hallitus on vahvasti mukana kansainvälisessä kriisinhallintatoiminnassa osana aktiivis-
ta ulkopolitiikkaa. Osallistuminen Irakin koulutusoperaatioon on Suomelta merkittävä pa-
nos. Koulutamme taistelijoita suoraan Isilin vastaiseen toimintaan. Suomen koulutustoi-
minta on saanut kiitosta, ja sitä on pidetty menestyksekkäänä. Puolustusministeri Niinistö
kertoo laajemmin operaation tavoitteista ja olosuhteista.

Euroopan lähialueiden vakauttaminen on tärkeää. Toimintamme Irakissa on laaja-alais-
ta, kuten selonteosta ilmenee. Kriisinhallinta on osa tätä tukea Irakin vakauttamiseksi. Täl-
lä toiminnalla hallitus haluaa puuttua myös muuttoliikkeen juurisyihin. Yhdysvallat on ve-
donnut Isil-vastaisen yhteenliittymän jäseniin viime joulukuussa toiminnan lisäämiseksi.
 Tarkistettu
4.0



Pöytäkirjan asiakohta PTK 21/2016 vp
Suomelta pyydettiin erityisesti koulutustoiminnan jatkamista. Suomen osallistuminen vah-
vistaa siten myös transatlanttista yhteistyötä.

Arvoisa puhemies! Suomen osallistumisen jatkaminen ja vahvistaminen turvallisuus-
sektorin koulutusyhteistyössä Irakissa on samalla yksi vastaus Ranskan pyyntöön antaa sil-
le apua Lissabonin sopimuksen avunantovelvoitteen pohjalta. Muistamme kaikki Pariisin
julman terroristi-iskun marraskuussa. Iskun seurauksena Ranska vetosi Lissabonin sopi-
muksen keskinäiseen avunantoon, niin sanottuun 42.7:ään, ja pyysi EU:n jäsenmailta soti-
laallista apua. Myös Suomi sai yksilöidyn pyynnön, ja olemme sen pohjalta ryhtyneet toi-
miin. Viime vuonna annoimme Ranskalle sen tarvitsemia lentotunteja kaluston kuljettami-
seen. Nyt siis valmistelemme Irakin koulutusoperaation jatkamista ja vahvistamista. Poh-
dinnassa on myös Libanonin UNIFIL-operaation ja Malin rauhanturvatoiminnan vahvista-
minen, konkreettisia toimia Ranskan toivomiin ja toteamiin tarpeisiin. Näillä toimilla
tuemme Isilin vastaista toimintaa ja vapautamme Ranskan resursseja siihen.

Tämä selonteko antaa eduskunnalle hyvän mahdollisuuden arvioida EU:n keskinäisen
avunantovelvoitteen merkitystä, kun se on nyt ensimmäistä kertaa käytössä. On pohdittu,
miksi Ranska turvautui nimenomaan EU:n sotilaalliseen avunantolausekkeeseen. Tähän
on hyvät perusteet. Ranska totesi (Hälinää — Puhemies koputtaa) olevansa sodassa. EU:n
yhteisvastuulauseke tähtää maan sisäisten valmiuksien tukemiseen terroristi-iskun seu-
rauksena. Ranska tarvitsi apua nimenomaan maan ulkopuolella. Ranskassa arvioitiin, että
EU-maat ovat sen avuntarpeiden kannalta keskeisiä ja avunantolausekkeen soveltaminen
varsin suoraviivaista. Samalla voitiin osoittaa, että EU:n puolustusulottuvuudella on mer-
kitystä.

Arvoisa rouva puhemies! Euroopan unionin keskinäinen avunantovelvoite on merkittä-
vä turvallisuuspoliittinen tekijä. Velvoite kirjattiin Lissabonin sopimukseen, ja se ilmentää
EU-maiden vahvaa yhteenkuuluvuutta. On selvää, että aseellinen hyökkäys yhtä jäsenmaa-
ta kohtaan merkitsee sitä, että muut jäsenmaat tulevat sen apuun kaikin käytettävissä ole-
vin keinoin. Avunantovelvoitteen arvioinnissa on helppo tukeutua eduskunnan kannanot-
toihin. Ulkoasiainvaliokunta totesi vuonna 2008 Lissabonin sopimusta koskevassa mietin-
nössään, että avunantovelvoite on Suomen turvallisuutta lujittava sitoumus. Ranskan ve-
toomuksen myötä avunantovelvoitteeseen turvauduttiin nyt ensimmäistä kertaa. Voimme
nyt tosiasioiden pohjalta työntää monta harhakäsitystä syrjään ja vahvistaa velvoitteen
vahvan olemuksen. Ensinnäkin avunantovelvoite on todellinen. Lissabonin sopimusta kä-
siteltäessä oli niitäkin mielipiteitä, että kirjaus jää kuolleeksi kirjaimeksi, siihen ei koskaan
turvauduta. Näin ei siis ole. (Eero Heinäluoma: Hyvä havainto!) Toiseksi avunantovelvoi-
te johtaa konkreettisiin toimiin. Muistamme Lissabonin sopimusta koskeneesta keskuste-
lusta niin sanotun villasukkakoulukunnan, jonka mukaan avunanto on kuitattavissa vähä-
pätöisin toimin. Näin ei siis ole. Kolmanneksi velvoite koskee kaikkia. Suomi ei ole niin
sanottu alaviitemaa, joka olisi jotenkin velvoitteen ulkopuolinen tai siitä vapautettu. Ku-
kaan ei ole turvassa, jos kaikki eivät ole turvassa.

Arvoisa puhemies! Kokonaiskuva EU:n avunantovelvoitteen toimeenpanosta vastaa siis
hyvin sitä koskeviin odotuksiin. Sen käytännön soveltamisesta näemme, että avunantovel-
voitteen toimeenpano on varsin suoraviivaista ja nopeaa, kuten kriisitilanteessa pitääkin ol-
la. Avunantovelvoite ei edellytä erillisiä unionitason päätöksiä tai byrokratiaa, riittää kun
jäsenvaltio pyytää, niin muut toimivat. Suomi ei tunnetusti ole Naton turvatakuiden piiris-
sä eikä niitä toteuttamassa, (Eero Heinäluoma: Eikä velvoitteiden myöskään!) mutta EU:n
keskinäisen avunannon piirissä me, edustaja Heinäluoma, olemme. (Eero Heinäluoma:
2



Pöytäkirjan asiakohta PTK 21/2016 vp
Onneksi!) Huolimatta siitä, että EU-maiden solidaarisuus on tällä hetkellä maahanmuuton
vuoksi kovalla koetuksella, on kuitenkin selvää, että sotilaallisen hyökkäyksen kohteena
oleva EU-maa saisi apua toisilta EU-mailta. Suomi antaa nyt osaltaan apua ja odottaa sitä
tarpeessa saavansa. Eduskunta on edellyttänyt, että lainsäädännölliset edellytykset avun
antamiseen ja vastaanottamiseen ovat kunnossa. Eduskunta saa pian esityksen kansainvä-
lisen avun antamista ja vastaanottamista koskevaksi laiksi. (Eero Heinäluoma: Ei mennyt
kuin kahdeksan vuotta!) Tämä tulee osaltaan täydentämään kykyämme avun antamiseen ja
vastaanottamiseen. — Aivan oikein, edustaja Heinäluoma, kahdeksan vuotta odotettiin ja
nyt tuli.

Arvoisa puhemies! Eduskunta on aiemmissa kannanotoissaan todennut, että "EU-mai-
den kesken on olemassa käytännön valmiuksia avun antamiseen, ja tämä valmius yhdistet-
tynä EU-maiden tiiviiseen poliittiseen yhteenkuuluvuuteen tekee avunantovelvoitteesta
merkittävän". Tämä on sanatarkka lainaus ulkoasiainvaliokunnan mietinnöstä.

EU ei ole sotilasliitto, mutta sen jäseninä on sotilaallisesti kyvykkäitä maita. Kansainvä-
lisen kriisinhallinnan, yhteistoiminnan ja harjoitusten kautta EU-mailla on sotilaallinen
valmius antaa toisilleen apua ja ottaa sitä vastaan. Tämä valmius on myös Suomen sotilaal-
lista turvallisuutta vahvistava tekijä. Suomi ei ole yksin.

14.18 Puolustusministeri  Jussi Niinistö (esittelypuheenvuoro):  Arvoisa rouva puhe-
mies! Suomi osallistuu kansainvälisiin sotilaallisiin kriisinhallintaoperaatioihin tällä het-
kellä noin 480 sotilaalla yhteensä 12 operaatiossa. Pohjois-Irakin Erbilissä meillä on OIR-
operaatiossa 48 rauhanturvaajaa kouluttamassa Irakin Kurdistanin peshmerga-ministeriön
alaisia joukkoja. Suomalaiset kouluttavat kurdijoukoille sotilaan perustaitoja yksittäisen
sotilaan taidoista joukkuetasolle saakka. Lisäksi koulutetaan pataljoonien esikuntia ja an-
netaan lääkintäkoulutusta. Suomalainen kouluttajaosasto Irakin Kurdistanissa on toiminut
alueella nyt noin 7 kuukautta ja kouluttanut yli 200 kurdisotilasta.

Kentältä saadut kokemukset ovat olleet rohkaisevia. Kurdijoukot ovat olleet aktiivisesti
mukana koulutuksessa ja omaksuneet hyvin annetun koulutuksen. Suomalainen koulutus-
tapa on saanut kiitosta koulutettavilta. Koulutettavat ovat olleet erityisen kiinnostuneita
lääkintäkoulutuksesta, miinojen ja improvisoitujen räjähteiden vastaisesta toiminnasta
sekä ase-, ampuma- ja taistelukoulutuksesta. Koulutuksessa tehdään yhteistyötä muiden
Erbilin koulutuskeskuksen osallistujavaltioiden kanssa. Yhteistyö on ollut erityisen tiivis-
tä Ison-Britannian ja Norjan kanssa.

Nykyinen kansallinen osallistumispäätöksemme on voimassa kuluvan vuoden elokuun
loppuun asti. Nyt olemme hakemassa osallistumispäätökseen 12 kuukauden jatkoa. Suo-
malaiset eivät jatkossakaan osallistu rintamataisteluihin Isiliä vastaan. Koulutustoimintaa
on tarkoitus jatkaa Pohjois-Irakissa samaan tapaan kuin tähänkin asti. Lisäksi tarkoitukse-
na on kasvattaa joukkoa toisella noin 50 sotilaan vahvuisella osastolla, joka keskittyisi kur-
dijoukkojen niin sanottuun advise and assist -neuvonantoon. Neuvonantoon keskittyvä
osallistumismuoto olisi jatkumo ja tukisi tähänastista osallistumistamme. Neuvonanto
kohdistetaan niihin joukkoihin, muun muassa esikuntiin, joita tarvitaan rintamalla ja joita
ei voida vetää koulutettaviksi koulutuskeskuksiin. Näiden esikuntien yhteydessä toimivat
liikkuvat neuvonantoryhmät voivat kerätä tietoa koulutuksen tarpeesta sekä koulutuskes-
kuksissa annetun koulutuksen vaikuttavuudesta ja välittää saatua tietoa koulutuskeskuk-
siin koulutuksen suunnittelijoiden tueksi. Lisäksi on tarkoitus laajentaa lääkintäkoulutuk-
sen antamista.
3



Pöytäkirjan asiakohta PTK 21/2016 vp
Isil tai Isis tai Daesh, kuka nyt mitenkin haluaa tätä barbaariorganisaatiota kutsua, on
kansainvälinen uhka, joka on vaarassa levittäytyä myös Eurooppaan. Helmikuun 11. päi-
vänä järjestetyn Isilin vastaisen koalition puolustusministerikokouksen viesti oli selvä:
kaikkien tukea tarvitaan Isilin kukistamiseksi.

OIR-operaatiosta on muodostunut Libanonin UNIFIL-operaation ohella tärkein Puolus-
tusvoimien suorituskykyä kehittävä operaatio. Suurten joukkojen operaatioon osallistumi-
nen palvelee parhaiten Puolustusvoimien suorituskykyjen kehittämistä. Kokemuksia saa-
daan joukkojen johtamisesta, sotavarusteiden toimivuudesta, logistisista järjestelyistä ja
niin edelleen. Näitä kokemuksia voidaan tuoda myös kotimaassa annettavaan varusmies-
ja reserviläiskoulutukseen. Operaatioista, joihin osallistumme vain muutamilla rauhantur-
vaajilla, ei tällaista kokemusta ole mahdollista saada.

OIR-operaation osalta merkittävimmät hyödyt Puolustusvoimien kotimaan suoritusky-
kyjen kehittämiselle saadaan johtamisesta. Operaatio antaa siihen osallistuville joukoille
kokemusta toimimisesta sodan kaltaisissa olosuhteissa rintamalinjan takana. Joukkue jou-
tuu kaikessa toiminnassaan huomioimaan mahdollisuuden joutua iskujen kohteeksi. Tämä
kehittää niin palkattuun henkilökuntaan kuuluvien kuin reservin johtajienkin ammattitai-
toa johtaa omaa joukkoaan. Osallistuminen kehittää myös Puolustusvoimien osaamista
joukkojen johtamisessa liittouman operaatiossa, jossa mikään kansainvälinen järjestö ei
toimi operaation johdossa. Tämä on jo nyt osoittanut meille, että toiminta edellyttää tavan-
omaista yksityiskohtaisempaa suunnittelua ja valmistelua pääkaupunkien kesken.

Arvoisa puhemies! Koulutusvienti ja kohdealueen omien sotilaallisten suorituskykyjen
kehittäminen ovat nousseet merkittäväksi sotilaallisen kriisinhallinnan muodoksi. Kohde-
maan turvallisuusjoukkoja kouluttavien ja avustavien pienehköjen koulutusosastojen lä-
hettäminen on myös kustannustehokas keino tukea kohdemaita suurten joukkojen lähettä-
misen sijasta. Vastaavaa toimintaa on parhaillaan meneillään erityisesti Afrikan mantereel-
la. Osallistuminen Irakin turvallisuusjoukkojen kouluttamis- ja neuvonantotoimintaan an-
taa Suomelle kokemusta vastaavanlaisiin tehtäviin myös tulevaisuudessa.

Toinen varapuhemies Paula Risikko: Seuraavaksi ryhmäpuheenvuorot.

14.23 Antti Kaikkonen kesk (ryhmäpuheenvuoro):  Arvoisa puhemies! Suomi on jatka-
massa ja vahvistamassa osallistumistaan koulutusoperaatioon Pohjois-Irakissa Erbilissä.
Kyseessä on kriisinhallinnan operaatio, jolla vahvistetaan Irakin kykyä toimia Isiliä vas-
taan. Osallistumisen lisääminen on Suomelta konkreettinen vastaus Ranskan EU-jäsenval-
tioille esittämään avunpyyntöön terrorismia vastaan. Samalla ratkaisulla on tarkoitus vas-
tata myös Yhdysvaltojen esittämään pyyntöön lisätuesta terrorismin ja lsilin vastaisessa
toiminnassa. Pariisissa tapahtuneiden terrori-iskujen jälkeen Ranska esitti puolustusminis-
terikokouksessa 17. marraskuuta avunpyynnön, jossa se vetosi Lissabonin sopimuksen
keskinäisen avunannon lausekkeeseen. Pyyntö sai, voi sanoa, välittömästi jäsenvaltioiden
poliittisen tuen ja vakuutuksen solidaarisuudesta.

Arvoisa puhemies! Kyseessä on ensimmäinen kerta, kun keskinäisen avunannon lause-
ketta sovelletaan käytännössä. Ennakkotapauksena voimme todeta prosessin käynnisty-
neen sujuvasti ottaen erityisesti huomioon, että Lissabonin sopimus ei ota kantaa siihen,
miten avunpyyntöä tulisi koordinoida. Tiedämme jo nyt, että tukipyyntö on laajentanut ja
vahvistanut jäsenvaltioiden käsitystä keskinäisen avunannon lausekkeen soveltamisesta.
Vielä on kuitenkin liian aikaista arvioida, miten lausekkeen soveltaminen vaikuttaa laa-
4



Pöytäkirjan asiakohta PTK 21/2016 vp
jemmin EU:n yhteisen turvallisuus- ja puolustuspolitiikan tai puolustusulottuvuuden kehit-
tymiseen.

Kyseessä oleva artikla 42 sitoo jäsenmaita suoraan ja korostaa niiden keskinäistä soli-
daarisuutta. Yhteisen toiminnan tehokkuuden kannalta järkevä unionin tasolla tehtävä
koordinaatio on kuitenkin tarpeen. Lienee perusteltua jättää soveltamisvaraa siihen, mikä
taho kussakin tilanteessa kantaa vastuun koordinoinnista ja yhteisen toiminnan johtamises-
ta. Useimmiten apua pyytänyt maa tulee olemaan tuo koordinaattori. Mikään ei keskustan
eduskuntaryhmän mielestä estä unionia halutessaan tekemästä myös omia, yhteisiä päätök-
siä vastatakseen avunpyyntöön yhteisesti.

Kuten selonteossa todetaan, Suomi on johdonmukaisesti korostanut avunantolausek-
keen poliittista ja periaatteellista merkitystä niin Lissabonin sopimuksen hyväksymisen
yhteydessä kuin sen jälkeenkin. Suomi ottaa avunantovelvoitteen vakavasti. Olemme val-
miita antamaan tarvittaessa muille jäsenvaltioille apua ja myös odotamme tarvittaessa saa-
vamme apua muilta jäsenvaltioilta velvoitteen tarkoittamissa tilanteissa. Tästäkin näkökul-
masta arvioiden Ranskan aloite on merkittävä, ja on hyvä, että saamme kokemusta lausek-
keen soveltamisesta. EU-maiden keskinäistä solidaarisuutta, arvoisa puhemies, testataan
monin tavoin näinä aikoina.

Hallituksen arvioitavana on parhaillaan, mistä muista toimista Ranskalle antamamme
apu koostuu. Keskustan eduskuntaryhmän mielestä luonteva tapa olisi vahvistaa hyvin toi-
mivaa kriisinhallintaoperaatiotamme Libanonissa. Tämä voisi vapauttaa Ranskan joukko-
ja muihin tehtäviin. Näistä operaatioista omat joukkommehan saavat myös arvokasta kent-
täkokemusta.

Lissabonin sopimuksen toimeenpanoon liittyvät olennaisesti myös käynnissä olevat
lainsäädäntöhankkeet, joiden on tarkoitus mahdollistaa Suomelle kansainvälisen avun an-
taminen ja vastaanottaminen myös muissa kuin kriisinhallinnan operaatioissa. Keskustan
eduskuntaryhmä pitää tärkeänä, että lainsäädännöllisiä lukkoja puretaan harkiten niin, että
Suomella on tarkoituksenmukainen päätöksentekovalmius avun antamiseen ja vastaanot-
tamiseen. Uudistuksissakin, arvoisa puhemies, on syytä pitää riittävä maltti ja järki päässä
sekä muistaa Suomen ulko- ja turvallisuuspolitiikan pitkä linja. Näistä asioista on syytä
käydä erikseen perustavanlaatuinen keskustelu huhti—toukokuussa, kun lakiesitykset saa-
puvat eduskuntaan.

Arvoisa puhemies! Suomi on antanut koulutustukea Irakin Kurdistanin turvallisuusjou-
koille yli puolen vuoden ajan noin 50 sotilaskouluttajan vahvuudella. Meillä on kokemusta
koulutustuesta ja neuvonannosta myös monissa muissa kriisinhallintaoperaatioissa. Edel-
listä lähettämispäätöstä tehtäessä eduskunta arvioi perusteellisesti operaation turvallisuus-
tilannetta, riskejä ja merkitystä. Keskusta pitää tärkeänä, että eduskunta perehtyy huolelli-
sesti ajantasaiseen tietoon mandaatin sisällöstä ja operaation turvallisuudesta. Myös vaiku-
tuksia sisäiseen turvallisuuteemme on syytä arvioida. Erbilin operaatioon liittyy myös ris-
kinsä, se on syytä tunnistaa ja tunnustaa.

Arvoisa puhemies! Isilin äärimmäisen julma toiminta Syyriassa ja Irakissa sekä sen ak-
tiivinen rekrytointi ja yllyttäminen terrori-iskuihin eri puolilla Eurooppaa, Lähi-itää ja Af-
rikkaa edellyttävät kansainväliseltä yhteisöltä laaja-alaista yhteistyötä. Isil hallitsee edel-
leen laajoja alueita Irakissa ja Syyriassa, ja järjestön leviämistä etenkin Libyaan on pidet-
tävä todellisena uhkana. Kuten esimerkiksi Pariisin terroristi-iskut hirveällä tavalla osoit-
tivat, uhkaavat Isilin kaltaiset liikkeet myös meidän ja lähialueidemme turvallisuutta.
Myös YK:n turvallisuusneuvosto on esittänyt avunpyynnön Isilin toimintaa vastaan. Suo-
5



Pöytäkirjan asiakohta PTK 21/2016 vp
menkin on omien voimavarojensa ja kykyjensä puitteissa syytä kantaa vastuuta terroris-
min vastaisessa kamppailussa.

Arvoisa puhemies! Keskustan eduskuntaryhmä pitää Suomen edun mukaisena vastata
avunpyyntöihin ja jatkaa koulutusyhteistyötä Irakissa edellyttäen turvallisuuskysymysten
asianmukaista ratkaisemista niin joukkojemme toiminta-alueella Irakissa kuin koti-Suo-
messakin. Turvallisuus on meille sydämenasia. (Eero Heinäluoma: Ja järjen!) — Sitäkin.

14.29 Lea Mäkipää ps (ryhmäpuheenvuoro):  Arvoisa puhemies! Suomi päätti osallistu-
misestaan Yhdysvaltojen johtamaan Isilin vastaiseen operaatioon viime vuoden maalis-
kuussa. Operaatio perustettiin YK:n turvallisuusneuvoston vuonna 2014 esittämän vetoo-
muksen johdosta, ja siihen osallistuu yli 60 maata Pohjoismaat ja EU-jäsenvaltiot mukaan
luettuina. Sen tavoitteena on Isilin toiminnan hävittäminen Irakista ja Syyriasta.

Suomi lähetti operaatioon vajaat 50 sotilasta, jotka osallistuvat Pohjois-Irakin asevoi-
mien eli niin sanottujen peshmerga-joukkojen kouluttamiseen. Ensimmäiset suomalaiset
saapuivat koulutustukikohtaan heinäkuun 2015 lopulla. Kriisinhallintaoperaation toimi-
kaudeksi on määritelty yksi vuosi, elokuun 2016 loppuun saakka. Koulutuksesta on saatu
erittäin positiivista palautetta. Suomi on panostanut muun muassa lääkinnälliseen ja hen-
kiä pelastavan ensiavun koulutukseen.

Arvoisa puhemies! Nyt käsiteltävässä hallituksen selonteossa selvitetään Suomen vas-
tausta Ranskan marraskuussa esittämään avunpyyntöön terrorismin vastaisista toimista.
Ranskan pyyntö perustuu Lissabonin sopimuksen avunantolausekkeeseen, mutta jokainen
jäsenvaltio vastaa siihen omin kansallisin toimin. Suomi esittääkin Pohjois-Irakin turvalli-
suusjoukoille annettavan tuen laajentamista 50 sotilaalla syyskuusta 2016 alkaen vuoden
ajaksi. Kriisinhallintaoperaation laajentaminen olisi samalla vastaus Yhdysvaltojen esittä-
mään pyyntöön lisätuesta terrorismin vastaiselle koalitiolle. Lähetettävät sotilaat osallistui-
sivat Kurdistanin turvallisuusjoukkojen esikuntien neuvonantotoimintaan. Perussuoma-
laisten eduskuntaryhmän mielestä on tärkeää kantaa kortemme kekoon terrorismin torju-
miseksi ja Isil-järjestön hävittämiseksi. On luonnollista, että avunpyyntöön vastataan vah-
vistamalla jo olemassa olevaa kriisinhallintaoperaatiota.

No, miksi operaatioon osallistuminen on kannattavaa? Miksi se on perusteltua? Perus-
suomalaisten eduskuntaryhmä katsoo, että on Suomen kansallisen edun mukaista vahvis-
taa ja jatkaa osallistumista Irakin operaatioon. Osallistuminen antaa ensinnäkin valmiuk-
sia oman kansallisen puolustuksen kehittämiseen: sotilaamme saavat arvokasta kokemusta
joukkojen johtamisesta, ylläpidosta ja operoinnista sekä sotilaallisesta yhteistyöstä. On tär-
keää, että selonteon valiokuntakäsittelyssä selvitetään lähetettävien joukkojen turvallisuu-
teen liittyvät seikat perinpohjaisesti, kun ne nyt toimisivat lähempänä rintamalinjaa. Tämä
koskee muun muassa esikuntajoukkoja, joita ei voida viedä koulutettavaksi koulutuskes-
kuksiin.

Arvoisa puhemies! On huomattavaa, että EU:n avunantolausekkeeseen vedotaan nyt en-
simmäistä kertaa. Kaikki jäsenvaltiot ovat vastanneet Ranskan avunpyyntöön, useimmat
Suomen tavoin joko laajentaen tai jatkaen sotilaallisia kriisinhallintatoimiaan. Perussuo-
malaisten eduskuntaryhmän mielestä avunantolausekkeen soveltaminen ja jäsenmaiden
sille antama yksimielinen poliittinen tuki vahvistavat EU:ta turvallisuusyhteisönä. On Suo-
men edun mukaista, että EU:n puolustuksellinen ulottuvuus lujittuu. Jonakin päivänä Suo-
mikin saattaa joutua vetoamaan samaan lausekkeeseen. Huhtikuussa annettava hallituksen
6



Pöytäkirjan asiakohta PTK 21/2016 vp
esitys kansainvälisen avun antamisesta ja vastaanottamisesta mahdollistaisi tulevaisuudes-
sa myös sotilaallisen avun antamisen.

Arvoisa puhemies! Avunantopyyntöön vastaaminen on myös omiaan vähentämään Ira-
kista Eurooppaan pyrkivien turvapaikanhakijoiden määrää. Jos saadaan tilanne Pohjois-
Irakissa operaation myötä rauhoittumaan ja Isilin toimintaedellytyksiä heikennettyä, edes-
auttaa se Irakin tilanteen tasaantumista ja hillitsee siten maastamuuttoa. Haluamme kantaa
omalta osaltamme kansainvälisen vastuumme. (Markus Mustajärvi: Epäilyttävää EU-
myönteisyyttä!)

14.34 Jaana Pelkonen kok (ryhmäpuheenvuoro): Arvoisa puhemies! Kulunut vuosi on
ollut raskas Euroopassa. Epävakaus ja turvattomuus ovat lisääntyneet kiihtyvällä vauhdil-
la. Kun naapurissa palaa, savu saavuttaa myös meidät. Syyrian sisällissota ja sen lainehti-
minen lähialueille tappaa jatkuvasti lisää ihmisiä ja tuhoaa ihmiskohtaloita ja yhteiskuntia
aiheuttaen toivottomuutta ja radikalisoitumista. Euroopassa tämä näkyy historiallisen suu-
rena pakolaismääränä sekä tuhoisina terrori-iskuina.

Alueella jo pari vuotta vahvistunut Isil on aikamme suurimpia turvallisuusuhkia. Vuo-
den aikana Isilin terroristit iskivät kahdesti Pariisiin. Iskut osuivat Euroopan sydämeen, ja
voima tuntuu meissä kaikissa eurooppalaisissa. Ranska teki marraskuussa historiallisen
päätöksen ja pyysi EU:ta aktivoimaan keskinäisen avunannon velvoitteen. Puolustusminis-
terit hyväksyivät avunpyynnön yksimielisesti, ja turvatakuuartikla heräsi paperilta eloon.

Suomella on globaali ja eurooppalainen vastuu. Tasavallan presidentti ja valtioneuvos-
ton ulko- ja turvallisuuspoliittinen valiokunta linjasivat nopeasti, että Suomi vastaa Rans-
kan avunpyyntöön poliittisesti ja konkreettisin toimin. Lainsäädäntömme estää toistaisek-
si sotilaallisen avunannon ulkomaille, ja siksi sotilaallinen kriisinhallinta on nyt valikoitu-
massa Suomen vastaukseksi. Suomi on syyskuusta 2015 alkaen osallistunut Irakin turval-
lisuussektorin koulutusyhteistyöhön Pohjois-Irakin Erbilissä. Tätä operaatiota on nyt siis
tarkoitus pidentää ja vahvistaa. Samalla vastaamme Yhdysvaltojen joulukuussa esittä-
mään pyyntöön lisätuesta Isilin vastaisen yhteenliittymän toimintaan.

Kokoomuksen eduskuntaryhmä pitää monikansallisen operaation jatkamista erittäin pe-
rusteltuna. Eduskunnan saamassa selonteossa todetaan, että Isilin etenemisen pysäyttämi-
nen ja järjestön hajottaminen vaatii pitkäjänteistä toimintaa ja laajaa keinovalikoimaa. Yh-
teenliittymän ansiosta Isil onkin menettänyt alueita Irakissa ja sen suorituskyky on heiken-
tynyt. Nyt jos koskaan työtä on jatkettava.

Suomen maine Irakissa on hyvä, ja suomalaisten antama koulutus ja koulutustapa ovat
saaneet hyvää palautetta Kurdistanin peshmerga-joukoilta. Selonteon mukaan kouluttaja-
resursseja ei tarvitse lisätä mutta Suomen olisi hyvä osallistua lisäksi operaation neuvon-
antotoimintaan. Siten voitaisiin kerätä tietoa koulutustarpeista ja arvioida annetun koulu-
tuksen vaikuttavuutta. Osallistuminen tarjoaa selonteon mukaan myös kansallisen suori-
tuskykymme kannalta arvokkaita kokemuksia operoinnista vaativassa neuvonantotehtä-
vässä.

Turvatakuiden aktivoiminen oli tärkeä ennakkotapaus ja iso askel EU:n yhteiselle tur-
vallisuus- ja puolustuspolitiikalle. Suomelle sotilasliittoon kuulumattomana maana on ää-
rimmäisen tärkeää, ettei artikla ole vain kuollut kirjain paperilla. Jos Suomi olisi hyök-
käyksen kohteena, sotilaallisen tai muun, toivoisimme mekin vahvaa tuenilmausta muilta
mailta. Tulee kuitenkin muistaa, että keskinäisen avunannon lauseke ei tarjoa samaa suo-
7



Pöytäkirjan asiakohta PTK 21/2016 vp
jaa kuin Naton 5 artikla. EU:n tuoma turva on lähinnä symbolista ja poliittista, Naton ko-
vaa ja konkreettista.

Arvoisa puhemies! Erbilin operaatiolla on myös muuttoliikeulottuvuus. Suomen intres-
sinä on vakauttaa turvallisuustilanne maassa, josta Suomeen saapuu enemmän turvapai-
kanhakijoita kuin mistään muualta. Peshmerga-joukkojen koulutus on Suomelle sopiva
tapa osallistua Isilin heikentämiseen ja sitä kautta alueen vakauttamiseen. Suomi myös tu-
kee Irakia kehitysyhteistyön kautta ja suuntaa alueelle huomattavan määrän humanitaaris-
ta apua. Ensisijaisen tavoitteen onkin oltava, ettei kenenkään tarvitse lähteä kotoaan. 

Valitettavasti Irakista lähtee myös suuri määrä ihmisiä, jotka eivät ole akuutissa hädäs-
sä. Heillä on oikeus muuttaa siirtolaisina muualle, mutta sen on tapahduttava laillista kaut-
ta. Suomi ja Eurooppa eivät ole velvollisia ottamaan kaikkia vastaan. Vapaaehtoisten pa-
lautukset toimivat, mutta Suomen on saatava Irakin kanssa sopimus, joka kattaa myös niin
kutsutut pakkopalautukset. Me autamme ja tuemme Irakia kykymme mukaan, mutta myös
Irakin on kannettava vastuunsa. Kokoomuksen eduskuntaryhmä kannustaakin ministeri
Soinia tekemään hartiavoimin töitä toimivan palautussopimuksen eteen.

Kriisinhallinta ei ole ilmaista. Operaatioon tarvitaan lisää rahaa. Kyse on kuitenkin mer-
kittävästä ulko- ja turvallisuuspoliittisesta valinnasta, jolla osoitamme vastuunkantoa ja
edistämme siten myös turvallisuuttamme. Nykymaailmassa vastuu on yhteinen, ja Suo-
men turvallisuutta puolustetaan välillä kaukanakin maantieteellisistä rajoistamme.

14.40 Sirpa Paatero sd (ryhmäpuheenvuoro):  Arvoisa rouva puhemies! Albert Einstei-
nin sanoja mukaillen: ”Maailma on vaarallinen paikka elää, ei pahojen ihmisten vuoksi,
vaan niiden ihmisten takia, jotka eivät tee mitään asiaa auttaakseen." Tämän ajatuksen poh-
jalta on hyvä tarkastella myös tätä selontekoa Suomen osallistumisen jatkamisesta ja vah-
vistamisesta turvallisuussektorin koulutusyhteistyössä Irakissa. On tärkeätä, että Suomi si-
toutuu kantamaan vastuuta kansainvälisen rauhan ja vakauden edistämisessä. Kokonais-
valtainen osallistuminen kansainväliseen kriisinhallintaan on keskeinen osa Suomen ulko-,
turvallisuus- ja puolustuspolitiikkaa.

Osallistuminen koulutusyhteistyöhön Irakissa on Suomen vastaus Ranskan avunpyyn-
töön Pariisin valitettavien marraskuisten terrori-iskujen jälkeen. Osallistuminen koulutus-
ja neuvonantotoimintaan on Suomelle sopiva ratkaisu, jolla voidaan vaikuttaa siellä ongel-
mien alkulähteillä. Irakin operaatioon osallistumalla Suomi voi myös kantaa vastuuta
YK:n jäsenenä terrorisminvastaisessa rintamassa. Lissabonin sopimuksen avunantolause-
ke on sekä poliittisesti että periaatteellisesti hyvin merkittävä. EU-maiden solidaarisuutta
punnitaan, nyt kun lausekkeeseen vedottiin ensimmäisen kerran. Sosialidemokraattien läh-
tökohta on, että myös jatkossa jokaisen maan tulee voida harkita avun muotoja omista läh-
tökohdistaan ja avun tulee perustua kahdenvälisiin sopimuksiin. (Markus Mustajärvi: Juu-
ri näin!) Ranskan avunpyynnön vaikutuksista olisi ollut tarve saada selvitys eduskuntaan jo
viime syksynä. Eduskunnan on yhä tarpeen saada keskustella avunantolausekkeen aktivoi-
misesta laajemmin kuin nyt vain tämän yhden koulutusoperaation osalta.

Arvoisa puhemies! Samalla kun Suomi ja muut yhteenliittymän maat osallistuvat alueel-
la sotilaalliseen kriisinhallintaan, on selvää, että kestävää ratkaisua ei saada pelkästään
näillä toimilla. Isilin kukistaminen ei ole riittävä teko alueen vakauttamiseksi. Isil on iske-
nyt omilla toimillaan turvattomuuden ja taloudellisen ahdingon tuottamaan toivottomuu-
teen. Toisaalta on hyvä muistaa, että Irakissa demokratian "vientihanke" epäonnistui ja
johti maan jakautumiseen. Konflikteista kärsivälle alueelle on luotava edellytykset vakaan
8



Pöytäkirjan asiakohta PTK 21/2016 vp
ja turvallisen yhteiskunnan rakentamiseen. Humanitäärisen avun ja kehitysyhteistyön
kautta tehtävät panostukset ovat tärkeitä askelia näiden alkuun laittamiseksi. Sinisilmäisiä
ei kuitenkaan kannata olla: Isilin heikentäminen vie pois yhden ongelman mutta ei ratkaise
koko solmua. On tärkeätä, että Suomi tarkkailee turvallisuustilanteen kehittymistä Irakis-
sa. Lisäksi tarvitaan valppautta erilaisten turvallisuusuhkien mahdollisen kasvun arvioimi-
seen täällä koti-Suomessa.

Arvoisa puhemies! Isilin kukistaminen ja alueen vakauttaminen on paikallisesta näkö-
kulmasta ensiarvoisen tärkeää, mutta se luo uhkia myös kaikkialle maailmaan. Lisäksi on
huomioitava, että Isil on merkittävä syy muuttoliikekriisin takana, joka on ratkaistavissa
vain konfliktien alkulähteillä. Monilla ei ole ollut mitään muuta mahdollisuutta kuin lähteä
liikkeelle, ja tämän me näemme nyt konkreettisesti Euroopassa. Kriisin ratkaisun avaimet
piilevätkin monialaisessa ja pitkäjänteisessä työssä. Tämä ei nyt kuitenkaan näy kriisinhal-
linnan ja kehitysyhteistyön budjetoinnissa. Koko kehyskaudella sotilaallisen kriisinhallin-
nan määrärahat ovat laskusuunnassa. Lisäksi hallitus on tehnyt yli 40 prosentin leikkauk-
set kehitysyhteistyöhön. Sosialidemokraatit pitävät näitä linjauksia lyhytjänteisinä ja kes-
tämättöminä. Vielä viime keväänä hallitus suunnitteli vähentävänsä sotilaallisen kriisin-
hallinnan henkilömäärää jopa 90 henkilöön vuodessa. Tänään käsittelyssä olevaan Irakin
operaatioon suunnitellaan 100 sotilaan vahvuutta. Lisäksi suunnitelmissa tai ehkä jo luvat-
tuna on UNIFIL-operaation jatkaminen Libanonissa. Nyt on ehkä syytä kysyä: mikä mah-
taa olla tämä hallituksen yleislinjaus kriisinhallintaan?

Arvoisa puhemies! Keskustelussa oleva Irakin koulutusyhteistyön jatkaminen tuo esille
sen, että tarve kansainväliselle yhteistyölle ei ole viimeisten vuosien aikana lainkaan vä-
hentynyt, päinvastoin. Olisi siis vastuutonta vähentää yhteistyötä nyt, kun sille on entistä
suurempi tarve.

14.45 Pekka Haavisto vihr (ryhmäpuheenvuoro):  Arvoisa puhemies! Kesäkuussa 2014
kaikui maailmalle Isisin kutsuhuuto islamilaisen kalifaatin muodostamisesta Syyrian ja
Irakin alueille. Valtioiden rajat rikkova Isis aiheutti voimakkaan paikallisen ja kansainvä-
lisen vastareaktion erityisesti brutaalien ihmisoikeusrikosten vuoksi. Pohjois-Irakin kurdi-
alueet muodostivat alusta saakka keskeisen osan Isisin vastaista rintamaa. Vuosi sitten
eduskunta hyväksyi Suomen osallistumisen kurdien peshmerga-joukkojen koulutukseen.
Tehtävä oli ja on vaarallinen. Kiinnitimme silloin erityistä huomiota joukkojen omasuo-
jaan ja operaation turvallisuuteen. Samat varaukset on nyt paikallaan toistaa.

Arvoisa puhemies! Vuodessa on tapahtunut paljon. Suurvallat Venäjä ja Yhdysvallat
ovat kumpikin tahoillaan mukana Syyrian sotatoimissa ja rauhanneuvotteluissa. Näiltä
neuvotteluilta toivomme nopeita tuloksia siviiliväestön suojaamiseksi. Pariisissa marras-
kuussa 2015 tehdyt terrori-iskut ovat tuoneet Isisin uhan myös Eurooppaan. Ranska esitti
EU:n jäsenmaille avunpyynnön Lissabonin sopimuksen keskinäisen avunannon lausek-
keen 42.7 mukaisesti. Vihreiden mielestä on oikein, että Suomi osaltaan vastaa myöntei-
sesti tähän Ranskan esittämään avunpyyntöön. Lissabonin sopimuksen keskinäisen avun-
annon lausekkeeseen on nyt ensimmäistä kertaa vedottu. Tämä on osa eurooppalaisen tur-
vallisuuden rakentamisesta.

Ärade talman! I Europeiska unionen används två artiklar, artikeln om solidaritet mellan
medlemsstaterna, 222, och artikeln om ömsesidigt stöd och bistånd, 42.7, vilka Frankrike
har åberopat i sin stödbegäran efter terroristattackerna i Paris. De gröna anser att det är vik-
9



Pöytäkirjan asiakohta PTK 21/2016 vp
tigt att svara jakande på Frankrikes begäran om stöd och att den finska lagstiftningen ut-
vecklas så att vi i framtiden kan vara fullt med i det europeiska säkerhets- och försvarssam-
arbetet.

Arvoisa puhemies! Ranska olisi voinut käyttää myös EU:n yhteisvastuulauseketta eli artik-
laa 222, joka kattaa yhteisön toimet muun muassa terrori-iskun tai luonnononnettomuuk-
sien varalta. Vihreiden mielestä on perusteltua, että EU valmistelee ja harjoittelee yhteis-
toimintaa niin keskinäisen avunannon lausekkeen kuin yhteisvastuulausekkeenkin osalta
myös jatkossa. Suomen kannalta on tärkeää, että nämä artiklat eivät ole vain kuolleita kir-
jaimia vaan niiden avulla voidaan mobilisoida todellista apua. Ulkoministeriön työryhmä
kansainvälisen avun antamiseen ja vastaanottamiseen liittyvän lainsäädännön uudistami-
seksi jätti mietintönsä helmikuussa. Tästä odotamme hallituksen esitystä vielä tämän ke-
vään aikana. Oman lainsäädäntömme on oltava ajan tasalla eurooppalaiseen turvallisuus-
yhteistyöhön osallistumiseksi.

Arvoisa puhemies! Syyrian kriisin vuoksi Irakin sisäinen tilanne on jäänyt vähemmälle
huomiolle. Suomeen on kuitenkin tullut poikkeuksellisen paljon juuri irakilaisia turvapai-
kanhakijoita. USA:n ja Ison-Britannian johtama koalitio syrjäytti Irakissa Saddam Hussei-
nin hirmuhallinnon vuonna 2003. Kaksi vuotta myöhemmin koalitio siirsi vastuun maasta
Irakin omalle hallinnolle. Saddam Husseinin Baath-puolue tuhottiin ja maan vanha eliitti
— virkamiehet ja upseerit — syrjäytettiin hallinnosta. Puhdistus tehtiin myös turvallisuus-
instituutioissa: poliisissa, armeijassa ja rajavartiolaitoksessa. Koulutetut ihmiset ajettiin
yhteiskunnan marginaaliin, koska he olivat olleet Baath-puolueen kannattajia. Tämä suuri
puhdistus loi valitettavasti pohjan Irakin sekasorrolle ja katkeruudelle, ja Isis on saanut sii-
tä osan käyttövoimaansa. Entiset Baath-puolueen kannattajat, arabisosialistit, päätyivät ko-
konaan vastakkaiseen ideologiseen leiriin ääri-islamilaisten al-Qaidan ja Isisin tukijoiksi.
Isisin kutsuhuuto kesäkuussa 2014 islamilaisesta kalifaatista sai jalansijaa niissä ihmisis-
sä, joiden tie oli muuten pystyssä. Nämä seuraukset valitettavasti tiedämme. Samalla kun
asetamme omia joukkojamme Irakin kurdien peshmerga-joukkojen kouluttajiksi, on hyvä
muistaa, että useamman armeijan malli ei missään maassa pitkällä aikavälillä ole kestävä.
Meidän on siis kiinnitettävä huomiota myös Irakin hallinnon kehittämiseen.

Arvoisa puhemies! Suomella on pitkä perinne niin rauhanturvaamisessa kuin myös rau-
hanprosessien tukemisessa. Mikään sotilaallinen toiminta ei tee tyhjäksi tai korvaa rauhan-
neuvottelujen, poliittisten neuvottelujen ja siviilikriisinhallinnan tarvetta. Päättäessämme
kurdien peshmerga-joukkojen koulutuksen tukemisesta meidän on samalla mietittävä laa-
jempia keinoja Irakin vakauttamiseksi ja turvallisten olojen luomiseksi maahan. Vain tätä
kautta myös pakolaiskriisiin löytyy kestäviä ratkaisuja.

14.51 Li Andersson vas (ryhmäpuheenvuoro): Arvoisa puhemies! Pakolaisten suuri mää-
rä on poikkeuksellisen konkreettisella tavalla osoittanut sen, mistä rauhanliike ja kehitys-
yhteistyöjärjestöt vuosikymmenten ajan ovat puhuneet: Suomi ei elä erityksessä. Jännitty-
nyt tilanne Lähi-idässä, Pohjois-Afrikassa ja Saharan eteläpuolella näkyy arjessa myös
täällä.

Suomella on tärkeä tehtävä ja vastuu edistää ihmisoikeuksia, rauhaa ja demokratiaa
myös maan rajojen ulkopuolella. Kauniita periaatteita on kuitenkin helpompaa lausua ää-
neen kuin johdonmukaisesti soveltaa ulkopolitiikan perustana. Sota Irakissa ja Syyriassa
10



Pöytäkirjan asiakohta PTK 21/2016 vp
on surullinen esimerkki siitä, miten alueellisen valtakamppailun ja taloudellisten intres-
sien asettaminen etusijalle johtaa konfliktien pitkittymiseen ja monimutkaistumiseen.

Valtioneuvoston selonteossa Suomen osallistumisen laajentamista perustellaan Lissa-
bonin sopimuksen keskinäisen avunannon lausekkeella. Tällä vastataan sekä Ranskan esit-
tämään tukipyyntöön että Yhdysvaltojen esittämään pyyntöön lisätuesta Daeshin vastai-
sessa taistelussa.

Vasemmistoliitto näkee Suomen vahvuudet rauhanturvaamisessa YK-operaatioissa,
rauhanvälityksessä ja siviilikriisinhallinnassa, ja painotamme, että jokaisella maalla tulee
olla oikeus päättää annettavan tuen muodosta. Haluamme sotilaallisen avunannon sijaan,
että Suomi on mukana kansainvälisessä terrorismin vastaisessa yhteistyössä erityisesti po-
liisitoiminnan ja rikostorjunnan alalla.

Kun osallistumisesta Irakin koulutusoperaatioon päätettiin, painotimme, että Afganista-
nin kokemuksista on viisastuttava. Suomalaisten kouluttajien ei tule osallistua taisteluteh-
täviin. Taistelutoiminta Irakissa on nyt keskittynyt rintamalinjan välittömään läheisyy-
teen. Siellä riskitaso vaihtelee kohtalaisesta korkeaan ja suurimpana riskinä on ammunta ja
epäsuora tuli.

Selonteossa todetaan, että koulutusoperaation laajentaminen tarkoittaa, että suomalai-
nen osasto jatkossa tukisi Kurdistanin turvallisuusjoukkoja prikaati- ja pataljoonatasolla
nykyisen koulutusalueen ulkopuolella mutta rintamalinjan takana. Haluan nyt kysyä mi-
nistereiltä, mitä tämä käytännössä tarkoittaa tämän operaation riskitason ja luonteen osal-
ta. Onko mahdollista, että jatkossa annetaan tukea taistelutoiminta-alueella?

Arvoisa puhemies! Irakin Kurdistanin peshmerga-joukkojen kouluttaminen on ollut
Suomelta tapa tukea paikallisia joukkoja, jotka taistelevat Daeshia vastaan. Valitettavasti
tätä periaatetta ei ole sovellettu johdonmukaisesti. Syyrian kurdialueiden puolustusyksiköt
ovat taistelleet kaikkia muita maajoukkoja menestyksekkäämmin Daeshia vastaan. Ne
ovat vapauttaneet useita Daeshin hallinnassa olleita strategisesti tärkeitä kaupunkeja, kyliä
ja huoltoreittejä. Yhdysvallat ja Venäjä ovat tukeneet YPG:n joukkoja ilmaiskuilla. Sen si-
jaan Nato-maa Turkki käy sotaa Syyrian kurdien autonomista demokratiahanketta vastaan
tukemalla Syyriassa toimivia salafi-jihadistiorganisaatioita sekä tulittamalla kurdijoukko-
ja Syyrian puolella.

Myös tilanne Turkin sisällä on huonontunut merkittävästi. Rauhanprosessi Turkin ja
kurdien välillä keskeytyi heinäkuussa, ja hallitus on määrännyt ulkonaliikkumiskieltoja
maan kaakkoisosassa. Satoja kurdeja on saanut surmansa, ja jopa kymmenettuhannet per-
heet ovat joutuneet jättämään kotinsa. Toimittajia, poliittisia päättäjiä ja yliopistotutkijoita
on kuulusteltu ja vangittu.

Arvoisa puhemies! Suomen kaltainen pieni maa voi rauhanvälityksen ja siviilikriisin-
hallinnan lisäksi edesauttaa vakautta ja ihmisoikeuksia Lähi-idässä olemalla johdonmukai-
nen ulkopolitiikassaan. Suomi on vienyt asetarvikkeita niin Saudi-Arabiaan kuin Turk-
kiin. Miten on mahdollista, että Turkin sotapolitiikka maan omilla kurdialueilla ja Syyri-
assa sekä maan ihmisoikeustilanteen huononeminen eivät ole millään tavalla vaikuttaneet
Suomen Turkki-suhteisiin? Vähintä, mitä Suomen ja EU:n on välittömästi tehtävä, on vaa-
tia Turkkia lopettamaan sotatoimet vastapainona jopa 6 miljardin taloudelliselle avustuk-
selle. Muuten me rahoitamme Lähi-idän epävakautta, vaikka samanaikaisesti toisaalta pyr-
kisimmekin tukemaan rauhan rakentamista kouluttamistoiminnan kautta.
11



Pöytäkirjan asiakohta PTK 21/2016 vp
14.56 Stefan Wallin r (ryhmäpuheenvuoro):  Värderade talman! Svenska riksdagsgrup-
pen anser det är bra och solidariskt att Finland fortsätter och stärker sitt deltagande i säker-
hetssektorns utbildningssamarbete i Erbil i norra Irak. Det här som en del av Finlands svar
på Frankrikes begäran om bistånd med stöd av EU:s klausul om ömsesidigt bistånd. 

Efter de bestialiska terrordåden i november i fjol i Paris har Frankrike som känt med stöd
av Lissabonfördragets artikel 42 sänt de övriga medlemsländerna en hjälpbegäran i kam-
pen mot terrorismen. Till den här delen har Lissabonfördraget inte testats tidigare, och Fin-
land svarade ganska snabbt att den nu aktuella ansvarshöjningen i Erbil ska ses som ett av
våra sätt att bidra.

Arvoisa puhemies! On tärkeää, että eleemme ymmärretään tuen mutta myös solidaarisuu-
den ilmaukseksi Ranskalle. Jos Suomi joutuisi tulevaisuudessa julman terrori-iskun koh-
teeksi ja tuntisi itsensä uhatuksi, arvostaisimme taatusti sitä, että ystävämme EU:ssa tulisi-
vat eri tavoin apuun. Tämän vuoksi meidän eleemme Ranskaa kohtaan toimii myös erään-
laisena vakuutena vastaavasta tukieleestä meitä kohtaan, jos sitä jonakin päivänä tarvittai-
siin. Sitä päivää ei toivottavasti koskaan tule.

Isossa kuvassa kyse on tietysti Daeshin vastaisesta taistelusta, Daesh, joka on ehkä ai-
kamme pahin ihmisoikeusloukkausten ilmentymä. Suomen kaltaisen maan velvollisuute-
na on olla mukana taistelemassa järjettömiä julmuuksia ja tuhoamista vastaan, joiden taka-
na Daesh eli Isil on.

Arvoisa puhemies! Suomen linjana tulee olla se, että kannamme kansainvälisen vas-
tuumme samalla, kun me panostamme operaatioihin osallistuvien turvallisuuteen. Heidän
turvallisuutensa on meidän vastuullamme. Ruotsalainen eduskuntaryhmä katsoo, että Suo-
men tulee osallistua turvallisuussektorin koulutusyhteistyöhön Irakissa. Meillä on osaa-
mista, jolla voimme edistää alueellisen turvallisuuden ja vakauden paranemista Pohjois-
Irakissa. Meidän ei pidä myöskään unohtaa, että operaation tarkoituksena, ainakin tausta-
tarkoituksena, on edistää vakautta koko maailmassa. Pidemmän päälle on meidän kaikkien
edun mukaista, myös sinivalkoisesta näkökulmasta, jos Daeshin eteneminen voidaan py-
säyttää Irakissa. Tosiasia on myöskin se, että jokainen kansainvälinen kriisinhallinta- tai
koulutusoperaatio, johon Suomi osallistuu, tarjoaa meille myös sellaisia kokemuksia, joita
voidaan hyödyntää sitten täällä kotikentällä.

Talman! Utöver de nuvarande 50 soldaternas utbildningsuppdrag i Erbil ska Finland bidra
med en rådgivningsinsats, advise and assist, med cirka 50 soldater under en bestämd tid på
tolv månader från och med september 2016. Enligt redogörelsen ska den nya rådgivnings-
funktionen delvis utföras utanför Kurdistans område i norra Irak, men dock bakom front-
linjerna. Enligt rapporten är säkerhetsläget på frontlinjen i de nordliga delarna av Irak, i
närheten av Kurdistan på medelnivå eller dåligt, även om Daesh under den senaste tiden
inte lyckats erövra nya områden.

Särskilt då Finland nu går med i en rådgivningsoperation som sker i ett för oss nytt om-
råde måste säkerhetsaspekterna betonas och noga granskas. Inte heller det här projektet,
inte heller den här operationen är riskfri. Det bör vara en självklarhet att säkerheten för dem
som åker på detta uppdrag i Irak måste vara på topp.

Utöver de militära åtgärderna behövs det också utvecklingssamarbete, samt åtgärder
som gör att rättsstaten och demokratifrågorna främjas. Det är bra att Finland stöder bi-
ståndsinsatser i Irak där man särskilt vill backa upp syriska och interna flyktingkvinnors
12



Pöytäkirjan asiakohta PTK 21/2016 vp
ställning. Målmedvetna insatser av både FN och EU behövs för att få till stånd konfliktlös-
ningar. Där har också finländska Crisis Management Initiative en viktig roll som rådgivare
för Iraks nationella försoningskommission.

Arvoisa puhemies! Osa Suomen ikään kuin klassista turvallisuuspoliittista doktriinia oli ai-
kanaan se, että toimimme kansainvälisessä politiikassa pikemminkin lääkärinä kuin tuo-
marina. Daeshin tapaisiin ilmiöihin mikään sivistysvaltio ei voi suhtautua puolueetto-
masti. Ruotsalainen eduskuntaryhmä kannattaa lämpimästi Suomen osallistumisen jatka-
mista koulutusoperaatiossa ja neuvontatehtävissä Irakissa.

15.01 Päivi Räsänen kd (ryhmäpuheenvuoro):  Arvoisa puhemies! Pariisin terrori-iskut
viime syksynä muistuttivat meitä järkyttävällä tavalla siitä, mihin terroristijärjestö Isil pyr-
kii ja mihin se kykenee. Pelon ja kuoleman levittäminen kaikkialle on islamilaiseksi val-
tioksi itseään nimittävän terrorijärjestön päämäärä. Vaikka Euroopassa tapahtuvat iskut ja
niiden uhka herättivät Suomessa suurta huomiota, on muistettava, missä Isil levittää eniten
hävitystä: suuret alueet Syyriassa ja Irakissa ovat edelleen sen hallussa kansainvälisestä
operaatiosta huolimatta. Samaan aikaan järjestö on lisännyt vaikutusvaltaansa Libyassa, ja
sillä on tukijoita ympäri Lähi-itää, Pohjois-Afrikkaa ja myös Eurooppaa.

Kristillisdemokraattinen eduskuntaryhmä tukee Suomen osallistumista Isilin vastaiseen
operaatioon. On hyvä, että olemme yhteisessä rintamassa taistelussa terrorismia vastaan.
Viime syksynä nähty etenkin irakilaisten turvapaikanhakijoiden määrän suuri kasvu ker-
too siitä, että kaukaisiltakin vaikuttavat sodat ja levottomuudet vaikuttavat myös Suo-
meen. Emme voi työntää päätämme pensaaseen ja olettaa, että maailman tapahtumat eivät
kosketa meitä. Suomen tulee olla valmis omalla panoksellaan vaikuttamaan turvallisem-
man ja vakaamman tulevaisuuden aikaansaamiseksi.

Valtioneuvoston selonteossa tuodaan esille Ranskan avunpyyntö Pariisin terrori-isku-
jen johdosta. Lissabonin sopimuksen avunantolauseke on maallemme tärkeä. Suomen tu-
lee antaa muille jäsenvaltioille apua pyydettäessä, koska myös me saatamme joskus olla
avun tarpeessa. Euroopan maiden vakava suhtautuminen avunantovelvoitteeseen parantaa
myös omaa turvallisuuttamme. Suomen osallistumisen jatkaminen ja operaation vahvuu-
den lisääminen Irakissa on hyvä tapa vastata Ranskan avunpyyntöön. Lissabonin sopimuk-
sen sisältöön ei tule kuitenkaan suhtautua epärealistisesti. Avunantolauseke ei tarkoita si-
tä, että meillä olisi turvatakuut kaikkia ulkoisia uhkia vastaan. Omasta uskottavasta puo-
lustuskyvystä huolehtiminen ja sotilaallisen yhteistyön lisääminen kumppanimaidemme
kanssa on yhtä tärkeää kuin ennenkin.

Arvoisa puhemies! Päätökseen sisältyy riskejä, joista on syytä avoimesti keskustella.
Suomalaiset sotilaat toimivat muutaman kymmenen kilometrin päässä rintamalinjasta, ja
itsemurhaiskut ovat mahdollisia koulutustukikohtien ulkopuolella. Isil on uhannut kaikkia
sitä vastaan taistelevia maita terrori-iskuilla. Suomesta on lähtenyt henkilöitä taistelemaan
terrorijärjestön riveissä. Taistelijoita on myös palannut, ja Suomeen saapuneiden turvapai-
kanhakijoiden joukossa on yksittäisiä henkilöitä, joita epäillään taisteluihin osallistumises-
ta ja sotarikoksista Irakissa.

Uhkailut eivät saa vaikuttaa päätöksentekoomme. Uhkakuvat tulee kuitenkin huomioi-
da ja varautua niihin erityisesti vahvistamalla maamme sisäisen turvallisuuden valmiuk-
sia. Turvallisuussektorin koulutusyhteistyöhön osallistuminen ja operaation vahvistami-
nen Irakissa tuo lisäkustannuksia, vaikka suuri osa voidaan kattaa olemassa olevien mää-
13



Pöytäkirjan asiakohta PTK 21/2016 vp
rärahojen puitteissa. Operaatioon osallistuminen kuitenkin lisää osaamistamme ja auttaa
kehittämään omaa puolustuskykyämme, ja mielestämme kustannukset ovat pienet suh-
teutettuina siitä saatavaan hyötyyn.

Sotilaallisten toimien lisäksi alueella tarvitaan kehitysyhteistyötä ja humanitääristä
apua. Isililtä vallatuilla alueilla on haasteena jälleenrakentaminen ja uudelleenasuttami-
nen. Eduskuntaryhmämme kannustaa selvittämään mahdollisuudet EU:n siviilikriisihal-
lintaoperaatioon Irakin alueella. Näissä keskusteluissa on syytä pitää esillä myös tarvetta
turvapaikanhakijoiden takaisinottosopimuksista niin kahdenvälisesti kuin EU-tasollakin.

Arvoisa puhemies! Kristillisdemokraattinen eduskuntaryhmä antaa tukensa terrorismin
vastaiselle yhteistoiminnalle ja Suomen osallistumisen jatkamiselle ja vahvistamiselle Ira-
kissa.

Toinen varapuhemies Paula Risikko: Tässä kuulimme ryhmäpuheenvuorot, ja nyt on
mahdollisuus ministereillä kommentoida näitä puheita ensiksi. Pääministeri Sipilä, olkaa
hyvä, 5 minuuttia, ja sitten kaksi muuta ministeriä, ja sen jälkeen aloitamme sitten debatin.

15.06 Pääministeri Juha Sipilä: Arvoisa rouva puhemies! Kiitoksia ryhmäpuhujille var-
sin yksituumaisesta viestistä.

Me totesimme jo hallitusohjelmassa, että Euroopan unioni on Suomelle tärkeä turvalli-
suusyhteisö. Senkin vuoksi Suomi kannattaa EU:n yhteisen turvallisuus- ja puolustuspoli-
tiikan vahvistamista. Peräänkuulutimme hallitusohjelmassa myös sitä, että unionilla tulee
olla terrorismin, kansainvälisen rikollisuuden ja hybridiuhkien torjumiseksi yhteisiä keino-
ja. Totesimme, että Euroopan unionin ulkopoliittinen yhtenäisyys on keskeistä myös sen
kansainvälisen vaikutusvallan kannalta. Valtiopäivien avauskeskustelussa totesin: "Emme
totisesti elä enää lintukodossa. Meidän on oltava entistä paremmin hereillä ja tehtävä en-
tistäkin aktiivisempaa ulkopolitiikkaa." Näistä kahdesta asiasta on nyt kyse, kun suunnit-
telemme Suomen osallistumisen jatkamista ja vahvistamista turvallisuussektorin koulutus-
yhteistyössä Pohjois-Irakin Erbilissä. Yhtäältä on kyse Suomen aktiivisesta ulkopolitiikas-
ta muuttuvassa toimintaympäristössämme. Meidän on oltava mukana meitä koskettavien
asioiden syiden ja seurausten hoidossa. Toisaalta kyse on eurooppalaisesta vastuunkannos-
ta ja eurooppalaisesta turvallisuusyhteisöstä. Emme tee ulko- ja turvallisuuspolitiikkaam-
me yksin emmekä tyhjiössä.

Pariisin terroristi-iskut 13. päivä marraskuuta viime vuonna muuttivat Eurooppaa mo-
nella tavalla. Ne olivat isku myös demokraattisia ja avoimia yhteiskuntiamme vastaan. Oli
hyvin merkityksellistä, että EU-maat vastasivat Ranskan avunpyyntöön nopeasti yhtenä
rintamana, Suomi ensimmäisten joukossa. Yhteinen vastaus Ranskan avunpyyntöön osoit-
ti, että yhteistyön henkeä Euroopasta tiukan paikan tullen löytyy. Tätä vuosikymmenten ai-
kana rakennettua henkeä meidän on tärkeä vaalia juuri näinä aikoina.

Ranskan vetoaminen Lissabonin sopimuksen keskinäisen avunannon lausekkeeseen oli
tärkeä muistutus siitä, että tuo lauseke todellakin toimii. Suomen kannalta tämä on merkit-
tävä asia. Se tarkoittaa yhtäältä sitä, että Suomi on sitoutunut antamaan apua toisille EU-
maille, jos tällaista apua meiltä pyydetään. Toisaalta se tarkoittaa sitä, että me voimme
odottaa saavamme apua, jos sitä muilta EU-mailta pyydämme. Meidän on tärkeä sisäistää
se, että avunantolausekkeeseen voidaan vedota myös vastaisuudessa. Senkin vuoksi on tär-
keää, että päivitämme parhaillaan lainsäädäntöämme sellaiseksi, että avun antaminen ja
vastaanottaminen on mahdollista.
14



Pöytäkirjan asiakohta PTK 21/2016 vp
Pariisin terroristi-iskujen takana oli terroristijärjestö Isil. Siksi oli luonnollista, että
Ranskan avunpyyntö kohdistui monelta osin juuri Isilin vastaiseen toimintaan. Meille Suo-
mena on luonnollista vastata Ranskan tähän pyyntöön jatkamalla läsnäoloamme Pohjois-
Irakin Erbilissä, missä olemme jo läsnä. Pystymme samalla vastaamaan myös Yhdysval-
tojen joulukuussa 2015 esittämään pyyntöön lisätuesta Isilin vastaiseen toimintaan. Erbil-
operaation jatkamisessa ja vahvistamisessa on kyse Suomen kansainvälisestä vastuunkan-
nosta. Kriisinhallintaosallistumisemme lisäksi annamme tälle alueelle myös merkittävää
humanitääristä ja kehitysapua. Ilmoitimme tuoreemmista panostuksistamme Lontoon Syy-
ria-konferenssissa helmikuun alussa.

Toinen varapuhemies Paula Risikko: Sitten ulkoasiainministeri Soini, olkaa hyvä. Riit-
tääkö 2 minuuttia? (Timo Soini: Kyllä mieluummin 5!) — Selvä. Olkaa hyvä.

15.11 Ulkoasiainministeri Timo Soini:  Arvoisa rouva puhemies! Muutama havainto ja
vastauksia kysymyksiin.

Eli mistä nyt on sitten kysymys, kun puhutaan koulutustehtävistä sekä neuvonantoteh-
tävistä? Silloin, kun on kysymys koulutustehtävistä, Suomen osasto antaa Erbilin koulu-
tuskeskuksessa Kurdistanin peshmerga-taistelijoille koulutusta sotilaan perustaidoista
joukkuetasolle asti sekä kouluttaa pataljoonan esikuntaa. Neuvonantotehtävät: suomalai-
nen osasto tukisi Kurdistanin turvallisuusjoukkojen prikaati- ja pataljoonatasojen esikun-
tia, ja neuvonantotoiminta tapahtuu osin Pohjois-Irakin ja Kurdistanin alueen ulkopuolella
mutta kuitenkin rintamalinjojen takana.

Missä seurassa Suomi on, kun se täällä on? Suomen lisäksi tämän operaation koulutus-
ja neuvontatoimintaan osallistuvat Ranska, Kanada, Iso-Britannia, Saksa, Norja, Tanska,
Yhdysvallat, Alankomaat, Belgia, Italia, Espanja, Portugali, Unkari, Australia, Uusi-See-
lanti ja Ruotsi. Olemme siis oikeassa viiteryhmässä.

Sitten, arvoisa rouva puhemies, hieman tästä Isilin vastaisesta yhteenliittymästä, mikä se
on ja mitä toimintaa sillä on. Eli tämä asia tulee kauempaa. Tämä perustuu itsessään YK:n
turvallisuusneuvoston elokuussa 2014 hyväksymään päätöslauselmaan. Siinä pyydettiin
YK:n jäsenmaita ryhtymään toimiin, joilla vastustetaan Isilin toimintaa. Tällä toiminnalla
on siis YK:n hyväksyntä. Ja syyskuussa 2014 maat käynnistivät kansainvälisen yhteistyön
Isilin vastaisen toiminnan koordinoimiseksi ja tehostamiseksi. Pariisin terrori-iskujen jäl-
keen turvallisuusneuvosto antoi niin ikään päätöslauselman tavoitteena vahvistaa terroris-
min vastaisia toimia. Tässä yhteenliittymässä on mukana yli 60 maata, kaikki EU-maat ja
kaikki Pohjoismaat. Suomi osallistuu myös tähän.

Arvoisa rouva puhemies! Sitten muutamassa puheenvuorossa pohdiskeltiin sitä, miksi
vedottiin keskinäisen avunannon lausekkeeseen eikä yhteisvastuulausekkeeseen. Käsityk-
seni mukaan Ranska turvautui avunantolausekkeeseen, koska se toivoi apua nimenomaan
maan ulkopuolella — Ranska totesi olevansa sodassa — ja yhteisvastuulauseke puoles-
taan tähtää maan sisäisten valmiuksien tukemiseen terroristi-iskun seurauksena. Lissabo-
nin sopimuksen voimaantulon yhteydessä avunantolausekkeen tulkittiin tarkoittavan soti-
laallista tukea jäsenmaalle, joka lausekkeen aktivoi.

Nyt uhkakuvat ovat moninkertaistuneet tai moninaistuneet ja samoin käsitys mahdolli-
sen avun muodoista. Ranskan päätös osoittaa, että aktivointi perustuu viime kädessä ta-
pauskohtaiseen harkintaan, jossa huomioidaan myös poliittiset ja sotilaalliset näkökohdat.
15



Pöytäkirjan asiakohta PTK 21/2016 vp
Näin ikään voidaan todeta, että se, kumpaan vedotaan, riippuu tilanteesta. Jokainen kriisi-
tilanne ja kansalliset tarpeet arvioidaan erikseen.

Arvoisa rouva puhemies! Lopuksi hieman siitä päätöksenteosta ja sen nopeudesta ja
prosessista. Eli TP-UTVA käsitteli tätä Ranskan pyyntöä joulukuun 11. päivä ja linjasi,
että Suomi tarjoutuu jatkamaan ja laajentamaan osallistumistaan Pohjois-Irakin koulu-
tusoperaatioihin, pyrkii laajentamaan osallistumistaan UNIFIL-operaatioon ja sitten selvi-
tetään mahdollisuuksia niin sanotun Malin operaatiotunnin jälkeen. Sitten niin ikään Suo-
mi luovutti jo joulukuussa Ranskalle 24 lentotuntia Suomen kiintiöstä yhteisessä SAC-len-
tokuljetuspoolissa. Eli toimenpiteet alkoivat välittömästi. Ei voi sanoa, että vasta nyt ol-
laan liikkeellä. Liikkeellä ollaan oltu alusta asti.

Ehkä tämä riittää tässä vaiheessa. Uskon, että tulee viljalti muita kysymyksiä, niin että
palataan niihin.

15.16 Puolustusministeri Jussi Niinistö: Arvoisa rouva puhemies! Suomi jatkaa aktiivis-
ta osallistumistaan kansainväliseen kriisinhallintaan, se on tämän hallituksen linja. Talou-
dellinen tilanne on vaikea, mutta Suomi kantaa vastuutaan, voi sanoa, kokoaan suuremmal-
la tavalla jatkamalla tässä OIR-operaatiossa ja laajentamalla osallistumistaan. Samalla vas-
taamme myönteisesti Ranskan avunpyyntöön, samoin Yhdysvaltain pyyntöön, kuten pää-
ministeri edellä totesi.

Arvoisa puhemies! Voimankäytöstä pari sanaa. Suomalaiset eivät siis osallistu taistelui-
hin vaan kouluttavat ja antavat neuvoja. Voimaa suomalaiset saavat käyttää ainoastaan it-
sepuolustukseen ja hätävarjeluun. Turvallisuustilanne Irakissa vaihtelee. Pohjois-Irakin
Kurdistanissa, jossa suomalaiset kouluttajat siis ovat, turvallisuustilanne on kaksijakoi-
nen: rintamalinjalla uhkataso vaihtelee kohtalaisesta korkeaan, ja rintamalinjan takana vä-
estö elää suhteellisen normaalia elämää. Terrori-iskujen vaara on kuitenkin aina olemassa,
niinhän on esimerkiksi Afganistanin operaatiossa ollut ja on edelleen. Suomalaisten jouk-
kojen turvallisuuteen kiinnitetään erityistä huomiota. Liikkuminen tukikohtien ulkopuolel-
la tapahtuu panssaroiduilla ajoneuvoilla, ja sotilaidemme henkilökohtainen varustus on pa-
rasta saatavilla olevaa. Myös kemiallisten taisteluaineiden käyttö on huomioitu, mutta ei
käy kiistäminen, että aina on vaara olemassa.

Arvoisa puhemies! Kiitos rakentavista ryhmäpuheenvuoroista.

Toinen varapuhemies Paula Risikko: Pyydän nyt niitä edustajia, jotka haluavat osallis-
tua debattikeskusteluun, nousemaan seisomaan ja varaamaan minuutin mittaisen puheen-
vuoron painamalla V-painiketta. Ja perinteiseen tapaan otan ensiksi nämä henkilöt, jotka
ovat pitäneet ryhmäpuheenvuoroja, ja sitten mennään ulkoasiainvaliokunnan jäseniin. (Ilk-
ka Kanerva: Missä on puolustusvaliokunta?) Ensiksi sieltä edustaja Kaikkonen. — Tulee
myöskin puolustusvaliokunta.

15.18 Antti Kaikkonen kesk (vastauspuheenvuoro):  Arvoisa puhemies! Oli merkille
pantavaa ja hyvä kuulla, että tälle hankkeelle on tukea yli puoluekentän rajojen. On tär-
keää, että meillä keskeisimpiin kysymyksiin löytyy yhteistä näkemystä.

Arvoisa puhemies! Tässähän tulee mielenkiintoinen kysymys eteen kesällä, jos Iso-Bri-
tannia päättää lähteä Euroopan unionista, mitä en toivo. Se voi nostaa keskusteluun myös-
kin Euroopan unionin yhteisen ulko- ja turvallisuuspolitiikan kehittämistä aivan uusille
16



Pöytäkirjan asiakohta PTK 21/2016 vp
kierroksille, mutta toivottavasti siihen ei Ison-Britannian eron takia jouduta. Muutoin kes-
kustelua on syytä jatkaa.

Arvoisa puhemies! Yksi kysymys. Tässä ministeri Soini otti esille vielä tämän harkin-
nan sen suhteen, mennäänkö Libanoniin, vahvistetaanko sitä osallistumista — siellähän ol-
laan jo — kontra Malin osallistuminen. Otin tuossa omassa puheessani kantaa Libanonin
puolesta. Se tuntuisi luontevalta vaihtoehdolta: meillä on nyt jo väkevä, iso osallistuminen
ja hyvä osaaminen siellä, ja suomalaisten ammattitaitoon siellä luotetaan vahvasti. Mikä on
nyt ajatus edetä tässä asiassa? Kuinka pian tässä tehdään valintaa ja millä kriteereillä teh-
dään (Puhemies koputtaa) valintaa, vai onko molempiin meno mahdollinen?

Toinen varapuhemies Paula Risikko: Pidetään minuutin mittaisia puheenvuoroja.

15.19 Lea Mäkipää ps (vastauspuheenvuoro):  Arvoisa puhemies! Tämän lisäksi haluai-
sin todeta, että pieni maamme osallistuu Pohjois-Irakin operaation lisäksi 11 kriisinhallin-
taoperaatioon: on kysymyksessä Lähi-itä, Afganistan, Balkanin maat ja Afrikka. Mielestä-
ni on erittäin tärkeätä, että näin tullaan tekemään. On myös tärkeätä todeta sotilaiden puo-
lustuksesta, että he voivat käyttää sitä niin sanottua itsepuolustusmenetelmää eli voiman-
käyttöä juuri itsepuolustukseen, muutenhan se ei ole sitten soveliasta.

Haluaisin kysyä myös, kun tätä tulevaa hallituksen lakiluonnosesitelmää olen hiukan
tutkinut: Siellä myös mahdollistettaisiin sotilaallisen avun antaminen ulkomaille, ja laki
vahvistaisi Suomen asemaa turvallisuuspoliittisena toimijana ja mahdollistaisi keskinäi-
sen avunantolausekkeen soveltamisen täysimittaisena. Että jos tähän saataisiin jonkinlais-
ta selkoa, että onko näin, että (Puhemies koputtaa) tulevaisuus näyttää tältä.

15.20 Jaana Pelkonen kok (vastauspuheenvuoro): Arvoisa rouva puhemies! Suomalais-
ten kouluttajien turvallisuus on automaattisesti asia, josta ei tule missään olosuhteissa tin-
kiä, ja nyt neuvonantotoimintaan osallistumisen myötähän toiminnasta tulee liikkuvam-
paa, eli kaluston ja toimintatavan tulee vastata uuteen tilanteeseen. Puolustusministeri
omassa puheenvuorossaan jo tätä aihepiiriä sivusi, mutta vielä varmistaisin, että onhan teh-
ty rehellinen riskiarvio ja huomioidaanhan uusi tilanne omasuojauksessa.

Sitten toinen asia liittyy voimankäyttösääntöihin. Koulutuksiin osallistuvilla mailla ei
ole yhteisiä voimankäyttösääntöjä, vaan yksittäiset maat antavat joukoilleen omat voiman-
käyttösäännöt. Onko tämä aiheuttanut minkäänlaisia ongelmia nyt kuluneen vuoden aika-
na?

Kolmas kysymys liittyy vierastaistelijoihin. Suomesta on lähtenyt useita kymmeniä ih-
misiä taistelemaan Isilin riveihin, mikä sinänsä on jo aivan käsittämätön asia, ja heitä on
palannut Suomeen muutama kymmenen. On myös käsittämätön asia, että vapaaehtoisesti
Suomesta Isilin riveihin taistelemaan lähtevät ihmiset voivat ylipäätään (Puhemies koput-
taa) palata Suomeen. Missä nämä henkilöt tällä hetkellä ovat, (Puhemies koputtaa) ja mikä
on rangaistus tästä?

15.22 Sirpa Paatero sd (vastauspuheenvuoro): Arvoisa rouva puhemies! Olen iloinen sii-
tä, että on yksimielisyys kansainvälisen kriisinhallinnan merkityksestä, se ymmärretään
kaikkien puolueiden osalta. On hienoa, että myöskin Euroopan unioni nähdään tämmöise-
nä turvallisuusyhteisönä. Ehkä voi sanoa, että missä EU, siellä ratkaisu, ja sitä linjaa on
varmaan hyvä jatkaa.
17



Pöytäkirjan asiakohta PTK 21/2016 vp
Nyt tämmöinen konkreettinen kysymys tähän, mitä jo hieman tuossa puheessanikin
mietin: kun kerran budjetissa ja kehyksissä ei ole varattu näihin semmoista määrää rahoi-
tusta kuin aikaisemmin, niin onko sitten ajatus, kun näitä nyt on jo luvattu tämä ja se muu-
tama muu operaatio, että on tulossa nyt välittömästi samanaikaisesti sitten lisäbudjetti, kos-
ka niitä euromääriä kun katsoo, jotka tällä hetkellä ovat sekä puolustusministeriön puolella
että ulkoministeriön puolella, niin siellä ei ole tähän rahoitusta?

15.22 Pekka Haavisto vihr (vastauspuheenvuoro):  Arvoisa puhemies! Olisin myöskin
ihan ilman sarvia ja hampaita kiittänyt ulkoministeriä ja puolustusministeriä hyvin raken-
tavasta ajattelutavasta suhteessa siihen, mitä EU:sta nyt voidaan saada tässä tilanteessa irti
ja miten tätä EU-yhteistyötä turvallisuus- ja ulkopolitiikassa voidaan jatkaa. Mielestäni
Suomen suuri linja tässä säilyy. Kun emme ole sotilasliiton jäsen, niin meidän täytyy etsiä
niitä yhteistyömuotoja, joita on löydettävissä, ja tämä Ranskan avunpyyntö yhden tien tä-
hän on tarjonnut.

Olisin silti ehkä problematisoinut juuri sitä, onko kaikissa tilanteissa tämä 42.7 artikla se
oikea. Meidän pitäisi ehkä miettiä myöskin, että jos tulee joku muukin jäsenmaa, joka voi
joskus tarvita apua ja käyttää tätä artiklaa 222 — ja silloin EU:n neuvosto pitää mobilisoi-
da ja komissio pitää mobilisoida — niin miten silloin edetään. Mielestäni olisi hyvä, että
tätä keskustelua myös vietäisiin eteenpäin ja nyt jo varauduttaisiin näihin eri avunpyynnön
muotoihin, joita myöskin Euroopan unionin jäsenmailta voi tulla.

15.24 Li Andersson vas (vastauspuheenvuoro):  Arvoisa puhemies! Täällä kaikissa pu-
heenvuoroissa painotettiin Daeshin vastaisen taistelun sekä muuttoliikkeen syihin puuttu-
misen tärkeyttä, ja palaan siksi vielä tähän Turkin rooliin.

Minulla itselläni oli mahdollisuus vierailla Kaakkois-Turkissa noin kolme viikkoa sit-
ten, ja näin siellä itse, miten merkittävästi tämä sisäpoliittinen tilanne Turkissa on huonon-
tunut. Kaakkoisosassa on käytännössä sisällissota käynnissä, ja sen lisäksi Turkki on myös
syyllistynyt näihin sotatoimiin Pohjois-Syyrian puolelle, joten haluan vielä kysyä: miten
Suomi EU:ssa aikoo toimia, jotta Turkki saadaan lopettamaan sotatoimensa? Mielestäni ei
ole perusteltua antaa tukea pakolaistilanteen hoitamiseksi sellaiselle valtiolle, joka omilla
toimillaan lisää pakolaisuutta ja lisää epävakautta Lähi-idässä.

15.24 Stefan Wallin r (vastauspuheenvuoro): Arvoisa puhemies! Tämä Daesh ei ole to-
dellakaan mikä tahansa terrorijärjestö, vaan se on järjestö, joka todistettavasti pystyy sel-
laisiin julmuuksiin ja raakuuksiin, joita on harvoin nähty. Tämä tosiasia tekee varmaan
myöskin tavallaan tästä koulutusoperaatiosta hieman erilaisen. Daesh kykenee suunnitte-
lemaan ja myöskin toteuttamaan sekä konventionaalisia että epäsymmetrisiä operaatioita,
iskuja. Sen johtamisrakenteet ovat varsin kehitettyjä ja joukot ovat hyvin koulutettuja. Mi-
ten hallitus tai joku ministereistä arvioi tähän operaatioon liittyviä riskejä — vähän niin
kuin edustaja Pelkonen äsken myöskin peräänkuulutti tätä samaa — ja millä tavalla näitä
osallistuvia suomalaisia on valmennettu ja koulutettu nimenomaan tätä operaatiota, tätä
tehtävää, tätä haastavaa maastoa ajatellen?

15.25 Päivi Räsänen kd (vastauspuheenvuoro): Arvoisa rouva puhemies! Tästä keskuste-
lusta voi havaita, että te, arvoisat ministerit, olette saamassa vahvan tuen tälle selonteolle ja
esitykselle operaation vahvistamisesta Irakissa.
18



Pöytäkirjan asiakohta PTK 21/2016 vp
Tässä selonteossa ja muutamissa ryhmäpuheenvuoroissa sivuttiin kysymystä takaisinot-
tosopimuksista näiden turvapaikanhakijoiden suhteen, joista todellakin Irakista suuri osa
on Suomeenkin tullut. Kysyisin nyt ulkoministeri Soinilta: Mikä on tilanne näissä kahden-
välisissä neuvotteluissa Irakin kanssa takaisinottosopimuksen saamisesta? Kenen vastuul-
la, kenen johdolla näitä neuvotteluita käydään? Onko mitään toiveita, että Euroopan unio-
ni olisi aktiivinen unionitasolla saamaan takaisinottosopimusta? Kysyn myös: onko kytket-
ty keskusteluun kehitysyhteistyöstä ja humanitäärisestä avusta Irakin kanssa tätä takai-
sinottosopimusneuvottelua?

15.27 Ilkka Kanerva kok (vastauspuheenvuoro): Arvoisa puhemies! Tässä poikkeuksel-
lisen olennaista on nähdä läpi eduskunnan oleva vankka yksimielisyys. (Eduskunnasta:
Kyllä!) Tässä asiassa ehkä ydin tavallaan on se, miten Suomi voi antaa apua, mutta samalla
voi miettiä myös avun vastaanottamisen mahdollisuutta. Se muodostaa mielestäni ytimen.

Sanon neljä lyhyttä näkökohtaa, jotka pitää pitää mielessä nyt ja huomenna. Ensimmäi-
nen on se, että vaikka on kysymyksessä laajan turvallisuuden operaatio, niin sotilaallisen
kyvykkyyden ylläpitäminen on ensiarvoisen tärkeää myös laajan turvallisuuden kyseessä
ollen. Toinen on se, että Suomen täytyy olla poikkeuksellisen pätevä maa sotilas- ja sivii-
likriisihallinnan kysymyksissä läpi aikojen. Kolmas on se, että aktiivinen rauhanvälitys
kuuluu mitä luontevimmalla tavalla suomalaisen ulkopolitiikan peruspiirteisiin. Neljäs on
se, että me emme saa unohtaa kehitysyhteistyötä. (Seppo Kääriäinen: Hyvä tiivistys!)

15.28 Pertti Salolainen kok (vastauspuheenvuoro):  Arvoisa puhemies! Tämä Pohjois-
Irakin operaatio on erittäin tärkeä, mutta vielä tärkeämpää on se keskustelu, jota täällä nyt
käydään tämän taustoista ja sen kytköksistä. Muistan hyvin, kuinka joitakin vuosia sitten
vielä naureskeltiin EU:n ulko- ja turvallisuuspolitiikalle: sehän ei ole mitään eikä anna
minkäännäköistä turvaa, kun muun muassa tasavallan presidentti muistutti tästä asiasta.
No, nyt kello soi vähän toisessa sävyssä tällä hetkellä, kun on nähty, että sillä on relevans-
sia ja Euroopan unionilla on myöskin mahdollisuuksia auttaa turvapolitiikassa. Euroopan
unionilla ei ole armeijaa, mutta sen jäsenmailla on. Suomelle Natoon kuulumattomana
maana tämä on äärettömän tärkeä prosessi, joka on nyt meneillään, että me saamme vah-
vistetuksi tätä kautta Suomen turvallisuuspolitiikan jalustaa. Se vahvistaa myöskin meidän
transatlanttista suhdetta. Kysyn ministereiltä: miten teidän mielestänne pitäisi kehittää nyt
tästä eteenpäin Euroopan unionin ulko- ja turvallisuuspolitiikkaa? Siellähän on globaali
strategia nyt työn alla.

15.29 Seppo Kääriäinen kesk (vastauspuheenvuoro):  Arvoisa puhemies! Onhan se eri-
koisen myönteistä, että näin laaja tuki, käytännössä sataprosenttinen tuki, on nyt osoitettu
täällä keskustelussa tälle Erbil-operaatiolle. Osittain se varmaan johtuu Isisin julmuuksis-
ta, jotka ovat herättäneet kaikki näkemään, että eihän se näin voi sentään olla tämä elämä
täällä maailmassa. Kun tähän Erbil-operaatioon aikanaan lähdettiin, niin turvallisuus pu-
hutti erittäin voimakkaasti. Syystä puhuttikin. Nyt kun on laajennuksesta kysymys ja tulee
tämä neuvonantajan rooli tähän lisää, niin tämä turvallisuus on vieläkin polttavampi haaste
kuin silloin aikoinaan liikkeelle lähdettäessä. Kysytään omasuojan perään ja niin edelleen.

Haluan kysyä herra puolustusministeriltä: Miten Suomen sotilaiden voimankäyttösään-
nöt eroavat muitten siellä olevien sotilaitten säännöistä? Onko siinä olennaisia eroja?
19



Pöytäkirjan asiakohta PTK 21/2016 vp
15.30 Mika Kari sd (vastauspuheenvuoro): Arvoisa rouva puhemies! Niin kuin tässä ai-
kaisemmin on sanottu, on tärkeää, että tästä parlamentista löytyy yhteinen vahva tahto sii-
hen, että Suomi osallistuu kansainväliseen kriisinhallintatyöhön. Puolustusministeri Nii-
nistö omassa puheenvuorossaan mainitsi, että osallistuminen palvelee sotilaallisen suori-
tuskykymme kehittämistä. Hieno kommentti, varsinkin kun viime kaudella puolustusmi-
nisteri, silloinen puolustusvaliokunnan puheenjohtaja, suhtautui huomattavasti nuivem-
min tähän kansainväliseen kriisinhallintaan. Ilahduttavaa on myös se, että ulkoministeri
Soini näkee Euroopan unionin turvallisuutta vakauttavana toimielimenä, unionina. Missä
EU, siellä voi olla myös mahdollisuudet. (Naurua)

Kysyn ministereiltä: miten kriisinhallintamäärärahojen taso turvataan tulevina vuosina?
Edustaja Paatero tähän jo viittasi. Pitäisikö eduskunnalle antaa laajempi selvitys Suomen
osallistumisesta jatkossa kriisinhallintatyöhön?

15.31 Paavo Arhinmäki vas (vastauspuheenvuoro):  Arvoisa rouva puhemies! On tär-
keää, että kaikki yhdessä toimivat Daeshia vastaan. Se on julma, vihamielinen terroristijär-
jestö. Sen vuoksi jo viime kaudella vasemmisto tuki sitä, että koulutamme näitä peshmer-
ga-joukkoja, kurdeja lähinnä. Kurdit ovat sekä Pohjois-Irakissa että Pohjois-Syyriassa
kaikkein vahvin vastavoima Daeshille. Mutta samaan aikaan pitää nähdä se, että EU käy
neuvotteluja Turkin kanssa. Turkki, joka on käytännössä sisällissodassa, pommittaa, tap-
paa kurdeja, pilkkaa ihmisoikeuksia ja pommittaa myös rajojensa ulkopuolella Syyriassa
kurdeja, jotka taistelevat Daeshia vastaan. Nyt kysyisinkin ulkoministeri Soinilta: Mikä on
Suomen viesti Turkille, ja mikä on EU:n viesti Turkille? Miten EU voi toimia tässä tilan-
teessa samaan aikaan, kun käydään neuvotteluja rahoituksesta Turkin kanssa, niin että
Turkki ei polje ihmisoikeuksia ja pommita kurdeja?

15.33 Sampo Terho ps (vastauspuheenvuoro): Arvoisa puhemies! Kiitän kaikkia minis-
tereitä alustuksistaan, jotka olivat hyvin selkeitä ja perusteellisia sen suhteen, että tämä on
hyvä ja perusteltu operaatio. Tämä oli oivallinen tapa antaa apua Ranskalle, vapauttaa sen
resursseja tai antaa heille mahdollisuus uudelleenohjata resurssejaan terrorismin vastaises-
sa taistelussa. Tämä antaa EU:n ulko- ja turvallisuuspolitiikalle sisältöä, mikä on myös
Suomen kansallisen edun mukaista, kuten ulkoministeri totesi.

Avunantovelvoite, se, että se todella tarkoittaa jotain, on meille tervetullut asia. Ja jos
tämä nyt on ollut jollekin epäselvää, niin myös perussuomalaiset ovat aina kannattaneet
EU:n sellaisia yhteistyömuotoja, jotka ovat meille kansallisen edun mukaisia. Tässä ei ole
mitään uutta, ja näin tulee olemaan myös jatkossa. Tämä ei EU:sta liittovaltiota tee vaan
vallan keskittäminen. Tämä on siis kansallisen etumme mukainen operaatio, etenkin kun
siinä vielä puututaan näihin tällä hetkellä hyvin laajan muuttoliikkeen juurisyihin ja aute-
taan laajemminkin yleistä rauhallisuutta.

15.34 Aila Paloniemi kesk (vastauspuheenvuoro): Arvoisa puhemies! Suomen rooliin so-
pii ehdottomasti hyvin osallistuminen kouluttamiseen ja neuvonantoon Irakissa, mutta
koska tässäkin operaatiossa on poikkeukselliset riskinsä, kuten täällä on useissa puheen-
vuoroissa otettu esille, niin minäkin haluaisin kuulla hiukan tarkemmin, miten suomalais-
ten joukkojen omasuoja on järjestetty ja, kuten edustaja Kääriäinen tuossa viittasi, eroavat-
ko nämä voimankäyttö- ja omasuojasäännökset toisten kansainvälisten joukkojen sään-
nöksistä ja, jos eroavat, aiheuttaako se jotakin ongelmaa tuossa operaatiossa.
20



Pöytäkirjan asiakohta PTK 21/2016 vp
Toinen kysymys, johon haluaisin saada jonkinlaisen vastauksen, on, että missä vaihees-
sa valmistuu mahdollisesti hallituksen arvio niistä muista toimista, joista Ranskalle anta-
mamme apu jatkossa koostuu.

15.35 Sari Essayah kd (vastauspuheenvuoro): Arvoisa rouva puhemies! Suomelle todel-
lakin sopii tämä koulutustehtävä ja myöskin neuvonantotehtävä Erbilissä. Mutta niin kuin
täällä todella monet ovat nostaneet huolensa siitä, että tuohon operaatioon sisältyy hyvin
poikkeuksellisia turvallisuus- ja riskiarvioita, niin myöskin omalta osaltani haluaisin ky-
syä en pelkästään niitä eroja, mitä suomalaisilla kriisinhallintatehtävissä olevilla sotilailla
mahdollisesti on toisten maitten vastaavissa tehtävissä toimiviin, vaan ennen kaikkea sitä,
onko jotain sellaista, joka erityisesti saattaa olla esimerkiksi suurempi riski suomalaisille
toimia tuolla alueella. Onko näissä voimankäyttösäännöksissä jotain sellaista, joka voi
saattaa suomalaisen sotilaan jossakin tilanteessa suureen riskiin? Olisin halunnut kuulla
siitä, millä tavalla näihin poikkeuksellisiin olosuhteisiin tullaan näitä kriisinhallintatehtä-
viin lähteviä kouluttamaan, koska niin kuin täällä on tullut puheenvuoroissa esille, meillä
ei todellakaan ole sillä alueella (Puhemies koputtaa) sellaisia toimijoita, jotka noudattaisi-
vat kansainvälisen sodankäynnin sääntöjä.

15.36 Eero Heinäluoma sd (vastauspuheenvuoro):  Arvoisa puhemies! Euroopan unioni
on turvallisuusyhteisö, ja se on meidän tämän päivän keskustelun kannalta kyllä suuri asia,
että se ymmärretään nyt samalla tavalla. Ranska teki suuren palveluksen unionille mutta
myös Suomelle, kun se otti käyttöön perussopimuksen lausekkeet. Tämä on kerralla osoit-
tanut, että unionin maat välittävät toisistaan ja ovat valmiita myös auttamaan toisiansa.

Haluan kiittää ministeri Soinia erinomaisen selkeästä ja hienosta esiintymisestä. Meni-
sin jopa niin pitkälle, että sanoisin, että tämä oli, ministeri Soini, teidän paras eduskunta-
puheenvuoronne, siitä on vaikea ottaa mitään pois. (Hälinää) Siinä myös nähtiin oikein
unionin merkitys Suomen turvallisuudelle: että meidän etujen mukaista on vahva, toimiva
unioni, jossa jäsenmaat tukevat toisiansa. Tätä linjaa mielelläni olen tukemassa myös jat-
kossa.

15.37 Mikko Savola kesk (vastauspuheenvuoro): Arvoisa rouva puhemies! On hyvä, että
yksimielisyys tästä operaatioon osallistumisesta meillä on. Näitä Isisin, Isilin, Daeshin —
kuinka nyt halutaankaan sitä nimittää — vastaisia toimia todella tarvitaan.

Haluaisin pari kysymystä osoittaa puolustusministerille. Ensinnäkin näistä riskeistä: En
niitä nyt toista sen enempää, mutta niitä on olemassa. Jos niihin voitte vastata, kun on aiem-
min kysytty. Mutta kysyisin Puolustusvoimien kannalta myöskin. Tietysti ensisijainen teh-
tävä Puolustusvoimilla on omasta puolustuskyvystä huolehtiminen. Mitä lisäarvoa kansal-
liseen puolustuskykyyn tämä operaatio tuo, mitä me voimme sieltä saada?

Ja lopuksi haluaisin kysyä myös sitä, minkälaisissa koulutustehtävissä tarkalleen ottaen
meidän joukkomme tulevat siellä toimimaan ja mikä on osallistuvien joukkojen suhde, pal-
jonko on ammattisotilaita ja paljonko on reserviläisiä mukana tässä operaatiossa.

15.38 Timo Heinonen kok (vastauspuheenvuoro):  Arvoisa rouva puhemies! Irakin kou-
lutusoperaatio on tärkeä asia alueen vakauttamiseksi. Daesh terrorisoi aluetta mutta on
kansainvälinen uhka koko maailmalle ja myös Suomelle.
21



Pöytäkirjan asiakohta PTK 21/2016 vp
60 vuoden aikana yli 40 000 suomalaista on osallistunut erilaisiin rauhanturvaamis- ja
kriisinhallintatehtäviin. Täällä on puhuttu omaturvasta, se on tärkeää, mutta aina voi myös
sattua se pahin. Haluan kiittää teitä, puolustusministeri Niinistö, siitä, että te myönnätte nyt
näille kriisinhallintaveteraaneille veteraanistatuksen. STM:ssä valmistellaan myös kriisin-
hallintatapaturmalain täydentämistä. Tämän tulee olla aukoton, ja tulee olla varmuus siitä,
että hoito pahimmallakin hetkellä täyttyy myös psykosomaattisten oireiden osalta.

Kysyisin puolustusministeri Niinistöltä: minkälaisella aikataululla tulemme saamaan tä-
män kriisinhallintaveteraaniohjelman loppuun ja maaliin niin, että takuu on siitä, että kan-
namme huolen näistä naisista ja miehistä mutta myös heidän perheistään pahimmalla het-
kellä?

15.39 Markus Mustajärvi vas (vastauspuheenvuoro): Arvoisa puhemies! Mitä tulee Lis-
sabonin sopimukseen, keskinäisen avunannon muotoon ja merkitykseen, niin jatkossakin
tulee olla niin, että se on aito kahdenvälinen prosessi ja että esimerkiksi Suomella on täysin
suvereeni oikeus päättää siitä, mihin se lähtee mukaan. Ja mitä tulee sitten kansallisen lain-
säädännön muutoshankkeisiin, niin vasemmistoliiton ryhmä kyllä suhtautuu kielteisesti
siihen, että lainsäädäntöä muokattaisiin niin, että se mahdollistaa suomalaisten sotilaitten
lähettämisen sotilaallisen voimankäytön tehtäviin ulkomaille.

Sitten kaksi asiaa liittyen riskienhallintaan Suomessa ja kohdealueella. Jo viime käsitte-
lykierroksen aikana suojelupoliisi huomautti siitä, että osallistuminen ja Suomen profiloi-
tuminen johtaa Suomessa uhkatason merkittävään nousuun. Ja toinen kysymys puolustus-
ministerille: kun täällä on maininta, että A&A-toiminnassa suomalainen osasto tukisi Kur-
distanin turvallisuusjoukkojen prikaati- ja pataljoonatason esikuntia Irakin pohjoisosissa,
niin tuoko tämä muutoksen nykyiseen tilanteeseen ja vaikuttaako se riskitasoon?

15.40 Ritva Elomaa ps (vastauspuheenvuoro):  Arvoisa puhemies! Ensi sunnuntaina on
talvisodan päättymispäivän juhlatilaisuuksia ympäri maata. Suomen itsenäisyys turvattiin,
vaikka menetykset olivat kovia. Nöyrä kiitos sotiemme veteraaneille.

EU:n avunantovelvoite on Suomen turvallisuutta lisäävä, kuten ulkoministeri Soini to-
tesi. Kansainvälinen vastuu ja sen parantaminen tuli monen ryhmäpuheenvuoron esittäjän
puheessa esille, samoin puolustusministerin ja pääministerin.

Kysyisin kuitenkin ministereiltä seuraavaa: jos Suomi olisi uhattuna, tulisivatko EU:n
Nato-maat yhtä lailla apuun Suomea auttamaan kuin Naton ulkopuolisetkin maat? Ja vielä
toinenkin kysymys: Ruotsi on ilmeisesti siirtymässä takaisin yleisen asevelvollisuuden ai-
nakin osittaiseen palauttamiseen. Suomi on onneksi pitänyt asevelvollisuutensa koko ajan.
Onko tietoa, mihin suuntaan Ruotsi on kehittämässä ulko- ja turvallisuuspolitiikkaansa?
Suomi on tehnyt paljon yhteistyötä ruotsalaisten kanssa kansainvälisissä operaatioissa. Jat-
ketaanko samaa linjaa Ruotsissa?

15.42 Jari Myllykoski vas (vastauspuheenvuoro):  Arvoisa rouva puhemies! Itse asiassa
edustaja Savola otti tärkeän näkökohdan huomioon, että tätä on myös perusteltu sillä, että
tämä kehittää ja me olemme siellä myös oppimassa. Sen minä olisin nyt halunnut puolus-
tusministeriltä kysyä, että mitenkä on varmistettu, että tämmöinen oppimisprosessi siellä
sitten tapahtuu sen aikana. Onko se henkilökohtaisen osaamistason oppimista, vai ollaan-
ko meillä sitten Puolustusvoimissa ehkä koulutussuuntaakin kehittämässä siihen suuntaan,
että meillä Puolustusvoimilla on keskeisemmät mahdollisuudet myös terrorismin vastai-
22



Pöytäkirjan asiakohta PTK 21/2016 vp
sessa sodankäynnissä täällä kotimantereella? Vai mihinkä tämä kaikki hyöty siihen näh-
den, että ollaan kehittämässä, ollaan oppimassa... Ilmeisesti joku suunnitelma pitää olla,
että tämmöinen prosessi sitten todellakin voisi hyödyttää meidän omia Puolustusvoimia ja
kyvykkyyttä nimenomaan Suomen maaperällä tapahtuvaan puolustussotilaalliseen toimin-
taan.

15.43 Tiina Elovaara ps (vastauspuheenvuoro):  Arvoisa puhemies! Haluaisin myöskin
kiinnittää huomiota suomalaissotilaiden turvallisuuteen mutta myös heidän perheidensä
turvallisuuteen täällä Suomessa. Ja koska uhat ovat tänä päivänä hyvin eri tyyppisiä kuin
aiemmin, niin onhan tähän asiaan kiinnitetty huomiota myös silloin, kun operaatiossa toi-
miminen sotilaan osalta päättyy, että hän ja hänen perheensä Suomessa voivat jatkaa tur-
vallisin mielin elämää?

Toinen kysymykseni liittyy siihen, että tuntuu, että länsimaat ovat monesti aika lailla
myöhässä, kun näitä terroristi-iskuja tapahtuu. Mikä meidän tietoisuutemme itse asiassa on
terroristijärjestöjen suhteen? Isil ei ole suinkaan ainoa: meillä on Hizbollah, Taleban, Boko
Haram, monia muita. Ja vaikka saisimme Isilin tuhottua, silti maailmassa on paljon meneil-
lään sellaista, johon länsimaiden ja kansainvälisen yhteisön tulisi vahvemmin reagoida.
Kuinka parannamme tietoisuutta Suomessa ja länsimaissa siitä, mitä maailmalla tapahtuu?

15.44 Ilkka Kantola sd (vastauspuheenvuoro):  Arvoisa puhemies! Kun länsiliittoutuma
Yhdysvaltain johdolla kukisti Saddam Husseinin onnistuneesti diktaattorin asemasta Ira-
kissa, tavoitteenahan oli silloin viedä Irakiin demokratiaa diktatuurin tilalle, saada siellä oi-
keusvaltiorakenteet syntymään ja tuoda kansalaisille sinne menestymisen mahdollisuutta
ja kaikkea hyvää ja pysyvä rauhantila. Siinä hankkeessa epäonnistuttiin perin pohjin. Po-
liittis-uskonnolliset vastakohtaisuudet maassa jäivät elämään ja vahvistuivat oikeastaan
entisestään, ja osittain sen seurauksena, että tämä vastakkainasettelu on siellä ollut niin
mahdotonta ja asemat ovat vaihtuneet toisiksi, siellä on päässyt tämä Isil-järjestö synty-
mään. Ääri-islamismi on tarjonnut oikeastaan ainoan vaihtoehdon niille, jotka toivovat
jonkinlaista järjestäytynyttä valtiota, kun siellä koko ajan koetaan syvenevää epäoikeuden-
mukaisuutta.

Kysyisin ulkoministeriltä, mitä muita sellaisia hankkeita kansainvälisellä yhteisöllä, Eu-
roopan unionilla tai laajemmin, on vireillä, jotka tähtäävät siihen, että Irakissa yhteiskunta
kehittyisi oikeusvaltion suuntaan ja valtiorakenteet kehittyisivät niin, että tarve tällaisille
(Puhemies koputtaa) ääri-islamistisille järjestöille vähenisi.

15.45 Ozan Yanar vihr (vastauspuheenvuoro): Arvoisa rouva puhemies! Tässä on nous-
sut Turkin rooli keskustelussa, joten ajattelin hieman kommentoida asiaa, Turkin roolia
sekä Suomen että EU:n näkökulmasta.

Se on todella totta, että Turkissa on paljon ihmisoikeusongelmia: vähemmistöjen kohte-
lu, sananvapausongelmat, lehdistönvapauden puute, oikeuslaitoksen riippumattomuuden
puute. Nämä ovat todella vakavia asioita, ja sulkemalla silmänsä näiltä EU itse asiassa an-
taa juuri niiden eurooppalaisten arvojen murentua, joista me pidämme kiinni, tai niiden,
jotka ovat meille tärkeitä. Minä itse asiassa toivon, että EU ja myös Suomi pitää näistä
asioista ääntä. EU näyttää unohtaneen arvonsa pakolaistilanteen pelon vuoksi. Itse asiassa
kiinnostava juttu on myös se — minä kävin pari viikkoa sitten myös Turkin kurdialueella
23



Pöytäkirjan asiakohta PTK 21/2016 vp
— että Turkin kurdien ja Syyrian kurdien välit eivät olleet kauhean lämpimät Irakin kur-
dien kanssa. (Puhemies koputtaa) Osaavatko ministerit ottaa tähän kantaa?

Toinen varapuhemies Paula Risikko: Myönnän vielä kuusi vastauspuheenvuoroa, ja sen
jälkeen ministereitten vastaukset. Nämä kuusi henkilöä ovat edustajat Elo, Haavisto, Pel-
konen, Lindtman, Räsänen Päivi ja Kivelä.

15.46 Simon Elo ps (vastauspuheenvuoro):  Arvoisa rouva puhemies! Katson, että tämä
Suomen tekemä yhteistyö on suorastaan kunniatehtävä länsimaisten arvojemme ja euroop-
palaisen ystävämme Ranskan puolustamiseksi ja tueksi. Isis on käärmeen pää, joka on kat-
kaistava, jos haluamme ehkäistä terrori-iskuja Euroopassa.

Kävin viime viikolla Yhdysvalloissa ja siellä keskustelin usean kongressiedustajan
kanssa ja sain myös kuulla eri puolueiden presidenttiehdokkaita, ja on selvää, että Yhdys-
vallat on sitoutunut terrorismin vastaiseen taisteluun, mutta siellä huoli tuntui olevan, onko
Eurooppa yhtä sitoutunut ja pystyykö Eurooppa turvaamaan rajansa ja lähialueillaan tätä
tilannetta hoitamaan.

Kysyisinkin arvoisalta ministeriltä, ulkoministeri Timo Soinilta, miten Suomi aikoo
edistää tai pystyy edistämään sotilaallisesti liittoutumattomana maana transatlanttisia suh-
teita, jotta Yhdysvaltain kaltainen maa mahdollisimman voimallisesti olisi tässä projektis-
sa mukana, koska kyllä terrorismin vastaiseen taisteluun tarvitaan myös Yhdysvaltain so-
tilaallista voimaa.

15.47 Pekka Haavisto vihr (vastauspuheenvuoro):  Arvoisa puhemies! Olisin kiinnittä-
nyt vielä huomiota samaan asiaan kuin edustaja Kantola. Sen jälkeen kun Isis toivottavasti
on voitettu, niin valitettavasti Irakin tai Syyriankaan ongelmat eivät ole ohi. Tietyllä taval-
la epäonnistuimme siinä, mitä yritimme vuoden 2003 Saddam Husseinin kaatumisen jäl-
keen. Irak on entistä jakaantuneempi etnisiin, uskonnollisiin ryhmiin. Olisin vähän perään-
kuuluttanut tätä suurta suunnitelmaa tämän operaation takana. Nyt tuemme peshmerga-
joukkoja pohjoisosassa, tuemme tavallaan puoliautonomista Irakin Kurdistania, ja tietysti
pahimmassa tapauksessahan Irak tulee sitten jakautumaan eri alueisiin eli ei saa tätä yhte-
näistä hallintoa kuntoon. Mitkä olisivat ne toimet, joilla voitaisiin koko Irakia auttaa kes-
tävän kehityksen suuntaan ja tulemaan maaksi, jossa kaikkien ihmisoikeuksia kunnioite-
taan? Olisi tärkeätä, että tässä takana olisi myös tämä iso visio Irakista.

15.48 Jaana Pelkonen kok (vastauspuheenvuoro):  Arvoisa puhemies! Edustaja Heino-
nen nosti jo esiin tämän kansallisen kriisinhallintaveteraaniohjelman, ja minäkin olisin ky-
synyt, mikä tilanne tällä hetkellä tuon ohjelman suhteen on.

Toinen asia liittyy pohjoismaiseen yhteistyöhön. Sotilaallisissa kriisinhallintaoperaati-
oissahan Suomelle usein luontevimpia yhteistyökumppaneita ovat nimenomaan muut Poh-
joismaat, esimerkiksi yhteistyö logistiikan osalta on edullisempaa muiden Pohjoismaiden
kanssa, ja olisin ministereiltä tiedustellut, onko tämän Suomen operaation jatkoa koordi-
noitu millään tavalla muiden Pohjoismaiden kanssa.

15.49 Antti Lindtman sd (vastauspuheenvuoro): Arvoisa rouva puhemies! Todellakin on
niin, niin kuin puolustusvaliokunnan varapuheenjohtaja Kari totesi: Lyhyessä ajassa on
Suomen eduskunnassa tapahtunut muutos. Kun lähdimme tähän Erbil-operaatioon, niin
24



Pöytäkirjan asiakohta PTK 21/2016 vp
keskustelu vuoden takaisesta on kyllä muuttunut tässä salissa paljon positiivisempaan
suuntaan.

Toinen huomio on se, mistä on syytä antaa hallitukselle tunnustus, että hallitus nyt val-
lan poikkeaa tästä hallitusohjelmaan tehdystä kirjauksesta — vetäytyminen näistä kriisin-
hallintaoperaatioista oli epärealistinen. Toistan sen kysymyksen, jonka edustaja Paatero
täällä esitti. Me annamme tuen tälle uudelle linjaukselle ja kysymme: miten tämä rahoitus
on aiottu hoitaa? Tärkeintä on, että se hoidetaan.

Kolmas on sitten kyllä merkittävä: miesmuistiin tässä salissa ei ole ollut näin yhtenäistä
näkemystä siitä, miten (Puhemies koputtaa) EU:n yhtä tärkeätä ulottuvuutta kehitetään, ja
tässä mielessä ulkoministeri Soinin puhe (Puhemies: Aika!) oli merkittävä.

15.50 Päivi Räsänen kd (vastauspuheenvuoro): Arvoisa rouva puhemies! Edustajien Ar-
hinmäki, Andersson ja Yanar huoli Turkin toiminnasta on kyllä mielestäni erittäin aiheel-
linen, ja on huolestuttavaa, jos nyt katsotaan läpi sormien Turkin harjoittamia yhä pahene-
via ihmisoikeusloukkauksia, sanan- ja uskonnonvapauden rajoittamista, vähemmistöjen
oikeuksien rajoittamista, kun turvapaikka- ja pakolaispolitiikassa haetaan yhteistyötä EU:n
ja Turkin välillä. Kyllä mielestäni on mahdotonta tässä tilanteessa tukea Turkin pyrkimyk-
siä kohti EU-jäsenyysneuvotteluja. Siinä voisi käydä niin, että kun lähdetään sutta pakoon,
niin karhu tulee vastaan, eli ongelmat vain pahenisivat. Kysyn: mikä on Suomen hallituk-
sen näkemys, miten pääministeri tai ulkoministeri kommentoi sitä huolta, mitä täältä (Pu-
hemies koputtaa) ensin vasemmistoliiton ja vihreiden edustajat esittivät?

Toinen varapuhemies Paula Risikko:  Edustaja Kivelä, ja sen jälkeen sitten ministerit
vastaavat.

15.51 Kimmo Kivelä ps (vastauspuheenvuoro):  Arvoisa puhemies! Nyt ollaan siis läh-
dössä advise and assist -toimintaan. Se on merkittävä linjaus, ja kyllä näihin tehtäviin ha-
keville reserviläisille ja aktiivipalveluksessa oleville on tehtävä selväksi, minkätyyppisiin
hommiin ollaan lähdössä. Kysynkin: millaisia riskiarviointeja on tehty A&A-toiminnasta
ja onko pohdittu, millaisia vaikutuksia näin merkittävä toimintatavan muutos suomalaises-
sa rauhanturvatoiminnassa aiheuttaa maamme sisäisen turvallisuuden kannalta ottaen huo-
mioon, että tällä hetkellä maassamme on lukuisa joukko irakilaisia nuoria miehiä, joiden
joukossa todennäköisesti on myös sotilas- tai turvallisuusalan koulutuksen saaneita henki-
löitä?

Toinen varapuhemies Paula Risikko: Edustaja Arhinmäki, vielä 10 sekuntia, pyynnön
mukaan.

15.52 Paavo Arhinmäki vas (vastauspuheenvuoro):  Arvoisa rouva puhemies! Haluan
vain sanoa sen, että tässä vasemmistoliitto ottaa kantaa tähän operaatioon. Kun täällä on
tulkittu niin, että tässä yleisesti otettaisiin EU:n ulko- ja turvallisuuspolitiikkaan kantaa,
niin siihen emme ota tässä kantaa — me otamme tähän kyseiseen operaatioon, josta selon-
teko on tehty.

Toinen varapuhemies Paula Risikko: Nyt ministerit vastaavat. Pääministeri Sipilä, sen
jälkeen ministerit Soini ja Niinistö, ja sen jälkeen puhujalistaan.
25



Pöytäkirjan asiakohta PTK 21/2016 vp
15.53 Pääministeri Juha Sipilä: Arvoisa puhemies! Kiitoksia keskustelusta. — Ensinnä-
kään Suomi ei ole hallitusohjelman mukaankaan vetäytymässä kriisinhallintatehtävistä,
olemme supistaneet hallitusohjelman mukaisesti niitä, mutta syksyllä teimme päätöksen
jatkaa Libanonissa, nyt tulee tämä päätös.

Edustaja Kaikkosen kysymykseen siitä, että kumpi, Mali vai Libanon: siitä tehdään ke-
sään mennessä päätös, mutta aika luonnollista olisi tuon Libanonin operaation laajentami-
nen.

Edustaja Pelkonen kysyi vierastaistelijoista. Tämä on osa EU:n terrorismin vastaista toi-
mintaohjelmaa, että kriminalisoisimme yhdessä vierastaistelijoiksi lähtemisen.

Sitten tähän Turkin ja EU:n tilanteeseen. Jaan hyvin sen huolen ihmisoikeuksista ja leh-
distönvapaudesta, sananvapaudesta. Tästä käytiin kovakin keskustelu tuolla Eurooppa-
neuvostossa maanantaina. Emme missään tapauksessa ole myymässä arvojamme. Mutta
sehän, että me avaamme uusia lukuja jäsenneuvotteluissa, avaa mahdollisuuden keskustel-
la kunnolla näistä kysymyksistä, ja se on nimenomaan se tarkoitus.

Jos vielä lyhyesti kertaisin sen, mitä tällä tiistaiyönä tehdyllä sopimuksella tavoitellaan:
järjestystä ulkorajoille, apua leireille, ja sitten leireiltä järjestäytyneesti, hallitusti kiintiö-
pakolaisjärjestelmän osana — tai mikä järjestelmä siihen tuleekaan — pakolaiset jaetaan
tänne. Mutta autetaan siellä lähempänä kriisialueita, autetaan lähempänä ihmisten koteja,
ja tämä apu ei siis mene Turkille, vaan se menee syyrialaisille, jotka ovat tuolla leireillä.
Tämä moneen kertaan käytiin läpi: emme avusta Turkkia, vaan avustamme syyrialaisia pa-
kolaisia Turkissa.

15.55 Ulkoasiainministeri Timo Soini: Arvoisa rouva puhemies! Tässä tuli aika paljon
kysymyksiä, tuli yhdet kehutkin. (Eduskunnasta: Useampi!) — Tai tuli useammatkin. —
Mutta täytyy nyt oikein edustaja Heinäluomaa erikseen kiittää, että kyllä teidän kehunne
lämmitti enemmän kuin kevätaurinko, (Naurua) että kyllä minä tämän loppupäivän elän
tällä jo pelkästään.

Arvoisa puhemies! Näistä kysymyksistä, mitä edustajat Kantola ja Haavisto ottivat
esiin, tämä Irakin vakauttaminen on tärkeä asia. Tässä nyt ollaan selvästi sen kanssa teke-
misissä, että tuli aika paha virhe tehtyä, kun juurittiin osa porukasta pois. Täytyy pyrkiä
päinvastoin siihen, että saadaan näitä ihmisiä mukaan. Tässä on uskontojen välistä vuoro-
puhelua, rauhanvälitystä ja muuta. Me olemme edustaja Haaviston kanssa New Yorkissa
tavanneet monen näköistä šeikkiä, ja siellä on se vuoropuhelu tärkeätä. Jos välit menevät
poikki, se on huono. Aina pitää puhua, puhua. Sieltä se ratkaisu saattaa löytyä.

Sitten tuli tästä uhasta maahanmuuttajien keskuudessa. Kyllä näin on, terrorismi ei tun-
ne rajoja. Uhkataso on Suomessa vielä matala, mutta ei olematon. Iskut ovat mahdollisia.
Tästä on julkisuudessa ollut paljonkin puhetta, esimerkiksi että ennen Britannian kansan-
äänestystä saattaa jotain tapahtua. Tällaisia spekulaatioita on. Toivottavasti mitään ei ta-
pahdu, mutta tämä uhka on siis olemassa ja todellinen.

Edustaja Elo kysyi transatlanttisista suhteista. Ne ovat tärkeitä. Suomi on yksi EOP-rau-
hankumppani yhdessä Ruotsin, Georgian, Jordanian ja Australian kanssa, ja meille on tär-
keätä, että myös tätä yhteyttä pidetään yllä.

Sitten Irakista ja palautussopimuksista ja Turkista. Tätä palautussopimusasiaa jatkuvas-
ti pidetään yllä viranomaistasolla ja jokaisessa poliittisessa ministeritapaamisessa. Tämä
on vaikea asia siinä suhteessa, että osalla EU-maita on tämä ja osalla ei ole. Ruotsilla muun
muassa on, mutta pakkopalautuksia on pystytty tekemään muutama kymmenen. Suomesta
26



Pöytäkirjan asiakohta PTK 21/2016 vp
esimerkiksi vapaaehtoisia palautuksia on yli 3 000. Eli tässä on syytä katsoa, että näitä mo-
lempia raiteita viedään eteenpäin.

Sitten tämä Turkki- ja kurdikysymys. Tämä on hyvin hankala asia, koska tähän liittyy
vielä näitten mainittujen lisäksi Turkki—Venäjä-vastakkainasettelu, tällä hetkellä erittäin
voimakas, ja siinä ovat vastakkain myös Nato-maa Turkki ja Venäjä. Tämä on todella vaa-
rallinen kuvio. Sitten toinen, tämä kurdiasia. Tämähän elää kyllä voimakkaasti. Tieten-
kään minkään näköinen terroriteko ei ole hyväksyttävää. Kyllä hieman ihmettelen. Meillä
on kolme Euroopan parlamentin jäsentä, jotka ovat esittäneet aivan viime päivinä, että
PKK poistettaisiin terroristiorganisaatioiden listalta. Tuskin tämä oikeuttaa PKK:n toimin-
taa ja luo mitään pohjaa sen poistamiseksi tältä listalta.

Aivan kuten pääministeri sanoi, osallistumiset jatko-operaatioihin tuodaan tänne edus-
kuntaan kevään aikaan. Hyvin todennäköistä ja luonnollista olisi varmasti tämä UNIFIL-
puoli.

Sitten muutama kysymys tuli tähän kansainvälisen avun antamiseen ja vastaanottami-
seen ja siihen liittyvään lainsäädäntöön. Siihen me palaamme kyllä vielä moneen kertaan.
Tämä aika ei nyt mahdollista vastaamaan kuin hyvin lyhyesti. Eli kysymys on siitä, että
Suomeen saadaan yhdenmukaiset päätöksentekomenettelyt, jotta voidaan antaa ja pyytää
kansainvälistä apua, ja kysymys on siis Suomen osallistumisesta kansainväliseen yhteis-
työhön. Mitä tässä laissa sitten säädetään? Siinä säädetään eduskunnan, tasavallan presi-
dentin ja valtioneuvoston päätöksenteosta, ja laki sisältää myös päätöksentekomenettelyn
poikkeuksellisen kiireellisiä tilanteita varten. On täysin selvää, että eduskunnan pitää näis-
tä saada täysi selko, käydä hyvä keskustelu, ja sitten meidän lainsäädännön pitää olla sillä
tasolla, jota nykymaailman todellisuus vastaa.

16.00 Puolustusministeri Jussi Niinistö:  Arvoisa rouva puhemies! Aivan kuten muun
muassa edustaja Pelkonen totesi, tällä Erbilin OIR-operaatiolla ei ole yhteisiä hyväksytty-
jä voimankäyttösääntöjä. Se tarkoittaa sitä, että jokainen osallistujamaa on antanut voi-
mankäyttösäännöt omille joukoilleen. Eroja on, edustaja Kääriäinen ja edustaja Paloniemi,
mutta tietääkseni ongelmia ei ole ollut. Suomalaisten osalta voimankäyttösäännöt antaa
Pääesikunta, ja kuten aiemmin jo kerroin, voimaa saa lähtökohtaisesti käyttää ainoastaan
itsepuolustukseen ja hätävarjeluun.

Edustaja Pelkosen ohella edustaja Wallin kysyi omaturvasta ja etenkin riskeistä. Niitä
on, sitä ei käy kiistäminen, tienvarsipommeista tuliylläkköihin ja kaikkea muuta mahdol-
lista. Materiaalisen valmiuden lisäksi joukon koulutuksella ja ennalta harjoitetuilla toimin-
tatavoilla pyritään minimoimaan joukkoihimme kohdistuvaa riskiä joutua tuhoisan iskun
kohteeksi. Suomalainen kouluttajaosasto on toiminut alueella jo seitsemän kuukautta, jo-
ten tietoa ruohonjuuritasolta meillä on jo. On kuitenkin rehellisesti myönnettävä, että neu-
vonantotehtävät ovat riskialttiimpia kuin kouluttajatehtävät.

Edustaja Savola kysyi tämän lisäjoukon kokoonpanosta, kantahenkilökunnan ja reservi-
läisten suhteesta. Lisäjoukon kokoonpanosta vastaa Puolustusvoimat, ja puolustusministe-
riössä ei ole tietoa valmistelun yksityiskohdista vielä tässä vaiheessa.

Edustaja Elovaaralle totean tähän liittyen, että sotilaiden läheisten turvallisuuskysymyk-
siin kotimaassa kiinnitetään huomiota. Yleisesti ottaen voi sanoa, että liikaa ei pidä kertoa,
ettei ongelmia tule. Tämä liittyy myös edustaja Kivelän esittämään kysymykseen. Uskoi-
sin kuitenkin, että suojelupoliisi on tilanteen tasalla.
27



Pöytäkirjan asiakohta PTK 21/2016 vp
Edustaja Savolalle vielä totean, että OIR-operaation osalta merkittävimmät hyödyt Puo-
lustusvoimille tai Puolustusvoimain kotimaan suorituskykyjen kehittämiselle saadaan ni-
menomaan johtamisesta. Operaatio antaa kokemusta toimimisesta sodan kaltaisissa olo-
suhteissa, toki rintamalinjan takana.

Sitten oli ainakin edustaja Heinonen, joka kysyi kriisinhallintaveteraaniohjelmasta, ja se
on aiheellinen kysymys. Mehän vietämme 60-vuotisjuhlaa suomalaisen kriisinhallinnan ja
rauhanturvaamisen historiassa. Tästä ohjelman eteenpäinviemisestä haluan antaa kiitok-
sen edeltäjälleni, puolustusministeri Carl Haglundille, ja sen yksityiskohtiin toivon voiva-
ni tarkemmin palata myöhemmin mutta yleisesti ottaen voin sanoa, että se etenee kuin ju-
na.

Puhemies Maria Lohela: Sitten puhujalistaan.

16.03 Rami Lehto ps:  Arvoisa rouva puhemies! Lissabonin sopimuksen keskinäisen
avunannon lauseke muuttui sanoista lihaksi, kun Ranska esitti Euroopan unionin jäsenval-
tioille Pariisissa marraskuussa 2015 tehtyjen terrori-iskujen seurauksena avunpyynnön.
Kyseessä on ensimmäinen kerta, kun lausekkeeseen on vedottu, ja Suomikin on saanut yk-
silöidyn pyynnön. Suomi ottaa avunantovelvoitteen vakavasti, ja meillä on velvollisuus
antaa muille EU-jäsenvaltioille apua. Siksi sen pohjalta on ryhdytty nyt toimiin. Tilanteen
niin vaatiessa tulemme vastavuoroisesti odottamaan avunsaantia myös muilta jäsenval-
tioilta. Suomi voi vastata avunpyyntöön kouluttamalla Pohjois-Irakin asevoimien taisteli-
joita myös jatkossa Isilin vastaisessa taistelussa.

Kansainvälinen yhteenliittymä antaa sotilaallista tukea Daeshin vastaiseen toimintaan,
ehkäisee vierastaistelijoiden lähtöä konfliktialueelle, pyrkii tyrehdyttämään Daeshin rahoi-
tuskanavat sekä heikentämään sen ideologiaa. Lisäksi kansainvälisen yhteenliittymän ta-
voitteena on alueen humanitäärisen kriisin lievittäminen.

Suomella on pitkä kokemus kansainvälisestä rauhanturvaamisesta. Konfliktien luonne
ja kansainvälinen toimintaympäristö on kuitenkin muuttunut huomattavasti sitten viime
vuosituhannen. Tällä hetkellä osallistumme 12 sotilaalliseen kriisinhallinta- tai sotilastark-
kailijaoperaatioon, jotka ovat luonteeltaan yhä kokonaisvaltaisempia ja monimutkaisem-
pia ja vaativat usein erityisosaamista. 

Kriisinhallinta on kansainvälistä vastuunkantoa sekä kansainvälisen turvallisuuden vah-
vistamista, sillä uhat heijastuvat myös Suomen turvallisuustilanteeseen. Suomen turvalli-
suusetujen mukaista ei ole, jos Euroopassa tai sen lähialueilla soditaan. Sodat aiheuttavat
muuttoliikkeitä, joiden seurauksia olemme Suomessakin joutuneet kuluneen vuoden aika-
na ja viime vuonna konkreettisesti näkemään. Turvapaikanhakijoita on tullut maahamme
moninkertainen määrä aikaisempiin vuosiin verrattuna. Lähtömaiden elinolosuhteiden va-
kiinnuttaminen onkin avainasemassa tilanteen hillitsemiseksi.

Osallistumalla kriisinhallintatehtäviin vahvistamme myös omaa kansallista puolustus-
kykyämme ja sotilaallista uskottavuuttamme. Vaativissa olosuhteissa hankittu kokemus
vahvistaa henkilöstön ammattitaitoa ja osoittaa myös muille maille suomalaisten joukko-
jen osaamista ja yhteistoimintakykyä. Suomalaiset reserviläiset ja ammattisotilaat ovatkin
saaneet tehtävässään kiitosta erinomaisista koulutustaidoistaan sekä toisilta osallistuja-
mailta että koulutettavilta joukoilta.

Arvoisa rouva puhemies! Meillä pitää olla halua osallistua kansainvälisten ongelmien
ratkaisuun, vaikkei kriisinhallinta täysin riskitöntä olekaan. Suomalaiset toimivat rintama-
28



Pöytäkirjan asiakohta PTK 21/2016 vp
linjojen takana, mutta uhkana ovat esimerkiksi itsemurha- ja pommi-iskut. Pidänkin tär-
keänä, että suomalaisjoukkojen turvallisuuteen kiinnitetään erityistä huomiota heidän toi-
miessaan eri kriisinhallintatehtävissä eri puolilla maailmaa.

16.07 Veera Ruoho ps: Arvoisa puhemies! Turvallisuussektorin koulutusyhteistyötä Ira-
kissa on perusteltua sekä jatkaa että laajentaa. Suomalaista kriisinhallintaosaamista on aina
arvostettu maailmalla. Puolustusministeri Niinistö kertoi näin olevan myös Erbilin osalta
— hienoa.

Täällä on jo useaan kertaan todettu, kuinka kyseessä on tietynlainen win-win-tilanne si-
nänsä järkyttävässä tilanteessa, jossa terrorismin uhka on arkipäivää.

Yhdyn selonteon toteamukseen kriisinhallinnan kokonaisvaltaisesta lähestymistavasta.
Suomi onkin Ruotsin kanssa ehdottanut, että Irakissa tuettaisiin oikeusvaltiosektoria. Tätä
tärkeää tukea voitaisiin antaa EU:n siviilikriisinhallintaoperaatiolle.

Arvoisa puhemies! Tässä maailmantilanteessa tarvitsemme enemmänkin ymmärrystä
sille, miten sotilas- ja siviilikriisinhallinta yhdessä tukevat yhteistä päämäärää, alueiden
vakauttamista siten, että ihmisoikeusperustainen kehitys mahdollistuu.

Edustaja Pelkonen taisi perätä ministeri Soinia hartiavoimin työskentelemään palautus-
sopimusten aikaansaamiseksi Irakiin. Itse osoitan ministeri Soinille kiitoksen siitä työstä,
mitä hän hartiavoimin ja vielä enemmän on jo tehnyt ulkoministerinä tässä historiallisen
haastavassa tilanteessa. Mietin, kuka muu muka ulkoministerinä olisi miltei ensi töikseen
kauasnäköisesti aloittanut vaikeat neuvottelut palautussopimuksista Irakiin, puhumatta-
kaan monista muista Suomen kannalta oleellisen tärkeistä asioista.

16.10 Mikko Savola kesk:  Arvoisa rouva puhemies! Koulutusoperaatio, Irakin kriisin-
hallintaoperaatio, on tärkeä, ja Suomen on siihen syytä osallistua. Ulko- ja turvallisuuspo-
litiikka kaiken kaikkiaan meillä tässä salissa yleensä on hyvin yksimielistä päätöksentekoa
sisällään pitävä, niin tälläkin kertaa, ja se on hyvä asia. Siitä täytyy kaikkia osallisia kiittää.

Se, mitä Irakissa ja Syyriassa tapahtuu Isisin toimesta, on brutaalia toimintaa, ja sen es-
tämiseksi täytyy kaikki mahdollinen tehdä. Sen vuoksi Suomen osallistuminen, oikeastaan
jatko, tässä koulutusoperaatiossa on äärimmäisen tärkeä. Seitsemän kuukautta siellä on
oltu 50 sotilaan voimin, ja sen nosto 100 sotilaaseen ja jatko ovat tärkeä signaali myös ulos-
päin siitä, että Suomi tahtoo olla näissä merkittävissä tehtävissä mukana. Tämä korostaa
kaiken kaikkiaan myös EU:n solidaarisuutta: sitä, että meillä on kykyä antaa apua ja meillä
on kykyä myös vastaanottaa apua, jos se paha päivä meidän osaltamme koittaisi terroris-
min suhteen.

Turvallisuustekijät olivat tietysti se kaiken lähtökohta, kun me omia sotilaitamme maa-
ilmalle lähetimme. Olen hyvin tyytyväinen puolustusministerin kuvauksesta siitä, että mei-
dän sotilaillamme on paras mahdollinen kalusto käytössään, panssaroidut ajoneuvot, ja tur-
vallisuustekijöistä huolehditaan — vaikka tämä kuulemamme mukaan on kaksijakoista:
tietysti riskejä koostuu aina enemmän tai vähemmän riippuen siitä, missä tehtävissä siellä
ollaan mukana. Kaiken kaikkiaan sieltä palattaessakin jälkihoito täytyy huolehtia hyvin.
On hyvä, että meidän kriisinhallintatehtävissä mukana olevat saavat veteraanistatuksen.
Tässä täytyy kuntoutuksen puolella huolehtia henkisestä hyvinvoinnista, kuten myös fyy-
sisestä, näiden operaatioiden jälkeen.

Arvoisa rouva puhemies! Haluan korostaa sitä, että kun me osallistumme kansainväli-
siin operaatioihin, meillä pitää olla silti mielessä se meidän Puolustusvoimiemme pääteh-
29



Pöytäkirjan asiakohta PTK 21/2016 vp
tävä eli kansallisen puolustuskyvyn ylläpitäminen ja näiden tehtävien, mihinkä me osallis-
tumme, täytyy sitä tukea. Ja kun me saamme kansainvälistä kokemusta — tällä kertaa eri-
tyisesti johtajakokemusta — kovista tilanteista ja kovasta toiminnasta, niin uskon sen edes-
auttavan hyvin meidän kansallista puolustuskykyämme Puolustusvoimien henkilöstön
osalta. Ja tietysti, vaikka vielä eivät yksityiskohdat tiedossa ole, toivon, että mahdollisuuk-
sien mukaan myös reserviläisillä on osallistumismahdollisuus näihin kovempiin kansain-
välisiin tehtäviin.

Summa summarum: Haluan kiittää meidän ministereitämme ja valtiojohtoamme hyväs-
tä valmistelusta sekä koko eduskuntaa yli puoluerajojen tästä keskustelusta. On hyvä, että
meidän ulko- ja turvallisuuspolitiikastamme vallitsee yksimielisyys.

16.13 Simon Elo ps:  Arvoisa rouva puhemies! Suomen tekemä turvallisuussektorin kou-
lutusyhteistyö Irakissa on osa Isisin vastaisen kansainvälisen yhteenliittymän toimintaa,
vastaus Ranskan avunpyyntöön. Katson, että kyseessä on kunniatehtävä länsimaisten arvo-
jen ja eurooppalaisen ystävämme puolustamiseksi ja tueksi. Hienoa, että tämä yhteistyö
saa tässä salissa niin vahvan yksimielisen tuen.

Isis on käärmeen pää, joka on katkaistava, jos haluamme ehkäistä terrori-iskuja Euroo-
passa. Kävin viime viikolla Yhdysvalloissa ja siellä keskustelin kongressiedustajien kans-
sa ja sain kuulla republikaanien presidenttiehdokkaita ja myös Hillary Clintonia. Välillä
kuulin jotain, joka miellyttää, ja välillä jotain, joka miellytti vähemmän. (Eero Heinäluo-
ma: Kummalta niiltä?) — Sekä että, edustaja Heinäluoma, sekä että. (Eero Heinäluoma:
Onko vaikea valita?) Ruton ja koleran välillä on välillä vaikea valita, edustaja Heinäluo-
ma. — Yhdysvallat on kuitenkin sitoutunut taistelemaan radikaalia islamismia vastaan.
Mutta usea henkilö esitti huolensa siitä, ymmärretäänkö Euroopassa turvata meidän rajam-
me ja myös islamismin kulttuurinen pohja, johon eivät sotilaalliset toimet tehoa.

Länsi voitti kylmän sodan osaltaan, koska Ronald Reaganin ja Margaret Thatcherin kal-
taiset Yhdysvaltain ja Euroopan rohkeat ja vahvat johtajat pitivät länsimaiden demokrati-
aa, ihmisoikeuksia ja markkinataloutta ylivertaisina verrattuna kaikkiin muihin järjestel-
miin, joita ihmiskunta on historiansa aikana kokenut. Kommunismi hävisi, fasismi hävisi
ja radikaali islamismi häviää, koska mikään ei sammuta vapaiden miesten ja naisten tais-
telutahtoa. Siitä esimerkkinä ovat Suomen Irakissa kouluttamat peshmerga-joukot.

Käärmeellä on monta päätä, ja Isis on vain yksi niistä. Kun yhden pään katkaisee, toinen
nousee tilalle, ja siksi länsi ei viime kädessä voita sotilaallisella voimalla — vaikka sitäkin
tarvitaan — vaan koska me rakastamme elämää, vapautta ja hyvyyttä. Pahuuden käsinä toi-
miva kuoleman kultti, kuten yksi presidenttiehdokkaista mielestäni osuvasti Isisiä kuvasi,
ei voi voittaa, ei saa voittaa eikä koskaan voita meitä. Vihollinen on nimettävä ja tunnistet-
tava. Radikaali islamismi häviää länsimaille, jos teemme siinä vahvaa yhteistyötä. Siksi
kysyin arvoisalta ulkoministeri Soinilta, miten Suomi pyrkii tehostamaan omalta osaltaan
yhteistyötä nimenomaan transatlanttisilla alueilla, ja ilokseni kuulin, että Suomella, halli-
tuksella, siihen tahtoa on, myös sotilaallisesti liittoutumattomana maana. 

Tosiasia kuitenkin on, että Isisin kaltaista pahuutta ei voida voittaa ilman hyvin laajaa
koalitiota, johon länsimaiden lisäksi tarvitaan myös maltillisia islamilaisia maita. (Eero
Heinäluoman välihuuto) Tässä uskon — edustaja Heinäluoma, jos maltatte kuunnella —
että Suomella on oma erittäin tärkeä roolinsa arvostettuna, sotilaallisesti liittoutumattoma-
na maana, joka voi toimia eri osapuolien välittäjänä tarvittaessa. Tämän olemme voineet
ilolla panna merkille Suomen EU-jäsenyyden kautta, kun olemme olleet tekemisissä sitten
30



Pöytäkirjan asiakohta PTK 21/2016 vp
kahdenvälisesti Venäjän kanssa ja toimineet myös tarvittaessa välittäjänä Venäjän ja EU:n
välillä. Samaa henkeä tarvitaan tässä terrorismin vastaisessa taistelussa.

16.18 Ilkka Kantola sd: Arvoisa puhemies! Syyskuun 11. päivän 2001 terrori-iskut New
Yorkissa ja Washingtonissa saivat Yhdysvaltain johdon toteamaan maan olevan sodassa.
Yhdysvaltain turvallisuuden järkkyminen käynnisti mittavat toimet syyllisten kiinnisaami-
seksi ja tuhoamiseksi. Tätä liittovaltion turvallisuusviranomaisten ja asevoimien toimintaa
alettiin kutsua terrorismin vastaiseksi sodaksi. Terrorismin vastaisesta sodasta tuli käsite,
jota alettiin eri puolilla maailmaa käyttää konflikteissa silloin, kun vallassa olevat halusi-
vat käyttää poikkeuksellisia menetelmiä valtion vakautta häiritsevien väkivaltaisten ryh-
mittymien torjuntaan. Terrorismin vastaisen sodan käsitteestä tuli kätevä silloin, kun halut-
tiin pysäyttää voimistuva oppositio tai hallituksen vastainen demokratialiike. Terrorismin
vastaisesta sodasta tuli hyödyllinen perustelu silloin, kun haluttiin pitää epäiltyjä vankeu-
dessa vuosikausia ilman reilua oikeudenkäyntiä, kuten Guantanamossa.

Pariisin viime marraskuun terrori-iskujen järkyttämänä Ranskan valtionjohto totesi
maan olevan sodassa. Konkreettisesti tämä näkyi merkittävästi kohotettuna valmiustilana,
jonka johdosta kansalaisten arkipäivä muuttui dramaattisesti useiden päivien ajaksi. Oli
selvää, että Pariisiin kohdistunut röyhkeä ja mittava terrori-isku koettiin Euroopassa myös
koko maanosaamme ja kulttuuriimme kohdistuneeksi iskuksi. Valmiuksia korotettiin
muuallakin. Viranomaisten panostuksia turvallisuuteen ja tiedonhankintaan lisättiin. Tur-
vatarkastuksista tuli arkipäivää kohteissa, joihin kokoontuu suuri määrä ihmisiä. Konepis-
toolia näkyvästi kantavat viranomaiset, poliisit, sotilaat ilmestyivät katukuvaan läntisen
Keski-Euroopan isoissa kaupungeissa. Kirkkoonkin mennään konepistoolin vieritse.

Meidän kaikkien turvallisuus on järkkynyt Isilin takia. Siksi on varsin luontevaa, että
Euroopan maat yhdessä osallistuvat terroristijärjestön toiminnan rajaamiseen, pysäyttämi-
seen ja eliminoimiseen, ja on historiallisesti merkitystä ja Euroopan unionin identiteetin
kannalta merkitystä sillä, että Ranska on nyt tulkinnut oman tilanteensa terrori-iskun koh-
teena olevan riittävä peruste sille, että maa on avunpyynnössään vedonnut Lissabonin so-
pimuksen keskinäisen avunannon lausekkeeseen.

Osallistuessaan koulutusyhteistyöhön suomalaiset sotilaat eivät osallistu taistelutoimin-
taan. Suomi ei ole sodassa eikä käy terrorismin vastaista sotaa. Me osallistumme terroris-
min vastaiseen toimintaan antamalla omaa asiantuntemustamme sotilaskoulutukseen, joka
tähtää terroristijärjestö Isilin pysäyttämiseen ja pidemmän päälle olojen vakauttamiseen
Irakissa.

Arvoisa puhemies! Vaikka emme ole sodassa, on selvää, että Isil valitsee itse, millä ta-
valla se tulkitsee Suomen roolin osana Irakin nykyisen hallituksen turvallisuustoimintaa.
Olisi harhaanjohtavaa väittää, ettei lisääntyvä aktiivisuutemme Isilin vastaisessa toimin-
nassa vaikuta terroristijärjestön kiinnostukseen meitä kohtaan mahdollisena iskun kohtee-
na. Ei ollut mitenkään sattumaa, että Ranska ja Pariisi oli iskun kohde. Tämän tietäen me
tietysti tavoittelemme sitä, että Isilin kyky yllättää meidät heikkenee ja uhka sitä kautta pie-
nenee.

Arvoisa puhemies! Irakin turvallisuustilanne on vaikea syistä, joiden taustalla on epäon-
nistuminen oikeusvaltion ja demokratian juurruttamisessa diktaattori Saddam Husseinin
jälkeisenä aikana. Isilin nousun taustalla on poliittis-uskonnollisten ryhmien välinen epä-
luottamus ja siitä johtuva valtiorakenteiden kehittymättömyys. Joillekin ryhmille ääri-isla-
mismi on tässä tilanteessa tarjonnut ainoan toivon järjestäytyneestä valtiosta. Tästä syystä
31



Pöytäkirjan asiakohta PTK 21/2016 vp
tarvitaan Isilin sotilaallisen pysäyttämisen ohella mittavia ja kansainvälisiä ponnistuksia
sen eteen, että valtiorakenteet voisivat kehittyä ja vahvistua niin, että ne eri väestöryhmien
parissa koettaisiin oikeudenmukaisuutta vahvistavina. Tähän päämäärään eivät riitä kan-
sainvälisen yhteisön sotilaalliset ponnistelut. Sen ohella tarvitaan mittavia panostuksia
kansainväliseen kehitysyhteistyöhön yhteiskunnallisten instituutioiden kehittämiseksi kes-
tävälle tasolle.

Terrorismin vastaisen sodan rinnalle, arvoisa puhemies, tarvitaan kansainvälisen yhtei-
sön ponnisteluja terrorismin vastaisen rauhan synnyttämiseksi. Terrorismin vastainen rau-
ha olkoon päämäärämme.

16.22 Eero Heinäluoma sd: Arvoisa puhemies! Olemme nyt käymässä tämän vaalikau-
den merkittävintä ulko- ja turvallisuuspoliittista keskustelua. Tässä hallituksen selonteos-
sa on monta ulottuvuutta. On tämä Irakin koulutusoperaatio ja sen tärkeys, joka on täällä
tullut hyvin käsiteltyä. Mutta se varsinainen iso linja koskee kuitenkin Euroopan unionin
merkitystä Suomen turvallisuudelle ja unionissa tehtävien ratkaisujen ja meidän itse nyt te-
kemiemme ratkaisujen merkitystä omalle tulevaisuudellemme.

Euroopan unioni on turvallisuusyhteisö, niin kuin täällä useammassa puheenvuorossa
on hyvin todettu. Ja näin taisi olla, että moni meistä ajatteli, kun runsas 20 vuotta sitten
vuonna 1994 kansanäänestyksessä äänestimme unionin jäsenyydestä. Olemme tehneet oi-
kean seuran valinnan Euroopassa, ja tällä on myös turvallisuuttamme vahvistava vaikutus.

Ranska teki suuren palveluksen unionin kehitykselle ja unionin omalle itseluottamuk-
selle aktivoimalla EU:n perussopimuksen mukaisen avunantomenettelyn. Oli tärkeätä, että
sen teki Ranska, riittävän suuri maa, ja merkitystä on sillä, että se tapahtui välittömästi tä-
män terroristihyökkäyksen tapahduttua ja että kaikki jäsenmaat, kukin omalla tavallaan, il-
moittivat antavansa tukea. On selvää, että nyt syntynyt menettely on luonteeltaan ennak-
kotapaus. Se selkiinnyttää unionin jäsenyyden merkitystä kaikkien jäsenmaiden kannalta.

Suomen kannalta tällä on aivan erityinen merkitys, ja on syytä noteerata se, mitä edus-
taja Salolainen viisaassa puheenvuorossaan täällä aikaisemmin sanoi. Myös meillä oli pal-
jon niitä, tutkijoita mutta myös poliitikkoja, jotka ilkamoivat tällä Euroopan unionin soli-
daarisuusajattelulla ja myös unionin avunantolausekkeiden merkityksellä. Julistettiin kuu-
kaudesta ja, voi sanoa, vuodesta toiseen, etteiväthän nämä nyt loppujen lopuksi merkitse
yhtään mitään. Ja niin kuin edustaja Salolainen sanoi, myös presidentti Niinistön kom-
mentteja tältä osin arvosteltiin, että ei unioni tarjoa Suomelle yhtään mitään turvallisuudes-
sa. Nyt on kovin hiljaista — onneksi.

Suomen kannalta katsoen on selvää, että nyt omaksuttu menettely ja unionin jäsenmai-
den keskinäinen solidaarisuus käytännössä vahvistavat myös meidän asemaamme. Suomi
kuuluu siis niihin maihin, joiden asema tämän Pariisin iskun jälkeisen EU:n avunantolau-
sekkeen aktivoinnin jälkeen on vahvistunut, ja se on syytä noteerata. Suomen hallituksella
ja ulkoministeri Soinilla olisi oikeastaan kaikki syy varata kukkaset ja suomalainen kala-
kukko ja lähettää ne presidentti Hollandelle, jonka ratkaisuista nyt nähty kehitys sai alkun-
sa.

Tämä Suomen linja -keskustelu olisi merkittävää käydä järjestäytyneellä tavalla nähden
oman linjamme kehittymisen olevan yhteydessä Euroopan unionissa tehtäviin ratkaisui-
hin. On väärin, että tämä iso keskustelu Suomen turvallisuuslinjasta ja unionin turvalli-
suusratkaisujen merkityksestä meidän turvallisuudelle jää tämän Irak-koulutusoperaation
jalkoihin. Niin tärkeä kuin tämä Irak-operaatio onkin, se on kuitenkin vain yksi kriisinhal-
32



Pöytäkirjan asiakohta PTK 21/2016 vp
lintaoperaatio muiden joukossa. Se, mikä tästä jää pysyväksi, on Euroopan unionin turval-
lisuusyhteisön vahvistuminen.

Hallitus on hoitanut tätä linjaa yhdessä presidentin kanssa hyvin. Hallituksen linjaukset
ensimmäisestä päivästä lähtien ovat olleet selkeitä, ja niiden lähtökohtana on ollut, että on
Suomen etujen mukaista vastata myönteisesti Ranskan avunpyyntöön. Tässä hallitus ko-
konaisuudessaan ansaitsee eduskunnalta tuen ja myös arvostuksen.

Sitten voi esittää myös kysymyksiä. Miten ihmeessä meillä kesti kahdeksan vuotta tä-
män avunantoasian selvittäminen, vaikka eduskunta jo vuonna 2008 tähän liittyen teki esi-
tyksiä? Ja voi kysyä myös, eikö tässä asiassa olisi pitänyt heti joulukuussa tulla eduskun-
taan mieluiten tiedonannolla ja hakea poliittinen linjaus näin merkittävässä asiassa koko
eduskunnalta. Niin kuin täällä on todettu, Ranska ilmoitti olevansa sodassa ja Suomi il-
moitti auttavansa Ranskaa. Se olisi ollut koko eduskunnan väärtti ottaa kanta. Nythän jää
vähän hämäräksi koko eduskunnan osalta, sen jälkeen kun kuuntelin edustaja Arhinmäen
puheenvuoron, että onko koko eduskunta tämän EU:n turva-ajattelun takana vai koskeeko
yksimielisyytemme vain Irak-operaatiota.

Joten toivon, että hallitus jatkaa työtään ja varmistaa, että sillä on tälle isolle linjalle
eduskunnan tuki olemassa.

16.28 Päivi Räsänen kd: Arvoisa rouva puhemies! Edustaja Heinäluoma on kyllä tuossa
analyysissään siinä oikeassa, että Euroopan unionin turvallisuusulottuvuus tämän päätök-
senteon myötä — jota kokonaisuutta nyt käsittelemme — selkeytyy ja vahvistuu. Kyllä-
hän se lisää selvästi sitä ajattelua ja turvallisuudentunnetta, että mekin voimme tarvittaessa
saada apua, jos sellainen tilanne eteen tulee.

Mutta menen kuitenkin tähän Irakin operaatioon. Silloin kun ensimmäistä päätöstä teh-
tiin tästä Suomen osallistumisesta turvallisuussektorin koulutusyhteistyöhön 50 sotilaalla,
käytiin aika syvää keskustelua riskeistä niin koulutustehtäviin lähtevien sotilaiden kohdal-
la kuin sitten myös mahdollisista terrori-iskuista tai terroriuhan kasvusta niiden maiden
kohdalla, jotka tähän operaatioon osallistuvat. On tietysti selvää, että tämä uusi laajennettu
päätös ei ole näitä riskejä vähentämässä. Erityisesti tämä tulisi huomioida nyt, kun tätä si-
säisen turvallisuuden selontekoa valmistellaan ja tuodaan se tänä keväänä vielä eduskun-
nan käsittelyyn. Olen huolestunut siitä, että ne kehykset, jotka tällä hetkellä ovat hallituk-
sen hyväksymät, tarkoittavat käytännössä sitä, että esimerkiksi poliisista vähenee noin 800
poliisimiestä vuoteen 2019 mennessä. Samoin Rajavartiolaitoksen osalta meillä on suuria
huolia, (Puhemies koputtaa) joten tämä täytyy ottaa myös huomioon, kun näitä resursseja
käsitellään.

16.30 Mika Kari sd: Arvoisa rouva puhemies! Täällä on käyty tänään hyvää keskustelua,
ja niin kuin edustaja Heinäluoma tuossa aikaisemmin totesi, ulko- ja turvallisuuspoliittisen
keskustelun, voi sanoa, uusi ydin on löytynyt tänään. Ilahduttavaa on se, että tämä näke-
mys jaetaan salin oikealla ja vasemmalla reunalla — valitettavaa on, että vasemmistoliiton
osalta jäi pikkuisen korkki auki tästä heidän näkemyksestään.

 Se, että Euroopassa on aktivoitu keskinäisen avunannon lauseke, ja Ranskan viisas dip-
lomaattinen veto ovat ajaneet nyt siihen, että Euroopassa ulkoisen turvallisuuden keskus-
telu käy ja se rakentuu vahvasti eurooppalaisen turvallisuuden näkökulmaan. Olisin kysy-
nyt ministereiltä, jotka valitettavasti juuri poistuivat, olisiko tämä artikla 42.7 nyt syytä ot-
taa vähän vakavammin myös ulko- ja turvallisuuspoliittisen selonteon rakentamisen yhtey-
33



Pöytäkirjan asiakohta PTK 21/2016 vp
dessä. Minkätyyppisen uuden näkökulman eurooppalaisen puolustuksen, yhteisen vas-
tuun, keskinäisen avunannon alueelle tämä tilanne antaa? Uskoakseni hyvinkin toisenlai-
sen kuvan kuin kuva ennen viime marraskuuta.

Kysyin jo aikaisemmin rahoista, millä budjettivarauksella hallitus kansallista kriisinhal-
lintaa jatkossa aikoo suunnitella. Toivottavasti tähän saamme vastauksen selonteon käsit-
telyvaiheessa valiokunnassa ja viimeistään siinä vaiheessa, kun asia uudelleen saliin saa-
puu. Olisi toivottavaa, että samassa yhteydessä eduskunnalle annettaisiin laajempi selvitys
kansainvälisen kriisinhallinnan kokonaisuudesta. Nyt tällä hetkellä näitä kriisinhallinnan
kokonaisuuksia tehdään paloittain, nyt Erbil ja kevään aikana Libanon.

16.32 Seppo Kääriäinen kesk: Arvoisa puhemies! Kolme näkökohtaa:
Ensinnäkin se yksimielisyys, mikä täällä on vallinnut, koskee tarkasti ottaen osallistu-

mista Erbil-operaatioon, ja se on tietysti myönteinen juttu. En muista, että näin laajaa ja
selvää tukea tämmöiseen kriisinhallintaoperaatioon olisi aiemmin tullut — näin varaukse-
tonta ja vahvaa. Sille on oma selityksensä.

Sitten toinen näkökohta: Kyllä tämä näkökulma, että Euroopan unioni nyt näyttäytyy
meille suomalaisillekin erityisen selvänä turvallisuusyhteisönä, on erittäin tärkeä näkökoh-
ta tämmöisenä maailmanaikana. EU ei ole sotilasliitto, se ei ole semmoiseksi tarkoitettu-
kaan, eikä se semmoiseksi voi kehittyäkään ainakaan kovin lyhyellä tähtäyksellä. Se on
turvallisuusyhteisö myös meidän kannaltamme katsoen kahdessa mielessä: Ensinnäkin
EU:lla on ne värkit, joilla voidaan rakentaa laajaa turvallisuutta. Sillä on käsissään rauhan
rakentamiseen monet tekijät. On tämä kriisinhallintaosaaminen, kehityspolitiikka, rauhan-
välitys, humanitaarinen apu ja näitten yhteensovittaminen. Siitä minun mielestäni tulee
tämä rauhan rakentamisen voima, joka EU:lla on suhteessa kaikkeen muuhun.

Sitten kolmas asia on tämä avunanto, keskinäinen avunanto, pykälä 42.7. Ranskan avun-
pyyntöhän oli testi, ja se osoitti, että tämä kahdenkeskinen pykälä toimii. Minä pidän sel-
vänä — edustaja Kari kysyi, onko tämä esillä UTP:ssä — että sen pitää olla esillä erittäin
vahvana juonteena. Hallituksella pitää olla siihen kannanottoja.

Mutta täällä ei ole vielä voitu keskustella siitä tärkeästä detaljista, millä tavalla, kuinka
tarkoin ja miten rajaten me otamme kantaa omien Puolustusvoimiemme osallistumiseen
rajojemme ulkopuolella sotilaallisiin operaatioihin, siis muihin kuin kriisinhallintaoperaa-
tioihin. Se on iso kysymys. Se pitää keskustella läpi tämän vuoden aikana täällä.

16.35 Antti Kaikkonen kesk: Arvoisa puhemies! Itsekin pidän hyvin tärkeänä, että tässä
UTP-selonteossa sitten syvällisesti pohditaan tätä EU:n yhteisen ulko- ja turvallisuuspoli-
tiikan kehitystä ja näitä artikloita, keskinäisen avunannon lauseketta 42.7 ja yhteisvastuu-
lauseketta artikla 222, ja sitten vielä siinäkin kulmassa, että huomioidaan nämä Ison-Bri-
tannian ratkaisut. Se tietysti voidaan huomioida, jos selonteko ajoittuu vasta tuon Ison-Bri-
tannian kansanäänestyksen jälkeen, tai sitten eduskunnan vastauksessa, mietinnössä voi-
daan sitä asiaa arvioida. Mutta sillä on iso merkitys kuitenkin tässä kokonaisuudessa joka
tapauksessa, niin että se täytyy huomioida.

Täällä on, arvoisa puhemies, myös keskusteltu näistä kriisihallinnan resursseista, ja hal-
lituskauden alkumetreillä näytti siltä, että ne jäävät aika pieniksi. Nyt kun tässä on jonkun
aikaa eletty, niin alkaa kuitenkin näyttää siltä, että hallitus sittenkin reagoi tarpeeseen,
mikä ilmenee. Se on kyllä viisasta toimintaa, ja hyvä näin. Onkin tietysti niin, että on ehkä
neljän vuoden aikakaudella vaikea arvioida, mikä se tarve minäkin vuonna on. Sehän riip-
34



Pöytäkirjan asiakohta PTK 21/2016 vp
puu siitä, miten tilanteet kehittyvät, eli tilanteen mukaan hallitus on menossa, ja se on hy-
vä. Totta kai näitä voidaan sitten lisäbudjeteissakin ratkoa tarpeen mukaan.

Arvoisa puhemies! Ulkoasiainvaliokuntaan tämä nyt on lähdössä mietintöä varten ja
PuVille, puolustusvaliokuntaan, lausuntoa varten. Puolustusvaliokunnan on varmasti hyvä
ennen muuta perehtyä näihin riskeihin ja turvallisuuteen. Kiinnitin huomiota siihen, että
ministeri ääneenkin sanoi, että tässä uudessa lohkossa osallistumisen riskitaso voi olla kor-
keampi kuin tässä vanhassa, kun mennään enemmän sinne kenttäolosuhteisiin. Tämä on
kyllä syytä käydä huolellisesti läpi.

UaV puolestaan on kyllä varautunut siihen, että tähän työhön lähdetään pian. Ulko-
asiainvaliokunnan puolesta tämä mietintö voisi valmistua näillä näkymin huhtikuun alku-
puolella, ellei yllätyksiä matkalla tule.

16.37 Päivi Räsänen kd: Arvoisa puhemies! Täällä on monessa puheenvuorossa todettu
eduskunnan harvinainen yksimielisyys tämän asian kohdalla, ja on tietysti ilo tässä henges-
sä olla tätä käsittelemässä. Osittainhan se varmasti johtuu siitä, mihin edustaja Kääriäinen
aiemmassa puheenvuorossaan viittasi, että tässä tuo raaka ja julma, vastenmielinen vihol-
linen yhdistää paitsi eduskuntapuolueet myös hyvin laajan joukon eri maita yhteiseen tais-
teluun Isiliä vastaan. Mutta samalla on kuitenkin muistettava se, että pelkästään sotimalla
ei tätä terrorismipesäkettä pystytä poistamaan. Tuolla kriisialueilla tarvitaan myös niitä
pehmeämpiä keinoja sen lisäksi, mitä nyt ollaan päättämässä. Kehitysyhteistyötä ja huma-
nitääristä apua, rauhanrakentamista siellä tarvitaan, toivon mukaan myös sitä siviilikriisin-
hallintaoperaatiota, jälleenrakentamista jossakin vaiheessa. Toivon, että ulkoasiainvalio-
kunnassa voitaisiin myös tätä puolta sivuta, koska selonteossakin mainitaan, että Suomi on
yhdessä Ruotsin kanssa nostanut Euroopan unionin keskusteluissa esille sen, että tulisi sel-
vittää mahdollisuudet lisätä oikeusvaltiosektorin tukemista Irakissa, mukaan lukien mah-
dollisuuksia Euroopan unionin siviilikriisinhallintaoperaatioon. Toivon, että saamme vie-
lä tämän vaalikauden aikana mahdollisuuden käsitellä myös tätä operaatiota, että asiat ke-
hittyisivät niin hyvin. Mutta nyt on tietenkin tärkeää, että panostamme tähän operaatioon
sillä panoksella, mikä Suomelle on mahdollista.

16.39 Antti Kaikkonen kesk:  Arvoisa puhemies! Tässä edustaja Räsäsen huomiot on
varmasti syytä ottaa huomioon ja myös tuossa pidemmän tähtäimen rauhanrakentamises-
sa. No, siellä on tilanne päällä, ja varsinkin lasten tilanne on hyvin heikko noilla kriisialu-
eilla, mutta pidemmällä tähtäimellä voisi myös olla järkevää pohtia nuorten sitoutumista
näihin rauhanprosesseihin. Näillä alueilla on paljon vihaisia nuoria, varsinkin miehiä, ja
jos tätä joukkoa ei saada rauhan tuulten taakse keskustelemaan näistä asioista, rakenta-
maan omia kotiseutujaan, niin voi olla vaikeata saada pitkän tähtäimen kestäviä ratkaisuja
aikaiseksi.

Mutta, arvoisa puhemies, varsinaisesti pyysin vielä puheenvuoron sanoakseni sen, että
nuo, mihin edustaja Heinäluoma kiinnitti huomiota — tämä EU-tason kannanmuodostus ja
artiklojen testaaminen — olivat oleellisia näkökohtia ja ulkoasiainvaliokunnan täytyy nyt
pohtia sitten, minkä verran painoa annetaan mietinnössä tälle puolelle. Itse näkisin valio-
kunnan puheenjohtajana järkevänä, että ainakin jonkin verran tuossa mietinnössä tätäkin
pohdintaa käytäisiin. Kieltämättä omaankin korvaan vähän särähti tuo vasemmistoliiton
Arhinmäen jonkin sortin irtautuminen tästä; se täytyy nyt varmasti valiokunnassa keskus-
tella sitten, että mikä linja tässä otetaan. Tietysti arvokastahan sekin olisi, jos tästä syntyisi
35



Pöytäkirjan asiakohta PTK 21/2016 vp
yksimielinen mietintö, kun täällä tämän keskustelun henki on kuitenkin ollut aika lailla sa-
mansuuntainen.

16.40 Mika Kari sd: Arvoisa rouva puhemies! Vielä edustaja Räsänenkin ehti tuosta läh-
teä, mutta olisin kyllä tukenut tätä edustaja Räsäsen näkemystä siitä, että myös humanitää-
rinen ja oikeussektorin työ pystyttäisiin liittämään selkeämmin tämänkin tyyppisiin ope-
raatioihin. Sen lisäksi, että tässä puhutaan nyt sotilaallisesta kriisinhallintatyöstä ja terro-
rismin vastaisesta sodasta, haluan vielä muistuttaa edustaja Kantolan hyvästä toteamukses-
ta terrorismin vastaisesta rauhantyöstä, ja se rauhantyö on muutakin kuin sotilaallista apua,
sotilaallista toimintaa — jolle myös sinänsä on kyllä asialliset perusteet. Sodat eivät vain
sotimalla lopu, vaan laajemmalla ja syvemmällä tukemisella, yhteiskunnan rakentamisella
ja niin edelleen.

Keskustelu päättyi.

Asia lähetettiin ulkoasiainvaliokuntaan, jolle puolustusvaliokunnan on annettava lausunto.
36


