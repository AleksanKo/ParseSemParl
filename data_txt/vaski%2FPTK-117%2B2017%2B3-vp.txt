















































DEMB274.tmp.xml


Pöytäkirjan asiakohta PTK 117/2017 vp
Pöytäkirjan asiakohta 

PTK 117/2017 vp

Täysistunto

Tiistai 14.11.2017 klo 14.00—18.01

3. Hallituksen esitys eduskunnalle laeiksi uusiutuvilla energialähteillä tuotetun sähkön tuo-
tantotuesta annetun lain ja tuulivoiman kompensaatioalueista annetun lain 6 §:n muutta-
misesta

Hallituksen esitys HE 175/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään talousvaliokuntaan, jolle maa- ja metsäta-
lousvaliokunnan ja ympäristövaliokunnan on annettava lausunto.

Keskustelu

14.01 Hanna Halmeenpää vihr:  Arvoisa puhemies! [Hälinää — Puhemies koputtaa]
Maapalloa uhkaavan ilmastonmuutoksen rajoittaminen ja sitä koskeva Pariisin ilmastoso-
pimus päästövähennystavoitteineen edellyttää, että Suomen tulee siirtyä muiden maiden
ohella vauhdikkaasti kohti puhtaampia energiaratkaisuja, joista tämän hallituksen esityk-
sen yhteydessä on kyse. Korkean teknologian maana meidän kannattaa suhtautua päästö-
vähennystavoitteisiin ja uusiutuvan energian kasvuun kansantaloutta ja yhteiskunnan ko-
konaisetua hyödyttävänä muutoksena.

Esitystä uusiutuvan energian uudesta tukijärjestelmästä on jo kaivattu vanhan syöttöta-
riffijärjestelmän sulkeuduttua. Kiitos siis hallitukselle tämän esityksen tuomisesta nyt
eduskuntaan. Tarjouskilpailuun perustuva teknologianeutraali tukimalli, jollaista me myös
esitimme Vihreässä energiavisiossa, on hyvä edistysaskel kohti kasvavia uusiutuvan ener-
gian investointeja. Uusi tukimalli tuo tuuli-, biokaasu-, puupolttoaine-, aurinko- ja aal-
toenergiainvestoinnitkin lähemmäs samaa viivaa. Energiantuotantomuotojen laajuuteen
nähden tavoite enintään 2 terawattitunnin sähkön vuosituotannosta on kuitenkin melko
vaatimaton. Enempäänkin olisi rahkeita. Lakiesityksessä on arvioitu, ettei asetettu tavoite
johda kovinkaan suureen uusien toteutettavien voimalaitosten määrään. [Hälinää]

Puhemies Maria Lohela:  Edustaja Halmeenpää, anteeksi. — Nyt pyydän siirtämään
nämä muut neuvonpidot salin ulkopuolelle.

Suomen on kuitenkin muun maailman ohella vähennettävä päästöjään nopeasti. Vuo-
teen 2030 mennessä uusiutuvan energian kasvutavoitteiden tulee olla kunnianhimoisem-
pia. Vihreässä energiavisiossa tavoitellaan 30:tä terawattituntia lisää tuulisähköä ja 10:tä
terawattituntia aurinkosähköä vuoteen 2035 mennessä. Sähkön tuotannon ohella kasvuta-
voitteena pidämme myös biokaasun tuotannon ja käytön lisäämistä ennen kaikkea liiken-
teessä noin 20 terawattitunnin verran. Teknologianeutraalin perusmallin lisäksi saatettai-
 Tarkistettu
4.1



Pöytäkirjan asiakohta PTK 117/2017 vp
siin tarvita suunnattua investointitukea tai tarjouskilpailua uusille, innovatiivisille, mah-
dollisesti nousussa oleville energiaratkaisuille, jotka eivät markkinaehtoisesti vielä kasva
riittävästi.

Arvoisa puhemies! Lakiesityksessä on eräs heikko kohta, joka liittyy aurinkoenergiaan.
Hallituksen malli nimittäin jättää kokonaan uuden tukijärjestelmän ulkopuolelle asuntojen
aurinkosähköjärjestelmät ja myös sellaiset aurinkosähköjärjestelmät, joissa jokin yritys
kokoaa niitä isommaksi paketiksi asuntojen tai yritysten käyttöön. Työ- ja elinkeinominis-
teriö perustelee tätä lähinnä byrokratialla, ministeriöiden hallinnollisella jaolla. Tätä koh-
taa olisi syytä tarkastella uudelleen ja mahdollisesti korjata jatkokäsittelyn yhteydessä.
Asuntojen uusiutuvan energian investointeihin jaetaan tällä hetkellä tukea vain melko pie-
nestä määrärahasta sosiaalisin perustein. Suomi on suhtautunut tarpeettoman nihkeästi ha-
jautetun uusiutuvan energian tuottamiseen, johon yksittäiset perheet, asunto-osakeyhtiöt ja
pienyritykset voisivat investoida, ja haluakin olisi, mutta kunnon kannusteet puuttuvat. 

Uuden tukimallin ensimmäisen jakson aikaperspektiivi on kaksi vuotta. Se on tarkoitus
toteuttaa vuosien 2018 ja 2019 aikana. Tässä kohtaa olisi hyvä kysyä hallitukselta ja vas-
taavalta ministeriltä, millaisia suuntaviivoja on laadittuna ensimmäisen kaksivuotiskauden
jälkeiselle ajalle ja miten uusiutuvan energian vauhdittamista jatketaan tämän testijakson
jälkeen. Uusi tukimalli on huomattavasti parempi ja kustannustehokkaampi kuin vanha
syöttötariffi. Nyt uusiutuvan energian tuki on sidottu sähkön markkinahintaan, kuten pitää-
kin. 

Arvoisa puhemies! Uuden tukijärjestelmän malli uusiutuvalle energialle on siis pää-
asiassa kannatettava ja hyvä. Sen koko kuitenkin on turhan vaatimaton. Tarvitsemme lähi-
vuosina paljon enemmän lisää uusiutuvaa energiantuotantoa kuin 2 terawattituntia. 

14.06 Petri Honkonen kesk: Arvoisa rouva puhemies! Pidän erittäin hyvänä, että nyt ol-
laan viimein saatu tämä hallituksen esitys eduskunnan käsittelyyn. Tämä uusi tarjouskil-
pailujärjestelmähän on osa hallituksen ilmasto- ja energiastrategian toteuttamista, ja tavoit-
teena tietenkin on tuoda Suomen sähkömarkkinoille lisää uusiutuvaa energiaa, uusiutuvaa
sähköä ja entistä kustannustehokkaammin. Tämä on todellakin tehokkaampi ja kustannus-
taloudellisempi järjestelmä kuin vanha syöttötariffijärjestelmä, ja pidänkin hyvänä, että tä-
hän on sisällytetty mahdollisuus menestyä myös muilla tuotantomuodoilla kuin pelkästään
tuulella, joka sekin on tärkeä. Tässä hallituksen esityksessähän mainitaan, että uusilla voi-
malaitoksilla, niin tuuli-, biokaasu-, puupolttoaine-, aurinko- kuin aaltovoimallakin, on
mahdollisuus tähän tarjouskilpailuun osallistua.

Kiinnitän erityisesti huomiota siihen, että myös CHP-tuotanto voisi menestyä tässä si-
käli kuin uutta kapasiteettia rakennetaan. Sähkön ja lämmön yhteistuotanto, josta lämpö
hyödynnetään kaukolämpönä, on todellakin tehokkaimpia, myös ilmaston kannalta ystä-
vällisimpiä tapoja hyödyntää biomassoja, ja sen takia pidänkin hyvänä ja toivon, että se
tässä uudessa tarjouskilpailussa myös menestyy.

Kiinnitän nyt huomiota myös siihen, että uusiutuvan energian kapasiteetti lisääntyy var-
sinkin tuulen ja toivon mukaan myös auringon osalta, tarvitsemme säätömekanismeja, tar-
vitsemme kysyntäjoustoa. Toivonkin, että tässä älyverkkotyöryhmässä, joka nyt sähkö-
markkinoiden kehittämistä pohtii, otettaisiin vakavasti huomioon tämä kysyntäjousto ja
sen edistäminen markkinaehtoisesti ja myös lainsäädännöllisin toimenpitein. Sitä tarvi-
taan, kun uusiutuvan energian kapasiteetti sähköntuotannossa kasvaa.
2



Pöytäkirjan asiakohta PTK 117/2017 vp
14.08 Mats Löfström r: Värderade fru talman, arvoisa rouva puhemies! Uusi järjestelmä
uusiutuvan energian tukemiseksi on hyvä asia. Se on ratkaiseva ilmastotavoitteidemme
saavuttamisen kannalta. Kyseessä on uusi järjestelmä, jonka käsittelyä tulee olemaan mie-
lenkiintoista seurata valiokunnassa.

Esityksessä todetaan, että Ahvenanmaalla sijaitsevia hankkeita ei voi sisältyä tukijärjes-
telmään. Ahvenanmaan itsehallintolain mukaan elinkeinotuki kuuluu Ahvenanmaan toi-
mivaltaan. Ei kuitenkaan ole olemassa oikeudellisia esteitä sille, että Ahvenanmaan hank-
keet saisivat tukia ja voisivat sisältyä tähän järjestelmään, jos vain poliittista tahtoa on.
Tätä poliittista tahtoa pitäisi löytää, sillä koko maa hyötyisi siitä, että Ahvenanmaan hank-
keetkin voisivat osallistua. Ahvenanmaan maakunnan hallituksella on nimittäin erittäin ra-
jallisesti varoja, joilla se itse voisi tukea tämäntyyppisiä panostuksia.

Viimeksi kun tuulivoimatukijärjestelmää valmisteltiin, Mauri Pekkarisen ollessa
asianomainen ministeri, oli selvää, että oikeudellisia esteitä ei ole. Asiaa selvitti myös pe-
rustuslakivaliokunta, joka lausunnossaan 72/2014 totesi, että Ahvenanmaan osallistumi-
selle ei ole olemassa oikeudellisia esteitä. Siksi toivon, että lakiehdotukseen tehtäisiin pie-
ni muutos, joka mahdollistaisi Ahvenanmaalla sijaitsevien hankkeiden tukemista uuden
järjestelmän kautta. Tämä tukisi Smart Energy Island -hanketta, jonka työ- ja elinkeinomi-
nisteriö yhdessä Ahvenanmaan kanssa on lanseerannut muun muassa Tekesin ja Finpron
tuella. Monet suomalaiset yritykset osallistuvat myös tähän hankkeeseen, jonka tarkoituk-
sena on käyttää Ahvenanmaata testialueena ja esittelytilana suomalaisille teknisille inno-
vaatioille, joista voi tulla uusia vientituotteita. Nämä tukisivat Suomen taloutta samalla kun
ne edistäisivät innovaatioita ympäri maailman ilmastopäästöjen vähentämiseksi. Tämä on
äärimmäisen tärkeä asia.

Ahvenanmaan hankkeiden tukemista puoltaa myös se, että Ahvenanmaan hankkeet voi-
vat olla erittäin tehokkaita, koska Ahvenanmaalla tuulee eniten koko maassa. Aurinkois-
ten tuntien määräkin on suurin. Tämä taas tarjoaa hyvät edellytykset kustannustehokkaille
hankkeille, jotka auttavat Suomea saavuttamaan kansainväliset ilmastotavoitteensa. —
Kiitos.

14.12 Harri Jaskari kok: Arvoisa rouva puhemies! Kiinnitän huomiota lähinnä muuta-
maan asiaan tässä lakiesityksessä:

Ensimmäinen asia koskee aitoa tavoitetta, jolla pyritään teknologianeutraalisti lisää-
mään puhtaan energian, uusiutuvan energian tuotantoa Suomessa. Tavoitehan on aivan
erinomainen, siitä ei ole mitään kritiikkiä. Mutta kun kysymys liittyy teknologianeutraali-
suuteen, niin esimerkiksi yksi asia tässä on tullut esille: tähän ei kuitenkaan kuulu vesivoi-
ma. Tämä vesivoimakysymys on hyvä keskustella täällä eduskunnan puolessa. On olemas-
sa myöskin vesivoiman pientuotantoa ja vastaavaa. Kysymyshän oli siitä, että me haluam-
me tuottaa mahdollisimman kustannustehokkaasti puhdasta energiaa Suomeen, ja siinä
suhteessa mielestäni myöskin tämä täytyy avoimesti ottaa täällä eduskunnassa esille. Mi-
käli näkökulma on, että vesivoimaa ei saa tuottaa Suomessa lisää, on myöskin muita kei-
noja estää sen tuottaminen. Mutta tarvitseeko sen olla myöskin tässä mukana, jos ja kun to-
dennäköisesti se on erittäin kustannustehokas keino tuottaa uusiutuvaa, puhdasta energiaa?

Toinen kysymys liittyy siihen, että meidän täytyy täällä keskustella, kuinka kustannus-
tehokkaasti me voimme maksimaalisesti toimia. Nythän tämä malli on huomattavasti pa-
rempi kuin aikaisempi, jossa tuettiin voimakkaasti tuulivoimaa. Se yleistyi, ja sitä vietiin
eteenpäin, ja se on erittäin hienoa. Mutta kysymys on, että me maksamme erittäin runsaasti
3



Pöytäkirjan asiakohta PTK 117/2017 vp
seuraavien seitsemän vuoden aikana tuulivoimalle tukea, ja tällä hetkellä jo on osoitettu,
että tuulivoima taitaa olla ilman tukiakin ehkä todennäköisesti kustannustehokkain tapa
tuottaa. Hienoa näin, mutta nyt on se kysymys, että me katsomme tarkasti, mitkä ovat nämä
maksimikustannukset, varsinkin kun nyt on kysymyksessä esityksessä 12 vuoden tuki. Sii-
nä suhteessa yksi keskustelunaihe voi olla, pitääkö sen olla näin pitkän aikaa. Onneksi sii-
hen on tehty tiettyjä rajoitteita siinä suhteessa, että tämä vuotuinen tukibudjetti ei mene
liian pitkälle.

Kolmas asia, jonka haluan nostaa esille, liittyy bioenergiakysymykseen. Nythän tässä
esityksessä ei ratkaista esimerkiksi sitä haastetta, mikä tällä hetkellä Suomen sahoilla on,
että Suomen sahat ovat tietyllä tavalla tuki-instrumenttien ulkopuolella, kun joku toinen
energiamuoto, esimerkiksi tässä tapauksessa metsähake, on erilaisessa asemassa. Meidän-
hän pitäisi löytää tällaiset mallit, jotka asettavat tasavertaiseen asemaan erilaiset vaikkapa
biopohjaiset tähteet, ja totta kai myöskin saman tien jätteet. Ja toinen kysymys on se, mitä
tapahtuu seuraavina vuosina EU-tasolla liittyen biopuoleen ja bioenergiaan, ja kannattaa
ottaa tässä tarkasti huomioon myöskin, kuinka paljon me sidomme itseämme.

Sitten vielä viimeisenä kohtana: Nythän tässä on kysymyksessä jälleen yksi uusi yritys-
tuki. Sen funktiohan on aidosti ilmasto- ja energiapoliittinen, ja se on hyvä ja uusiutumista
edistävä, mutta se tulee mielenkiintoiseen saumaan siinä suhteessa, että samaan aikaan
meillä on yritystukityöryhmä, joka miettii, mitenkä uusitaan yritystukia ennen kaikkea in-
novatiivisempaan suuntaan. Ymmärrän sen funktion, että halutaan ja tarvitsee saada no-
peasti uusiutuvaa, puhdasta energiantuotantoa ilmastopoliittiselta kannalta, mutta kannat-
taa avoimesti täällä keskustella, voiko sen tehdä vielä tehokkaammin.

14.16 Hanna Halmeenpää vihr (vastauspuheenvuoro): Arvoisa puhemies! Edustaja Jas-
kari otti esille tässä muun muassa sen, tarvitseeko tuulivoima vielä tukea. Itse suhtaudun
tähän teknologianeutraaliuteen erittäin myönteisesti, ja koko tukimalli mallina sinänsä on
paljon parempi. Mutta mitä tulee tuohon tuulivoimaan, niin tietysti kannattaa muistaa, mitä
tällä järjestelmällä tuetaan ja kuinka paljon. Jos vuositason tavoite liikkuu niinkin pienessä
luvussa kuin se tässä esityksessä on, 2 terawattituntia vuositasolla, ja meillä on tällä het-
kellä rakennusvalmiita, vielä toteutumattomia tuulivoimahankkeita 12 000 terawattitun-
nin edestä, niin vaikka tuo koko 2 terawattituntia menisi tuulivoimalle, mitä ei tule tapah-
tumaan, niin sinne jäisi vielä rakentamatonta potentiaalia 10 000 terawattituntia. Joten en
näkisi suurena pelkona sitä, että tässä nyt tulee valtavat tukisummat tuulivoimalle. Malli on
teknologianeutraali ja volyymiltaan varsin pieni.

14.17 Harri Jaskari kok (vastauspuheenvuoro): Arvoisa rouva puhemies! Tästä oli juuri
kysymyskin, että meidän pitää joka puolelta huolehtia, että se on täysin teknologianeutraa-
li, ja sen takia sanoinkin, että kaikkia, jotka pystyvät tekemään uusiutuvaa, puhdasta ener-
giaa kustannustehokkaammin, silloin katsotaan objektiivisesti. Meidän pitää myöskin pi-
tää huolta, ettei ole mitään muita tukia mukana tässä kilpailun muodossa, ettei tulisi tällais-
ta kombinaatiota siinä. Ei missään tapauksessa olla tuulivoimaa vastaan, vaan kysymys on
siitä, että kaikki pääsevät samalle viivalle.

14.18 Tytti Tuppurainen sd: Arvoisa puhemies! Valtioneuvoston viime vuonna julkista-
massa kansallisessa energia- ja ilmastostrategiassa linjataan pitkän ajan tavoitteeksi hiili-
4



Pöytäkirjan asiakohta PTK 117/2017 vp
neutraali yhteiskunta. Päästöjen vähentämiseksi ja tämän tavoitteen saavuttamiseksi koros-
tuu uusiutuviin energialähteisiin perustuvien energiatuotannon ratkaisujen tärkeys.

Tämä hallituksen esitys tuotantotukijärjestelmän, niin kutsutun preemiojärjestelmän,
käyttöönottamiseksi on askel eteenpäin. Kyseinen tuotantotukijärjestelmä toimisi kannus-
timena uusiutuvan energian hyödyntämiseksi sähköntuotannossa. Lisäksi, koska tuotanto-
tukijärjestelmä on tarjouskilpailuun perustuva ja siinä keskeinen kriteeri on kustannuste-
hokkuus, kannustaisi järjestelmä osaltaan myös sähköntuotannon kehittämistä kustannus-
tehokkaammaksi. Tällä hetkellähän maamme energiapolitiikan ohjauskeinot ovat monin
paikoin epäjohdonmukaisia, sillä tämä syöttötariffijärjestelmä, uusiutuvan energian nyky-
muotoinen tuki, on ristiriitainen ja osin päällekkäinen päästökauppajärjestelmän kanssa.

Arvoisa puhemies! Hallituksen esityksessä preemiojärjestelmän käyttöönottamisesta on
syytä kiinnittää huomiota siihen, että tukijärjestelmän ulkopuolelle on rajattu vesivoima.
Vesivoimahan on, kuten tiedämme, uusiutuva energialähde, ja teknologianeutraalisuuden
kannalta olisi perusteltua, että vesivoiman sisällyttämistä tuotantotukijärjestelmän piiriin
vielä harkittaisiin. Se on selvä, että maamme merkittävä uusi vesivoimapotentiaali on ehkä
jo rakennettu, mutta joka tapauksessa teknologianeutraalisuuden näkökulmasta tämä kysy-
mys vaatii vielä huolellista tarkastelua ja perusteluja eduskunnalta lakiesityksen jatkokä-
sittelyssä.

14.20 Wille Rydman kok:  Arvoisa rouva puhemies! Tämänkaltaisien tukijärjestelmien
luomisessa sinänsä kannattaisi lähtökohtaisesti olla varsin pidättyväinen, koska kun tä-
mänkaltaisia tukia laaditaan, niin niillä on toki omalta osaltaan myöskin markkinoita oh-
jaava ja ehkä vääristäväkin vaikutuksensa. Jos kuitenkin ympäristöllisistä ja ilmastopoliit-
tisista syistä tällainen tukijärjestelmä halutaan luoda, niin kun se on teknologianeutraaliksi
sanottu, olisi syytä varmistua siitä, että se myös aidosti teknologianeutraali olisi.

Edustajat Jaskari ja Tuppurainen käyttivät erinomaisen hyvät puheenvuorot, joissa nos-
tivat esille myös tämän kysymyksen, että vesivoimaa ei ole tässä esityksessä luettu pääs-
töttömien energialähteiden pariin, mikä on kovasti ongelmallista. Kun huomioimme sen,
että käytännössä meillä Suomessa ei ole tällä hetkellä tiedossa muuta uutta vesivoimahan-
ketta kuin mahdollinen Sierilän rakentaminen, niin pidän vähän erikoisena, että tässä ei
olla nyt luotettu meidän omaan ympäristölainsäädäntöön vaan jo automaattisesti on rajattu
vesivoima pois tämän tuen potentiaalisten saajien joukosta. Varsinkin kun huomioidaan,
että tällä hetkellä, ihan aiheellisestikin, vesivoimaan liittyy merkittäviä kalatalousvelvoit-
teita, jotka mahdollisesti tulevaisuudessa käyvät vieläkin ankarammiksi, niin pahimmil-
laan se, että vesivoima on kategorisesti rajattu tämän tuen ulkopuolelle, voi tehdä Sierilä-
hankkeesta jopa kannattamattoman. Tämän vuoksi toivon, että vielä valiokuntavaiheessa
tarkkaan harkitaan, tulisiko vesivoima sittenkin lukea tuen potentiaalisten saajien piiriin.

14.22 Hanna Halmeenpää vihr (vastauspuheenvuoro):  Arvoisa puhemies! Hyvä, että
tämä vesivoimakysymys nousee tässä keskustelussa esille, se on nimittäin merkittävä. Tä-
män lakiesityksen tavoitteena käsittääkseni on se, mikä oli vanhan syöttötariffijärjestel-
mänkin tavoitteena. Tämä esitys vain on paljon parempi. Eli pyrkimys on — kun markki-
naehtoisesti nämä uudet energiamuodot eivät vielä kasva siinä tahdissa ja siinä vauhdissa
kuin päästövähennystavoitteemme ja ilmastotavoitteemme edellyttävät — luoda reitti, kas-
vuväylä niille uusiutuvan energian muodoille, jotka eivät sitä markkinaehtoisesti vielä pys-
ty muuten toteuttamaan. Vesivoima ei kuulu siihen ryhmään uusiutuvaa energiaa, joka ei
5



Pöytäkirjan asiakohta PTK 117/2017 vp
markkinaehtoisesti jo nykyisin pärjäisi. Sen takia mielestäni on perusteltua, että se on ra-
jattu tässä ulkopuolelle.

14.23 Wille Rydman kok (vastauspuheenvuoro):  Arvoisa puhemies! Juuri näin tietysti
on, että eri teknologiamuodot ovat erilaisessa asemassa, ja kuten aiemmassa puheenvuo-
rossani totesin, niin esimerkiksi kalatalousvelvoitteiden jatkuva ankaroituminen aiheuttaa
vesivoimalle omia erityishaasteitaan, ja jos aidosti pyritään teknologianeutraaliin tukeen
uusiutuvien energialähteiden osalta, niin olisi kyllä hyvinkin perusteltua, että tuesta aidosti
teknologianeutraali myös tehtäisiin ja vesivoima sen piiriin sisällytettäisiin.

14.23 Hannu Hoskonen kesk (vastauspuheenvuoro): Arvoisa rouva puhemies! On aivan
välttämättömän tärkeää, että Suomi pyrkii maksimoimaan kaiken oman uusiutuvan ener-
gian käyttönsä. Pitää aina muistaa, mikä on se mitalin toinen puoli, ja se on tietenkin se,
että me käytämme fossiilista polttoainetta, mikä ei tässä tilanteessa millään lailla ole perus-
teltua. Onhan ilmastopolitiikka kuitenkin ylikansallista: savut ja hiilidioksidi kulkevat ra-
jojen yli, sille me emme mahda mitään.

Mutta tärkeää olisi nyt meidän suomalaisten kansanedustajien muistaa se — niin täällä
Suomessa kuin europarlamentaarikkojen Brysselissä ja Strasbourgissa — että ajettaisiin
näitä suomalaisia tärkeitä tavoitteita yksimielisesti. Onhan tämä melkoinen farssi, että
meillä keskustellaan tänä päivänä Suomessa siitä, saammeko me hakata metsiämme suurin
piirtein saman verran kuin Ruotsi hakkaa. Ruotsissa se ei ole mikään ongelma. Vihreät ei-
vät esimerkiksi siitä puhu mitään silloin, kun Ruotsi hakkaa 80 prosenttia metsistään ja
käyttää niitä uusiutuvaan energiaan, esimerkiksi. Täällä tuntuu 60 prosenttia olevan ongel-
ma. Haloo, missä teidän omatuntonne on, hyvät kollegat?

14.24 Markus Mustajärvi vas (vastauspuheenvuoro): Arvoisa puhemies! En ole varma,
kuuntelinko huonosti edustaja Jaskarin puheen, mutta en oikein ymmärtänyt sitä logiik-
kaa, että tuet olisivat jotenkin ongelma biotuotetehtaan raaka-ainehankinnassa. Minusta
päinvastoin ne tukevat sitä: sahalaitoksilta tulee sivutuotetta, jolle muuten ei ole oikein
markkinoita, ja sitten tuki neitseellisen raaka-aineen hankintaan takaa sen, että raaka-aine-
hankinnassa on riittävä volyymi. Tällainen kuviohan on toteutumassa nimenomaan Kemi-
järvelle suunnitellussa biotuotetehtaassa, joka hyödyntäisi sekä Keitele Groupin paikallis-
ta sivutuotetta vähän kauempaa, Kuusamon Pölkky Oy:n tuottamaa sivutuotetta ja sen li-
säksi neitseellistä raaka-ainetta.

Mutta kyllä kalatalousvelvoitteista pitää muistaa se, että jos Euroopan paras lohijoki on
aikoinaan tuhottu, niin pitää olla vastuu myös siitä, että jokiyhtiö valtion ohella panostaa
sen lohen palauttamiseen.

14.25 Ville Skinnari sd (vastauspuheenvuoro): Arvoisa puhemies! Tämä on hyvää kes-
kustelua ja kuvastaa oikeastaan juuri sitä problematiikkaa, mikä meillä kaikkien näiden tu-
kien kanssa on olemassa, kuten edustaja Jaskari sanoi. Samaan aikaan kun puhumme siitä,
että leikkaamme yritystukia, luomme uutta.

Nostaisin esille nyt kuitenkin sen tosiasian, että nyt tälläkin tukimäärällä syntyy varmas-
ti, edustaja Halmeenpää, tuulivoimaa. Silloin me tarvitsemme säätövoimaa, ja silloin me
tulemme väkisinkin keskusteluun muun muassa vesivoimasta, joten siinä mielessä, kun
6



Pöytäkirjan asiakohta PTK 117/2017 vp
teknologianeutraliteetti on minulle sitä, että se on aidosti neutraali, sen vesivoiman tulisi
olla mukana.

14.26 Hanna Halmeenpää vihr (vastauspuheenvuoro):  Arvoisa puhemies! Tietysti pit-
kän aikavälin tavoitteena on hyväkin olla se, että tukijärjestelmistä voidaan luopua ja ener-
giatuotantomuodot toimivat markkinaehtoisesti, mutta tällä hetkellä näin ei vielä ole kai-
ken uusiutuvan energian osalta — poikkeuksena kylläkin suuren mittaluokan vesivoima-
hankkeet.

Mitä vesivoimaan sinänsä tulee, niin säätövoimaa on täällä pohjoismaisilla markkinoil-
la jo hyvin runsaasti tarjolla. Itse edustan sitä koulukuntaa, joka ei rajaa energiantuotantoa
ja säätövoiman käyttöä Suomen rajojen sisäpuolelle, vaan meidän on järkevää tehdä poh-
joismaista yhteistyötä, ja pohjoismaisilla sähkömarkkinoilla säätövoimaa totta vieköön
runsaasti on. Tuulivoimaa kuitenkin voitaisiin rakentaa vielä 15 terawattituntia lisää nykyi-
seen kapasiteettiin nähden ilman, että minkäännäköisiä säätövoima-, siirtoyhteys- tai ky-
syntäjoustokysymyksiä rajoitteena tulisi vastaan.

14.27 Timo Heinonen kok: Arvoisa rouva puhemies! Sähkön nimeen vannotaan tänä päi-
vänä monessa, ja hyvä niin, mutta on myös hyvä, että kiinnitetään huomiota siihen, millä
tavalla tämä sähkö tuotetaan. Meillä kuitenkin Euroopassa on paljon sellaista sähköä, joka
ei ole kovinkaan puhdasta. Myös esimerkiksi sähköautoista puhuttaessa on hyvä nostaa
keskusteluun myös näitä elinkaari- ja ympäristönäkökulmia, jotka eivät tänä päivänä vält-
tämättä niiden käyttöä ihan niin vahvasti enää alleviivaakaan.

Edustaja Jaskari nosti esille aiemmin tuossa keskustelussa tärkeitä huomioita, muun
muassa tämän teknologianeutraaliuden. Se on hyvä, että etsitään keinoja niin, että emme
enää ohjaa tukia vain jollekin tietylle poliittisten ideologioiden mukaan, vaan etsitään mal-
lia, jossa teknologianeutraalisti löydetään parhaat vähäpäästöiset uusiutuvan energian
muodot.

Tässä keskustelussa tuuli ja aurinko ovat olleet esillä ja myös vesivoimasta on puhuttu.
Itse myös kannatan näitä pieniä vesivoimaloita ja ehkä myös sitä, että niiden vesivoimaloi-
den, jotka tällä hetkellä ovat olemassa, tehoa ja hyötysuhdetta voidaan parantaa. Mutta mi-
nun mielestäni myös siinä, tällaisten hankkeiden yhteydessä, pitää muistaa kalatiet. Sen pi-
täisi olla itse asiassa velvoite näille toimijoille jo tänä päivänä, että kun näitä kehitystöitä
tehdään vaikkapa sähköntuotannon vahvistamiseksi vanhassa, jo valjastetussa koskessa,
niin silloin sen parina pitää aina olla yhtiön itse maksamat riittävät ja toimivat kalatiet. Mi-
nun mielestäni se olisi luonnonkin kannalta oikea ratkaisu.

14.29 Antti Rantakangas kesk: Arvoisa puhemies! On hieno asia, että tässä salissa näyt-
tää olevan hyvin laaja yhteisymmärrys hallituksen hyvästä esityksestä uusiutuvan ener-
gian tukijärjestelmäksi. Se on hieno asia, koska energiapolitiikkahan on pitkäjänteistä po-
litiikkaa. Kvartaali on monta kertaa 25 vuotta, ja sen takia on hyvä, että täällä on näin laaja
tuki tälle hankkeelle.

Tämä esityshän tukee kolmella tavalla hallituksen tavoitteita:
Ensinnäkin ilmastopolitiikassa päästöjen vähenemisen ja fossiilisten polttoaineitten vä-

hentämisen osalta.
7



Pöytäkirjan asiakohta PTK 117/2017 vp
Se tukee työllisyyden osalta, koska uusiutuvan energian investoinnithan jättävät ja tuo-
vat työtä pääasiassa kotimaahan, joka on tietysti hyvä ja tarpeellinen asia. Myöskin maa-
kuntiin ja eri puolille Suomea syntyy näitä työllistäviä hankkeita.

Ja sitten kolmantena omavaraisuuskysymyksen osalta. Meillä edelleenkin liian paljon
energiasta kokonaisuudessaan tuodaan maan rajojen ulkopuolelta, ja uusiutuvan energian
lisääminen parantaa tätäkin vaihtotasetta, kauppatasetta, joka on hyvä asia. 

Itse olisin myös nähnyt vesivoiman tässä tukijärjestelmän piirissä, samoin kuin täällä
monet kollegatkin ovat todenneet.

Haluan nostaa vielä pari muuta näkökulmaa tähän kokonaisuuteen:
Ensinnäkin biokaasu. Eilen oli tilaisuus vierailla eräillä maatiloilla, joissa on kehitetty

tätä biokaasutuotantoa, ja voi sanoa näin, että viime vuosien aikana teknologia tässä on ke-
hittynyt valtavalla tavalla. Siellä on todella iso potentiaali tulevaisuudessa hajautetun säh-
kön- ja ennen kaikkea kaasuntuotannon ja muitten tuotteiden osalta, ja toivon mukaan ne
pärjäävät tässä kilpailussa.

Sahojen osalta, kuten edustaja Jaskari, kannan huolta siitä, että meille tuodaan paljon ha-
ketta tuolta Venäjältä, ja se vääristää tietyllä tavalla ainakin osassa Kaakkois-Suomea, Itä-
Suomea, jopa Oulua myöten sahojen tilannetta. Purut ja kuoret eivät käy kaupaksi, kun
meille tulee tuontihaketta. Tähän pitäisi jotain järjestelmää pystyä rakentamaan, jotta koti-
mainen pärjäisi paremmin.

14.31 Kaj Turunen sin: Arvoisa puhemies! Itse asiassa kommentoin nyt niitä puheen-
vuoroja, mitä tässä on käyty, koska nämä ovat olleet hyvin mielenkiintoisia. 

Edustaja Halmeenpäälle voi sanoa sen, että hän puhui ensin teknologianeutraaliuden
puolesta, mutta on valmis rajaamaan sitten tiettyjä teknologioita ulkopuolelle — ei kovin
loogista. Mutta energiapolitiikka on osana myöskin talouspolitiikkaa, ja Halmeenpää tu-
keutuu säätövoiman osalta tuontienergiaan, mikä taloudellisesti ei ole järkevää. Ehkä tässä
kilpailutuksessa uusiutuvan tuotannolle täytyisi laittaa jonkinnäköinen säätövoiman tuo-
tantovelvollisuus, ja tämä voisi olla kyllä ratkaisu siihen, ohjautuuko tämä uusiutuvan tuki
nyt tuulivoimalle. Mutta jos tuulivoima näitä kilpailutuksia voittaisi ja olisi säätövoimavel-
voite, se voisi auttaa sitten nimenomaan sitä hajautettua CHP-tuotantoa, jonka perään Hal-
meenpääkin täällä kuulutti. 

Tässä tuessahan on tietysti tilanne se, että 2 terawattituntia on tämä kokonaismäärä, joka
kilpailutetaan kahdessa osassa. Minun mielestäni 2 terawattituntia on sopivan kokoinen, ja
siksikin, että kilpailutus tehdään kahdessa osassa, ensimmäisen kilpailutuksen jälkeen me
voimme katsoa vielä sitä, että mihin tämä tuki ohjautuu, ja jos on tarpeen jotain säätämistä
sen osalta tehdä vielä, sitten se on mahdollista tehdä.

Honkonen otti esille täällä mielestäni aivan tärkeän asian, nimenomaan juuri nämä
CHP-laitosten edellytykset tosiasiallisesti osallistua tähän kilpailuun, ja katsonkin, että se
olisi talousvaliokunnassa, kun tätä esitystä viimeistellään, sitten katsottava tarkemmin. 

Jaskari otti esille sen, että vesivoima on rajattu pois ulkopuolelle tästä kilpailusta, ja
tämä on herättänyt keskustelua aika voimakkaasti vähän joka suunnalla. Tämä on sellai-
nen asia, jonka kanssa valiokunnassa täytyy sitten katsoa, onko meillä oikeasti vain yksi
vesivoimahanke, Sierilä, joka pystyisi osallistumaan tähän kilpailuun, vai onko meillä näi-
tä enemmän ja onko se huono asia sinällänsä, jos Sierilä olisi tässä kilpailussa mukana. 

Sitten edustaja Löfströmille sanoisin tästä Ahvenanmaan rajauksesta tämän ulkopuolel-
le: Se on mielestäni hyvinkin järkevää. Ahvenanmaa toki voi itse tukea omia hankkeitaan
8



Pöytäkirjan asiakohta PTK 117/2017 vp
halutessaan. Vaikkei tälle ole mitään oikeudellisia esteitä, niin Ahvenanmaalta sähkö ei
siirry kuitenkaan Suomeen. Muistaakseni viime vaalikaudella sijoitettiin 50 miljoonaa me-
rikaapeliin Suomen mantereen ja Ahvenanmaan välille, mutta siinä ei kulje sähkö. Se on
niin sanottu huoltovarmuuskaapeli, ja sähkö siirtyy Ahvenanmaalta Ruotsin puolelle. Suo-
men ei ole järkeä tukea Ruotsin sähkönhintaa, ainakaan verovaroilla. 

Perjantai on nyt seuraava semmoinen päivä, kun aamukahdeksalta kokoontuu yritystu-
kityöryhmä, joka miettii kuumeisesti, mitä yritystukia voidaan karsia. Perjantai tulee ole-
maan myöskin se päivä, kun iltapäivällä sitten tehdään uusia yritystukia. Joskus tuntuu,
että logiikka puuttuu, mutta näin tämä on sovittu, että tämmöinen uusiutuvan tuki tehdään,
ja sillä mennään. Osittain tämä hallituksen esitys parantaa kuitenkin sahojen puru- ja kuo-
ritilannetta, että toivotaan, että näillä järjestelyillä CHP-laitoksia tulisi näille sahoille ja
puru ja kuori lähtevät liikkeelle. Tämä yritystukityöryhmä ja sitten tämä uusi uusiutuvan
tuki nivoutuvat silläkin tavalla yhteen, että meidän pitää miettiä tarkkaan, että jos näillä
keinoin eivät lähde puru ja kuori sahoilta liikkeelle, onko järkevää maksaa metsähakkeelle
tuotantotukea. 

Tuppurainen puhui tästä päästökaupasta, että meillä on päällekkäisiä ohjausjärjestel-
miä, mutta päästökaupan hinta on tällä hetkellä sen verran alhainen, ettei se ole tehokas oh-
jauskeino. 

Teknologianeutraaliuden toteutuminen tämän uuden tuen yhteydessä täytyy varmistaa.

14.36 Mats Löfström r (vastauspuheenvuoro): Fru talman! Precis som ledamot Turunen
sade så var det tidigare så att den enda elkabeln mellan Åland och utanför Åland gick till
Sverige. Men det har för ett par månader sedan varit slutsyn på en ny sjökabel mellan Åland
och Nådendal. Den är 152 kilometer lång, den är nyligen byggd, så det finns nu alla möj-
ligheter att använda den elektriciteten som genereras på Åland också på fastlandet. Det här
är en sak som har förändrats sedan förra mandatperioden.

14.37 Hanna Halmeenpää vihr (vastauspuheenvuoro): Arvoisa puhemies! Tietysti ei ai-
noastaan edustaja Halmeenpää vaan myöskin hallitus pitää tätä esitystään uusiutuvan ener-
gian tuesta teknologianeutraalina — vaikkakin sieltä on rajattu pois muun muassa vesivoi-
ma. Tietysti kevennyksenä voisi edustaja Turuselle todeta, että Halmeenpää tukeutuu pää-
asiassa kotimaiseen kaurapuuroon ja ruisleipään säätövoimana, mutta tämä pohjoismainen
sähkömarkkina tukeutuu CHP-laitosten ohella hyvin vahvasti todellakin pohjoismaiseen
vesivoimaan, jota meillä Suomessakin on huomattava määrä, ja tätä pidän hyvänä yhteis-
työmallina, enkä usko tässä salissakaan kuulevani vastakkaisia näkemyksiä.

Mitä tulee noiden vesivoimalaitosten kalatalousvelvoitteisiin, niin voimayhtiöthän ovat
itse asiassa keränneet nuo tarvittavat säästöt kassaansa niiden vuosikymmenien aikana —
noin 70 vuotta — joiden aikana kalatalousvelvoitteet ovat olleet tämän päivän tiedon va-
lossa aivan alimitoitettuja: esimerkiksi Kemijoella viisi—seitsemänkertaisesti liian pieniä
ja poikasistutuksiin tukeutuvia. Näillä voimayhtiöille kertyvillä [Puhemies koputtaa] kym-
menillä miljoonilla mahdolliset kalatiet voidaan kyllä toteuttaa.

14.39 Kaj Turunen sin (vastauspuheenvuoro): Arvoisa puhemies! Ihan lyhyesti vain tä-
hän: edustaja Halmeenpää sanoi, että hän tukeutuu kotimaiseen säätövoimaan, muun
muassa vesivoimaan, ja että vesivoimaa on Suomessa todellakin paljon. Tämähän ei tietys-
ti pidä paikkaansa, eikä se ainakaan lisäänny, jos vesivoimaa tuolla kiihkolla vastustetaan. 
9



Pöytäkirjan asiakohta PTK 117/2017 vp
14.39 Leena Meri ps (vastauspuheenvuoro): Arvoisa puhemies! Tuossa hallituksen edus-
taja Turunen otti puheeksi sen, mikä minuakin tässä vähän häiritsee, että meillä perustet-
tiin tosiaan tämä yritystukien karsimisen parlamentaarinen työryhmä, koska ei koskaan oi-
kein päästä selvyyteen, mistä niitä leikattaisiin, ja helmikuun lopussahan tämän työryh-
män työ päättyy, ja kuten edustaja sanoi, niin nyt tässä on tuotu uusi muoto, ja sitten hän to-
tesi, että näin tämä on sovittu. No, tietysti ihmiset tekevät sopimuksia, ja onhan se vähän
erikoista, että samaan aikaan uudistetaan ja sitten poistetaan. 

Mutta haluaisin sanoa tuosta tuulivoimasta, että olisi erittäin hyvä, että näitä tukimuoto-
ja voisi myös joustavasti lakkauttaa. Tutkimusten mukaan tuulivoimalat ovat kuitenkin
sähköntuotantotavoista edullisin tapa tuottaa sähköä silloin, kun puhutaan näistä maalla
olevista laitoksista. Siinä mielessä tämä on semmoinen asia, mitä valiokunnassa pitäisi tut-
kia — kuten tuota vesivoimaa, jos kerran väitetään, että tämä on teknologianeutraali.

14.40 Hannu Hoskonen kesk: Arvoisa rouva puhemies! Käsittelyssä oleva hallituksen
esitys uusiutuvilla energioilla tuotetun sähkön tuotantotuesta ja samalla tuulivoimatuesta
on äärimmäisen tärkeä Suomen kannalta. Suomi on aivan varmasti uusiutuvan energian
maa, Euroopan ykkösmaa, mitattiinpa asiaa millä mittarilla tahansa. Kaikista hauskinta-
han tässä on se, arvoisat edustajakollegat, että Suomessa on edellytyksiä uusiutuvan ener-
gian tuottamiseen, elikkä aika pitkälti on tästä salista kiinni, millaisia lakeja me säädämme
ja saammeko me sen uusiutuvan energian tässä maassa virtaamaan.

Tämä uusi hallituksen esityshän on teknologianeutraali, niin kuin moni edustaja on pu-
heenvuorossaan jo todennut. Tähän ei kuitenkaan kuulu vesivoima. Toivon, että ainakin
tässä yhteydessä talousvaliokunta käy tämän asian huolella läpi, että onko tämä nyt ihan oi-
kein. Minulta ei tähän sitä suurta viisautta tällä hetkellä löydy, mutta uskon, että kun valio-
kunta tästä pitkään keskustelee ja kuuntelee asiantuntijoita, niin se viisaus varmaan löytyy.

Siitä olen tavattoman huolissani, arvoisa rouva puhemies, että meillä tämä CHP-voima-
loiden, yhdistetyn lämmön- ja sähköntuotannon voimaloiden, tilanne Suomessa on tällä
hetkellä huono. Ja aivan karmealta tuntuu katsoa sitä, kun suurilla sahoilla ja pienemmil-
läkin sahoilla on haketta, purua, puunkuorta aivan valtavat määrät kasoissa happanemassa.
Meidän edustajien on syytä muistaa se tosiasia, että kun se hake ja puru ja kuoriaines on
siellä kasassa riittävän pitkään, niin se ei kelpaa enää kunnolla polttoaineeksikaan, koska
sen lämpöarvohan koko ajan huononee. Jos se pari kolme vuotta siinä seisoo, niin se kel-
paa lähinnä jonnekin kasvimaan peitteeksi estämään, etteivät rikkaruohot pääse nouse-
maan — on tietysti tavoite sekin, mutta ei ehkä vastaa tarkoitustaan. 

Joka tapauksessa tässä maassa pitäisi nyt saada sellainen asento tähän päätöksentekoon,
että CHP-voimaloiden tulevaisuus turvattaisiin, koska se on ihan varmasti maailman paras
energiantuotantotapa. Kun se energia vielä tuotetaan uusiutuvilla energioilla, uusiutuvilla
raaka-aineilla, niin saavutetaan valtava hyöty: Sen hyötysuhdehan nousee yli 90 prosentin,
elikkä siinä ei oikeastaan mitään mene hukkaan. Elikkä saadaan sähköä ja lämpöä, ja ai-
noastaan se, mikä nyt voimalaitoksista itsestään häviää lämpönä taivaalle, se pieni tappio
pitää sietää. Mutta sanokaapa tässä maassa jokin tuotantoprosessi, jossa hyötysuhde nou-
see yli 90:n — ei varmasti niitä esimerkkejä muita ole. Elikkä tähän meidän pitää eduskun-
nassa paneutua, että tämä CHP-voimalaitossysteemi saadaan tässä maassa pelaamaan ja tu-
levatkin voimalat, mitkä rakennetaan, ovat näitä CHP-periaatteella toimivia voimaloita. Ei
ole mitään järkeä rakentaa pelkkää sähköntuotantoa, kun meillä on mahdollisuus paljon
paljon parempaan.
10



Pöytäkirjan asiakohta PTK 117/2017 vp
Meillä ennen kaikkea on uusiutuvaa energiaa. Tänä päivänä keskustellaan Euroopan
unionin tasolla maankäytöstä, maankäytön muutosdirektiivistä ja sitten uusiutuvan ener-
gian kestävyyskriteereistä, ovatko ne oikein. Suomen kannalta kehitys tällä hetkellä näyt-
tää aika huolestuttavalta, kun välillä oli jo tilanne, että tuntui, että suomalaisia metsiä ei saa
ollenkaan hakata, ja tässä asiassa ihmettelen suuresti sitä, miten tässä maassa on valtavaa
ristivetoa siitä, saammeko omia raaka-aineitamme käyttää. Esimerkkinä voi sanoa läntisen
naapurimme Ruotsin, jossa on metsien hakkuutaso suurin piirtein hieman yli 80 prosenttia,
mikä vuotuisesta kasvusta hakataan, ja se ei ole esimerkiksi siinä maassa vihreille mikään
ongelma. Ei ole kuulunut puheenvuoroa, että ruotsalaiset ovat tehneet väärin, mutta Suo-
messa mennään vähän yli 60 prosentissa ja sitä vastaan tapellaan ja heitellään ilmaan kai-
ken maailman hirvittäviä pelotteluja siitä, mitä maailmassa tapahtuu, jos suomalaiset lisää-
vät hakkuumääränsä samalle tasolle kuin Ruotsi. Mitä siinä tapahtuu? Siinä tapahtuu se,
että 20 miljoonaa mottia saadaan puuta lisää, ja samalla kun saamme vuodessa sen 20 mil-
joonaa mottia puuta lisää markkinoille, sellutehtaille, samalla saamme myös valtavan mää-
rän energiapuuta. Ensiharvennushakkuissa nimenomaan tulee, voi sanoa, karkeasti puolet
ja puolet: toinen puoli menee sellukattilaan ja toinen puoli menee lämpövoimalaitokseen,
ja se on aivan varmasti Suomen kannalta paras mahdollinen vaihtoehto. Juuri valmistu-
neen valtakunnan metsien 12. inventoinnin mukaan meillä on tällä hetkellä noin miljoona
hehtaaria ensiharvennusrästejä, sellaisia hakkuukohteita, jotka pitäisi kiireellä tehdä pois,
jotka ovat siis aivan hädänalaisia töitä, kun metsä alkaa kärsiä. Näiltä alueilta olisi helposti
saatavissa se 50—60 miljoonaa mottia puuta ulos. Jos otetaan vaikka 10 miljoonaa mottia
vuodessa, niin pelkkien rästien tekeminen kestää 5—7 vuotta, ja koko ajan tulee lisää uu-
sia rästejä, ne ovat niitä laiskanläksyjä. Ja täällä me keskustelemme, pitääkö meillä CHP-
voimaa olla. Onhan tämä aivan käsittämätöntä keskustelua. Ja jos sitten laitetaan ne metsät
kuntoon, niin mitä sitten tapahtuu? Sitten tapahtuu se ihme, että nyt jo 113 miljoonassa mo-
tissa oleva vuotuinen metsien kasvu nousee lähemmäs 130 miljoonaan mottiin, tilanne ei
kun paranee, hiilinielu kasvaa, hiilenkäyttö vähenee. On syytä olla iloinen. Ei kannata olla
tätä tilannetta vastaan, vaan kannattaa olla tässä kehityksessä vahvasti mukana.

Toivon, arvoisa rouva puhemies, lopuksi: Meillä näitä mahdollisuuksia ei kuitenkaan
tässä maassa niin valtavasti ole. Meillä kuitenkin on luonnonvaroissa se valtava uusiutu-
vuus, joka meillä on sekä metsissä että pelloilla. Molemmat kasvun alustat, sekä metsät että
pellot, ovat tämän maan vahva tuki ja turva vielä ensi vuosisadallakin, ihan varmasti. Aika
paljon on kiinni siitä, löydämmekö tästä talosta yksimielisyyden siihen, että käytämme nii-
tä tämän kansakunnan hyvinvoinnin lisäämiseksi ja kansakunnan elintason nostamiseksi.
Kun meillä on 200 000 työtöntä, jopa ylikin, ja hekin kaipaisivat sen työpaikan, niin tässä
meillä, arvoisat kollegat, on sitten yhteinen urakka, johon haastan teidät kaikki, ja yhtenä
tärkeänä osana siinä on kotimainen energiantuotanto. Toki siihen tulee paljon muuta, ja sit-
ten energian myötä meillä tulee mukaan metalliteollisuus, kemianteollisuus, sähköteolli-
suus, kaikki tämä, mikä meillä on tässä maassa — kaikissa näissä meillä on huippuosaa-
mista. Kun puhumme metsätaloudesta, niin emme puhu silloin vain energiasta — puhum-
me metallista, kemiasta, sähköstä, monesta muusta. Toivon, arvoisa rouva puhemies, lo-
puksi, että tämä asia otetaan nyt vakavissaan, koska nyt on juuri se oikea hetki.

14.47 Ville Skinnari sd: Arvoisa puhemies! Ensinnä täytyy kiittää edustaja Hoskosta hy-
västä lämmittelystä ja hyvästä puheesta.
11



Pöytäkirjan asiakohta PTK 117/2017 vp
Kun me talousvaliokunnassa teimme mietintöä energia- ja ilmastostrategiasta vuoteen
2030, niin täytyy tietysti ensiksi olla iloinen siitä, että me olimme lähes yksimielisiä. Myös
me sosiaalidemokraatit oppositiosta tuimme hallitusta tässä jättimäisessä isossa kokonai-
suudessa, ja minusta se on osoitus siitä, että isoissa asioissa Suomen eduskunta pystyy yh-
teistyöhön. Tosin aivan kaikki eivät olleet mukana. [Hannu Hoskonen: Erinomaista!] 

Yhdessä kohdassa, jonka muistan melkein ulkoa, totesimme, että meidän tulee "uudis-
taa uusiutuviin energialähteisiin perustuvan sähkön ja lämmön tuotannon tukijärjestelmiä
siten, että tuet ohjautuvat kustannustehokkuusnäkökulmasta parhaisiin uusiutuvan ener-
gian tuotantomuotoihin ja että tukien verotuksen kilpailuvaikutukset arvioidaan ja otetaan
huomioon". Se oli kohta 1 meidän ponnessamme. 

Nyt kun tätä keskustelua kuuntelee, niin haluan nyt vielä toistaa oman käsitykseni tek-
nologianeutraliteetista. Ainakin minulle se on sitä, että kaikki tuotantomuodot ovat muka-
na. Ylipäätään tämä tuki-instrumenttien käyttö, niiden sekoittaminen toisiinsa, on hanka-
laa. Se on hankalaa meille päättäjille, mutta se on hankalaa myös yrityksille. Tietysti ihan
suomalaisen elinkeinopolitiikan näkökulmasta kannattaa kysyä, pitääkö myöntää tukia,
mutta kannattaako myöntää tukia sellaiseen toimintaan, että me maksamme sitten laitteista
ja ohjelmistoista ja muista sen rahan suoraan ulkomaille? Tästähän meillä on kokemusta
syöttötariffitoiminnan osalta. Ja minun mielestäni ainakin tuulivoimakin menee sitä ihan
oikeaa suuntaa kohtaan, että se alkaa olla markkinaehtoista. Tarvitseeko se enää tukea?
Mikä tukimuoto yleensä tarvitsee enää tukea, ja jos tarvitsee, pitäisikö sen olla investoin-
titukea? Pitääkö tuotantoa ylipäätään tukea?

Samaan aikaan tietysti tästä keskustelusta puuttuu kokonaan huoltovarmuuden näkökul-
ma. Hyvät kollegat, sähkö ei tule töpselistä, ei täällä Suomessakaan, vaikka me kuinka niin
toivoisimme. Sen takia tämä keskustelu säätövoiman välttämättömyydestä on iso asia ja
hyvä asia, ja toivon, että se ei unohdu. Sipilän hallitus tuntuu kuitenkin unohtaneen vesi-
voiman, vaikka siitä puhuttiin vaaleja ennen ja vähän vaalien aikanakin, mutta nyt kahden
ja puolen vuoden kokemuksella se vesivoima ei tunnu olevan agendalla ainakaan tällä hal-
lituskaudella.

Kaiken kaikkiaankaan tämä hallituksen esitys ei valitettavasti ole kuitenkaan täydelli-
nen. Nostan nyt vielä lopuksi yhden kohdan, ja se koskee tuotantotukilain 30 §:ää: Täällä
on hyvin ansiokkaasti puhuttu CHP:n eli yhdistelmätuotannon merkityksestä maakunnille,
huoltovarmuudelle ja niin edelleen. Nyt tilanne on se, että monissa maakunnissa on jo teh-
ty investointipäätöksiä, on jo päätetty investoida esimerkiksi lämmöntuotantoon mutta jä-
tetty sähköntuotanto uusiutuvilla keinoilla optioksi, ja nyt tämä hallituksen esityksen tuo-
tantotukilain 30 § sanoo, että ei olisi mahdollista saada tukea kuin vain uusiin investointei-
hin. Se sanoo lisäksi myös, että tässä ei voisi tukea sellaista investointia, joka rakentuisi sa-
malle fyysiselle paikalle. Eikö se olisi päinvastoin tehokkaampaa, että nämä tuotantolai-
tokset olisivat lähellä toisiaan? Joten tähänkin asiaan varmasti talousvaliokunnassa pa-
laamme, ja samalla tietysti toivomme sitä, että myös yritystukityöryhmässä löytyisi
ratkaisuja siihen, miten yritystuista päästäisiin joskus myös eroon, kuten valiokunnan pu-
heenjohtaja Turunen ansiokkaasti muistutti.

14.52 Jari Myllykoski vas: Arvoisa rouva puhemies! Heti alkuun, ettei unohdu: edustaja
Skinnari käytti kyllä hyvän, pohdiskelevan puheenvuoron juuri siitä, että alueilla, maakun-
nissa ja paikkakunnilla on tehty nimenomaan rakentamispäätöksiä, jotka nyt tässä kohtaa
12



Pöytäkirjan asiakohta PTK 117/2017 vp
olisi kyllä hyvä uudelleen CHP-laitosten osalta tarkastella. Toivotaankin talousvaliokun-
nalle hyvää, pohdiskelevaa ja viisasta päätöksentekoa, että tuota kohtaa voitaisiin muuttaa.

Täällä on paljon tuotu ehkä jo vähän niin kuin vastakkaisiakin näkemyksiä siitä, onko
teknologianeutraalia ja niin edelleen, kun vesivoima on jätetty pois. No, edustaja Halmeen-
pää hyvin kuvasi, että tällä tiedolla, mikä nyt on, se ei ole sellaista uusiutuvaa, mikä mitään
uutta toisi. Mutta en minä sitä kokonaan sulkisi pois. Joet virtaavat patoja rakentamattakin.
Kyllä minä ainakin haluaisin nähdä sen teknologisen edistyksen, että virtaava vesi voi tuot-
taa sähköä ilman, että sitä tarvitsee padota tai että vaelluskalat eivät voisi kutea siinä. Mi-
nun mielestäni sitä ei kannata siinä mielessä sulkea pois, etteikö kukaan Suomessa pohtisi,
voiko olla joitakin semmoisia vaikkapa kotitalouksille soveltuvia ratkaisuja, jotka tuotta-
vat energiaa siitä ohi virtaavasta purosta.

Kaiken kaikkiaan näen, että tämä kotitalouksien huono huomioiminen tässä on yksi
ehkä suurempia linjauksia. Ymmärrän, että varsinkin TEMissä ollaan aina ihastuttu suu-
riin ratkaisuihin ja suuruuden ekonomian tuottamiin ratkaisuihin, mutta minun mielestäni
meillä pitäisi kansalaisina olla mahdollisuus hyödyntää uusiutuvan energian uusia inno-
vaatioita omissa lämmitys- ja energiatuotannon ratkaisumalleissamme. Kyllä minä olen
hurmaantunut siihen, että meillä kotitaloudet voivat tehdä ilmalämpö-, maapumppu- tai
aurinkoratkaisumalleja ja ehkä tässäkin yhdistellä näitä uusia teknologioita, joita voi syn-
tyä.

Minun mielestäni hallituksen esitystä pitää tukea siltä osin, että nyt se on oikean suun-
tainen ja että nimenomaan mikään ei ole kallioon hakattua pitkäksi aikaa. Eli tämä kaksi-
vaiheisuus on tässä hyvä asia, että voidaan katsoa, onko vahinko syntynyt ja ei hirttäydytä
niin pitkäksi aikaa näitten tukien osalle.

Siinä, kuinka CHP-laitoksissa tai energiatuotannossa meillä on metsäbiomateriaalia,
suhtaudun kyllä melko negatiivisesti siihen ajatukseen, että kuitupuuta käytettäisiin esi-
merkiksi biopolttoaineiden lähteenä. Minun mielestäni jo tällä hetkellä mäntyöljyn poltta-
minen auton männän päällä tai polttokattiloissa on niin kuin pyhäinhäväistys. Se on raaka-
aine, jota jatkojalostamalla voidaan saada korkean teknologian tuotteita ja hyödyttää kan-
santaloutta paljon tehokkaammin kuin sillä, että me rupeaisimme keskittymään kuitupuun
biopolttoainetuotantoon. Pidetään metsät metsätaloutena, niin kuin niitten kuuluukin olla,
eli ennemminkin kemian- ja selluteollisuuden raaka-aineena ainakin sinne kuitupuuhun as-
ti.

Tässä on nyt hyvä tämä, tarvitaanko tuotantotukia ollenkaan. Olisin kyllä henkilökoh-
taisesti enemmän innovaatio- ja investointitukien puolella. Minä uskon, että meidän maa-
taloudessamme nimenomaan nämä biokaasulaitokset ovat potentiaalinen lähienergiatuo-
tantomuoto ja tulevaisuudessa myös ratkaisu tähän liikennepolttoainekysymykseen, jos me
haluamme päästä sinne 30 prosentin tavoitteeseen. Tässäkin kohtaa alleviivaan: toivotta-
vasti siinä sekoiterajassa, täällä ministeri Tiilikainenkin toi kovasti esille tätä sekoitevel-
voitteiden rajaa, ei missään vaiheessa käännyttäisi sinne kuitupuun varaan, että sieltä tuo-
tetaan liikennepolttoaineita, vaan katsotaan maatalouden biokaasumahdollisuudet. Se sek-
tori oletettavasti tarvitsee investointitukia.

Ja poistetaan sieltä kaikki muutkin järjettömyydet, mitä meillä on lähienergian käyttä-
misessä. Minä toivoisin, että siellä autokorjaamoa naapuritontilla pitävän katto olisi minun
käytettävissäni, jos haluaisin sieltä aurinkosähköä, ja niin edelleen. Sama pitää olla myös
näissä liikennepolttoaineissa maaseudulla. Ei siellä pidä asettaa sellaisia energiaverorajo-
ja, jotka estävät maataloudessa niissä kohteissa, missä tuotetaan biokaasua, naapurille bio-
13



Pöytäkirjan asiakohta PTK 117/2017 vp
polttoaineen myymistä. Tämmöiset turhat esteet niin sanotusti pienten askeleitten ottami-
sessa pitäisi osata nyt tämänkin hallituksen aikana jo ratkaista.

Luotetaan nyt, että tässä kohtaa edustaja Turunen talousvaliokunnan puheenjohtajana
ottaa tästä kopin ja siivoaa pienet esteet pois pienten kansalaisten uusiutuvan energian käy-
tön suhteen.

Toinen varapuhemies Arto Satonen:  Lienee kohtuullista antaa vastauspuheenvuoro
edustaja Turuselle.

14.58 Kaj Turunen sin (vastauspuheenvuoro): Arvoisa puhemies! Edustaja Myllykoski
piti tavalliseen tapaansa asiallisen puheenvuoron. Minä olen itse hajautetun energiantuo-
tannon kannattaja ja kotitalouksien osallistumisen edellytysten parantaja mitä parhaalla ta-
valla myöskin energiantuotannossa.

Se, että me kuitenkin nyt keskustelemme 2 terawattitunnin väliaikaisesta uusiutuvan
energian tuotantotuesta, ei sinällänsä ole eri asia kuin se, että energian tuotantotuesta kes-
kustellaan, mutta nämä eivät ihan suoranaisesti kuitenkaan liity toisiinsa.

Investointituki ehkä on sellainen, joka sopii tähän hajautettuun energiantuotantoon ja
kotitalouksiin, ja tarkkaan ajatellen meillähän on jo tämäntyyppisiä investointitukia ole-
massa. Esimerkiksi kotitalousvähennys on yksi tämäntyyppinen.

Tärkeä asia, ja näissä yhteyksissä kyllä kannattaa aina näistä puhua.

14.59 Riitta Myller sd (vastauspuheenvuoro): Arvoisa puhemies! Tämähän alkaa kuulos-
taa oikein hyvältä, jos jo talousvaliokunnan puheenjohtaja on sitä mieltä, että nyt voitaisiin
ottaa askeleet siihen, että lähienergiaa voidaan Suomessakin lähteä kehittämään. Olisi var-
masti todella hyvä, että tässä asiassa nyt sitten eduskunta ottaisi todella isomman askeleen
kuin mikä tässä hallituksen esityksessä on.

On aika erikoista, että meillä on erilaisia esteitä sen suhteen, että asuntojen aurinkosäh-
köjärjestelmiä voitaisiin kehittää, asuinalueiden aurinkosähköjärjestelmiä voitaisiin kehit-
tää — ja muita tähän liittyviä — ajatellen vaikkapa sitä, että rakentamisessa on suuria mah-
dollisuuksia siinä, että jo siellä rakenteissa on aurinkosähköä. Me voisimme olla edelläkä-
vijöitä tässäkin asiassa, jos erilaiset hallinnolliset esteet saataisiin purettua.

15.00 Katri Kulmuni kesk (vastauspuheenvuoro): Arvoisa puhemies! Haluan muistuttaa
tässä keskustelun vaiheessa, että nimenomaan energiaan liittyviä normeja on varsin paljon
purettu, kun hallitus on kaiken kaikkiaan yli 300 normia purkanut. Monissa kotitalouksissa
esimerkiksi aurinkopaneelien laittamisessa talojen katoille riittää nykyään pelkästään il-
moitus eikä siihen tarvita sen monimutkaisempia lupaprosesseja enää. Ne ovat ehkä suu-
ressa kuvassa pieniä askeleita, mutta nekin täytyy tehdä, jotta todella päästään hajautet-
tuun energiantuotantomalliin, ja on hyvä, jos tämä sali on siinä yhtenäinen ja yksimielinen.

Varmasti on niin, että jos miettii vaikka biokaasuvoimalaitosten investointeja, niin vielä
ne ovat varsin suuria. Navetan muuttaminen biokaasua tuottavaksi voimalaitokseksi mak-
saa lähes 450 000 euroa, ja se on totta kai yksittäiselle viljelijälle varsin suuri panostus,
mutta tulevaisuus menee siihen suuntaan.

Haluan huomauttaa vielä esimerkiksi pelkoon siitä, mihin kuitupuu joutuu, että kyllä sen
markkinat määräävät, mihin se joutuu. Esimerkiksi CHP:n osalta tässähän on olemassa
leikkuri, ettei se sinne kattilaan joudu, vaan siitä tehdään muita asioita.
14



Pöytäkirjan asiakohta PTK 117/2017 vp
Toinen varapuhemies Arto Satonen: Nyt menemme puhujalistaan.

15.01 Li Andersson vas:  Arvoisa puhemies! Bonnissa on käynnissä YK:n ilmastoko-
kous, ja siellä parhaillaan pohditaan sitä, miten eri maissa ja globaalisti saavutetaan Parii-
sin ilmastosopimuksen tavoitteet eli lämpötilan rajaaminen alle 2 asteen pyrkien kohti
puoltatoista astetta. On selvää, että uusiutuva energia on avainasemassa tässä työssä ja
myöskin fossiilisista polttoaineista luovuttaessa, ja siksi tämä nyt käsiteltävänä oleva la-
kiehdotus uusiutuvan energian tuotantotuesta on tärkeä.

Tarjouskilpailuun perustuva ja teknologianeutraali preemiojärjestelmä on vasemmisto-
liiton eduskuntaryhmän näkemyksen mukaan kannatettava selkeyden ja kustannustehok-
kuuden vuoksi. Tämä ehdotus on siis oikeansuuntainen, mutta se on riittämätön. Hallituk-
sen jo aiemmin esittämä 2 terawattitunnin vuotuinen määrä on meidän näkemyksemme
mukaan aivan liian pieni. Tällä tuella siis todennäköisesti ei saada aikaan riittävän nopeaa
energiakäännettä. Kun kerran tämä tuki ei tule valtiolle kalliiksi, miksi emme voisi lisätä
huutokaupattavaa tukimäärää selkeästi?

Tässä on salissa käyty keskustelua tämän esityksen suhteesta yritystukijärjestelmää uu-
distavaan parlamentaariseen työryhmään, ja vaikka itse pidän kannatettavana, että työryh-
mäkin ottaa tavoitteeksi yritystukien pienentämisen kokonaisuudessaan, haluan painottaa,
että eihän tämän työryhmän tehtävänannossa ole koko suomalaisen yritystukijärjestelmän
lakkauttaminen kokonaan vaan nimenomaan tämän yritystukijärjestelmän uudistaminen
järkevämpään suuntaan, jotta käytämme vähemmän rahaa ympäristölle haitallisiin ja yri-
tysten kilpailukyvyn näkökulmasta tehottomiin tukiin ja enemmän rahaa sitten sellaisiin
tukiin, jotka voivat olla hyödyllisiä ja perusteltuja esimerkiksi uusiutuvan energian tuotan-
tomäärien kasvattamiseksi.

On myöskin selvää, niin kuin tässä on todettu keskustelun aikana, että tämä vanha tuu-
livoimatuki ei ollut onnistunut. Se tuli valtiolle liian kalliiksi ja kasvatti myöskin voimala-
yhtiöiden voittoja ylisuuriksi. Mutta on kuitenkin huomautettava, että tukijärjestelmä on-
nistui siinä, että päästöttömän tuulivoiman määrä on kasvanut nopeasti, ja meidän mieles-
tämme tästä tavoitteesta, eli tuotantomäärien kasvattamisesta, pitää edelleen pitää kiinni,
kun uusia tukimuotoja pohditaan.

Mikäli eduskuntakäsittelyssä emme saa tuettavaa energiatuotantomäärää kasvatettua
suuremmaksi, on vain toivottava, että teknologinen kehitys vie Suomen energiatuotantoa
oikeaan suuntaan tarpeeksi nopeasti. Aurinkoenergia tulee esimerkiksi koko ajan edulli-
semmaksi, mutta niin kauan kuin päästökauppajärjestelmää ei saada toimimaan kunnolla
eikä fossiilisten tuotantomuotojen tukia karsittua, ei uusiutuva energia voi markkinaehtoi-
sesti kilpailla vanhojen tuotantomuotojen kanssa.

Sen lisäksi on myös muistettava, että ympäristön ja ilmaston kannalta parasta sähköä on
sellainen, jota ei ole tarvinnut tuottaa ollenkaan. Siispä Suomen pitää uusiutuvan energian-
tuotannon lisäksi panostaa voimakkaasti energiatehokkuuteen koko yhteiskunnassa: koti-
talouksissa, teollisuudessa ja kunnissa. Se tarkoittaa muun muassa kysyntäjoustoa ja äly-
kästä sähköjärjestelmää, joiden avulla sähkön tarve laskee.

15.05 Krista Mikkonen vihr: Arvoisa puhemies! Tukea tarvitaan — kun äsken tässä on
kritisoitu, että miksi samanaikaisesti jotain uutta yritystukea luodaan, kun vanhoista pyri-
tään pääsemään eroon — tietenkin siksi, että jos on joku yhteinen tavoite, mihin pyrimme
ja mitä täytyy vauhdittaa, niin sitä kannattaa silloin tukea, ja tästähän on kyse nyt tässä uu-
15



Pöytäkirjan asiakohta PTK 117/2017 vp
siutuvan energian tukemisessa. Me tiedämme, että meidän täytyy päästä eroon fossiilisesta
energiasta mahdollisimman pian ja tarvitsemme lisää uusiutuvaa energiaa, ja on fiksua tu-
kea sitä ja saada sitä vauhditettua. Jos mietitään yritystukia kaiken kaikkiaan, meillä on
valtava määrä yritystukia, jotka ovat tehtävänsä jo tehneet. Ne ovat vauhdittaneet sitä, mik-
si ne on perustettu, ja niistä siellä on paljon karsittavaa. Mutta siinä mielessä tämä ei ole
mitenkään ristiriitaista, että samanaikaisesti jotain uutta tukea luodaan. 

Mutta kun tätä uusiutuvaa energiaa tuetaan, on tärkeää se, että panostukset olisivat riit-
tävän suuria. Nyt tässä hallituksen esityksessä suunta on hyvä mutta vauhti on kyllä vaati-
maton, kun mietitään sitä tarvetta, mitä meidän pitää tehdä ilmastonmuutoksen hillitsemi-
seksi. 

Tärkeää on myös se, että jos tuemme uusiutuvaa tuotantoa, emme samanaikaisesti ai-
heuta sillä haittaa luonnon monimuotoisuudelle, ja tässähän on kyse näistä vesivoimalai-
toksista. Me tiedämme, että vaelluskalat ovat nyt jo varsin uhanalaisia. Maailmanlaajuises-
ti 15 000 tieteentekijää juuri varoittivat meitä kuudennesta sukupuuttoaallosta, ja he yhte-
nä keinona kannustivat nimenomaan sitä, että siirrymme uusiutuvan energian käyttöön.
Mutta tässä edelleen esimerkiksi biomassan massiivinen poltto uhkaa monimuotoisuutta.
Elikkä nämä on pidettävä mielessä silloin kun mietitään, millaista uusiutuvaa energiaa
tuemme.

15.07 Anders Adlercreutz r:  Ärade talman! Ensin on hyvä korjata väärä käsitys, joka
edustaja Hoskosella oli: hallituksen toimethan ovat pienentämässä hiilinielua. Sen voi hy-
väksyä tai siltä voi ummistaa silmänsä, mutta tietenkin toivoisin itse, että sen ymmärtäisi ja
ryhtyisi sitten korjaaviin toimenpiteisiin.

Tämä on kaiken kaikkiaan tervetullut uudistus, ja kuten muun muassa edustaja Jaskari
nosti esille, nykyisellä mallilla on selkeät ongelmansa. Tämä tuotantotukijärjestelmä on
kuitenkin vain yksi asia, kun puhutaan siitä, miten rakennetaan sujuvaa, joustavaa tulevai-
suuden hajautettua energiantuotantojärjestelmää. Meillä on tällä saralla tästä näkökulmas-
ta vielä aika paljon tekemistä.

Edustaja Myller nosti esille taloihin kytketyt aurinkosähköjärjestelmät. Tällä hetkellä
asunto-osakeyhtiön on aika vaikea käyttää tällaista hyväkseen. Muun muassa verotuksel-
lisista syistä on tiukka raja yhtiöön menevän sähkön ja asuntoihin menevän sähkön välillä,
ja tämä olisi lainsäädännöllisin toimenpitein korjattavissa. Voi kysyä, onko mielekästä,
että taas verotuksellisista syistä kohdellaan eri tavalla vaikka aurinkosähköjärjestelmää,
joka sijoitetaan samalle tontille kuin rakennus, suhteessa siihen, joka sijoitetaan viereiselle
tontille, vaikka omistaja olisi sama. Ihan maankäytöllisistä syistä tämä ajaa mielestäni ei-
järkeviin ratkaisuihin.

Tosiaankin uusiutuvat energiamuodot ovat jo nyt kustannuskilpailukykyisiä. Fortumin
mukaan Tukholman tasolla tuotetaan aurinkosähköä 52 eurolla megawattitunti muutaman
vuoden sisällä. Tuulivoima on jo tällä hetkellä kustannustehokkain tapa tuottaa uutta kapa-
siteettia markkinoille. Tämä uusi tuotantorakenne asettaa tietenkin kuitenkin myös vaati-
muksia koko verkolle, ja iso kysymys onkin siinä, miten me varaudumme tähän kysyntä-
joustoon, jota nämä uudet tuotantojärjestelmät tulevat vaatimaan. Se tarkoittaa esimerkik-
si sitä, [Puhemies koputtaa] että kulutuspisteeseen tullee kuulumaan myöskin varastointia
[Puhemies: Edustaja, puhetta on syytä jatkaa puhujapöntöstä, jos haluaa...] ja siitä pitää
myöskin pystyä syöttämään verkkoon sähköä. Se taas edellyttää lainsäädäntömuutoksia.
— Kiitos!
16



Pöytäkirjan asiakohta PTK 117/2017 vp
15.10 Jari Myllykoski vas (vastauspuheenvuoro):  Arvoisa herra puhemies! Minun mie-
lestäni edustaja Adlercreutz nosti juuri esille erittäin tärkeän asian siitä, mitä erityisiä vai-
keuksia asunto-osakeyhtiöissä on. Täytyy muistuttaa niin kuin esimerkiksi vasemmistolii-
ton kansanedustaja Sarkkinen kotitalousvähennyksen osalta, että se on yksi sellainen ele-
mentti, mitä asunto-osakeyhtiöissä ei pystytä siinä määrin käyttämään hyväksi. Tulisi sa-
malla mahdollistaa tämä mutta erityisesti se, että aurinkosähköjärjestelmä olisi mahdollis-
ta ottaa asunto-osakeyhtiöitten yhteiseen käyttöön sen sijaan, että se olisi sellaista, että jo-
kaisella pitäisi olla oma paneeli ja omat syötöt siihen omaan sähkökeskukseen. Ihan
käsittämätöntä, mutta tämä osoittaa ehkä sitä, mitä tuolla ministeriössä on näiltä osilta.
Siellä keskitytään näihin megaluokan isoihin asioihin ja unohdetaan kotitalouksien mah-
dollisuudet ottaa uusiutuvaa energiaa käyttöön. 

15.11 Anders Adlercreutz r (vastauspuheenvuoro):  Siinä nosti edustajakollega hyvän
kysymyksen esille. Tästä lakiesityksestä voisi myöskin todeta sen, että mitä ilmeisimmin
tämä ei nytten ota huomioon vaikkapa yrityksen kokoamia aurinkosähköjärjestelmiä, jot-
ka kytketään ja jotka myydään palveluna vaikka asunto-osakeyhtiölle. Tämä taitaa nyt
puuttua lakiesityksestä. Tässä suhteessa toivon vielä, että tätä pystytään valiokuntatyössä
korjaamaan. 

Toinen varapuhemies Arto Satonen: Nyt palaamme puhujalistaan.

15.11 Johanna Karimäki vihr:  Arvoisa puhemies! Hallituksen esitys uusiutuvan ener-
gian tuotantotuesta on hyvä, mutta sitä voi myös kuvailla sanoin "liian vähän, liian myö-
hään". Liian myöhään siksi, että tuulivoiman syöttötariffi on jo suljettu ja uuden järjestel-
män hankkeet olisivat tuotannossa vasta vuonna 2019. Liian vähän siksi, että kyseessä on 2
terawattitunnin sähkön kilpailutus, mikä tarkoittaa siis paria prosenttia Suomen sähkönku-
lutuksesta. Vertailun vuoksi vihreässä energiavisiossa tavoitellaan tuulisähköä 30 terawat-
tituntia ja aurinkosähköä 10 terawattituntia vuoteen 2035 mennessä. 

Tämä hallituksen malli itsessään on hyvä ja kustannustehokas. Uusiutuvan energian tuki
on sidottu sähkön markkinahintaan, ja se on tärkeää. Erittäin tärkeää on myös se, että malli
on teknologianeutraali, mutta kuitenkin niin, että vesivoima on suljettu pois. Tämä on erit-
täin keskeistä ja tärkeää, että vesivoima on rajattu pois. Meillä on koskiensuojelulaki, joka
aikoinaan säädettiin suojelemaan meidän viimeisiä vapaana virtaavia koskiamme. Meillä
on todella vähän monimuotoista, vapaana virtaavaa vesiluontoa jäljellä, ja arvokkaat vael-
luskalamme lohi ja taimen ovat todella uhanalaisia. On panostettava kalan nousuesteiden
poistamiseen ja siihen, että palautetaan näille kaloille luonnollinen lisääntymiskierto sen
sijaan, että kalojen kasvu on nyt velvoiteistutusten varassa. 

Tässä keskustelussa on muun muassa puhuttu pienvesivoimasta. No, erityisesti pienve-
sivoima on monesti juuri kalakannoille äärimmäisen haitallista, mutta kovin merkitykse-
töntä Suomen energiatuotannon mittakaavassa.

Tämä hallituksen esitys on siinä mielessä tarpeellinen ja kannatettava, että uusiutuva
energia tarvitsee markkinoiden kehittymiseen vielä tänä päivänä tukea, sillä päästökauppa-
järjestelmä on täysin toimimaton. Se ei ohjaa puhtaaseen teknologiaan riittävällä tavalla.
Hiilidioksiditonnin hinta on liian alhainen, ja ilmaisia päästöoikeuksia on jaettu teollisuu-
delle.
17



Pöytäkirjan asiakohta PTK 117/2017 vp
Haluaisin itsekin nostaa puheeseen kysymykset tämän lain ulkopuolelta siitä, mitä tar-
vitaan, jotta hyvää kehitystä voidaan tukea vahvemmin. Ensinnäkin pientuotannon mah-
dollistaminen yksittäisille asukkaille, aurinkosähköpaneelit, asunto-osakeyhtiöiden kan-
nustaminen aurinkosähköön — nämä kysymykset täytyy ratkaista purkamalla niihin liitty-
viä turhia normeja, mahdollistamalla pääsy verkkoon, ottamalla käyttöön sähkön nettolas-
kutus, kannustamalla sähkön varastointiin. Meillä esimerkiksi tänä päivänä on lainsäädän-
tö, joka verottaa sähkön varaston purusta. On järjetöntä, että sähkön varastointia siis vero-
tetaan kahteen kertaan. Uusien teknologioiden kehitystä täytyy tukea kaikin tavoin,
tutkimusta ja innovaatiotoimintaa, älykkäiden sähköjärjestelmien kehitystä. 

Tässä keskustelussa on ihan hyvällä tavalla noussut esille myös säätövoiman tarve. On-
kin tärkeää kehittää älykkäitä järjestelmiä, mutta itse asiassa tämän lainsäädännön kannal-
ta se on hyvinkin merkityksetön kysymys. Nimittäin Energiakolmio on laskenut, että ny-
kyiseen sähköjärjestelmään mahtuisi 15 terawattituntia uutta tuulienergiaa ilman, että tar-
vittaisiin lisää säätövoimaa, siirtoyhteyksiä tai kysyntäjoustoa. Eli tämä 2 terawattituntia
tässä kysymyksessä on epäolennainen.

Arvoisa puhemies! Lopuksi: Miksi nämä kysymykset ja tämä laki ja jatkotoimet ovat
niin äärettömän tärkeitä? Meillä on ilmasto lämpenemässä kiihtyvällä vauhdilla. Pariisin
ilmastosopimus luo toivoa, mutta tällä hetkellä maiden antamat lupaukset riittävät siihen,
että lämpeneminen voidaan pysäyttää 3 asteeseen. Vuonna 2018 on tarkastelupiste, jossa
on tarve kiristää nykyisiä päästövähennystavoitteita. 

EU:n ja Suomen kannalta voi toki todeta, että olemme hyvällä tavalla jo saavuttaneet
vuoden 2020 päästövähennystavoitteet. Näin ollen voimme tehdä paljon, paljon enemmän
ja paljon, paljon paremmin. Se toisi myös pontta ja nostoa tärkeälle teknologiaviennille ja
teknologiamarkkinoiden kehitykselle, joille on valtavasti kysyntää ja tarvetta maailmalla. 

15.17 Arto Pirttilahti kesk (vastauspuheenvuoro):  Arvoisa herra puhemies! Ihmettelen
tuota vihreitten allergiaa tälle pienvesivoimalle, mikä nytkin tuli esille, ja tästä on edustaja
Karimäen kanssa joskus äänestetty talousvaliokunnassakin. Eli sen johdosta, millä Suomi
on aikanaan teollistettu tai yleensä sähköt saatu maaseudulle ja myös viljat on jauhettu,
meillä on paljon vanhoja myllynjalkoja tuolla, missä eivät kalakannat siirry, tämmöisissä
ojissa ja sisämaan järvissä, useita satoja, mihinkä voisi hyvin helposti laittaa tällä hetkellä
uudet turbiinijärjestelmät, mitkä olisivat tehokkaampia ja parempia kuin nämä vanhat
Francis-turbiinit muun muassa. Siellä on koskioikeudet ja luvat olemassa, siellä on vanho-
ja rakenteita — tässä lainsäädännössä nyt tehtäisiin niin, että vanha rakenne saa olla, mutta
laitetaan uudet vehkeet ja uusi tehokkuus siihen. Sehän on pienvoimaa, ja minä näen, että
se on myös sitä säätövoimaa ja sitä lähienergiaa, mitä me voisimme myös tämän hankkeen
kanssa edistää. On se sitten rahoituksen piirissä tai ei, mutta sitä tapahtuu joka tapaukses-
sa, ja toivon, että myös siihen saataisiin [Puhemies koputtaa] jonkinmoinen tuki aikaiseksi.

15.18 Kaj Turunen sin (vastauspuheenvuoro):  Arvoisa puhemies! Edustaja Karimäki
tässä totesi kahteenkin kertaan, että liian vähän liian myöhään, ja kertoi myös, että nykyi-
nen syöttötariffijärjestelmä on suljettu. Siitä tulee sellainen mielikuva, että se syöttötariffi-
järjestelmä on haudattu, kuopattu, siinä ei ole kustannuksia enää, ja nyt tehdään uusi tuki-
järjestelmä, joka on liian vaatimaton. Mutta itse asiassa tosiasiassa tämä vanha syöttötarif-
fijärjestelmä elää ja voi oikein hyvin [Jari Myllykoski: Liian hyvin!] ja kaikista paksuim-
min elää vielä tuossa vuoden 2020 jälkeen, jolloin se on kaikista kalleimmillaan. Me suo-
18



Pöytäkirjan asiakohta PTK 117/2017 vp
malaiset veronmaksajat maksamme 260 miljoonaa euroa vuodessa tästä vanhasta aivan
älyttömän kalliista, liian kalliista, järjestelmästä, ja se päättyy itse asiassa vasta vuonna
2029.

15.19 Johanna Karimäki vihr (vastauspuheenvuoro):  Arvoisa puhemies! Ensiksi edus-
taja Turuselle: On todellakin niin, että tähän syöttötariffijärjestelmään ei enää hyväksytä
uusia hankkeita, mutta toki nämä vanhat hankkeet jatkavat, ja sen takia onkin hyvä, että
tässä uudessa järjestelmässä on otettu huomioon kustannustehokkuus ja energian tuki on
sidottu sähkön markkinahintaan. Tämä aikaisempi syöttötariffilainsäädäntö, joka ministe-
ri Mauri Pekkarisen johdolla tehtiin, oli tältä osin epäonnistunut, mutta onneksi olemme
saaneet kuitenkin tuulivoimaa liikkeelle sen turvin, ja sitä meillä tarvitaan jatkossakin li-
sää.

Ja mitä tulee pienvesivoimaan, niin se on kyllä valitettavan haitallista meidän luonnon-
kalakantojen monimuotoisuudelle. Pidän arvokkaana kyllä sitä, että on hankkeita ja kala-
tiestrategia, että rakennetaan kalaväyliä, mutta siltikin meillä täytyy olla rohkeutta purkaa
näitä kalaesteitä, jotka uhkaavat luonnon monimuotoisuutta.

Toinen varapuhemies Arto Satonen:  Sitten palaamme puhujalistaan.

15.20 Hanna Halmeenpää vihr:  Arvoisa puhemies! Varmasti tässä monien tukemassa
esityksessä, valtaosan tukemassa esityksessä, on olennaista nyt saada laki voimaan mah-
dollisimman pian ja ensimmäinen kilpailutus tehtyä viimeistään syksyllä 2018, sillä nykyi-
nen tilannehan on se, että uusien hankkeiden eteneminen sitä ennen on käytännössä nyt py-
sähdyksissä. Vanhat hankkeet, jotka ovat olleet sen vanhan järjestelmän piirissä, voivat
kyllä paksusti ja liiankin paksusti, kuten on yhteisesti sekin todettu.

Arvoisa puhemies! Se, mihin haluaisin itse kiinnitettävän huomiota, on se, että tämän
nyt luotavan tukijärjestelmän aikaikkunan ohella tarvitsisimme kyllä näkymiä myös ajalle
vuoden 2020 jälkeen. Ruotsi, Tanska ja Saksa esimerkiksi ovat sitoutuneet uusiutuvan
energian lisäämiseen myös 2020-luvun tukijärjestelmin, ja niin kauan kuin päästökauppa-
järjestelmää ei saada korjattua, näihin tukikilpailuihin, preemiojärjestelmiin osallistumi-
nen on, voisiko sanoa, ikävä kyllä välttämättömyys, jos myös Suomeen halutaan uusiutu-
van energian työpaikkoja ja osaamista.

Tästä järjestelmästä, jota olemme luomassa, on tehty myös arvioita. Konsulttiyhtiö Pöy-
ry on arvioinut, että tähän uuteen järjestelmään näillä kaavioilla, mitä nyt hallitus esittää,
syntyisi noin puolet tuulta ja puolet CHP:tä, aurinkoa ei käytännössä juuri lainkaan, ellei
jostain ilmaannu, voisiko sanoa, megaluokan aurinkohankkeita. Metsähaketta erillisten
voimaloiden muodossa Pöyryn mukaan ei myöskään todennäköisesti tällä tukijärjestelmäl-
lä tule, koska tuotantotukeen pitää sitoutua 12 vuodeksi, joka on pitkä aika, kun polttoai-
nekustannuksia ei ole helppo näin pitkälle ajalle arvioida ja ennakoida.

Mutta mitä tulee tähän metsäenergiaan, niin lakiesityksessähän on mainittu, että kor-
keampaan jalostusasteeseen soveltuvaa runkopuuta ei voi käyttää edes tarjouskilpailuun
osallistuvaan energiantuotantoon. Sehän on hyvä asia. Puupohjaisen energian ja lisäänty-
vän biomassojen käytön osalta meidän onkin syytä pitää huolta kestävyyskriteereistä niin
ilmastosyistä kuin luonnon monimuotoisuutta silmällä pitäen, ja hallituskin on tämän huo-
mioinut.
19



Pöytäkirjan asiakohta PTK 117/2017 vp
Tämänhetkisessä esityksessä oma huoleni liittyy myös sellaiseen seikkaan, että tämä
malli saattaa johtaa tuon 2:n vuosittaisen terawattitunnin kiintiön jäämiseen vajaaksi. Jos
kilpailutuskierroksia on kaksi, 1 terawattitunti per kierros, ja jos tähän viimeiseen järjestel-
mään pääsevä hanke onkin vaikka suurempi kuin se 1 terawattitunti, niin se hanke ei sil-
loin saa tukea ollenkaan ja tilalle voi tulla joku pienempi hanke. Jos kiintiö jää vajaaksi,
niin voisi olla hyvä, että olisi mahdollisesti olemassa joustoa ylöspäin ja voitaisiin jonkin
verran mennä yli tai järjestää ylimääräinen kierros, jotta edes tuo 2 terawattitunnin vuosit-
tainen kiintiö täyttyisi, ettei vajaaksi jäisi, kun se pieni luku on joka tapauksessa.

Arvoisa puhemies! Olemme keskustelleet täällä myös hajautetun lähienergian tuotan-
nosta, ja aivan kuten edustaja Turunen totesi, tämähän on hieman eri järjestelmä, ja on ai-
van totta, että siihen hajautettuun pientuotantoon tarvittaisiin ehkä paremminkin investoin-
titukia. Tässä mallissahan uusiutuvan energian tuen saamisen vuosituotannon alaraja on
800 megawattituntia. Siinä saattavat, edustaja Pirttilahti, myös nämä aivan pienimmät ve-
sivoimalaitokset pudota jo sillä perusteella pois tästä, ellei vesivoimaa olisi muutenkin jo
rajattu pois. Yksittäisen asuinkerrostalon aurinkosähköjärjestelmä voi olla esimerkiksi 10
megawattituntia. Se ei millään yllä sinne 800 megawattitunnin vuosituotantoon. Joko pu-
dotamme tuota alarajaa tai luomme jatkossa aivan oman järjestelmänsä uusiutuvan hajau-
tetun lähienergian tuotantoon.

Arvoisa puhemies! Ehkä tässä ystävällisenä huomiona vielä kertaalleen totean senkin,
että säätövoimana tällä hetkellä käytämme todellakin CHP-laitosten ohella pohjoismaista
vesivoimaa, jota meillä Suomessa on huomattava määrä. Me olemme aikoinaan tehneet
valtionhallinnon taholta, jo vuosikymmeniä sitten, linjauksen vesivoiman rakentamisesta,
ja vesivoimapotentiaalistamme kestävyyskriteerit huomioiden huomattavan suuri osa, lä-
himain kaikki suuret voimalaitokset mukaan luettuna, on jo toteutunut. Siinä mielessä pi-
dän hallituksen esityksessä täysin perusteltuna sitä, että nyt pyritään tukemaan niitä uusiu-
tuvan energian muotoja, joissa meillä potentiaalia on vielä runsaasti toteutumatta.

15.25 Jyrki Kasvi vihr: Arvoisa puhemies! Tässä salissa peräänkuulutetaan usein tietoon
perustuvaa päätöksentekoa, tutkimustiedon hyödyntämistä politiikan pohjana, mutta kun
näitä puheenvuoroja kuuntelee, niin kyllä se tutkittu tieto lentää helposti ulos ikkunasta, jos
se sattuu olemaan ristiriidassa omien ennakkokäsitysten kanssa. Esimerkiksi edustaja Hos-
konen väitti täällä äsken ihan vakavissaan suurten hakkuiden kasvattavan Suomen metsien
hiilinieluja. En tiedä, mistä edustaja Hoskonen on tietonsa saanut — minunhan tässä piti
fantasiakirjallisuutta harrastaa. Todellisuudessa metsä- ja ilmastotutkijoiden vankka käsi-
tys on se, että tämä Suomen hallituksen ajama hakkuumäärä nimenomaan pienentää met-
sän hiilinielua. Kyse ei ole siis siitä, että saadaan metsästä puuta, jolla voidaan korvata fos-
siilista polttoainetta, vaan siitä, kuinka paljon se metsä pystyy sitomaan hiiltä.

Kuten edustaja Hoskonen totesi, Suomen metsien hiilitasapaino palautuisi joskus ensi
vuosisadalla. Kyllä, mutta meillä ei ole enää sataa vuotta aikaa odottaa. Meillä ei ole enää
sataa vuotta aikaa lopettaa ilmastopäästöjä, on sitten kyse polttoaineesta, maankäytöstä tai
ruuasta. Eihän sadan vuoden kuluttua Suomen metsissä edes kasva samoja puita kuin nyt,
jos ilmastonmuutos kiihtyy tätä tahtia. Jos tämä keskustelu oltaisiin käyty 60-luvulla, kun
tutkijat alkoivat vakavasti varoittaa poliittisia päätöksentekijöitä kasvuhuoneilmiöstä, sil-
loin me voisimme paljon vapaammin miettiä myös sitä, miten me Suomen metsiä hyödyn-
tämällä voisimme jarruttaa ilmastonmuutosta. Tänään siihen ei ole aikaa, sillä kuten ilmas-
totutkijat ovat jo 50 vuotta hokeneet meille, mitä pidemmälle tämän muutoksen annetaan
20



Pöytäkirjan asiakohta PTK 117/2017 vp
mennä, sen vaikeampaa ja kalliimpaa sen torjuminen on. Tässä vaiheessa tämmöiset pie-
net hienosäädöt ja elämäntavan jatkaminen ennallaan eivät vain enää ole vaihtoehtojen
joukossa.

15.27 Hannu Hoskonen kesk (vastauspuheenvuoro):  Arvoisa herra puhemies! Edustaja
Kasville sen verran matematiikkaa, että kun katsoo siitä hetkestä, kun Suomen valtakun-
nan metsien ensimmäinen inventointi tehtiin 1922 — silloin se alkoi — Suomen metsiä tä-
hän päivään, niin mottimäärä eli kokonaispuuvarasto eli hiilivarasto on yli kaksinkertais-
tunut, lähes 2,5-kertaistunut, ja hiilinielu on reilusti kaksinkertaistunut tänä aikana. Elikkä
molemmat ovat kasvaneet, sekä hiilinielu että hiilivarasto. Teidän päähänne on näköjään
äärimmäisen vaikea takoa sitä, että metsien vuotuinen kasvu on se hiilinielu, se on se mot-
timäärä, mikä sitoo hiilidioksidia ja muuttuu fotosynteesissä puuksi — tällä kertaa puuksi,
voi se muuttua moneksi muuksikin, mutta tällä kertaa puuksi — ja se kasvaa tällä hetkellä
sen 112—113 miljoonaa mottia, ja jos teemme harvennushakkuut kuntoon, niin kasvu on
135—140 miljoonaa mottia. Kumpi on, edustaja Kasvi, suurempi: 112 miljoonaa mottia
vai 135 miljoonaa mottia? Se on se hiilinielu. Kyllä minä tiedän, että teidän maailmassan-
ne on semmoinen käsitys, [Puhemies koputtaa] että mitä minä en tunne, on väärin. Mutta
luvut ovat oikein.

15.29 Hanna Halmeenpää vihr (vastauspuheenvuoro):  Arvoisa puhemies! Kyllä, edus-
taja Hoskonen, olette aivan oikeassa noissa luvuissa, mutta sen lisäksi, että hiilinielu, met-
sien kasvu ja hiilivarastot ovat kasvaneet, ovat kasvaneet myös päästöt, ja se on se syy,
[Hannu Hoskosen välihuuto] minkä takia tarvitsemme entistä suuremman hiilinielun sito-
maan tämän maapallon hiilidioksidipäästöjä. Me vihreät — toisin kuin, edustaja Hosko-
nen, olette ymmärtänyt — emme ole sitä mieltä, että nykyinen hakkuutaso vaarantaa maa-
pallon ja tulevaisuuden, vaan olemme olleet sitä mieltä, että nykyinen hakkuutaso on suu-
rin piirtein ok ja sitä voidaan hieman jopa kasvattaa, mutta 15 miljoonan kuution hakkui-
den lisäys vaarantaa hiilinielujen kasvun siinä tahdissa kuin 2030-luvulle ja siitä eteenpäin-
kin on tarpeen.

Vielä on todettava se, että edustaja Hoskonen täällä aiemmin ehkä epähuomiossa väitti
Ruotsin käyttävän energiakäyttöön 80 prosenttia vuotuisesta metsien kasvutasostaan.
Näinhän ei suinkaan ole. [Puhemies koputtaa] Ruotsi kyllä käyttää metsiä, mutta ei se kaik-
ki energiaksi mene.

Toinen varapuhemies Arto Satonen:  Vielä edustaja Kasvi, ja sen jälkeen puhujalistaan.

15.30 Jyrki Kasvi vihr (vastauspuheenvuoro): Arvoisa puhemies! Edustaja Hoskonen on
siis sitä mieltä, että suomalaiset metsä- ja ilmastotutkijat ovat väärässä ja edustaja Hosko-
nen tietää, miten nämä asiat oikeasti ovat. [Teuvo Hakkarainen: Hoskonen tietää!]

Toiseksi, tämä ei ole nyt Ruotsin parlamentti.
Kolmanneksi, Ruotsin puutalous on huomattavan erilaista kuin Suomen. Siellä esimer-

kiksi käytetään puusta paljon suurempi osa rakentamiseen. Suomeen tuodaan Ruotsista
puutaloja, ja meidän läpi on viety Venäjälle puutaloja, kun me olemme itse pistäneet kaik-
ki sellukattilaan. Siellä tehtiin strateginen päätös vuosikymmeniä sitten, ja sen takia se hei-
dän puutaloutensa on paljon kestävämpää.
21



Pöytäkirjan asiakohta PTK 117/2017 vp
Toinen varapuhemies Arto Satonen: Ja nyt varsinainen puheenvuoro, edustaja Hosko-
nen.

15.30 Hannu Hoskonen kesk:  Arvoisa herra puhemies! Kiitän edustaja Halmeenpäätä
valaisevasta puheenvuorosta. Se avasi minun silmäni lopullisesti näkemään, mikä on tei-
dän politiikkanne syvin ydin. Se on se, että te pelottelette ensin ihmiset ravoille, sitten te
esitätte ratkaisun — ja molemmat menivät väärin. Siis Ruotsi hakkaa metsistään 80 pro-
senttia vuotuisesta kasvusta. Mihin he sen käyttävät, se on heidän asiansa, mutta metsät
kasvavat hurjaa vauhtia. Ja te ette Ruotsin hakkuumääristä ole koskaan kritisoineet yhtään
mitään, mutta Suomessa 60 prosenttia on teille ongelma. [Jyrki Kasvi: Kun me ollaan Suo-
men eduskunnassa!] — No olemme, olemme, mutta tehän väitätte meille, edustaja Kasvi,
suu vaahdossa sen tuhannen kertaa, että ilmastopolitiikka on globaalia, ei tunne maan ra-
joja. Yhtäkkiä te vaihdatte kenttää. Kun ei miellytä peli, niin lähdetään naapurin hiekka-
laatikolle leikkimään, kun siellä on kivempaa, koska täällä ei kestä mies totuutta eikä nai-
nenkaan. Kumpaa te teette tässä asiassa, edustaja Kasvi ja edustaja Halmeenpää? Teettekö
te politiikkaa numeroilla, kerrotte ihmisille osatotuuksia, aivan kuten teidän puheenjohta-
janne Touko Aalto. Mitä hän teki? Hän vastustaa joka paikassa metsien lisähakkuita. Eu-
rooppalaista metsienkäyttöä rajoittavaa politiikkaa EU:ssa tukee teidän edustajanne Heidi
Hautala. Mitä tapahtui, kun Äänekosken tehtaan avajaiset olivat, mitä Keskisuomalainen
uutisoi? Touko Aalto oli etusivulla kädet levällään: "Tämä tehdas kuuluu tänne, tämä on
hieno asia." Kumpaa te teette: kannatatteko te vai vastustatteko te? Kun oli tässä joku aika
sitten kysymys maataloudesta, teitte välikysymyksen siitä, että maatalouden kannattavuus
on huonolla tasolla ja mitä tekee hallitus. Mitä te teitte kuukausi ennen sitä? Te esititte itse,
että kaikki maataloustuet on lakkautettava. Ensin te lopetatte, sitten te kannatatte. Koetta-
kaa nyt, hyvät edustajakollegat, jonain päivänä tulla tähän maailmaan ja sanokaa, mikä tei-
dän kantanne on. Ette te samaa kakkua voi syödä ja säästää joka päivä. Teidän mielipiteen-
ne vaihtuu sitä mukaa kuin syksyinen tuuli kääntyy. Minä en ole pysynyt enää kärreillä, ti-
pahdin jo viime vuonna, ja pahoin pelkään, etten pääse niille takaisin. [Jyrki Kasvi: Onkos
siellä paljon kakkua enää syötävänä?]

No, joka tapauksessa vielä kertauksena, arvoisa puhemies, näistä puumääristä: Kun met-
siä hoidetaan, niiden kasvu on vääjäämättömästi todistettu metsätieteissä. Yrjö Ilvessalo
aloitti aikanaan 1922 nämä tutkimukset, valtakunnan metsien inventoinnin. Kun metsiä on
hoidettu, ne kasvavat paremmin. Silloin kasvu oli todella vähäistä, vaikka menetimme
maitammekin 10 prosenttia naapurille 1944 rauhansopimuksella. Siitä huolimatta metsien
kasvu on yli kaksinkertaistunut vuoden 1922 jälkeen ja puuvaranto myöskin yli kaksinker-
taistunut, eli hiilinielu on yli kaksinkertaistunut, hiilivarasto on yli kaksinkertaistunut. Ja
koska se hiilivarasto kasvaa silloin, kun metsää hoidetaan, niin jos tehdään ne edellisessä
puheenvuorossani mainitsemani ensiharvennushakkuurästit pois, joita on noin miljoona
hehtaaria kiireellisiä — on normaalit harvennukset plus sitten nämä laiskanläksyt, joita ei
ole tehty jostain syystä, siitä syystä kun ei ole markkinoita tällä hetkellä... [Jyrki Kasvi: Eli
tutkijat ovat väärässä?] — Ei, kun minähän kerron vain tutkijoiden kertomaa. Katsokaa
valtakunnan metsien inventoinnin viimeiset luvut, edustaja Kasvi, älkääkä puhuko tunteel-
la! Teillä vihreillä on se paha vika, että kun te jäätte häviölle faktoissa, te kaivatte tunteet
esiin ja vain tunne on totta: se, mitä minä sydämessäni tunnen, on totta. Kun te kerran tie-
teeseen vetoatte, niin katsokaa niitä lukuja älkääkä puhuko täällä totuuden vierestä. Kyllä
tällä Touko Aallon valitsemalla tiellä, jolla ensin vastustetaan tehtaita Äänekoskelle, sitten
22



Pöytäkirjan asiakohta PTK 117/2017 vp
mennään juhlimaan avajaisia, että hienoa, tämä kuuluu tänne... Kummalla puolella te sei-
sotte, edustaja Kasvi? Sillä puolella, mikä on totta, vai sillä, mikä on tunnetta? Koettakaa
nyt, hyvät ihmiset, päättää jonain päivänä.

Te istutte täällä kaupunginvaltuustossa, ja tämä kaupunki lämpiää hiilellä. Ja mitä tapah-
tuu Euroopassa? Sillekin te olette ummistaneet silmänne, ja ainakin edustaja Hautala pu-
huu europarlamentissa vaikka mitä sattuu. Katsokaapa, mitä siellä tapahtuu. Saksa on teh-
nyt päätöksen, että lakkautetaan ydinvoima. Millä se korvataan? Koettakaas arvata kaksi
kertaa. Siihen on kolme vastausta: maakaasu, kivihiili ja ruskohiili. Niillähän siellä lämmi-
tetään. Kuinkahan edustaja Kasvin tieteelliseen näkemykseen sopii tämä tällainen, että lak-
kautetaan ydinvoima ja ruvetaan polttamaan hiilivarastoja? Jos te tuon pystytte kääntä-
mään uusiutuvaksi energiaksi, silloin minä lupaan syödä vanhan karvahattuni — jos tuon
pystytte näyttämään tieteellisesti toteen. Varmaan teillä on joku viimeisin tutkimus, jolla
tämä todistetaan, että kivihiili, ruskohiili ja maakaasu ovat sitten niitä uusiutuvia energian-
lähteitä Saksassa, kun siellä rakennetaan nyt ydinvoiman sijaan jotain muuta, ja se on ki-
vihiiltä. [Jyrki Kasvi: Tämä on edelleen Suomen eduskunta!] — Niin, mutta sitten kun
Suomeen tehdään rajoituksia, tehän vetoatte, että tämä on globaalia ja ei ilmasto tunne ra-
joja. Nyt se yhtäkkiä sitten rajataan Saksaan. Onko siellä Saksan rajoilla sitten lasit, jotta se
kivihiilipöly tai hiilidioksidi ei tänne tule?

Koettakaa nyt, hyvät aikuiset ihmiset, tulla järkiinne jonain päivänä. Eihän ihmisille voi
loputtomasti soopaa jutella. Kyllä 99 prosenttia suomalaisista ajattelee järkevästi, ja sen 1
prosentin takia ei kannata ruutia haaskata. Näinhän se tilastotiede menee. Kyllä minua pik-
kusen harmittaa tämä teidän ilmastopolitiikkanne, mutta minä olen sitkeä ja uskon siihen
vakaasti, että oikea tieto voittaa alaa ja jonain päivänä tekin huomaatte, että ei kakkua voi
syödä ja säästää samana päivänä. Ja Touko Aallolle, teidän arvoisalle ja kunnioitetulle pu-
heenjohtajallenne, voitte kertoa, että hänkin jos valitsisi jonain päivänä, mitä mieltä hän oi-
keasti on. Ei samaa kakkua voi hänkään syödä ja säästää joka päivä erikseen. [Vastauspu-
heenvuoropyyntöjä]

Toinen varapuhemies Arto Satonen: No niin, näyttää olevan vähän debatin tarvetta.

15.36 Hanna Halmeenpää vihr (vastauspuheenvuoro): Arvoisa puhemies! Tämän hyvin
tunnepitoisen puheenvuoron jälkeen koettakaamme vetäytyä näiden faktojenkin taakse.
Tietysti aina päätöksentekoon kuuluvat sekä faktat että monenlaiset muutkin perustelut.
[Hannu Hoskonen: Kerro ne faktat äläkä puhu soopaa!]

Tässä kun katson näitä faktoja, mihin olemme tämän energiaan liittyvän metsäpolitiikan
perustaneet, niin — kuten jo äsken kerroin — kyse ei ole siitä, saako Suomen metsiä ha-
kata vai ei, meidän kaikkien mielestä puuta tarvitaan sekä rakennuspuuksi korkean jalos-
tusasteen käyttöihin että energiapuuksi, vaan kyse on hakkuumääristä. Siinä olemme ol-
leet sitä mieltä, jota on merkittävä osa ilmasto- ja metsätutkijoista: esimerkiksi sieltä tei-
dän vaalipiiristänne Itä-Suomen yliopiston metsätalouden suunnittelun professori Timo
Pukkala edustaa samaa kantaa kuin vihreätkin eli että jos hakkuita lisätään niin reippaasti,
että ylletään 80 miljoonaan, se on hiilinielujen kasvuvauhdin kannalta hieman liikaa.

15.37 Markku Eestilä kok (vastauspuheenvuoro):  Arvoisa puhemies! Tuossa oli joten-
kin aistittavissa, että Hannu Hoskonen tulee alueelta, jolla metsien kasvu on vilkasta ja jol-
la on aina eletty metsistä.
23



Pöytäkirjan asiakohta PTK 117/2017 vp
Sen verran edustaja Kasville, kun huusitte välihuudon, että ovatko tutkijat väärässä: Ei-
vät tutkijat väärässä ole. Siinä on vain semmoinen ongelma, että maailma ei lopu 2030 ja
metsä jatkaa kasvuaan sen jälkeen, eikä maailmanpelastuskaan lopu 2030. Jos me katsom-
me vähän pitemmälle, niin kuin maailmaa pitää katsoa, on totta, että kun me lisäämme hak-
kuita, niin selvä aukko, pudotushan tulee ja sieltä otetaan hiiltä pois. Mutta tutkijatkin ovat
sitä mieltä, että kun jaksetaan odottaa 30 vuotta, niin sillä 80 miljoonan hakkuumäärällä,
mihin edustaja Halmeenpää viittasi, Suomi on silloin jo korkeammalla tasolla kuin nyt eli
metsät palaavat hiilinieluksi. Minun mielestäni luontoa ja maailmaa ei voi tarkastella niin,
että otetaan tämmöinen lyhyt aikajänne ja tehdään päätelmiä siitä — vaikka tutkijat sinän-
sä ovat oikeassa. Pitää katsoa pitempään. [Puhemies koputtaa] — Arvoisa puheenjohtaja,
jatkan seuraavassa.

15.38 Anders Adlercreutz r (vastauspuheenvuoro): Ärade talman! Edustaja Eestilä tote-
si tämän, minkä edustaja Hoskonen aiemmin kielsi, eli tosiaankin hallitus itse on todennut,
että näillä toimenpiteillä hiilinielu puolitetaan ensi vuosikymmenen loppuun mennessä.
[Hannu Hoskosen välihuuto] Ja koska kokonaispäästöt ovat tietenkin päästöt miinus nie-
lut, niin jos nielut pienenevät, kokonaispäästöt kasvavat. Tämä on pelkkää matematiikkaa.
Pitkällä tähtäimellä se on ihan niin kuin te sanotte. Kysymys onkin siitä, mikä näkökanta
tähän otetaan. Toisaalta tiedämme, että tarvitaan kiireellisiä toimenpiteitä. Jos me epäon-
nistumme vuoteen 30 mennessä asetettuihin tavoitteisiin, sitten hukka saattaa periä. Vielä
ongelmallisemmaksi tämä muodostuu, jos Brasilia, Indonesia, Venäjä ottavat käyttöön sa-
man tavan tarkastella tätä asiaa. Silloin ei pelkästään meille tule ongelmia vaan monelle
muullekin. Se tässä on se katsantokanta, [Puhemies koputtaa] koska tämä on nimenomaan
globaali ongelma.

15.40 Teuvo Hakkarainen ps (vastauspuheenvuoro):  Arvoisa puhemies! Täytyy tukea
tuota Hoskosen hyvää puhetta. Minulla on semmoinen käytännön malli tässä, että otin va-
lokuvan 40-vuotiaasta puusta: 20 vuotta se on kitunut siten, että se on pikkusen matkaa
noussut. Sitten 20 vuoden kohdalla on harvennettu. Hiilinielua on tullut kolminkertainen
määrä sen jälkeen lisää, kun se puu on alkanut kasvamaan. Hoidettu metsä on hiilinielu, ja
hoitamaton metsä on sen päästäjä. Elikkä Kasvi voi katsoa — minulla on kuva tässä — ja
laskea tästä vuosirenkaat, että mitenkä sitä hiilinielua tulee lisää hoitamalla metsiä. Jos ne
jätetään sinne, sitä hiilinielua olisi tullut tässäkin puussa paljon vähemmän.

15.40 Jyrki Kasvi vihr (vastauspuheenvuoro):  Arvoisa puhemies! Tässä tosiaan on nyt
ehkä sellainen väärinkäsitys, että kuvitellaan, että vihreät haluaisivat kokonaan lopettaa
Suomesta metsänhoidon ja puutalouden, mutta eihän siitä ole kyse, kuten edustaja Hal-
meenpää jo totesi.

Kuten edustaja Eestilä aiemmin totesi, ja kuten minäkin omassa puheenvuorossani tote-
sin, niin totta kai, kun saadaan riittävästi aikaa, se tasapaino palautuu ja meillä alkaa taas
metsä sitoa hiilidioksidia niin kuin aikaisemminkin. Ongelmana vain on se, että meillä ei
ole sitä aikaa enää. Jos me olisimme todella silloin 60-luvulla havahtuneet tähän, silloin
kun tutkijat alkoivat varoittaa poliittisia päätöksentekijöitä, silloin me olisimme voineet
lähteä sillä mentaliteetilla liikkeelle, että kyllä se tässä 50—100 vuoden tähtäimellä tasaan-
tuu. Meillä ei ole enää 50:tä vuotta, meillä ei ole enää 30:tä vuotta.
24



Pöytäkirjan asiakohta PTK 117/2017 vp
15.41 Katri Kulmuni kesk (vastauspuheenvuoro): Arvoisa puhemies! Pyytäisin huomi-
oimaan ja muistamaan, mitä kaikkea niillä tuotteilla tehdään, joita nyt metsien kasvulla
pystytään kompensoimaan. Niillähän korvataan kaikkia niitä fossiilisia tuotteita, joita me
nyt käytämme, ja tämä on kriittinen tekijä. Haluaisin kysyä oppositiolta, kun te vastustatte
metsien lisäkäyttöä: millä me sitten korvaamme vaikka öljypohjaisen muovin? Suomessa
on siihen olemassa teknologiaa, jolla se pystytään uusiutuvalla materiaalilla korvaamaan,
ja tämä on ihan valtava globaali kysymys. Totta kai me tarvitsemme enemmän puuraken-
tamista, pitkän ajan sitovia tuotteita, ja sitä kaikkea tehdään, ja markkinat pitävät kyllä huo-
len, että puu ohjautuu sinne, mistä siitä saa parhaan hinnan. Se on kallis raaka-aine, ei sitä
kannata tuhlata.

Lisäksi haluan sanoa vielä sen, että kun täällä on kehuttu hallituksen vaelluskalapolitiik-
kaa, niin ne ovat ensimmäiset kärkihankerahat, joita sille on saatu, ja se tuli keskustajoh-
toisen hallituksen toimesta. Se on erittäin tärkeää näille padotuille vesistöille.

15.43 Hannu Hoskonen kesk (vastauspuheenvuoro): Arvoisa herra puhemies! Jotta nyt
kaikille tulee kerralla selväksi, niin hiilinieluhan on juuri se sama määrä, mikä vuosittain
metsien osalta kasvaa uutta puuta. Se on se hiilinielu eikä mikään muu. Ja mitä paremmin
me sitä hiilinielua kasvatamme, sitä enemmän me hiilidioksidia ilmakehästä sidomme.
Tämä on biologinen tosiasia, jonka Yrjö Ilvessalon aikanaan aloittama valtavan hieno met-
sätiede todistaa. Se on kiistämätön tosiasia, sitä ei kukaan pysty tässä salissa kumoamaan.

Toinen asia on sitten se tosiasia, että meillä hiilivarastokin on kasvanut. Edustaja Eestilä
kuvasi hyvin tätä uudistettavaa metsää, että kun vanha metsä pistetään pinoon ja hyödyn-
netään joko sahapuuna, sellupuuna tai jonain muuna, sille paikallehan aina perustetaan vä-
littömästi uusi metsä. Me tällä metsien uudistamistavalla varmistamme sen, että tämä
moottori eli metsien kasvukyky säilyy kunnossa. Sadan ikävuoden jälkeen alkaa se puun
vuotuinen kasvu taantumaan, ja laho alkaa varsinkin kuusikossa ja koivikossa voittaa jo sa-
tavuotiaassa metsässä, männikössä se on vähän toisin. Tämä vain todistaa sen, [Puhemies
koputtaa] että uudistaminenkin on hiilinielun ylläpitoa.

15.44 Hanna Halmeenpää vihr (vastauspuheenvuoro): Arvoisa puhemies! Kyllähän me
kaikki varmasti peruskoulun tai kansakoulun biologian oppitunneilta, ja minäkin perus-
koulun biologian opettajana, tämän yhteyttämisen kaavan ja hiilen sidonnan tunnemme.
Koetan nyt sanoa, että tässä on kyse ei vain metsistä vaan ilmastonmuutoksesta, jossa Suo-
mi on sitoutunut kansainvälisiin tavoitteisiin, joiden merkityksenä ja tarkoituksena on se,
että saavuttaisimme ilmastonmuutoksen hillinnässä tuon 2 celsiusasteen turvarajan. Mie-
luummin sietäisimme vain noin 1,5 asteen maapallon keskilämpötilojen nousua. Siitä on
kyse, ja siinä aikaperspektiivissä meillä ei ole vuosikymmeniä aikaa odotella sitä, että hii-
len sidonta taas voimistuu ja kasvaa entiselleen.

Mitä tulee hakkuumääriin, on hyvä huomioida sekin, että emmehän vihreissä ole olleet
sitä mieltä, etteikö hakkuita voisi kasvattaakin, jos ei muita [Puhemies koputtaa] kestä-
vyyskriteerejä tarvitsisi huomioida. Voidaan kasvattaa, jos päästövähennykset sitten kom-
pensoidaan muilla sektoreilla.

15.45 Markku Eestilä kok (vastauspuheenvuoro):  Arvoisa puhemies! Oma käsitykseni
on se, että Suomen päästöt kuitenkin ovat niin pieniä, vaikka hakkuita lisätään sinne 80
miljoonaan, ja kun tämä ongelma on globaali, niin sillä ei ole juuri mitään matemaattista
25



Pöytäkirjan asiakohta PTK 117/2017 vp
eikä suhteellista merkitystä. Eli ei se maailma siitä pelastu eikä mene huonompaan eikä pa-
rempaan suuntaan, onko meillä hakkuut 60 tai 80. Valitettavasti se näin on, jos tosiasiat
tunnustetaan.

Mutta se ehkä on lisättävä, että ei tämä nyt pelkkää ilmastopolitiikkaa ole, sillä kyllä
tämä on aika pitkälle talouspolitiikkaa, mitä Euroopassa tehdään. Aina kun tehdään jokin
päätös, että rajoitetaan jonkin maa elinkeinopolitiikkaa, tässä tapauksessa Suomen metsä-
politiikkaa ja metsäteollisuutta, niin me rajoitamme omaa vientiämme. Edustaja Halmeen-
pää, sieltä ne rahat tulevat koulutuspolitiikkaan, ja me itkemme usein täällä näitä koulutus-
poliittisia säästöjä. Mutta mennään tosiasioihin: maailma ei pelastu. Saksa lopetti ja uhkasi
lopettaa 2011 Fukushiman jälkeen seitsemän ydinvoimalaa, ja siitä seurasi ruskohiilen ja
hiilen poltto. [Puhemies koputtaa] On väärin, että nyt Suomea pakotetaan vähentämään
näitä.

15.46 Anders Adlercreutz r (vastauspuheenvuoro): Ärade talman! Tällainen lähestymis-
tapahan on kokonaisuuden kannalta äärimmäisen haitallinen, jos ajatellaan, että meidän
toimenpiteemme eivät kuitenkaan globaalisti vaikuta. Jos kaikki ajattelevat näin, niin mis-
tään ei tule mitään. Jos kaikki toimivat tässä asiassa kuten Suomi, jos vaikka Brasilia, In-
donesia ja Venäjä toimisivat tällä tavalla, niin voidaan kyllä heittää hyvästit näille isoille
tavoitteille.

Mutta edustaja Kulmuni nosti esille nämä tuotteet, ja se on tietenkin juuri näin, että mi-
käli sillä korvataan haitallisia tuotteita, niin se on hyvästä. Sinänsä uusiutuvat polttoaineet
voivat olla ilmastoneutraaleja tai ne eivät ole sitä riippuen raaka-aineesta ja siitä aikasyklis-
tä. Puupohjaiset ovat 25—50 vuoden näkökulmasta ilmastoneutraaleja, lyhyemmässä ajas-
sa ne eivät ole, valitettavasti.

Kaiken kaikkiaan on kyse siitä, mihin me näitä kasvavia hakkuita käytämme. Pitkäai-
kaisiin puutuotteisiin niitä kannattaa laittaa, nimenomaan rakennuksiin. Siinä tapauksessa
[Puhemies koputtaa] hakkuiden kasvu ei ole niin haitallista.

15.47 Arto Pirttilahti kesk (vastauspuheenvuoro): Arvoisa puhemies! Juuri näin: meillä
Suomessa tulisi vielä enemmän puurakentamista suosia ja myös sitten muovin korvaavia
tuotteita. Ihmettelen kuitenkin tätä asennetta, että kun meillä Suomessa on jo nyt aikamoi-
set velvoitteet omalla osallamme ja vaikka Suomi juoksee kuinka lujaa, niin meillä silti ha-
lutaan vain laittaa lisää kiviä reppuun. Puola ja muut maat pääsevät esimerkiksi EU:ssakin
tällä hetkellä paljon helpommalla omien velvoitteidensa kanssa.

Edustaja Halmeenpäälle: Pohdin myös sitä, että jos ei Suomessa voida hakata puuta, niin
sittenhän, kun tämä puu pitää jostain teollisuudelle saada, tässä tulee hyvin helposti se ti-
lanne, että me tuomme sen rajan yli Venäjältä. Tuleehan sieltä tälläkin hetkellä, mutta sit-
tenhän sieltä sitä virtaa tänne Suomeen. Onko se sitten meidän kokonaistalouden kannalta
hyvä asia?

15.48 Jyrki Kasvi vihr (vastauspuheenvuoro): Arvoisa puhemies! Suomi on tosiaan pie-
ni maa ja meidän päästömme maailman mittakaavassa vähäiset. Jos maailmassa ei olisi-
kaan kuin 5,5 miljoonaa suomalaista, niin eihän tässä olisi mitään hätää. Mutta miten me
voimme edellyttää muilta mailta, suuremmiltakin mailta, että ne vähentäisivät omia pääs-
töjään, jos me eläisimme itse kuin elopellossa? Se on vähän sama kuin jossain kunnassa sa-
26



Pöytäkirjan asiakohta PTK 117/2017 vp
nottaisiin: ei, ei meidän tarvitse välittää omista jätevesistämme, kunhan muut hoitavat
oman osansa.

Ja mitä talouteen tulee, niin kyllähän aikanaan esimerkiksi kun vaadittiin, ettei saa puun-
jalostus laskea vesiin jätevesiään, sanottiin, että Suomesta lähtee paperiteollisuus koko-
naan. No, eipä lähtenyt, sen sijaan me viemme puhtaita paperitehtaita, suljetun kierron sel-
luprosesseja maailmalle. Eli kyllä yleensä aina, kun me olemme näissä asioissa tiukenta-
neet otetta, se insinööri on keksinyt sen ratkaisun. Ja kun me olemme olleet etulinjassa, niin
me olemme myös voineet niitä viedä.

15.49 Kaj Turunen sin (vastauspuheenvuoro):  Arvoisa puhemies! Edustaja Eestilä otti
minun mielestäni aika tärkeän asian tässä esille: samaan aikaan, kun me puhumme ilmas-
topolitiikasta, me puhumme kyllä silloin myöskin talouspolitiikasta. Suomi on yksi Euroo-
pan yhteisön jäsen, ja Euroopan yhteisö on sitten sopimusosapuoli Pariisin ilmastosopi-
muksessa. Sopijaosapuoli ei ole Suomi itse vaan Euroopan yhteisö, jonka jäsen Suomi on.
Olennaista on se, miten taakka jaetaan sitten Euroopan jäsenmaitten kesken. 

Kaikki me tiedämme sen, että nämä päästövähennykset ovat Ruotsissa ja Suomessa to-
della paljon korkeammat kuin esimerkiksi näissä, sanotaan, Euroopan kehittyvissä maissa.
Jopa Puola: Suomessa päästövähennykset ovat 39 prosenttia, Puolassa ainoastaan 7 pro-
senttia. Kun ottaa lähtötilanteen huomioon, niin kyllä Suomessa tuotetaan energiaa jo pal-
jon puhtaammin kuin Puolassa, [Puhemies koputtaa] ja silti meillä on kovempi päästöta-
voite. On tämä talouspolitiikkaa myös. 

Toinen varapuhemies Arto Satonen: Tähän debattiin myönnän vielä vastauspuheenvuo-
ron debatin käynnistäjälle, edustaja Hoskoselle, ja sen jälkeen puhujalistaan.

15.50 Hannu Hoskonen kesk (vastauspuheenvuoro):  Arvoisa herra puhemies! Hyväksi
lopuksi tähän debattiin se, että kun Suomi on metsiään hoitanut hyvin, niin sehän avaa
meille valtavat mahdollisuudet. Katsokaa nyt vaikka näitä maaseutukuntia, niin kuin koti-
maakunnassani, pieniä voimaloita on paljon, ja kaikki ne lämpiävät lähes puulla, ja vähän
pannaan turvetta sekaan. Saadaan CHP-voimalasta maksimiteho ulos, jolloin saavutetaan
aivan varmasti paras tulos koko paikkakunnan kannalta, työllisyyden kannalta ja ilmasto-
politiikan kannalta. Iso vertailukohtahan on Tukholma. Tukholma ei käytä ollenkaan kivi-
hiiltä. 

Kun edustaja Kasvi puhui täällä ilmastonmuutoksesta ja sen torjunnasta, niin kannattai-
siko ensin panna täällä pääkaupunkiseudulla nämä asiat kuntoon ja tehdä niin kuin Tukhol-
ma on tehnyt, [Hanna Halmeenpään välihuuto — Katri Kulmunin välihuuto] että uusiutu-
villa lämmitetään? Kyllähän te olette päätöksiä tehneet, mutta se on aivan niin kuin aika-
naan teki Ruotsikin päätöksiä, että ydinvoimalat lakkautetaan, mutta siellä on vain akseli-
teho kasvanut koko ajan. Kannattaa puheet ja teot pitää visusti erillään, muuten tämä poli-
tiikka ei ikinä onnistu. Kiistaton tosiasia on se, että kun taimikko uudistetaan ja se metsä
uudistetaan, jotta taimikko lähtee kasvamaan, niin ensimmäisestä vuodesta alkaen se rupe-
aa sitomaan hiiltä ilmakehästä. Niitä motteja ei heti pysty käyttämään, mutta ilmastoa puh-
distava [Puhemies koputtaa] vaikutus näkyy välittömästi. 

Toinen varapuhemies Arto Satonen: Nyt takaisin puhujalistaan.
27



Pöytäkirjan asiakohta PTK 117/2017 vp
15.52 Kaj Turunen sin: Arvoisa puhemies! Nyt on ehkä syytä palata sitten tähän hallituk-
sen esitykseen 175, jossa on kysymys kuitenkin tästä väliaikaisesta uusiutuvan energian
tuotantotuesta. 

Tässä pari kommenttia ensin. Edustaja Halmeenpää piti mahdollisena jopa sitä, että kun
tämä 2 terawattituntia kilpailutetaan kahdessa eri osassa, niin tämä voisi jäädä vajaaksi.
Minun käsitykseni mukaan näin ei pääse kuitenkaan käymään. Jos siellä ensimmäisen kier-
roksen jälkeen, kun on 1 terawattitunti kilpailutettu, toisella kierroksella kilpailutetaan 2
terawattituntia, niin siinähän tuottajat sitoutuvat tuottamaan tietyn määrän sähköä tässä tu-
kijärjestelmässä, mutta se ei tietenkään estä ketään tuottajaa tuottamasta sähköä ilman tu-
kea. Näin ollen käsittääkseni tämmöistä mahdollisuutta ei edes ole, että tämä kapasiteetti
voisi jäädä vajaaksi tässä. 

Suomi on sitoutunut kyllä kaikkiin kansainvälisiin sopimuksiin, mutta tuossa debattipu-
heenvuorossa juuri äsken sitä sanoinkin, että tämä ilmastopolitiikka on kyllä myöskin ta-
louspolitiikkaa. 

Edustaja Kasvi sanoi tässä hyvänä esimerkkinä sen, että Ruotsi käyttää paremmin puuta
myös rakennusteollisuudessa, ja Suomeen tuodaankin puutaloja Ruotsista. Se ei ehkä joh-
du siitä, että se on ruotsalaista puuta tai että Ruotsissa erikseen käytettäisiin paremmin puu-
ta kuin Suomessa, vaan siitä, että nämä tehtaat sijaitsevat Pohjois-Ruotsissa ja nauttivat
merkittävää valtion tukea, ja näin ollen näitä tuotteita eli puutaloja voidaan myydä kansain-
välisillä markkinoilla edullisemmin. Tavallaan tätä kilpailuetua parannetaan Ruotsissa val-
tion tuella, ja näin näitä taloja on myöskin sitten Suomessa.

Kaikki ovat tässä salissa korostaneet tätä teknologianeutraaliutta. Kun tätä tukea on val-
misteltu, kaikki — olen näin ymmärtänyt — ovat myöskin olleet sitä mieltä, että tässä ei
tehdä mitään uutta tuulivoimatukea. 

Keskustelussa ovat tulleet esille oikeastaan nämä kolme tämmöistä isompaa asiaa, jotka
täytyy sitten valiokunnassa ratkaista. On tämä vesivoimakysymys, johon näyttää olevan
yllättävän paljon kriittisyyttä sen johdosta, että tämä ei ole tässä hallituksen esityksessä
mukana. Toinen asia on tietysti nämä CHP-laitosten todelliset mahdollisuudet osallistua
tähän kilpailutukseen. Tästä Pöyryn selvityksestä sen verran, että olisi tämmöinen fifty-fif-
ty-tilanne, jota pitäisin itse hyvänä, jos tämmöinen tilanne tulisi, mutta ennen kuin tätä en-
simmäistäkään kilpailutusta tehdään, niin kyllä pitää aika tarkkaan katsoa nämä CHP-lai-
tosten todelliset mahdollisuudet osallistua tähän kilpailutukseen. 

Taustalla pitää muistaa kuitenkin, että tässä energia- ja ilmastostrategiassa, jonka edus-
kunta on tässä salissa hyväksynyt, on hyvin pitkälle jo viitoitettu ne linjat tämän väliaikai-
sen tuen rakentamiseksi. 

15.56 Arto Pirttilahti kesk: Arvoisa herra puhemies! Edelliseen keskusteluun vielä täs-
sä: Kun vihreät sanovat, että liian myöhään, niin oikeastaan jos miettii Helsinginkin ratkai-
suja kivihiilen osalta, ovatko ne liian myöhään ja tulevatko nekin sitten liian vähäisissä
määrin?

Kaikkiaanhan tällä lakiesityksellä haetaan sitä, että me korvaisimme fossiilista kotimai-
sella energialla, varsinkin aurinko- ja tuulivoimalla, mutta tässä hienosti on saatu mukaan
tämä neutraalisuus, eli tässä ovat mukana yhtä lailla sitten CHP-laitokset ja siinä mukana
yhtä lailla sitten puulla tuotetun lämmön ja sähkön järjestelmät, ja toivon näitten osalta kyl-
lä, että katsottaisiin, että ne todellisesti ovat siinä myös mukana. Meillä on tällä hetkellä
hyvin paljon käytettävissä energiaa, meillä on noin 30 prosenttia suurin piirtein metsien
28



Pöytäkirjan asiakohta PTK 117/2017 vp
hoitohakkuista vielä rästeissä, ja sieltä tulee juuri sopivaa pieniläpimittaista puuta, mitä ei
voi muuhun käyttää kuin tähän energiantuotantoon, ja meillä on ollut eri kunnissa hyviä
hankkeita siihen, että on edistetty juurikin kaupunkilaismetsänomistajien metsäosaamista,
että he ovat saaneet sieltä puustonhoidon kautta tätä tämäntyyppistä materiaalia. Ja meillä
on sahoilla tällä hetkellä puru- ja kuorivuoret, ja nekin saadaan yhtä lailla liikkeelle.

Itseäni kyllä vähän harmittaa tuo vesivoiman pois jättäminen. Kuten Halmeenpää sanoi,
nämä pienvesivoimalaitokset eivät todellakaan ole tämän projektin puitteissa. Näkisin, että
siinä meillä olisi myös investointituki ja muut järjestelmät, millä me voisimme näitä edis-
tää.

Mikä sitten on se probleema tässä, miksi me nyt tuemme, ja miksi vesivoimankaan in-
vestoinnit, mitä tuossa on esitetty, tällä hetkellä eivät ole kannattavia? Olen muutamassa
hankkeessa käynyt, ja on sieltä tullut tuloksena, että he voisivat uudistaa nykyisiä laitok-
sia, jos sähkön hinta olisi nyt 50 euroa megawattitunnille. Tällä hetkellähän Elspot-hinta-
kin on noin 40 euroa. Jos meillä olisi korkeampi sähkönhinta, niin me tässä senkään osalta
emme ehkä tarvitsisi — mutta tietenkinhän tämä on erittäin positiivinen asia, että meillä on
halpa sähkö tällä hetkellä. Eli tukia tarvitaan, että voidaan toimia.

Toisaalta sitten kun katsotaan laajassa kaaressa koko Eurooppaa, tuethan vääristävät
melkomoisesti koko sähkömarkkinaa. Muun muassa Energiewende Saksassa antaa sen
suurin piirtein 20 miljardia uusiutuvaan sähköön, mutta samalla toisella kädellä annetaan
pari miljardia ainakin vuoteen 2018 kivihiileen ja muihin energiamuotoihin. Britanniassa
tulee reilu 100 euroa megawattitunnille siitä, että rakennetaan ydinvoimaa. Ja meillä on eri-
laiset järjestelmät Pohjolassa. Eli kun päästäisiin EU-tasollakin yhtenäisempään tukijärjes-
telmään, se tulisi myös tässä auttamaan.

Mutta tämä esitys, mitä käsitellään parhaillaan, on teknologisesti neutraali ja hyvä läh-
tökohta siihen, että haettaisiin uutta suuntaviivaa kotimaisen ja bioenergian osalta. Tässä
tällä hetkelläkin kun olemme keskustelleet ja puhuneet, meille tulee noin 2 500 megawat-
tia tuontia. Halmeenpää otti esille tämän vesivoiman, että meillähän on Pohjolassa vesivoi-
maa. Mutta onko Norja ja Ruotsi valtuutettu tuottamaan meille sen vesivoiman? Sieltä se
meidän tuontienergia tälläkin hetkellä tulee, kaikissa tilanteissa. Millä tavalla me takaam-
me Suomen oman sähkövarmuuden näissä asioissa myös jatkossa? Se oli hyvin liipaisi-
mella tässä vuoden 15 tammikuun alussa, kun meillä oli 15 000 megawattia kulutus, ja sii-
nä oli hyvinkin kiikun kaakun, että me pärjäsimme. Silloin ei muun muassa tuullut ja ei ko-
vin paljon aurinkokaan paistanut. Eli millä me varmistamme myös sitten pimeitten talvi-
kuukausienkin energiatuotannon? Näen, että on erittäin surullista tässä vaiheessa ollut, että
kun kunnat ovat uudistaneet laitoksiaan, ne eivät ole laittaneet sinne niitä sähköntuotanto-
järjestelmiä hyvinkään monessa viimeaikaisessa kilpailutuksessa. Eli silloin kun lämmite-
tään, voitaisiin myös tuottaa sähköä, ja tämä on hyvä myös siinä mielessä.

16.01 Markku Eestilä kok:  Arvoisa puhemies! Tämä äskeinen keskustelu aika hyvin
osoitti, että loppujen lopuksi on vähän niitä puolueita, jotka ovat talouspolitiikasta kiinnos-
tuneita, todellisesta suomalaisesta metsäpolitiikasta, jolla on pitkät perinteet, ja viennistä ja
vaihtotaseesta. Me ainakin kokoomuksessa yritämme katsoa aina kokonaisuutta ja tehdä
sellaisia ratkaisuja, jotka ovat Suomen kansakunnan kannalta parhaita. 

Minä haluan tuoda tähän keskusteluun sen julki, että lisäksi se, että Suomen metsiä hoi-
detaan hyvin, johtaa siihen, että meillä on vähän metsäpaloja, jotka ovat erittäin tuhoisia il-
maston kannalta. Senkin takia meidän pitäisi hyväksyä se, että kun hakkuita nostetaan, tu-
29



Pöytäkirjan asiakohta PTK 117/2017 vp
lee tietyn näköinen pudotus ja se nousee 30 vuoden jälkeen, koska sillä tavalla me saavu-
tamme ne tavoitteet, mitä EU taas asettaa meidän alijäämälle talous- ja vakaussopimuksen
kautta. Eli tämä kokonaisuus pitää minun mielestäni hallita.

Ymmärtäisin, hyvät vihreät, tämän keskustelun, jos se olisi niin, että me hävitämme lo-
pullisesti metsiä, mutta kun metsää hakataan, niin sinne aina kasvaa uutta. Jänne on toki
pitkä, sen myönnän, mutta kuitenkin pitäisi nähdä, että meiltä häviää loppujen lopuksi vuo-
dessa aika vähän metsää pois. Muut Keski-Euroopan valtiot ovat hakanneet jo aikoja sitten
metsänsä pois, ja nyt meitä rangaistaan, koska meidän häviämä on noin 10 000 hehtaaria
per vuosi. Ainoa, joka minun mielestäni pitkällä aikajänteellä merkitsee, on juuri tämä, pal-
jonko metsää häviää. 

Suomalaiset eivät ole koskaan olleet niin tyhmiä, eivätkä tule olemaan, että he hävittäi-
sivät omia metsiään, vaan entistä paremmin niitä hoidetaan, niitä lannoitetaan, ja me teem-
me kaikkemme, että kasvu kiihtyy, niin kuin se nyt näyttää kiihtyvän, osittain tietenkin il-
mastonmuutoksen johdosta, ja se johtaa siihen, että nämä metsät ovat entistä enemmän hii-
linieluja. Minun mielestäni Suomi kyllä tekee oman osansa, mutta sitten kun lähdetään tä-
hän talouskilpailuun ja protektionismiin, joka on kansainvälinen ilmiö, niin siitä kannattaa
Suomen eduskunnan olla erittäin tietoinen ja tehdä sellaisia ratkaisuja, jotka parantavat
Suomen kilpailukykyä ja vaihtotasetta.

Toinen varapuhemies Arto Satonen:  Tässä vaiheessa keskustelua puheenvuoroja voi
varata P-painikkeella.

16.03 Teuvo Hakkarainen ps: Arvoisa puhemies! Edustaja Eestilä käytti hyvän puheen-
vuoron, jossa myös talous kuului. Se on sidottu myös näihin sopimuksiin. 

Mutta CHP-voimaloista, ja täällä on puhuttu sahoista, ja minä jonkin verran tunnen tuo-
ta alaa ja sanoisin näin, että tällä hetkellä siellä kuoret ja purut märkänevät pihamaalla. Ne
ovat pari kolme vuotta siinä, ajetaan sitten 200 kilometrin päähän dieselvetoisella autolla
omakustannushintaan, kun ne ovat menettäneet lämpöarvonsa ja kaikki. Jos tähän nyt saa-
taisiin tukijärjestelmä, vastaavanlainen kuin tuulivoimaan, niin saataisiin käytettyä sitä yh-
distettyyn sähköntuotantoon paikallisesti ja ylimääräinen voitaisiin syöttää verkkoihin.
Mutta nyt tässä tukijärjestelmässä, mikä siellä on, ei saa tukea siitä, mikä syötetään verk-
koihin, elikkä sitä investointia ei pysty sinne tekemään. Siitä johtuu, että niitä purukasoja
siellä sahojen pihassa on. Polttoon ne eivät mene, koska Venäjältä suomalaisten verora-
hoilla tuodaan haketta ja se on kilpailukykyisempää ja parempaa kuin tämä märännyt tava-
ra, mitä meillä Suomessa on. Elikkä CHP-voimaloihin täytyy tulla semmoinen tukijärjes-
telmä, että se myös kattaa sähköntuotannon, ja jos sähköä tulee ylimääräistä, sen voi syöt-
tää verkkoon ja se tukijärjestelmä pysyy. Silloin alkaa toimia se homma.

16.05 Hanna Halmeenpää vihr: Arvoisa puhemies! Tämän lakiesityksen tavoitteeseen ja
vauhtiin nähden, mihin edustaja Pirttilahti viittasi, täytyy tietysti todeta, että tavoite on
hyvä ja oikean suuntainen. Olemme kaikki sen takana.

Mitä tulee tavoiteltuun vauhtiin ja siihen pieneen kritiikkiin, mitä tässä on keskusteluis-
sa ilmennyt, niin toki on niin, että jos ensimmäinen kilpailutus tästä preemiojärjestelmästä
järjestetään syksyllä 2018, niin ensimmäinen toteutumisvuosi on sitten 2019 puolella täy-
simääräisesti. Toki kaikki varmaan ymmärtävät sen, että ilmastotoimia edistäviä asioita on
30



Pöytäkirjan asiakohta PTK 117/2017 vp
aina syytä mieluummin kiirehtiä kuin hidastaa, mutta ei tässä nyt suurista vuosiluvuista ole
kyse.

Tukijärjestelmä ja malli siis hyvä ja kannatettava pääosin. Se, mihin pientä kritiikkiä on
tullut, on se, että onhan tämä tavoiteltu kokoluokka hieman vaatimaton, 2 terawattituntia
vuositasolla. Sillä me emme vielä meidän uusiutuvan energian tavoitteitamme ratkaise em-
mekä ilmastotavoitteita, ja totta vieköön kuten, Pirttilahti, totesitte, Suomihan kattaa vuo-
sittaisesta sähkönkulutuksestaan noin 20 prosenttia tuonnilla. Olemme kaikki samaa miel-
tä siitäkin, että tarvitsemme lisää kotimaista uusiutuvan energian tuotantoa, mutta se ei toki
poissulje sitä yhteistyötä, mitä voimme tehdä pohjoismaisilla sähkömarkkinoilla.

16.06 Arto Pirttilahti kesk: Arvoisa puhemies! Todellakin, asioita kun mitataan, niin pi-
tää pohtia taloudellista, sosiaalista ja myös ekologista kestävyyttä, ainakin keskustassa me
mittaamme niin, ja kyllähän näissä viimeaikaisissa väännöissä nämä taloudellinen ja sosi-
aalinen kestävyys ovat aika monessakin jääneet vähän toissijaiseen asemaan, kun on esi-
merkiksi väännetty meidän LULUCF:stä ja monesta muusta. Kuitenkin tällä metsätuotan-
nolla, kotimaisella, paikallisella energiantuotannolla on iso merkitys sosiaalisiin yhteisöi-
hin, kyläyhteisöihin, kaupunkeihin ja itse niihin yrittäjiin. Pitää katsoa myös tästä näkökul-
masta näitä uudistuksia. Toisaalta tämä nyt esitetty lakipaketti antaa mahdollisuuden sinne
tuotantoyksiköille, että tehdään paikallista energiaa. Mutta kuten Halmeenpää sanoi, niin
tässä täytyy tehdä muitakin toimenpiteitä, millä edistämme kotimaisen energian ja koti-
maisen taloudellisen hyvinvoinnin eteenpäinvientiä. Yksi on julkiset hankinnat muun
muassa. Me voimme näilläkin lainsäädäntöteoilla syrjäyttää fossiilisia polttoaineita ja sitä
kautta edistää esimerkiksi julkisissa rakennuksissa ja muualla tätä kotimaisen energian
käyttöä. Kyllä me varmaan tästä hyvän saamme, kun saamme tämän tänne valiokuntiin kä-
sittelyyn ja siellä pohdittua näitä muutamia tekijöitä.

16.08 Mats Löfström r:  Arvoisa herra puhemies, värderade herr talman! Det är bra att
man återkommer med ett nytt system för att stöda förnyelsebar energi. Det är avgörande för
att vi ska kunna nå våra klimatåtaganden. Det här är ett nytt system och det blir intressant
att följa med utskottsbehandlingen och sakkunnighöranden med utlåtanden från olika bran-
scher. 

I propositionen står att projekt på Åland inte kan stödas i det nya stödsystemet. Närings-
stöd hör till Ålands behörighet enligt Ålands självstyrelselag. Det finns ändå inte några ju-
ridiska hinder för att projekt på Åland kan få stöd och delta i detta system om den politiska
viljan finns. 

Den politiska viljan borde hittas eftersom det skulle vara en bra sak för hela landet om
projekt på Åland också kan delta. Ålands landskapsregering har nämligen mycket begrän-
sade ekonomiska medel att själva stöda den här typens satsningar. Att inga juridiska hinder
finns blev klart under beredningen av senaste stödsystem för vindkraft. Att det inte finns
några juridiska hinder för åländskt deltagande utredde också grundlagsutskottet och slog
fast det i sitt utlåtande nummer 72/2014.

Min förhoppning är därför att man skulle göra den lilla ändringen i lagförslaget och ock-
så möjliggöra för projekt på Åland att kunna få stöd via det nya systemet. Det skulle stöda
projektet Smart Energy Island som arbets- och näringsministeriet och Åland gemensamt
lanserat och som bland annat Tekes och Finpro stöder. Många finländska företag är också
med i projektet som vill använda Åland som testområde för bland annat att fungera som
31



Pöytäkirjan asiakohta PTK 117/2017 vp
showroom för finländska tekniska innovationer som kunde bli nya exportprodukter och
stöda Finlands ekonomi samtidigt som det bidrar till att världen får nya innovationer som
kan minska klimatutsläppen. En oerhört viktig sak.

Att projekt på Åland kunde få stöd skulle också motiveras med att projekt på Åland kan
bli mycket effektiva eftersom det blåser mest på Åland i hela landet. Antalet soltimmar är
även störst i hela norra Europa. Det erbjuder i sin tur goda förutsättningar för kostnadsef-
fektiva projekt som är bra för att uppnå Finlands internationella klimatmål.

Arvoisa herra puhemies! Toivon, että lakiehdotukseen tehtäisiin pieni muutos, joka mah-
dollistaisi Ahvenanmaalla sijaitsevien hankkeiden tukemista uuden järjestelmän kautta.
Tämä tukisi Smart Energy Island -hanketta, jonka työ- ja elinkeinoministeriö yhdessä Ah-
venanmaan kanssa on lanseerannut muun muassa Tekesin ja Finpron tuella.

16.11 Hannu Hoskonen kesk: Arvoisa puhemies! Näin tämän lähetekeskustelun lopuksi
omalta osaltani sen verran vielä, että kun uusiutuvasta energiasta puhutaan ja näistä erilai-
sista muista siihen liittyvistä lainsäädännöistä, niin olisi kuitenkin erittäin hyvä tälle kan-
sakunnalle, että meillä löytyisi yhteisymmärrys ja yhteinen näkemys siihen, että me emme
ikinä selviä näistä 100 miljardin euron veloista — pitää muistaa meidän kaikkien suoma-
laisten tällä hetkellä ja varsinkin kansanedustajien, että meillä on 100 miljardia euroa vel-
kaa tällä hetkellä ja summa kasvaa ensikin vuonna noin 3 miljardilla eurolla — jos me
emme lähde käyttämään omia raaka-aineitamme, niistä tehtyjä tuotteita myy maailmalle ja
rakenna tätä parempaa Suomea. Muuten me emme ikinä selviä niistä veloistamme pois.

Muistakaa, hyvät kollegat, se, että kun me annamme taloudestamme kuvan ulospäin
muulle maailmalle, niin samallahan me annamme kuvan siitä, luotetaanko meihin. Jos
meihin ei luoteta, niin sitten korkotasosta vastaavat reittaajat luokittelevat meidät epäluo-
tettavaksi velanottajaksi, ja sehän tarkoittaa, että korko lähtee nousemaan. Jokainen pro-
sentti, mikä korkoon tulee lisää, on miljardi pois meidän valtion budjetista menetettynä
korkomaksuna velanantajille. Tämä on se meidän piirimme, missä me leikimme tätä piiri-
leikkiä nimeltä Suomen eduskunnan päätökset. Jos me emme tätä ymmärrä, niin olemme
aika heikoilla, kun emme omia mahdollisuuksiamme käytä, vai kuvitteleeko joku, että me
pörssissä pelaamalla taikka jollakin muulla vippaskonstilla nämä velkamme maksamme?
Mikäli joku kuvittelee niin, niin toivon hänelle onnea ja menestystä sillä mutkaisella ja ko-
vin kuoppaisella tiellä.

Keskustelu päättyi.

Asia lähetettiin talousvaliokuntaan, jolle maa- ja metsätalousvaliokunnan ja ympäristöva-
liokunnan on annettava lausunto.
32


