















































DEMF79D.tmp.xml


Pöytäkirjan asiakohta PTK 45/2019 vp
Pöytäkirjan asiakohta 

PTK 45/2019 vp

Täysistunto

Perjantai 4.10.2019 klo 16.30—17.43

2. Hallituksen esitys eduskunnalle laeiksi kevytautoja koskevien lakien voimaantulosään-
nösten muuttamisesta ja tieliikennelain muuttamisesta annetun lain kumoamisesta

Hallituksen esitys HE 21/2019 vp
Valiokunnan mietintö LiVM 6/2019 vp

Ensimmäinen käsittely

Ensimmäinen varapuhemies Tuula Haatainen: Ensimmäiseen käsittelyyn esitellään
päiväjärjestyksen 2. asia. Käsittelyn pohjana on liikenne- ja viestintävaliokunnan mietintö
LiVM 6/2019 vp. Nyt päätetään lakiehdotusten sisällöstä.

Avataan asiasta yleiskeskustelu. Valiokunnan puheenjohtaja edustaja Kymäläinen esit-
telee mietinnön. — Olkaa hyvä.

Keskustelu

16.31 Suna Kymäläinen sd (esittelypuheenvuoro): Arvoisa rouva puhemies! Liikenne- ja
viestintävaliokunta hyväksyi kevytautoja koskevan mietinnön kokouksessaan tänään ja
päätyi mietinnössään puoltamaan esityksen hyväksymistä. Esityksen tarkoituksena on siir-
tää tässä vaiheessa kevytautoja koskevan sääntelyn voimaantuloaikaa, jotta asiaa voidaan
vielä arvioida EU-oikeuden näkökulmasta ja käydä tarvittavat keskustelut EU-komission
kanssa.

Valiokunta korostaa mietinnössään, että kevytautoja koskevien säädösten arviointi ja
muut tarvittavat toimenpiteet tulee toteuttaa tehokkaasti ja viipymättä, yhteistyössä komis-
sion ja alan toimijoiden kanssa. Valiokunta pitää mietinnössään välttämättömänä, että lii-
kenne- ja viestintäministeriö ryhtyy kaikkiin tarvittaviin toimiin ratkaisujen löytämiseksi. 

Lisäksi valiokunta tuo mietinnössään esille, että asian vaatima hallituksen esitys tulee
antaa aikanaan aikataulullisesti siten, että eduskunnalle jää riittävästi aikaa esityksen käsit-
telyyn.

Arvoisa rouva puhemies! Mietintöön sisältyy yksi vastalause.

Ensimmäinen varapuhemies Tuula Haatainen:  Mennään sitten puhujalistaan.

16.32 Jukka Kopra kok: Arvoisa rouva puhemies! Käsittelyssä on tosiaan esitys siitä,
että kevytautolain voimaantuloa siirretään vuodella eteenpäin. Kevytautot ovat nuorisolle
tarpeen, tarkoitus on parantaa nuorison liikkumisedellytyksiä, tehdä siitä turvallisempaa.
Tästä me olemme käyneet tässä salissa paljon keskustelua. Nyt on syntynyt tarve siirtää
tätä asiaa eteenpäin EU-komission älähdettyä asiasta.

Katson, että koska mietintö on annettu tästä asiasta ja asian käsittely ja säätäminen nyt
siellä jatkuu, niin tämä asia tulee kyllä käsitellä niin nopeasti kuin mahdollista ja saada sit-
 Tarkistettu
4.0



Pöytäkirjan asiakohta PTK 45/2019 vp
ten tämä lainsäädäntö voimaan — jos se nyt myöhästyy tästä alkuperäisestä aikataulusta,
niin kuitenkin mahdollisimman pikaisesti. Vuosi on erittäin pitkä aika, ja pitäisin sitä jopa
liian pitkänä aikana tämän asian käsittelyyn.

16.33 Sheikki Laakso ps: Arvoisa rouva puhemies! Me perussuomalaiset emme hyväksy
sitä, että kansalaisia kohdellaan tällä tavoin. On epäoikeudenmukaista, että jo hyväksytty
laki, jonka jopa presidentti on allekirjoittanut, lykkääntyy vain kuukautta ennen lain voi-
maanastumista. Suomen tulee pystyä tällainen asia päättämään kansallisesti, ja olemme pe-
russuomalaisissa sitä mieltä, että asiassa tulisi olla rohkea ja vastustaa EU:n huomautusta.
Perussuomalaiset ovat aika varmoja, ettei komissio tulisi kuitenkaan antamaan tuomiota,
niin kuin ei monessa muussakaan tapauksessa.

Perussuomalaiset eivät hyväksy, että EU on keskieurooppalaisten mopoautolobbarei-
den kädenjatke. Siksi perussuomalaiset tekivät asiasta vastalauseen.

16.34 Timo Heinonen kok: Arvoisa rouva puhemies, arvoisa ministeri, hyvät edustaja-
kollegat ja muut paikalla olijat! Haluan antaa ministerille kiitosta siitä, että olette nyt pai-
kalla tämän asian palautekeskustelussa valiokunnan nopean käsittelyn jälkeen. Eihän tä-
män asian käsittely tietysti kauhean isoja pisteitä ansaitse, jos katsotaan sitä, että ensin mi-
nisteriössä useampi viikko pidettiin tätä EU:sta tullutta lausuntoa jossain lipaston piilossa,
sen jälkeen se tulee hetkeksi sivuille, mistä joku toimittaja sattuu sen huomaamaan ja teke-
mään jutun, sitten se tulee julkisuuteen ja sen jälkeen on olevinaan niin kova kiire täällä
eduskunnan käsittelyssä, että tämän asian käsittelyssä ei edes asiantuntijoita voida kunnol-
la kuulla vaan heidät kuullaan jopa ennen tämän asian lähetekeskustelua. Kyllä hyvään hal-
lintoon kuuluisi se, että ensin kuunnellaan, mitä kansanedustajilla on asiasta mielipidettä,
sen jälkeen mennään valiokuntaan ja kutsutaan asiantuntijoita paikalle ja käydään huolel-
linen keskustelu ja asian käsittely siellä.

Pidän myös, arvoisa puhemies, erittäin poikkeuksellisena sitä, että kahden ison puolu-
een — perussuomalaiset, joka on tällä hetkellä ylivoimaisesti Suomen suurin puolue ja tu-
lee tämänkin lykkäyksen myötä kasvattamaan kannatustaan entisestään, ja kokoomus, joka
on toiseksi suurin puolue — tahdon selvittää hallituksen esityksen perustuslailliset ongel-
mat hallitus jyrää äänestämällä ja estää sen. Se on poikkeuksellista, että ei perustuslaillisia
ongelmia anneta selvittää perustuslakivaliokunnan vaan äänestyspäätöksellä jyrätään. Me
muistamme viime kaudelta monia tilanteita, joissa oppositiossa olleet sosiaalidemokraatit
silloin toivoivat, että asian perustuslaillisia ongelmia selvitetään, ja silloin niitä kunnioitet-
tiin ja puhemiesneuvosto vei ilman tällaisia junttaäänestyksiä asiat käsittelyyn perustusla-
kivaliokuntaan ja katsoi, onko siellä perustuslaillisia ongelmia.

Itse en tätä lisäaikaa kannata. Minun mielestäni siihen ei ole syytä eikä tarvetta, ja tulen,
arvoisa puhemies, äänestyksessä äänestämään tämän lykkäämisen hylkäämistä ja kannat-
tamaan sitä, että suomalaiset nuoret saavat eduskunnan suuren enemmistön päätöksen mu-
kaisesti ja tasavallan presidentin hyväksymällä tavalla kevytautot käyttöön marraskuun en-
simmäisenä päivänä vuonna 2019.

16.37 Ari Torniainen kesk: Arvoisa rouva puhemies! Liikenne- ja viestintävaliokunnan
puheenjohtaja, edustaja Kymäläinen esitteli hyvin liikenne- ja viestintävaliokunnan mie-
tinnön tähän asiaan. — Lämmin kiitos liikenneministeri Marinille, että olette tullut tähän
näin perjantain illansuussa olevaan istuntoon. Se on arvokas teko. — Kun jo aikaisemmin
2



Pöytäkirjan asiakohta PTK 45/2019 vp
käsittelimme tätä tällä viikolla, niin täällä olivat myöskin ministerit Tuppurainen ja Harak-
ka paikalla tätä asiaa käsittelemässä ja oikeastaan näihin asioihin, mihin edustaja Heino-
nen jo viittasi, vastaamassa.

Tietysti eihän tämä ole hyvä asia, mikä meillä nyt on esillä. Tämä on harmillinen asia,
mutta tämä tulee EU:n komission huomautuksesta. Tietysti Suomessa halutaan saada hy-
vää lainsäädäntöä ja nopeasti myöskin viedä asioita eteenpäin. Liikenne- ja viestintävalio-
kunta on ripeästi myöskin käsitellyt tätä asiaa, tätä vuoden siirtymäaikaa, joka nytten saa-
daan. Itse pidän sitä tässä tapauksessa oikeana ratkaisuna, ja itse toivon ja keskusta toivoo
myöskin, että nyt kun tämä asia saadaan tällä tavalla maaliin, niin sitten ministeriön virka-
miehet rupeavat käymään ripeästi EU:n komission kanssa vuoropuhelua ja etsimään sellai-
sia ratkaisuja, että Suomeen saadaan kevytautolainsäädäntö, joka soveltuu Suomen olosuh-
teisiin ja jonka myöskin komissio voi hyväksyä ja tulee hyväksymään. Me haluamme ja
itse haluan ja keskusta haluaa myöskin, että Suomessa on kevytautot tulevaisuudessa, jol-
loin nuoret pääsevät myöskin helpommin liikkumaan sellaisilla seuduilla, joilla esimerkik-
si joukkoliikennettä ei ole.

16.39 Paula Werning sd: Arvoisa puhemies! Keskustelu tämän lain ympärillä on ollut
hyvin vilkasta täällä istuntosalissa, monissa perheissä ja etenkin nuorten keskuudessa. Hal-
lituksen päämääränä on saattaa tämä laki voimaan vastuullisesti ja näin mahdollistaa nuo-
rille uusi vaihtoehtoinen, turvallinen liikkumisen muoto parantaen samalla nuorten liiken-
neturvallisuutta.

Kevytautoja koskevien lakien oli tarkoitus astua voimaan 1.11.2019. Lain voimaantule-
mista tuolloin hankaloittaa EU-komission tiukentunut kanta ajokorttidirektiivin soveltami-
sesta. Mikäli laki astuisi voimaan niin, että jätettäisiin komission huomautukset huomioi-
matta, voisi siitä seurata komission käynnistämä virallinen rikosmenettely. Aikataululli-
sesti ei ole mahdollista selvittää ennen nykyistä lain voimaantuloa sitä, onko kevytautoja
koskevia lakeja mahdollisuus muuttaa sellaisiksi, että ne vastaisivat komissiota tyydyttä-
vällä tavalla ajokorttidirektiivin vaatimuksia.

Arvoisa puhemies! Asia on vaan niin, että Suomessa ei kumpikaan, ei lainsäätäjä eikä
hallitus, voi oikeudellisesti toimia vastoin unionin oikeutta — näin se vaan on — [Timo
Heinonen: Esimerkiksi alkoholin etämyynnissä ei tapahdu mitään!] jonka viimekätinen
tulkitsija on Euroopan unionin tuomioistuin mutta jonka tulkinnassa komissiolla on mer-
kittävä rooli. Ei ole järkevää, että vaillinainen laki astuisi voimaan ja voisi johtaa liiken-
teessä vaaratilanteisiin. On täysin perustelua, että hallitus esittää nopealla aikataululla lain
voimaantulon siirtämistä vuodella eteenpäin. Tarkoitus on selvittää mahdollisimman no-
peasti, onko löydettävissä ajokorttidirektiivin mukainen komissiota tyydyttävä ratkaisu.

Ensimmäinen varapuhemies Tuula Haatainen: Valiokunnan puheenjohtaja Kymäläi-
nen.

16.41 Suna Kymäläinen sd: Arvoisa rouva puhemies! On aivan totta, että tämä tilanne on
kuluttajien sekä useiden yritysten kannalta varsin kestämätön ja ikävä, ja juuri sen vuoksi
olemme halunneet hallituksessa kiirehtiä tämän lain lykkäämisen voimaantuloa, jotta pys-
tymme tekemään nuo EU:n vaatimat muutokset ja jotta meillä olisi mahdollisuus mahdol-
lisimman pian saada tämä häiriö markkinoilla korjatuksi.
3



Pöytäkirjan asiakohta PTK 45/2019 vp
On aivan normaalia, edustaja Heinonen, että valiokunnat ottavat asioita ennakkokäsitte-
lyyn silloin, kun lain voimaantulolla on määräaika, joka on tiedossa. Me kävimme hyvän
keskustelun asiantuntijoiden kanssa. Eilen meillä valiokunnassa esiteltiin jo mietintöluon-
nosta, jota oli tämän päivän kokoukseen asti ryhmillä mahdollisuus käsitellä eilen omissa
ryhmissään, ja tänään tämä mietintöluonnos käsiteltiin ja hyväksyttiin liikenne- ja viestin-
tävaliokunnassa. Tässä ei ole mitään poikkeavaa normaaliin käsittelyjärjestykseen näh-
den. Nyt meillä on kaipaamasi ministeri Marin täällä paikalla, jonka nimen olet muistanut
tämän viikon aikana varmasti noin 25 kertaa mainita, joten esitä nyt kysymyksiä toki mi-
nisterille, kun hän on paikalla.

Ensimmäinen varapuhemies Tuula Haatainen:  Teititellään mielellään. [Suna Kymäläi-
nen: Pahoittelen!]

16.43 Jouni Ovaska kesk: Arvoisa puhemies! Ensinnäkin haluan kiittää ministeriä, että
hän on kaikilta kiireiltään ehtinyt tänne, ja uskon, että me olemme tällä viikolla saaneet jo
hyvin perinpohjaista tietoa tästä asiasta muiltakin ja kirjeitse, joten on erityisen hienoa, että
nyt pääsitte paikalle ja vastaamaan erityisesti tiettyjen edustajien kysymyksiin, jotka ovat
niin täällä kuin tämän salin ulkopuolella niitä esittäneet. Niihin kysymyksiin on kyllä ollut
vastaukset jo saatavilla, mutta silti ne kysymykset ovat vain toistuneet näillä käytävillä
edelleen, joten toivottavasti ministeri voi myös vielä, jos on jotakin epäselvää, tuoda ne
esiin, mutta uskon, että tämä mietintö, jota valiokunnassa on valmisteltu ja joka tänään on
sieltä tullut, kertoo aika paljon siitä, miksi on tämä päätös ja miksi me olemme täällä tä-
nään. Asialla on kiire. Täällä on myöskin hyvin huolehdittu siitä, että epävarmuus, mikä tä-
män asian ympärillä nyt on vallinnut, saadaan päätökseen ja ministeriössä päästään kun-
nolla tämän asian kimppuun.

16.44 Mikko Kinnunen kesk: Arvoisa rouva puhemies! Myöskin haluan osoittaa kiitok-
seni tämän lain ripeästä valmistelusta. Olemme keskustelleet tästä harmillisesta asiasta pal-
jon ja nyt etenemme.

Täällä on viitattu siihen, että on yritetty jotenkin estää perustuslaillinen lausuminen. Kä-
sittelyssä oleva asia ei mielestäni ole sellainen, mikä pitäisi lähettää perustuslakivaliokun-
nan käsittelyyn. Perustuslakivaliokunnan tehtävä on antaa lausuntonsa valmistelussa ole-
vien lakien perustuslaillisuudesta ja arvioida lakeja perusoikeuksien ja kansainvälisten ih-
misoikeussopimusten näkökulmasta. Haluan muistuttaa, että perustuslakivaliokunta ei ole
poliittinen vaan oikeudellinen valiokunta. Emme toteuta valiokunnassa puoluepolitiikkaa.
[Timo Heinonen: Ei tietenkään!] Valiokunnassa ei ole myöskään hallitus—oppositio-ase-
telmaa. [Timo Heinonen: Ei tietenkään!] Valiokunnassa katsotaan asioita oikeudellisesta
näkökulmasta. Tämä on ainutlaatuinen malli, joka on yksi toimivan parlamentarismimme
kulmakivistä. Meidän tulee suhtautua sen toimintaan asianmukaisella vakavuudella.

Arvoisa puhemies! On tärkeää, ettemme jatkossa ala käyttää perustuslakivaliokuntaan
lähettämistä poliittisena keinona viivyttää tai hankaloittaa [Timo Heinonen pyytää vastaus-
puheenvuoroa] asioiden käsittelyä. Kaikki asiat eivät kuulu sinne. Valiokunnan ruuhkaut-
taminen hidastaa kaikkien lakien valmistelua ja murentaa parlamentarismia.

Ensimmäinen varapuhemies Tuula Haatainen:  Halutaanko tästä asiasta käydä debat-
tia? Ei nähtävästi.
4



Pöytäkirjan asiakohta PTK 45/2019 vp
16.46 Jussi Saramo vas: Arvoisa puhemies! Kokoomus jatkaa täysin epäuskottavaa op-
positiopolitiikkaansa. Kuka täällä uskoo, että jos kokoomus olisi hallituksessa, niin he itse
kävisivät EU:ta vastaan? [Suna Kymäläinen: Eipä kokoomus käynytkään!] Ja toisaalta,
kaikki täällä tietävät, myös edustaja Heinonen tietää varsin hyvin, että tässä ei ole mitään
perustuslakiongelmaa, ellei teidän viivytystaktiikkanne onnistu, [Timo Heinonen: Mistä
sen tietää?] sitten voi tulla. Kaikki tietävät, mitä te tässä teette, ja minusta on erittäin noloa,
että kokoomus vajoaa näin alhaiseen oppositiopolitikointiin. Oletan, että kumpikaan oppo-
sitiopuolueista, jotka ovat täällä olleet äänessä, ei kuitenkaan ole valmis korvaamaan ku-
luttajille, jos tämä laki menisi nyt läpi ja jouduttaisiin sitten korjaamaan pian sen jälkeen,
niin miten sitten kuluttajien tekemille investoinnille kävisi. Ei olisi kovin vastuullista po-
litiikkaa ajaa kuluttajia sellaiseen asemaan.

16.47 Antti Lindtman sd: Arvoisa puhemies! Haluan myös kiittää valiokuntaa ripeästä
työstä. Tämähän ei ole tilanne, jota kukaan on erityisesti toivonut, ja tälle eduskunnalle ja
tälle hallitukselle tämä tuli käsiin. Joskus elämässä on tilanne, että ei voi valita, pitääkö
homma hoitaa vai ei, ja nyt tämä pitää hoitaa. Taustalla on edellisen hallituksen valmiste-
lema laki ja edellisen eduskunnan hyväksymä laki, joka on joutunut sittemmin ongelmiin
EU-oikeuden kanssa.

Arvoisa puhemies! Tärkeintä olisi nyt saada selkeys tähän tilanteeseen. Arvoisa edusta-
ja Heinonen, tätä nykyistä tilannetta vielä epäselvempi tilanne tulisi voimaan vain ja ai-
noastaan silloin, jos tätä nyt esittelyssä olevaa lakia ei saada eduskunnasta läpi. Siis se ti-
lanne, jossa tämä edellisen eduskunnan hidasautoja koskeva laki tulisi voimaan, se vasta
kaikkein epävarmin tilanne olisi. Meillä olisi käytännössä laki, mutta ei asetuksia. Se olisi
sellainen oikeudellinen konkelo, että silloin, jos koskaan, olisi suuri epävarmuus sekä yrit-
täjien että sitten kuluttajien kesken. Että jos tämä halutaan vielä epävarmempaan tilantee-
seen kuin nyt, niin tämä kokoomuksen edustaja Heinosen malli on silloin oikea. Itse en sitä
toivo, vaan toivon, [Timo Heinosen välihuuto] että nyt tällä lisäajalla tähän asiaan saadaan
selko ja tähän ministeri on myös sitoutunut.

Arvoisa puhemies! Kysymys kuuluu: mikä on kokoomuksen linja?
Arvoisa puhemies! Minä luen tätä valiokunnan mietintöä, tämän mietinnön takana ovat

valiokunnassa olleet kokoomuksen edustajat. Arvoisa edustaja Heinonen, mikä on kokoo-
muksen linja? Teidän puoluetoverinne kannattavat hallitusta tässä asiassa, mutta te täällä
vastustatte.

Arvoisa puhemies! Näyttää siltä, että tämä jakolinja tässä asiassa ei kulje hallituksen ja
opposition välillä, se kulkee kokoomuksen sisällä. Kokoomuksella on selvästi tässä kaksi
linjaa: on edustaja Heinosen linja ja sitten ilmeisesti kokoomuksen eduskuntaryhmän vi-
rallinen linja. Eduskunta on ollut koolla syysistuntokaudella noin kuukauden, ja nyt jo tä-
män jälkeen kokoomuksen ollessa oppositiossa he eivät saa omia rivejään kasaan — on-
han tämä aivan uskomaton tilanne. Onhan tämä aivan uskomaton tilanne, jollaista ei ole
nähty sellaiselta puolueelta kuin kokoomus aikaisemmin. Voisitteko, edustaja Heinonen,
kertoa, mikä on kokoomuksen eduskuntaryhmän linja tähän valiokunnan mietintöön?

Arvoisa puhemies, mitä tulee tähän perustuslakivaliokuntaan lähettämiseen — pidän
yleisesti aivan järkevänä sitä, että mikäli herää epäilyksiä lakien perustuslainmukaisuudes-
ta, niin ne järjestäytyneesti laitetaan, pienikin epäilys, ne laitetaan perustuslakivaliokun-
taan. Mutta jos tämmöinen epäily olisi herännyt, arvoisa edustaja Heinonen, niin kyllähän
puhemiesneuvostossa kokoomuksen edustajat olisivat tämän nostaneet esiin. Ja kun koko
5



Pöytäkirjan asiakohta PTK 45/2019 vp
puhemiesneuvosto yksimielisesti esittää, että tämä lähetettiin vain liikenne- ja viestintäva-
liokuntaan, niin luotan tähän, ja sen vuoksi tämä eilinen äänestys oli täysin perusteltu.

Ensimmäinen varapuhemies Tuula Haatainen:  Annan vastauspuheenvuoron, koska
nimi useaan otteeseen mainittiin, edustaja Heinonen, minuutti, olkaa hyvä.

16.50 Timo Heinonen kok (vastauspuheenvuoro): Arvoisa puhemies! Meillä kokoomuk-
sessa saavat kansanedustajat toimia omalla tavallaan. [Antti Lindtman: Mikä on linjanne?]
Me olemme vastuussa äänestäjillemme siitä, mitä me teemme, ja minä olen kertonut, että
minä kannatan sitä, että kevytautot saataisiin nuorille. He ovat odottaneet sitä, ja ministe-
riöllä on ollut lähes vuosi aikaa tehdä nämä asetukset. Nyt on turha sanoa, ettei ole ollut ai-
kaa asetuksia tehdä.

Kun nyt on herännyt perustuslaillinen kysymys, niin täällä puhuttiin totaalisen väärin
perustuslaista. Siellä on erittäin isosti kirjoitettu omaisuudensuoja, ja tämän olisimme ha-
lunneet selvittää. Tähän on laitettu miljoonia useammassa yrityksessä, ja monet perheet
ovat ostaneet kevytautoja, ja tätäkin keskustelua kuuntelee varmasti moni isä, äiti tai nuori,
jotka ovat jo kevytauton ostaneet, ja heidän omaisuudensuojastaan, perustuslaissa olevasta
omaisuudensuojasta, oli kyse. Me olisimme halunneet sen varmistaa, ja sen jälkeen se olisi
ollut selvä. Viime kaudella te sanoitte joka kerta, että perustuslakivaliokunta sen tulkinnan
tekee, ja nyt te olette täällä kertoneet, että tässä ei ole perustuslaillista ongelmaa, kun te ette
uskalla ettekä te halua sitä selvittää.

Ensimmäinen varapuhemies Tuula Haatainen: Otetaan nyt tähän tämmöinen kevytde-
batti. Pyydän niitä edustajia, jotka haluavat käyttää puheenvuoron, nousemaan seisomaan
ja painamaan V-painiketta.

16.52 Antti Lindtman sd (vastauspuheenvuoro): Arvoisa puhemies! Niin tässä itse laki-
esityksen sisällössä kuin tässä prosessissakin näyttää olevan kokoomuksen sisällä kaksi
linjaa: on se kokoomuksen eduskuntaryhmän virallinen linja, ja sitten on ilmeisesti edus-
taja Heinosen ja jonkun muun porukan oma linja. Eli voi sanoa, että kokoomus on tässä hi-
dasautoasiassa revennyt täysin kahtia. [Timo Heinosen välihuuto]

Arvoisa puhemies! Kokoomus on syysistuntokauden ensimmäisen kuukauden aikana
revennyt täysin kahtia tässä kysymyksessä. Tämä on ennenkuulumatonta. Tämä on ennen-
kuulumatonta, ja voi sanoa, että varmaan yksikään puolue ei tällaista alkua oppositiotaipa-
leelle toivoisi.

Arvoisa puhemies! Vielä haluan sanoa hyvin selkeästi, mitä tulee tähän kysymykseen
perustuslakivaliokuntaan lähettämisestä: Kun esimerkiksi viime kaudella oli muutama ti-
lanne, jossa haluttiin tämä asia selvittää, niin jotta tämä tapahtui järjestäytyneesti, opposi-
tio otti asian esiin siellä, missä kuuluu, eli puhemiesneuvostossa, jossa esitys ja päätös sii-
tä, lähetetäänkö vai ei, tapahtuu. Voi sanoa, että se, että tätä pimitetään puhemiesneuvos-
tolta ja tuodaan kiireellisessä asiassa vasta saliin, on ennenkuulumatonta, edustaja Heino-
nen. [Puhemies: Aika!] Se on ennenkuulumatonta politikointia, johon toivon, että ette läh-
de.

16.53 Suna Kymäläinen sd (vastauspuheenvuoro): Arvoisa rouva puhemies! Todella-
kin, valiokuntakäsittelyssäkään ei tullut esille tarvetta perustuslakivaliokuntaan lähettämi-
6



Pöytäkirjan asiakohta PTK 45/2019 vp
sestä. Kyllä yhdyn niihin esitettyihin ajatuksiin siitä, että täällä salissa yksittäinen edustaja
voi jatkuvasti vaatia eri asiakohtien osalta perustuslakivaliokuntaan lähettämistä, ja pidän
sitä kyllä tiukan harkinnan mukaisena, onko näin syytä tehdä.

Mitä tulee tähän itse harmilliseen tilanteeseen, että olemme tämän huomautuksen EU-
komissiolta saaneet: Meillä ei ole virkamiehiä, joilta voisi odottaa, että heidän virkavas-
tuulla täytyisi antaa tällaisia asetuksia ja säädöksiä. On aivan ennenkuulumatonta, jos kan-
sanedustajat, yksikään heistä, ajattelevat, että täytyisi asettaa virkamies tällaiseen rooliin,
jossa hän tekee EU:n lainsäädännön vastaista sääntelyä, joka voi johtaa rikkomusmenette-
lyn käynnistämiseen.

Autotuojat ja -teollisuus ry myös kannattaa vastuullisesti tätä lain voimaantulon lykkää-
mistä, jotta nämä puutteet, joista olemme huomautuksen saaneet, pystytään korjaamaan.
[Puhemies: Aika!]

16.55 Hannu Hoskonen kesk (vastauspuheenvuoro): Arvoisa rouva puhemies! Hieman
minäkin ihmettelen tätä menettelytapaa, mitä kokoomukselta tuli, että ei ole esitetty, kun
aika on ollut, niitä tarvittavia muutoksia, joita he ovat itse ajamassa. Sitä hieman oudok-
sun, mutta politiikassa näköjään joutuu tottumaan pieniin yllätyksiinkin — se sinänsä on
tietysti elämässä aina väriä antavaa, kun tulee yllätyksiä, mutta en soisi niitä tässä salissa
tulevan ainakaan kovin paljon, ja linja olisi kuitenkin hyvä olla olemassa, että pysyy mu-
kana.

Tärkeäähän tässä asiassa mielestäni on se, että saadaan Euroopan unionin näkökulmasta
tämä heidän oman direktiivinsä tulkinnan — muistaakseni se on ajokorttidirektiivi, jos oi-
kein muistan — kanssa sille tasolle, että me emme ole tekemässä ristiriitaista ratkaisua di-
rektiiviin nähden.

Kieltämättä aina välillä Suomessa on ollut näitä erilaisia keskusteluja, että ohjataanko
meitä ylhäältä. Unioniin liittyessä me olemme sitoutuneet sen päätöksentekosysteemeihin,
ja siitä tässä nyt on kysymys. Vuoden määräaika, se on vain vuosi, ja sinä aikana tämä asia
selvitetään.

16.56 Hussein al-Taee sd (vastauspuheenvuoro): Arvoisa puhemies! Haluaisin ensiksi
kiittää ministeri Marinia siitä, että hän Yhdysvaltain-matkan jälkeen ehti tulla tänne ja pie-
nen lapsen vanhempana vielä on täällä. Arvostan sitä suuresti. Itsellänikin on pieniä lapsia,
ja olisin paljon mieluummin heidän luonaan nyt kuin täällä käsittelemässä asiaa, josta näyt-
tää olevan suurin osa kokoomuksesta kuitenkin samaa mieltä hallituksen kanssa sen suh-
teen, miten tämän asian kanssa kannattaisi menetellä.

Kyllä täällä on hyväksytty se, että kevytautot tulevat. Nyt se pitää vain hoitaa niin, että
sitten kun nuoret niitä ostavat tai heidän vanhempansa niitä ostavat, niillä pystyy myöskin
ajamaan teillä. Tätä nyt lähdetään selvittämään perinpohjaisesti, niin että ei EU:lla eikä ke-
nelläkään muullakaan ole siihen mitään sanomista.

Minusta on myöskin hieman omituista, [Puhemies: Aika!] että ministereitä kutsutaan
tänne paikalle yhdestä sun toisesta asiasta. On paljon järkevämpää, [Puhemies: Aika!] että
ministerit tulevat itse, kun näkevät sen parhaaksi.

Ensimmäinen varapuhemies Tuula Haatainen: Nyt ministerillä on puheenvuoro. 3 mi-
nuuttia, ministeri Marin.
7



Pöytäkirjan asiakohta PTK 45/2019 vp
16.57 Liikenne- ja viestintäministeri Sanna Marin: Arvoisa puhemies! Arvoisat kan-
sanedustajat! Ensinnäkin haluan pahoitella sitä, että en voinut olla täällä paikalla, kun
eduskunta kävi asiasta lähetekeskustelua. Siitä etukäteen informoin kansanedustajia kir-
jeellä, jossa oli myös pitkä saateteksti siitä, mistä tässä kaikessa on kyse. Kuten täällä on to-
dettu, osallistuin tasavallan presidentin delegaatioon virkamatkalle Yhdysvaltoihin ja sen
takia en voinut olla täällä paikalla, mutta tietenkin olen pahoillani siitä, että tällainen pääl-
lekkäisyys sattui.

Mitä tulee sitten tähän itse asiaan, tämä tilannehan on valitettava, kuten on todettu.
Eduskunta erittäin suurella äänten enemmistöllä viime kaudella hyväksyi tämän lainsää-
dännön, ja sillä oli laaja tuki lähes kaikista eduskuntapuolueista, ja nyt me olemme tässä ti-
lanteessa sen vuoksi, että kun laki oli vahvistettu ja viime keväänä oltiin antamassa asetuk-
sia ja määräyksiä tähän lainsäädäntöön nähden ja nämä asetukset ja määräykset myös lä-
hetettiin komissiolle aivan kuten lainsäädäntökin aikoinaan lähetettiin, niin sen johdosta
me olemme saaneet elokuussa huomautuksen komissiolta, jossa tämä kanta on tiukentunut
siitä aikaisemmasta. Nämä huomautukset koskevat samoja kohtia, mutta kanta on entises-
tään tiukentunut, ja nyt meillä on varmuus siitä, että tämä Suomen lainsäädäntö on EU:n
ajokorttidirektiivin ja EU-säännösten vastainen, ja sen takia me haemme nyt tätä lykkäystä
eduskunnalta, että vuoden saisimme tätä lakia lykättyä ja sen aikana selvittää perinpohjai-
sesti ja mahdollisimman nopeasti sen, onko mahdollista Suomen lainsäädäntö saada EU-
lainsäädännön mukaiseksi. Tästä ei ole valitettavasti mitään takeita, mutta parhaamme tu-
lemme tekemään liikenne- ja viestintäministeriössä, jotta saamme aikaiseksi sellaisen rat-
kaisun, joka tyydyttää sitä eduskunnan aikaisempaa tahtoa, että lait tulevat voimaan, ja tyy-
dyttää myös sitten Euroopan unionin komissiota, että meidän lainsäädäntömme ei ole Eu-
roopan unionin lainsäädännön kanssa ristiriidassa.

Tätä on tarkoitus lähteä tekemään erittäin ripeästi, eli heti kun saamme eduskunnalta
kannan, voidaanko lakeja lykätä, niin sitten sen jälkeen välittömästi lähdemme työstämään
sitä, että lait saataisiin EU:n säädösten mukaisiksi. Eli tässä on tarkoitus edetä ripeästi, ja
silti sanon, että tämä vuoden lykkäys on tiukka aikataulu, koska tämä on sellainen lainsää-
däntökokonaisuus, että se pitää ennakkoilmoittaa komissiolle, mikä vie oman aikansa, ja
tämän lain huolellinen valmistelu vie oman aikansa. Tämä ei ole ihan pieni kokonaisuus
eikä pieni asia, ja sanon, että tämä vuosikin tulee tekemään tiukkaa, mutta parhaamme
teemme, että saamme mahdollisimman nopeasti tähän saliin sellaisen lainsäädännön käsit-
telyyn, että sitten meidän nuoremme voisivat turvallisemmin ajaa esimerkiksi juuri talvi-
kuukausina maanteillämme. [Puhemies koputtaa] Kuten sanottu, takeita tästä ei ole, mutta
parhaamme tulemme liikenne- ja viestintäministeriössä tekemään.

Ensimmäinen varapuhemies Tuula Haatainen: Sitten mennään puhujalistaan.

17.00 Hilkka Kemppi kesk: Arvoisa rouva puhemies! Minä kannatan sitä, että Suomen
maanteille saadaan kevytautot. Minä ja keskusta kannatamme sitä, myös koko hallitus on
sen puolella. En ole tyytyväinen lain etenemiseen eduskunnassa, en viiveeseen enkä erityi-
sesti komission huomautukseen. Koen kuitenkin tarvetta kantaa vastuuta siitä, että lopulli-
nen laki on meidän nuorille turvallinen ja että tämä asia saadaan eteenpäin niin, että tämän
hetken turhautumisesta ja epätietoisuudesta päästään eteenpäin.

Vuoden mittaisen siirtymäajan puitteissa pitää miettiä keinoja sille, että ratkaisu on tur-
vallinen ja Suomi ei joudu näihin sanktioihin. Sen vuoksi katson ministeriä ja vaadin tä-
8



Pöytäkirjan asiakohta PTK 45/2019 vp
män asian kiireellistä korjaamista, jonka ministeri on asiallisesti meille luvannut. Keskusta
pitää hallituksessa huolta siitä, että kevytautoja mahdollistava lainsäädäntö etenee. Tämä
ei ole vain laki, vaan tämä on myös olettamus siitä, että kuukauden päästä meillä olisi teillä
kevytautoja ja ne olisivat jo liikenteessä. Sen vuoksi toiminnan pitää nyt olla nopeaa ja lin-
jakasta. Mitä pidempään tässä salissa asetamme vastalauseita lain edistämiselle ja mitä pi-
dempään vetkuttelemme pöytäämistä, perustuslain pohdintaa ja niin edelleen, erilaisia
koukeroita, sen pidempään suomalaisia vaivaa epävarmuus ja tämä laki viipyy.

Mitä tulee perustuslainvastaisuuteen, kollegani, edustaja Kinnunen piti erinomaisen pu-
heenvuoron perustuslain tarkoituksesta ja perustuslakivaliokunnan tarkoituksesta. Minus-
ta tämä komission virallinen kanta kevytautojen lakien suhteesta ajokorttidirektiiviin oli
tiedossa jo lakien valmisteluvaiheessa, jolloin esimerkiksi edustaja Heinonen on ollut tääl-
lä eduskunnassa sitä käsittelemässä. Koen erikoisena sen, että siinä vaiheessa ei ole tullut
huolia tällaisesta perustuslainvastaisuudesta tai erityistä tarvetta sen pohdinnalle perustus-
lakivaliokunnassa hänen esittämästään näkökulmasta. Minusta tämä keskustelu vaikuttaa
pitkälle poliittiselta peliltä, ja toivon todella, että pidämme nyt katseemme ja fokuksen täs-
sä aiheessa eli tämän kevytautoasian edistämisessä emmekä pelaa perustuslakivaliokun-
nalla, koska se ei todellakaan ole sen valiokunnan tarkoitus eduskunnassa.

17.03 Päivi Räsänen kd: Arvoisa puhemies! Kuluttajien ja yrittäjien kannalta koko tämä
lainsäädäntöprosessi kaikkinensa ihan viime vaalikaudelta lähtien on ollut valitettava, eikä
tietysti keskinäisellä syyttelyllä tämä paremmaksi muutu. Itse kyllä ymmärrän näitä käy-
tettyjä puheenvuoroja täällä suunnasta ja toisesta. On hyvin valitettavaa myös se, että ne
ongelmat, jotka olivat jo viime kaudella tiedossa, eivät ole kaikille kansalaisille välittyneet. 

Itseeni otti yhteyden isä, joka oli jo ostanut kevytauton siinä uskossa, että se voisi olla
hyvin pian käytössä. Hän kyseli, että mitä tässä nyt sitten pitäisi tehdä, miltä se tulevaisuus
näyttää. Omaisuudensuoja on myös yksi perusoikeus, jonka näkökulmasta tätä esitystä
mielestäni olisi hyvin voinut arvioida myös perustuslakivaliokunnassa. Kysyisin ministe-
riltä: mikä on teidän terveisenne tälle isälle ja monelle muullekin vastaavassa tilanteessa
olevalle isälle, jotka ovat jo nyt kevytauton hankkineet?

Ensimmäinen varapuhemies Tuula Haatainen: Ministeri Marin, minuutti.

17.04 Liikenne- ja viestintäministeri Sanna Marin: Arvoisa puhemies! Kuten olen jo
aiemmin todennut, tilanne on valitettava ja ymmärrän hyvin näiden perheiden tilanteen ja
murheen ja harmituksen tässä kokonaisuudessa. Ei kukaan meistä saa tyylipisteitä tästä,
miten tämä kokonaisuus on hoidettu. Siinä edustaja Räsänen on aivan oikeassa, ja jaan kyl-
lä tämän näkemyksen.

Onneksi on kuitenkin niin, että Suomen kevytautolainsäädäntö on ollut senkaltainen,
että nämä autot ovat tavallisia henkilöautoja. Eli tälle perheenisälle kuten muillekin per-
heille, jotka ovat autoja kenties ostaneet ennen kuin lait ovat tulleet voimaan: tietenkin on
myös mahdollista nämä autot myydä, jos ei halua odottaa ja katsoa sitä, saammeko tämän
lainsäädännön sellaiseksi, että se vastaa Euroopan unionin lainsäädäntöä. Me tulemme te-
kemään kaikkemme, jotta saisimme sen vastaamaan EU-lainsäädäntöä. Siihen työhön me
nyt lähdemme, kun toivottavasti eduskunnalta saamme sen hyväksynnän näiden lakien
lykkäämiselle.
9



Pöytäkirjan asiakohta PTK 45/2019 vp
Ensimmäinen varapuhemies Tuula Haatainen: Valiokunnan puheenjohtaja Kymäläi-
nen.

17.05 Suna Kymäläinen sd: Arvoisa rouva puhemies! Aivan ensimmäiseksi on kiitettä-
vä ministeri Marinia siitä, että vakuutatte täällä, että tämän lykkäyslainsäädännön hyväk-
sytyksi tullessa alatte välittömästi asiaa käsittelemään ja kuntoon laittamaan.

Komission huomautuksessa yhtenä osana oli ajokorttilaki ja liikenneturvallisuus. Ky-
syisinkin ministeriltä, onko tässä myöskin ajokorttilainsäädännön uudistamisen tai avaa-
misen tarvetta, jotta nämä asiat saadaan komission huomautusta huomioivalle tasolle.

Se, mitä tulee näihin perheisiin, jotka todella ovat jo näitä kevytautoja hankkineet nuor-
ten tarpeisiin, ja tietenkin näiden nuorten suuriin odotuksiin siitä, että erityisesti siellä, mis-
sä matkat ovat pitkiä, harrastuksiin kulkemisen ja jopa koulussa käymisen ja ehkä sitten
koulun ohessa työn tekemisen mahdollisuudet paranevat: tietenkin kaikki se, miksi viime
eduskunnassa 167 edustajaa hyväksyi tämän kansallisen kevytautolainsäädännön, pyrki
juuri vastaamaan siihen turvallisuustarpeeseen ja edesauttamaan näiden nuorten ja heidän
perheidensä tilannetta.

On surullista, että on kauan odotettu laki, jonka piti astua voimaan jo nyt 1. marraskuu-
ta, ja että näin ei tapahdu. Mutta sen vuoksi olen hyvin kiitollinen siitä, että nyt pyritään ri-
peästi sitten korjaamaan näitä mahdollisia virheitä tai haittakohtia, joita tässä esille tulee.
Tämä on myös vastuullista kuluttajapolitiikkaa, ettemme ajaudu oikeudettomaan tilaan,
jossa pahimmassa tapauksessa ei ole selvyyttä siitä, jos onnettomuuksia tapahtuu, kuka on
niistä vastuunkantajana.

17.08 Ari Torniainen kesk: Arvoisa rouva puhemies! Onhan tämä todellakin harmilli-
nen tilanne, missä me olemme, mutta tästä on päästävä eteenpäin ja ripeästi eteenpäin. Sen
tulee olla lähtökohta.

Kun kuuntelin edustaja Heinosen puheenvuoroa tuossa aikaisemmin — hän ei ole nyt
enää paikalla — niin tulin entistä epätietoisemmaksi siitä, mitä hän oikeastaan haluaa, sillä
1.11.2019 lähestyy, jolloin meillä tulee olla päätökset siitä, haluammeko me siirtymäajan
vaiko emme, ja silloin pitää olla presidentiltä vahvistus jo myöskin tälle hallituksen esityk-
selle, ja aika on suhteellisen lyhyt siihen — 1.11. — ollaan jo lokakuussa.

Itse kyllä haluan, että komissio ei käynnistä rikkomusmenettelyä Suomea vastaan. En
halua myöskään ajautua sellaiseen tilaan, että oikeustila on epäselvä ja voi johtaa vaarati-
lanteisiin. En halua myöskään sellaiseen tilanteeseen, että kuluttajat, ihmiset, isät, äidit
ovat epätietoisia, millaisia kevytautoja he voivat lapsilleen hankkia. En halua sellaista ti-
lannetta tänne Suomeen. Haluan, että meillä on turvallinen tilanne, miten päästään tästä
asiasta eteenpäin. Ja siksi on välttämätöntä omasta mielestäni tässä hankalassa tilanteessa,
että nyt vuoden siirtymäaika haetaan, jona aikana tulee ripeästi, heti seuraavat askeleet ot-
taa, että ruvetaan ratkomaan komission kanssa yhdessä näitä asioita, että millaisia muutok-
sia meillä tarvitsee siihen nykyiseen lainsäädäntöön tehdä, että meillä on sitten kevytautot,
joilla nuoret voivat turvallisesti liikkua.

17.09 Seppo Eskelinen sd: Arvoisa rouva puhemies! Asiahan ei ole iso mutta hyvin tär-
keä monelle perheelle. Minusta ministeri Marin aika hyvin kuvasi tätä tilannetta ja myös si-
tä, että eihän tämä koko prosessi nyt hirmuisia tyylipisteitä ansaitse sieltä edellisestä val-
10



Pöytäkirjan asiakohta PTK 45/2019 vp
mistelusta. Hienoa, että ministeri on nyt sitten tarttunut tähän. Miksi lyödä toista kertaa
päätä petäjään, sitä en niin kuin ollenkaan ymmärrä.

Tämä asia ei kokoomuksen politikoinnilla ratkea, koska niin kuin valiokunnan puheen-
johtaja totesi, kokoomushan oli tämän mietinnön takana, ja aika laajakin yksimielisyys täs-
sä salissa vallitsi, jotta tämä lainsäädäntö on saatava yhdessä komission kanssa maaliin.
Yritetään nyt mahdollisimman hyvällä, ja luotan ministerin ja hänen koneistonsa valmis-
teluun hakea ratkaisuhakuisesti yhdessä komission kanssa sitä ratkaisua, millä monen per-
heen arkea pystyttäisiin auttamaan ja erityisesti tämä liikenneturvallisuuspuoli saataisiin
kuntoon.

17.11 Sheikki Laakso ps: Arvoisa herra puhemies! Kiitos ministeri Marinille, että ollaan
paikalla. Tietysti toisaalta voi sanoa, minkä takia piti pitää näitä aikaisempia istuntoja, kun
tiedettiin, että ette ole paikalla. Se ehkä johtuu tästä jonkunasteisesta kiireestä, minkä takia
piti tänäkin aamuna erillisiä kokouksia pitää ynnä muuta.

Tässä puhutaan, että vuosi on lyhyt aika. Se on meille lyhyt aika, mutta minä väitän, että
15—16-vuotiaalle nassikalle vuosi oikeasti tuntuu elinikäiselle tai elinkautiselle. Sanoin
aikaisemminkin, että EU:ta on vastustettu noissa muissakin asioissa mutta nyt ei tässä koh-
taa. En tajua, mikä tässä on se akilleenkantapää, ettei tässä uskalleta vastustaa sitä. Nyt kui-
tenkin ministerin puheesta saa aika paljon sellaista kuvaa, että tätä ei ehkä tullakaan saa-
maan maaliin. Ministeri Marin edellisessä puheessaan useampaan kertaan antoi ymmär-
tää, että ei kannata nyt hirveästi ruveta keulimaan tämän asian kanssa vaan että yritetään
selvittää ja yritetään tehdä tästä hyvä lopputulos. Minun on pakko sanoa, että minä olen nyt
todella enemmän huolestunut siitä, ollaanko tätä hommaa edes yrittämässäkään saada maa-
liin. Minun mielestäni nyt tuntuu vähän siltä, että on tippunut hanskat joka jannulla maa-
han. Minun on pakko kysyä, eikö teitä oikeasti yhtään pelota sellainen tilanne, että tässä
vuoden aikana sattuu mopoautolle kolari, missä nuori kuolee. [Suna Kymäläinen: Pelottaa-
han se, muttei ne mopoautot poistu, vaikka tämä laki tulisi voimaan! — Eduskunnasta: Ei-
hän tämä laki kiellä mopoautoja! — Suna Kymäläinen: Niin, mopoautot on edelleenkin!]
— Varmaan tiedätte, ostetaanko mopoautoja vai kevytautoja, jos kevytautoja on tarjolla.
[Välihuutoja] Kyllä ne häviävät. Minä voin kertoa, että me haemme niitä joka päivä.

Ensimmäinen varapuhemies Tuula Haatainen: Ja siinä tuli kysymyksiä ministerille.
Annetaan nyt ministerille vastauspuheenvuoro — 3 minuuttia, olkaa hyvä.

17.13 Liikenne- ja viestintäministeri Sanna Marin: Arvoisa puhemies! Kiitoksia kysy-
myksistä.

Ensimmäisenä vastaan tähän edustaja Laakson huoleen siitä, tulenko minä ministerinä
ja tuleeko ministeriö tekemään voitavansa, jotta Suomen lainsäädäntö saadaan EU-lainsää-
dännön mukaiseksi. Kuten olen aikaisemmin sanonut, tulemme tekemään kaikkemme, jot-
ta tämä saadaan ratkaistua niin, että nämä lait voivat tulla voimaan — se on aivan selvää.
Mutta kuten olen sanonut aiemmin, takeita siitä ei ole. Tämä on erittäin monimutkainen
kokonaisuus ja tässä on useita kohtia, joista toiset ovat helpommin ratkaistavissa.

Edustaja Kymäläinen, valiokunnan puheenjohtaja, käytti hyvän puheenvuoron ja kysyi
siitä, minkälaisia muutoksia meidän pitäisi tehdä. Toiset ovat helpommin ratkaistavissa.
Nopeus on varmasti helposti ratkaistavissa, että mikä se autojen nopeus pitäisi olla. Toi-
nen, mikä on ratkaistavissa, on se tekninen rajoitus, miten sitä nopeutta rajoitetaan — tämä
11



Pöytäkirjan asiakohta PTK 45/2019 vp
ei varmasti ole ongelma. Mutta sitten paljon vaikeammin ratkaistavia kysymyksiä ovat esi-
merkiksi näiden autojen massaan liittyvät asiat. Jos me haluamme, että ne ovat tavallisia
henkilöautoja, niin tämä massaan liittyvä kysymys on yksi, joka on vaikeammin ratkaista-
va. Sitten tietenkin kaikkein vaikeimmin ratkaistava on tämä ajokorttiluokitus, joka liittyy
tähän EU:n ajokorttidirektiiviin, eli onko ylipäätänsä mahdollista tehdä normaaleille hen-
kilöautoille sellainen ajokorttiluokitus nuorille henkilöille, että se katsotaan EU-lainsää-
dännön mukaiseksi. Tässäkin tietenkin yhtenä mahdollisuutena, joskaan en pidä sitä kau-
hean nopeasti ratkaistavissa olevana asiana, on se, että EU-lainsäädäntöä pystyttäisiin
muuttamaan senkaltaiseksi, että se mahdollistaisi Suomen kaltaisen lainsäädännön. Mutta
tässä on monia kohtia ratkottavaksi, ja sen takia olen sanonut rehellisesti sen, että mitään
takeita ei ole, että onnistumme, mutta tulemme tekemään kaikkemme, jotta ratkaisu löytyi-
si. Siitä on aivan selvä tahtotila, ja näin tulemme etenemään.

Ja mitä tulee sitten nuorten turvallisuuteen, niin tietenkin toivomme, jokainen meistä
toivoo, että yhtään onnettomuutta ei tapahdu. Mutta kuten hyvin tiedämme, onnettomuuk-
sia tapahtuu mopoautoilla, niitä tapahtuu tavallisilla henkilöautoilla, niitä tapahtuu erilai-
sissa tilanteissa, ja sen takia hallitusohjelmassa erityisenä huomion painopisteenä on ni-
menomaan liikenneturvallisuuden parantaminen kokonaisuudessaan. Meidän tavoitteem-
me on se, että Suomessa tulevaisuudessa tapahtuisi nolla vakavaa, tai peräti kuolemaan
johtavaa, liikenneonnettomuutta. Me kiinnitämme erittäin voimakkaasti liikenneturvalli-
suuteen huomiota — niin tämän lainsäädännön yhteydessä pitää kiinnittää tähän huomiota
entistä paremmin kuin kaikessa muussakin toiminnassa. Hallitus on itse asiassa antanut nyt
osana budjettiesitystä tämmöisen pienten parantamishankkeiden kokonaisuuden, ja siellä
on iso joukko juuri senkaltaisia infrahankkeita, [Puhemies koputtaa] jotka parantavat lii-
kenneturvallisuutta, niin kävelijöiden, pyöräilijöiden, autoilijoiden kuin [Puhemies koput-
taa] elinkeinoelämän kuljetusten näkökulmasta, eli tämä liikenneturvallisuuden näkökul-
ma on kyllä meillä aivan keskeinen.

17.16 Kim Berg sd: Arvoisa rouva puhemies! Eikö nyt ole hyvä, että hallitus tekee kaik-
kensa, kuten ministeri tässä juuri kertoi, jotta kevytautoja koskeva laki saataisiin EU-lain-
säädännön mukaiseksi ja jotta laki saataisiin tämän myötä vielä voimaan ja nämä kevytau-
tot nuorten käyttöön? Eikö olisi lähinnä vastuuntunnotonta se, että Suomi — ja varsinkin
EU-puheenjohtajamaa Suomi — viis veisaisi tästä EU-komission huomautuksesta ja EU-
lainsäädännön vastaisuudesta ja tästä huomautuksesta ja EU-lainsäädännön vastaisuudes-
ta huolimatta runnoisi tämän lain vain läpi vastoin komission kantaa?

17.17 Hannu Hoskonen kesk: Arvoisa rouva puhemies! On aivan välttämätöntä, että
tämä asia ripeästi käsitellään, kuten ministeri lupasi. Tässä aikataulu on kireä, mutta us-
kon, että varmaan tämmöinen urakkamieli on tässä työtä tehdessä, että tätä viedään tosis-
saan eteenpäin sekä poliittisella taholla että myös virkamiestaholla. Tähän minä luotan
vahvasti.

Toinen asia, joka kiinnittää huomiota, on tietenkin Euroopan unionin direktiivin tulkin-
ta. Meillä suomalaisilla on tämmöinen kummallinen ylhäältä käskemisen mentaliteetti, että
jonkun pitää meille aina kertoa, miten tässä maassa tulisi elää. Toivoisin nyt tässä asiassa
sitä, että suomalaiset virkamiehet ja myös poliitikot EU:ssa ollessaan ihan kertoisivat siel-
lä komission virkamiehille ja myös komission ylimmälle johdolle, mitkä olosuhteet Suo-
messa ovat. On ihan eri asia se, kun italialainen Marco lähtee ajelemaan autollansa ja käypi
12



Pöytäkirjan asiakohta PTK 45/2019 vp
tavernassa iltakahvilla, kuin se, että ilomantsilainen nuori lähtee mopoautollaan ajelemaan
vaikka nyt Putkelasta tammikuussa iltakahville Nesteen huoltoasemalle. Siinä on pikkui-
sen eroa, saattaa olla 40 astetta eroa lämpötilassa, ja kun on metri lunta, niin siinä se mo-
poauto on aivan kamala ajoneuvo, se on aivan kammottava ajoneuvo: on lasit jäässä, ei näe
mitään, ja valot ovat huonot — turvallisuuden kannalta valtava riski sille nuorelle. Toivoi-
sin, että kun tässä asiassa, ministeri, te tapaatte virkamiehiänne ministeriössä taikka EU-
virkamiehiä siellä komissiossa, niin saisitte tämän asian teroitettua heille, että tästä tässä on
kysymys.

Ja yksi asia: Onhan meillä näitä samanlaisia esimerkkejä muiltakin hallinnonaloilta.
Maatalouspuolella olen surrut aina sitä, minkä ihmeen takia suomalainen maanviljelijä
joutuu kärsimään kaikki ne rankimman lajin direktiivimääräykset, vaikka meidän maata-
lous on 60. leveyspiirin pohjoispuolella kaikkiaan, koko valtakunnan maatalous — tuossa
Helsingin edustalla menee 60. leveyspiiri. Sen pohjoispuolella on koko Suomen maatalo-
us, ja meitä monesti verrataan eurooppalaisen maatalouden asioihin. Tässä on sama ilmiö.
Minkä takia meidän suomalaisten pitää mennä aina vaikeimman kautta? Toivoisin tässä
meidän nuorten turvallisuuden ja elämän hyvyyden ja positiivisuuden kannalta sitä, että
tämä asia saisi suotuisan ratkaisun, ja se loisi myös uskoa siihen, että meillä poliitikoilla
täällä eduskunnassa ja tuolla Euroopan unionissa on aidosti halu auttaa meidän nuoria.

Hyvän ystäväni perhe hankki pojalle tällaisen kevytauton, tai ei se mikään kevytauto
ole, Volkswagen Golf — sanon sen nyt rehellisesti, mikä automerkki on kyseessä. Nuori-
mies odottaa siellä innolla, aivan varmasti odottaa kädet syyhyten, että jonain päivänä pää-
sisi ajamaan sillä autolla koulumatkaa ja moniin harrastuksiin, joihin hän noin 10 kilomet-
rin matkaa ensi talvena kulkisi. Mutta ehkä nyt joutuu vielä se äiti armastumaan ja isä ar-
mastumaan, että vie pojan harrastuksiin. Mutta jos he saisivat sen Golfin siihen kuntoon,
että siinä olisi se nopeusrajoitin päällänsä ja se olisi hyvä ja turvallinen, niin olisi erinomai-
sen hyvä. Ja nopeusrajoittimiahan tunnetusti, kuten tiedämme — niitä formuloissa käyte-
tään, ja formulakuskitkin tottelevat niitä — ei pysty kiertämään. Kun on vaikka kuusi-
kymppiä se nopeus, se on siinä ja pysyy, ja jos sitten joku sitä lähtee peukaloimaan ja ohit-
tamaan, niin sinne jää jäljet niin kuin tietokoneeseen aina jää, kuka sitä on muuttanut. [Pu-
hemies koputtaa] Ja se on sitten vakavampi juttu se, ja siitä jää armotta kiinni.

17.20 Suna Kymäläinen sd: Arvoisa rouva puhemies! Asiantuntijat ovat arvioineet va-
liokunnassakin käydessään, että pahin mahdollinen tilanne olisi, jos laki astuisi voimaan,
sillä silloin nämä vahingot kansalaisille ja yrityksille voisivat olla suurempia kuin jos lait
sitten rikkomusmenettelyn johdosta kumottaisiin myöhemmin. Tämän vuoksi on perustel-
tua, että tämä lykkäyslaki hyväksytään, jotta ministeriö pääsee valmistelemaan, sillä lain-
muutokset on teknisten määräysten ilmoitusmenettelyn mukaan ilmoitettava komissiolle ja
jäsenvaltioille ja on noudatettava teknisten määräysten ilmoitusmenettelyn mukaista 3
kuukauden odotusaikaa. Myös säädösvalmisteluun liittyvät valmistelut, kuten sidosryhmi-
en kuulemiset, käännökset ja lain tarkastus, edellyttävät muutosten laajuudesta riippuen
riittävästi aikaa.

Edustaja Laakso, liikenne- ja viestintävaliokunta on suuressa roolissa, kun vuoden pääs-
tä olemme valmistelemassa lakia, joka astuisi voimaan, jossa näitä EU:n huomautukseen
liittyviä epäkohtia ollaan purkamassa. En ole kuullut tässä salissa — en tänään enkä aiem-
min — tätä asiaa käsitellessä enkä myöskään valiokunnassa, että kukaan olisi sanonut, et-
tei tätä lakia haluttaisi voimaan astumaan. Me haluamme, että suomalaisilla nuorilla ja per-
13



Pöytäkirjan asiakohta PTK 45/2019 vp
heillä on mahdollisuus kevytautoihin, että saamme kansallisen lainsäädännön, ja pyrimme
tekemään kaikkemme, jotta nämä EU:n huomauttamat epäkohdat tullaan korjaamaan, ai-
van kuten ministeri Marin on tässä tänä päivänäkin jo useaan kertaan vakuuttanut.

17.22 Kimmo Kiljunen sd: Arvoisa puhemies! Minusta tämä keskustelu, jota kevytau-
toista täällä on käyty, on hyvä myöskin siltä osin, että on kiinnitetty huomiota turvallisuu-
teen ja myöskin tehty viittauksia siihen, että perheillä on tässä hankalia tilanteita. Se ydi-
nasia, joka on tulossa esiin ja johon minä haluaisin vähän tarkennusta, on vielä kysymys
siitä, että tämän lainsäädännön tulisi vastata EU:n lainsäädäntöä.

Ministeri vastasi tässä hyvin selkeästi, että kaikki voitava tehdään sen suhteen, että tämä
saadaan vastaamaan EU:n asettamia kriteereitä, mutta ei ole takeita, että se saataisiin sii-
hen kuntoon. Ja tämä viimeinen huomautus särähti sen verran korvaan, että haluaisin ky-
syä ministeriltä, että mitä sitten, jos ei ole takeita, että se saataisiin vastaamaan EU-lainsää-
däntöä? Onko meillä mahdollisuus asettaa tämä laki voimaan siitä lähtökohdasta, että se on
ristiriidassa EU-lainsäädännön kanssa? Että tähän asiaan halusin tarkennusta.

Ensimmäinen varapuhemies Tuula Haatainen:  Ministeri Marin, minuutti, olkaa hyvä.

17.23 Liikenne- ja viestintäministeri Sanna Marin: Arvoisa puhemies! Kuten sanottu,
teemme kaikkemme, jotta saamme tämän lainsäädännön korjattua niin, että se vastaa EU:n
lainsäädäntöä. Takeita siitä ei kuitenkaan ole, ja tilannehan on sillä tavalla erittäin hankala,
että siinä tilanteessa meille ministeriölle yksi vaihtoehto olisi valmistella lainsäädännön
kumoava lainsäädäntö, ja tätä me emme halua tehdä. Me haluamme korjata tämän lainsää-
dännön, se on meidän ensisijainen tavoitteemme, mutta jos me emme siinä onnistu, niin
yksi vaihtoehto on valmistella lainsäädännön kumoava lakiesitys.

Sitten taas vastaavasti, jos edelleen nämä lait tulisivat voimaan, meillä on oikeuskansle-
rin näkemys siitä, että me emme voisi antaa asetuksia ja määräyksiä, jotka liittyvät tähän
lainsäädäntöön. Minä en todennäköisesti löydä meidän ministeriöstä virkamiestä, joka mi-
nulle esittelisi — enkä myöskään ministerinä koe oikeaksi antaa — sellaisia asetuksia ja
määräyksiä, jotka ovat EU-säädännön vastaisia, koska ne ovat suoraan ministeriön omassa
toimivallassa, eivät tämän salin toimivallassa.

Eli tämä tilanne on todella hankala, monesta eri näkökulmasta, ja senkin takia tämä on
ollut se ratkaisutie, minkä me olemme tässä valinneet: lykätään tätä lain voimaantuloa. Sen
aikana perinpohjaisesti selvitämme yhdessä komission kanssa, mitä voimme tehdä, mitä
meidän pitää tehdä, jotta tämä kokonaisuus muodostuu [Puhemies koputtaa] järkeväksi ja
EU-säädösten mukaiseksi. Ja nyt toivomme, totta kai, että tässä vaativassa työssä onnis-
tumme. Senhän takia me tämän lykkäyksen olemme esittäneet, että onnistumme tässä kor-
jausoperaatiossa.

17.25 Sheikki Laakso ps: Arvoisa rouva puhemies! Edustaja Berg juuri hyvin kertoi sen
oleellisen Suomen toiminnasta, koska maineposeeraus EU:ssa on nyt tärkeämpää kuin suo-
malaiset nuoret. [Sosiaalidemokraattien ryhmästä: Ei!] — Kyllä se nyt ihan selkeästi on,
koska EU:ta ei uskalleta haastaa. — Miettikää oikeasti, mitä käy siinä tapauksessa, kun
tämä laki ei astu nyt voimaan. Sitten ministeri Marinin johdolla tätä asiaa hoidetaan ja sit-
ten huomataan, että ei EU annakaan myöten, koska EU on saanut nyt meistä niskalenkkiot-
teen, ja se tarkoittaa loppupelissään sitä, että siinä kohtaa EU kiristää hommaa sen verran,
14



Pöytäkirjan asiakohta PTK 45/2019 vp
että koko juttua ei tule kuitenkaan. On ihan takuuvarmaa, että siinä kohtaa tässä salissa ei
tulla tilanteeseen, että me tekisimme kevytautosta uudestaan sellaisen lakijutun, millä läh-
dettäisiin haastamaan EU:ta.

Joka tapauksessa kuitenkin teidän on pakko jokaisen tajuta, että Ranskan ja Italian mo-
poautoteollisuuden lobbarit ovat koko homman takana. Olemmeko me oikeasti niin lam-
paita, että me annamme niitten kyykyttää meitä loputtomiin? Ollaan ihan oikeasti joskus
jopa rohkeita. Emme me kuole siihen, että me vähän haastamme joskus EU:ta. Sitä haas-
tavat kaikki muutkin valtiot.

17.27 Tiina Elo vihr: Arvoisa rouva puhemies! Täällä on käyty perusteellinen keskustelu
tästä tilanteesta, ja valiokunnan lausunto on hyvin perusteltu.

Kuten täällä on moneen kertaan todettu, jo tätä lakia säädettäessä tiedettiin, että se on
EU-lainsäädännön kanssa ristiriidassa, ja on ongelmallista ja todella valitettavaa, että lain-
säädäntöä tehdään tällaisista lähtökohdista ja ongelmia joudutaan korjaamaan näin jälkikä-
teen. Tärkeintä on jatkossa varmistaa, että lainsäädännössä varmistetaan liikenneturvalli-
suus. EU:lla on ollut vakavat perusteet puuttua tähän asiaan, ja totean, että vihreät ovat tä-
män mietinnön ja esityksen takana, jotta asia saadaan huolellisesti käsiteltyä.

Mutta korjaan sitä, kun edustaja Kymäläinen täällä mainitsi, ettei ole kuullut kenenkään
sanovan, ettei haluaisi lakia voimaan: selvennykseksi totean, että esimerkiksi edustaja
Hassi on edellisessä keskustelussa tuonut esiin tämän lain ongelmia, ja jatkovalmistelussa
tullaan näitä samoja asioita varmasti esiin nostamaan, ja aivan keskeinen asia on liikenne-
turvallisuus, se on täällä tullut esiin. Tämä todella vaatii vielä perusteellisen käsittelyn sit-
ten aikanaan. — Kiitos.

17.28 Kimmo Kiljunen sd: Arvoisa puhemies! Minä yritän vielä itselleni vääntää tämän
rautalangasta, jos se auttaisi myös edustaja Laaksoa tässä esittämässään kysymyksessä
suhteessa EU:hun. Eli kun ministeri sanoi, että kaikki voitava tehdään, että lainsäädäntö
saadaan vastaamaan EU-lainsäädäntöä, mutta takeita siitä ei ole, että se saadaan vastaa-
maan, niin luinko oikein ministerin ajatuskulun siitä, että siinä tapauksessa, jos se lainsää-
däntö tulee voimaan, tosiasiassa sitä ei voida soveltaa? Jos näin on, niin silloin me ymmär-
rämme, missä raossa me olemme, ja silloin meidän on pakko yrittää muokata se tilanne
niin, että se vastaa EU:n lainsäädäntöä.

Ensimmäinen varapuhemies Tuula Haatainen:  Ministeri Marin, riittääkö minuutti?

17.29 Liikenne- ja viestintäministeri Sanna Marin: Arvoisa puhemies! Lait tulisivat
voimaan, mutta me emme voisi antaa lainsäädäntöä tarkentavia asetuksia tai määräyksiä,
mikä aiheuttaisi monella tavalla erittäin ongelmallisen tilanteen. Tässä osittain vastaus
myös edustaja Laaksolle siitä, minkä takia Suomi ei ikään kuin haastaisi Euroopan unio-
nia. Tässähän ei ole kyse mistään Suomen valtion ja Euroopan unionin välisestä kaksin-
kamppailusta, vaan tässä on kyse siitä, että mikäli nämä lait tulisivat voimaan ilman näitä
asetuksia ja määräyksiä, niin tämä tilanne olisi senkin johdosta erittäin ongelmallinen. Ja
sitten mikäli rikkomusmenettely käynnistettäisiin ja meillä olisivat lait voimassa ja ihmi-
set olisivat näitä autoja hankkineet ja yritykset niitä myyneet, niin sitten jos myöhemmin
jouduttaisiin nämä lait kumoamaan, niin tästä aiheutuisi erittäin iso riski merkittävästä kor-
vausvelvollisuudesta Suomen valtiolle. Eli ei tässä näitä asioita pyritä ratkomaan sen takia,
15



Pöytäkirjan asiakohta PTK 45/2019 vp
että haluamme pokkuroida johonkin suuntaan, vaan sen takia, että Suomen valtiolle, Suo-
men kansalle ja kansalaisille aiheutuisi tästä tilanteesta mahdollisimman vähän vahinkoa ja
asiat saataisiin järkevällä tavalla hoidettua. Niinhän tässä pyritään tekemään, että järkeväl-
lä tavalla saisimme hoidettua asiat niin, [Puhemies koputtaa] että se olisi kaikkien näkö-
kulmasta turvallista, hyvää lainsäädäntöä, oikeudellisesti selvä tilanne.

17.30 Ari Torniainen kesk: Arvoisa rouva puhemies! Ministeri Marin kuvasi hyvin tä-
mänhetkisen tilanteen ja oikeastaan vastasi niihin kysymyksiin, mitä edustaja Laakso
omassa puheenvuorossaan toi esille siitä, mikä on tällä hetkellä suhteessa EU:hun meillä
linja.

Itse kyllä olen vakuuttunut siitä, että nykyinen hallitus haluaa — ainakin keskusta ha-
luaa, ja uskon, että kaikki hallituspuolueet haluavat — että me saamme hyvää lainsäädän-
töä ja kevytautolainsäädännön Suomeen tulevaisuudessa, ja mahdollisimman nopeasti.
Tämä vuoden siirtymäaika näihin lakeihin tarvitaan, jotta me saamme EU:n komission
kanssa käytyä keskustelut ja muutettua niitä.

Kuten ministeri Marin totesi, lait ovat olemassa mutta asetuksia ei ole, ja niissä asetuk-
sissa tulee määritellä esimerkiksi, minkälaiset rajoittimet autoihin tulee. Itse toivon, että
näitä asioita saadaan ratkaistua. Kuten siellä on komissio viitannut niihin eräisiin asioihin,
joita tulee meidän korjata, niin siellä on liikenneturvallisuus ennen kaikkea, siellä on esi-
merkiksi kuljettajan ajotaito, tarvitseeko siihen puuttua, tarvitseeko koulutusta tai tarvit-
seeko tehdä muutoksia nopeuteen. Meillä on se 60 kilometriä tunnissa, joka tuli liikenne- ja
viestintävaliokunnan mietinnössä viime kaudella, kun ministeriö esitti 45 kilometriä tun-
nissa kevytauton nopeudeksi. Näitä varmaan joudutaan pohtimaan ja saadaan pohtia.

Mutta mopoautoja ei olla poistamassa lainsäädännöstä tällä kevytautolainsäädännöllä.
Ne mopoautot ovat edelleen mahdollisia, jos niitä joku ostaa ja hankkii. Ne ovat edelleen
mahdollisia. Tämä on se tosiasia, että ei pidä nyt rinnastaa mopoautoja ja kevytautoja.
Tämä on nuorille uusi kulkuneuvo, joita halutaan Suomen lainsäädäntöön tulevaisuudes-
sa, ja kevytauto saattaa olla myöskin ratkaisu ikäihmisten kulkemiseen tulevaisuudessa.

17.32 Jouni Ovaska kesk: Arvoisa puhemies! On hienoa nähdä, miten hallitus tässä puo-
lustaa suomalaista veronmaksajaa. Ennen kaikkea se, millaiset ovat nämä nopeudenrajoit-
timet tai katsastus tai sitten hitaan ajoneuvon kolmiot, ne kaikki ohjeet ja asetukset — nyt
niihin perehdytään kunnolla ja katsotaan, että ne ovat sen mukaisia. Emmehän me lainsää-
täjinä voi tehdä sellaista riskitilannetta, kuten perussuomalaiset esittävät, että jätettäisiin
nämä kaikki auki. Miten kalliiksi se tulee suomalaiselle veronmaksajalle, ja miten epävar-
man tilanteen se aiheuttaa niille perheille, jotka eivät saa silloin sitä oikeudenmukaista oh-
jeistusta ja tietoa siitä, miten tässä asiassa pitää toimia. Kyllä se vastuullisuus pitää myös
meillä olla täällä, minkälaista lainsäädäntöä tästä talosta ulos tulee, ja ennen kaikkea huo-
lehtia siitä, että niin suomalaiset kuin suomalaiset veronmaksajat eivät joudu tällaisiin rik-
komismenettelyihin eivätkä joudu siitä sitten omasta taskustaan maksamaan.

Ensimmäinen varapuhemies Tuula Haatainen:  Ja valiokunnan puheenjohtaja Kymä-
läinen.

17.33 Suna Kymäläinen sd: Arvoisa rouva puhemies! Tässä nousee mieleen kysymys,
haluavatko perussuomalaiset edes tämmöistä kansallista kevytautolainsäädäntöä, koska
16



Pöytäkirjan asiakohta PTK 45/2019 vp
valitsette kaikkein riskialtteimman tavan ajaa päin seinää ja tehdä tilanne, jossa meiltä to-
taalisesti kiellettäisiin mahdollisuus näihin kevytautoihin, kun menemme tieten tahtoen
rikkomaan komission huomautusta, jonka taustalla on kymmenkunta eri valitusta. Heidän
on välttämätöntä EU:sta reagoida tämän osalta.

Täällä on tullut hyvin esille se, että jos tämä laki nyt muuttamattomana astuisi voimaan,
niin olisimme tilanteessa, jossa oikeustila on epäselvä. Tämä voisi johtaa vaaratilanteisiin,
kysymyksiin vastuusta, siihen, millainen kevytauton nopeusrajoittimen tulisi olla, tai pi-
tääkö kevytautoa katsastaa, tuleeko siinä käyttää hitaan ajoneuvon varoituskolmiota ja niin
poispäin, joita säädöksillä ja asetuksilla tähän lakiin ohjattaisiin ja joilla ohjattaisiin tätä
toimintaa. Nyt virkamiehet eivät voi oikeuskanslerinkaan mukaan antaa näitä säädöksiä ja
asetuksia, jotka tarkentavat myöskin tätä turvallisuutta ja myöskin kuluttajien omistusoi-
keudensuojaa ja mahdollisuuksia, kun on kysymys tämmöisestä oikeudettomasta tilantees-
ta, joten kyllä näen, että tämä hallituksen linja ja ministeriön ja ministerin valitsema linja
on vastuullinen, kuten koko hallitus täällä on puolustanut. Tämä ei ole sellaista, josta ote-
taan pikavoittoja ehkä populistisestikin, tai mitä sanaa siitä tahtoo käyttää, että otetaan
tämä EU aina — kuten ministerikin totesi, että tässä haluttaisiin jotenkin kumarrella EU:lle
— vaan päinvastoin, että saamme kansallisen lainsäädännön ja pystymme vastaamaan ko-
missiolle niin, että me täällä Suomessa kykenemme tekemään sellaista lainsäädäntöä, josta
meitä ei huomautella. [Sheikki Laakso: Ei tule kevytautoja!]

17.36 Antti Lindtman sd: Arvoisa puhemies! Itse tähän lakiesityksen sisältöön en nyt
enää ota kantaa vaan haluan vielä tässä vähän niin kuin lopuksi käyttää puheenvuoron liit-
tyen tähän kysymykseen ja menettelyyn siitä, miten toimitaan eduskunnassa, kun jokin
asia halutaan perustuslakivaliokunnan arvioitavaksi. Haluan tämän käydä nyt vielä tässä
puheenvuorossa huolella läpi.

On totta, että mikäli missä tahansa asian käsittelyvaiheessa eduskunnassa herää perus-
teltu epäilys siitä, onko jokin lakiesitys tai mahdollisesti voimaantulolaki perustuslain mu-
kainen, niin niissä tilanteissa riippumatta asian käsittelyvaiheesta eduskunnassa on lähdet-
ty siitä, että asia saatetaan perustuslakivaliokunnan käsiteltäväksi, lausuttavaksi. Näin ta-
pahtui esimerkiksi viime kaudella tiedustelulakien osalta siinä vaiheessa, kun asia oli jo va-
liokunnassa ja sieltä tulossa ja, oliko niin, tullutkin. Eräs valtiosääntöasiantuntija herätti
epäilyksen siitä, onko lakiesitys mietinnön mukaisesti perustuslain mukainen. Silloin edus-
kunnassa päädyttiin siihen, että tämä katsottiin ja selvitettiin.

Arvoisa puhemies! Nyt haluan tehdä kaksi asiaa selväksi.
Yksi on se, että yksikään perustuslakiasiantuntija ei tämän prosessin aikana ole esittänyt

tästä epäilystä, mikä tietysti varmasti johtuu siitä, että on vakiintunut käytäntö, että sellai-
nenkin laki, joka on hyväksytty mutta ei ole tullut voimaan, ei nauti perusoikeuksien suo-
jaa lähtökohtaisesti. Eli yksikään perustuslakiasiantuntija ei tässä kohtaa ole sanonut, vaan
päinvastoin viesti on ollut toisensuuntainen.

No, siinäkin tapauksessa, että tämmöinen epäilys herää, on eduskunnassa hyvä traditio,
että puhemiesneuvosto tekee esityksen siitä, mihin valiokuntiin lakiesitys lähetetään, mitä
edeltää se, jos olen oikein ymmärtänyt, että eduskunnan pääsihteeri käy läpi eri valiokun-
taneuvosten kanssa mukaan lukien perustuslakivaliokunnan neuvokset, onko asiaa syytä
lähettää perustuslakivaliokuntaan. Nyt tämä lakiesitys tämän valmistelun pohjalta tai
myöskään puhemiesneuvoston kannan mukaisesti ei ollut sellainen.
17



Pöytäkirjan asiakohta PTK 45/2019 vp
Jos aidosti eduskunnassa herää, oppositiossa herää laajasti kysymys, niin asia on vakiin-
tuneen käytännön mukaisesti syytä ottaa esiin puhemiesneuvostossa. Jos mentäisiin siihen
käytäntöön, että asia pimitetään puhemiesneuvostovaiheessa ja tuodaan vasta tilanteessa,
jossa lain voimaantulolla on kiire, ja vasta eduskunnassa esitetään, että nyt lähdetään pe-
rustuslakivaliokuntaan tilanteessa, jossa vielä yksikään asiantuntija ei olisi esittänyt tästä
epäilystä, niin silloin heräisi kysymys, onko tarkoitus ennemmin vain viivyttää kuin saat-
taa asia aidosti perustuslakivaliokunnan tulkittavaksi.

Arvoisa puhemies! Tulen pönttöön. [Puhuja siirtyy puhujakorokkeelle — Puhemies: Pu-
hujapöntöstä voi jatkaa!]

Arvoisa puhemies! Sellaisiakin tapauksia on ollut, joissa esimerkiksi oppositiossa on
herännyt kysymys, mutta niissä tilanteissa on arvioitu, onko lain voimaantulolla kiire. Vii-
me vaalikaudella oli vastaava tilanne, kun terveydenhoitoon liittyvän budjettilain käsitte-
lyn yhteydessä esitettiin asian saattamista perustuslakivaliokunnan arvioitavaksi mietintö-
vaiheessa. Siinä tilanteessa todennäköisesti olisi käynyt niin, että laki ei olisi ehtinyt bud-
jettilakina voimaan, ja eduskunta sen vuoksi äänesti silloin niin, niin kuin nytkin, että asiaa
ei lähetetty. Toinen tapaus, jossa viime vaalikaudella äänestettiin, koski verolakeja, maati-
lojen sukupolvenvaihdosta, ja siinä hallitus toi uuden esityksen ja otti sen epäilyksen koh-
teena olleen pykälän pois. Siitä huolimatta silloin äänestettiin, mutta se oli eri tavalla tul-
kintatilanne kuin tämä nyt.

Sen vuoksi, arvoisa puhemies, haluan omalta osaltani korostaa sitä, että pidän tärkeänä,
että perustuslakivaliokunnalla ei lähdetä tekemään politiikkaa, ei puolin eikä toisin. Halli-
tuspuolueiden osalta se tarkoittaa sitä, että jos aidosti herää perusteltu epäilys, se on käy-
tävä huolella läpi, ja mikäli aikataulu sallii, tai tiukankin aikataulun oloissa, on katsottava,
onko tämä mahdollista.

Ja opposition puolelta, arvoisa puhemies, se tarkoittaa sitä, miten viime vaalikaudella
oppositio toimi: mikäli herää epäilys, niin se on syytä tuoda esiin puhemiesneuvostossa,
joka valmistelee tämän esityksen ja jonka on mahdollista pyytää esimerkiksi pääsihteeriltä
tai hänen nimeämiltään asiantuntijoilta tai suoraan valtiosääntöasiantuntijoilta lisää arvioi-
ta siitä, onko asia syytä saattaa perustuslakivaliokunnan käsiteltäväksi vai ei.

Halusin tämän vain sen takia vielä tähän käsittelyn loppuun todeta, että pidän tärkeänä,
että tästä käytännöstä pidetään kiinni niin hallituksessa kuin oppositiossa ja että perustus-
lakikysymystä, perustuslakivaliokunnan arviointia käytetään harkiten eikä niin, että ryh-
dyttäisiin esimerkiksi siinä tapauksessa, kun lain voimaantulolla on kiire, hallituksen esi-
tyksen lähetekeskusteluvaiheessa, puhumattakaan, että valiokunnan mietinnön ensimmäi-
sen käsittelyn vaiheessa, esittämään perustuslakivaliokuntaa ikään kun viivytystarkoituk-
sessa, joka nyt vähän kärysi tämän esityksen kohdalla.

Eli omalta osaltani halusin tämän vielä tehdä selväksi. Toivon, että eduskunnassa tämän
osalta pidetään kiinni näistä hyvistä pelisäännöistä, että jos perusteltuja epäilyksiä herää,
niin ne tuotaisiin puhemiesneuvostoon, jolla on mahdollisuus se asia käydä läpi ja sen jäl-
keen pohtia ja aina mahdollisuuksien mukaan päätyä yksimieliseen, yhteiseen esitykseen,
niin että välttäisimme äänestyksiä tässä salissa. [Sheikki Laakso: Ettäs tiiät!]

Yleiskeskustelu päättyi.

Eduskunta hyväksyi hallituksen esitykseen HE 21/2019 vp sisältyvien 1.—8. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
18


