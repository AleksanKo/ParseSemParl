















































DEMB8AD.tmp.xml


Pöytäkirjan asiakohta PTK 117/2018 vp
Pöytäkirjan asiakohta 

PTK 117/2018 vp

Täysistunto

Tiistai 20.11.2018 klo 14.00

7. Hallituksen esitys eduskunnalle laiksi päästökauppalain muuttamisesta
Hallituksen esitys HE 228/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 7. asia. Puhemiesneuvosto ehdottaa, että asia lähetetään talousvaliokuntaan, jol-
le ympäristövaliokunnan on annettava lausunto.

Lähetekeskusteluun varataan enintään 45 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

17.19 Asunto-, energia- ja ympäristöministeri Kimmo Tiilikainen (esittelypuheen-
vuoro): Arvoisa rouva puhemies! Päästökauppa on oleellinen osa EU:n ilmastopolitiikkaa.
Se on oikeastaan tärkein yhteinen työkalu. Päästökaupalla säädellään energiantuotannon ja
teollisuuden aloilta tulevia päästöjä, ja päästökauppa kattaa noin 40 prosenttia koko EU-
alueelta tulevista hiilidioksidipäästöistä. Sen takia päästökauppadirektiivin uudistaminen
oli aivan keskeinen osa EU:n 2030-ilmastopakettia, jolla toimeenpannaan Euroopan unio-
nin Pariisin sopimuksessa antamat sitoumukset ilmastonmuutoksen hillitsemiseksi. Nyt
käsittelyssä oleva laki on puolestaan sitten Suomen lainsäädäntöesitys, hallituksen esitys,
siitä, miten päästökauppadirektiivi toimeenpannaan Suomessa. 

Sen verran täytyy vielä palata direktiivin käsittelyyn EU:ssa, että kun lähdettiin direktii-
viä uudistamaan ja kun tällä päästökaupalla toimeenpannaan kaiken kaikkiaan 43 prosen-
tin päästövähennykset vuoteen 2030 mennessä tätä sektoria koskien, niin Suomella oli täs-
sä työssä kaksi tavoitetta: toisaalta juuri se, että päästökauppa uudistetaan niin, että oikeuk-
sia on riittävän niukasti kaupan, jotta päästöoikeuden hinta nousee ja aidosti ohjaa toimi-
joita vähäpäästöisiin teknologioihin ja uusiutuvan energian tuotantoon, ja toisaalta toinen
näkökulma oli se, että päästökauppajärjestelmään kuuluva päästöoikeuksien ilmaisjako
järjestetään siten, että Suomelle keskeiset energiaintensiivisen teollisuuden alat pääsevät
ilmaisjaon piiriin, jotta tällaista kilpailukykyhaittaa suhteessa muihin maailmankolkkiin ei
pääse syntymään. Nämä molemmat tavoitteet saavutettiin hyvin. Päästökauppa on kun-
nianhimoinen, mutta samalla turvataan energiaintensiivisen teollisuuden asema. 

Nyt käsitteillä olevassa lakiesityksessä nimenomaan määritellään maksutta jaettavien
päästöoikeuksien hakumenettely — se siirtyy työ- ja elinkeinoministeriöltä Energiaviras-
ton toimeenpantavaksi — ja samalla päästökauppaan liittyvän päästöjen tarkkailusuunni-
telman toteutusta kevennetään, yksinkertaistetaan sillä tavalla, että se on toimijoitten kan-
nalta helpompi todentaa. 
 Hyväksytty
1.0



Pöytäkirjan asiakohta PTK 117/2018 vp
Tässä esityksessä on kaksi mielenkiintoista asiaa, mitkä ovat herättäneet jonkin verran
keskustelua. Toinen on mahdollisuus, että lakiesityksessä annetaan valtioneuvostolle val-
tuus päättää päästöoikeuksien mitätöinnistä, päästöoikeuksien käytöstä siten, että niillä ka-
tetaan päästökaupan ulkopuolisen niin sanotun taakanjakosektorin vähennystavoitteita.
Tämä on hankalahko asia, mutta yritän avata: Päästökaupan ulkopuolella jokaisella maalla
on tietty päästövähennystavoite — Suomen tavoite on 39 prosenttia — ja osana tätä 2030-il-
mastopakettia luotiin mahdollisuus, että jos jäsenmaa — muutamat jäsenmaat, jotka sen
mahdollisuuden saivat, Suomi mukaan lukien — haluaa kustannustehokkuuden nimissä
mitätöidä päästökaupan puolella olevia päästöoikeuksia, se mitätöinti voidaan laskea pääs-
tövähennykseksi siellä päästökaupan ulkopuolella. Näin Suomessa on aiottu tehdä, koska
päästövähennys saavutetaan matalammilla kustannuksilla käyttämällä tätä one-off-meka-
nismia. 

Toinen keskustelua jonkun verran herättänyt asia on se, että tässä annetaan myös mah-
dollisuus mitätöidä päästökaupassa olevia päästöoikeuksia, jos esimerkiksi hiilivoimaloita
hallituksen kaavaileman hiilenkäyttökiellon mukaisesti suljetaan ennen aikojaan. Eli pääs-
tökaupan parissa olevien hiilivoimalaitosten suhteen on ollut huoli siitä, että tapahtuuko to-
della päästövähennyksiä vai siirtyvätkö nuo vapautuvat oikeudet muille markkinoille, ja
tällä lainsäädännöllä annetaan nyt se mahdollisuus, että pystytään vastaava määrä hiili-
dioksidipäästöjä mitätöimään päästökaupan parista, jolloin hiilivoimaloitten sulkeminen
paitsi fyysisesti lopettaa ne hiilidioksidipäästöt, myös poistaa vastaavasti oikeuksia pääs-
tökauppamarkkinoilta.

17.24 Hanna Sarkkinen vas: Arvoisa puhemies! EU:n päästökauppa ei menneinä vuosi-
na ole toiminut aivan niin hyvin kuin on odotettu. Päästöoikeuksia on ollut liikkeellä lii-
kaa, ja hinnat ovat olleet hyvin matalalla tasolla. Nyt viime aikoina hinnat ovat onneksi
nousseet, ja siten päästökaupan ohjausvaikutus on myös parempi. Se kannustaa siirtämään
investointeja, rahavirtoja vähäpäästöisiin teknologioihin.

Pian otetaan käyttöön uusi markkinavakausvaranto, ja se toivottavasti vähentää ylimää-
räisiä päästöoikeuksia markkinoilta ja siten parantaa päästökaupan ohjausvaikutusta.
Markkinavakausvarannon toiminnasta ei kuitenkaan vielä ole täyttä varmuutta, joten mah-
dollisuus mitätöidä päästöoikeuksia on kannatettava asia, mikä tämän lakiesityksen muka-
na nyt tulee. Näin voidaan varmistaa, että kivihiilikielto ja muut mahdolliset kansalliset
päästöjen vähentämiseen tähtäävät toimet todella vähentävät päästöjä myös kokonaisuute-
na, EU:n tasolla. Se on olennaista päästövähennysten kannalta ja myös kannustinvaikutuk-
sen näkökulmasta. Toivottavasti Suomi siis myös käyttää tätä mitätöintimahdollisuutta
strategisesti viisaalla ja oikein ajoitetulla tavalla ja siten myös kirittää päästövähennyksiä
koko EU:ssa.

Sen sijaan hieman varauksellisesti voi suhtautua lakiesitykseen sisältyvään joustomah-
dollisuuteen päästökaupan ja taakanjakosektorin välillä, ainakin siinä tapauksessa, jos liik-
keellä on liikaa päästöoikeuksia, kuten nyt on ollut. Tilanne ilmastonmuutoksen kanssa on
nyt sellainen, että kaikki mahdollinen pitää tehdä kaikilla sektoreilla eikä pidä pyrkiä me-
nemään siitä, mistä aita on matalin, joten toivon, että joustomahdollisuutta käytetään har-
kiten.

Arvoisa puhemies! Lakiesityksessä nyt toimeenpannaan kansallisesti myös säännöksiä
päästöoikeuksien ilmaisjaosta tulevalla päästökauppakaudella. Ilmaisjako jatkuu suhteelli-
sen avokätisenä, ja tässä perusteena on tämä hiilivuotoriski. Tähän mennessä monet yrityk-
2



Pöytäkirjan asiakohta PTK 117/2018 vp
set ovat jopa tehneet rahaa näillä ilmaiseksi jaetuilla päästöoikeuksilla. Kun niitä on jaettu
niin avokätisesti eikä ole sitten itse tarvinnut niitä, niin on niitä ilmaiseksi saatuja oikeuk-
sia sitten myyty eteenpäin. Tätä ei kyllä voi pitää oikein oikeudenmukaisena tai päästöjen
kannalta viisaana toimintana, joten toivon, että tämä uusi ilmaisjako on paremmin mitoi-
tettu ja kannustavampi. Itse näen, että myös ilmaisjaon piirissä olevia yrityksiä ja toimialo-
ja tulisi kannustaa vahvemmin päästövähennyksiin, varsinkin, kun elämme nyt aikaa, jos-
sa olemme saaneet IPCC:n madonluvut ilmastonmuutoksen katastrofaalisen nopeasti ke-
hittyvästä trendistä ja sen erittäin haitallisista vaikutuksista. Voi ollakin, että myös tämä
koko ilmaisjakokuvio tulee vielä EU-tasolla uudelleen tarkasteluun.

Tässä ilmaisjaon logiikassa potentiaalista hiilivuotoriskiä torjutaan sillä, että hiilivuoto-
riskisiksi määritellyt toimialat ja niiden yritykset eivät joudu maksamaan päästöistään, ja
siten ajatellaan, että tasataan kilpailuolosuhteita ja estetään, että yritykset eivät sitten kil-
pailusyistä siirry sellaisiin maihin, missä päästökauppaa ei ole. Itse näen, että parempi tapa
kannustaa ja tasata näitä kilpailuolosuhteita, sen sijaan, että otetaan hiileltä hinta pois hii-
livuotoriskisektoreiden päästöiltä, on se, että pitäisi laittaa hiilelle hinta näiden sektorien
yritysten tuotteille, jotka on tuotettu EU:n ulkopuolella, missä sitä hintaa hiilelle ei kotite-
koisesti ole laitettu. Eli kannatan kyllä ajatusta näistä hiilitulleista EU:n ulkorajoille. Siinä
voitaisiin estää tätä hiilivuotoriskiä ja tasata yritysten kilpailuolosuhteita, jos joka paikassa
hiiltä ei hinnoitella, ja todella laittaa sille hiilelle sitten hinta kotimaassa ja rajoilla sen si-
jaan, että kilpailuolosuhteita tasataan niin, että hiiltä ei hinnoitella meilläkään, koska sitä ei
hinnoitella muuallakaan. Eli toivoisin, että tulevina vuosina päästäisiin tätä logiikkaa tar-
kastelemaan uudelleen ehkä myös EU:n tasolla.

17.30 Lea Mäkipää sin: Arvoisa puhemies! On todettava, että nämä päästökauppa-asiat
eivät ole aivan selkeitä minulle, mutta olen tästä hallituksen esityksestä ottanut muutamia
asioita. 

Lailla pannaan kansallisesti siis täytäntöön EU:n päästökauppaa koskevan direktiivin
muutokset, jotka koskevat tulevaa päästökauppakautta 2021—2030. Muutokset koskevat
erityisesti maksutta jaettavien päästöoikeuksien hakumenettelyä, vaadittavien tietojen toi-
mittamista sekä päästöoikeuksien jakamista. 

Lailla toteutettaisiin myös kansallisia parannuksia, kuten päästöoikeuksien myöntämi-
seen liittyvien viranomaistehtävien siirto työ- ja elinkeinoministeriöltä Energiavirastolle.
Toisin kuin työ- ja elinkeinoministeriö nykyisin Energiavirasto tulisi jatkossa perimään
maksun ilmaisjaon myöntämistä koskevan asian käsittelystä. Työ- ja elinkeinoministeriöl-
tä on tarkoitus siirtää Energiavirastolle yksi virka. 

Lakiin sisältyisi myös valtioneuvostolle annettava valtuus päättää päästöoikeuksien
käytöstä päästökaupan ulkopuolisen sektorin päästövähennystavoitteen saavuttamiseksi.
Jos joustoa käytetään, alennettaisiin Suomen huutokauppaamaa päästöoikeuksien määrää
vastaavasti.

Energia- ja ilmastostrategiassa on arvioitu, että jouston käyttäminen täysimääräisesti
tarkoittaisi valtiolle yhteensä 160 miljoonan euron menetystä päästöoikeuksien huuto-
kauppatuloihin kaudella 2021—2030. Arvio perustuu 23 euron keskimääräiseen yksikkö-
hintaan. Suurin osa taakanjakosektorin päästövähennystoimista on kuitenkin tätä selvästi
kalliimpia. Kuten ministerikin mainitsi, valtioneuvosto voisi päättää myös päästöoikeuk-
sien mitätöimisestä, jos sähköntuotantokapasiteettia suljetaan Suomen alueella kansallis-
ten lisätoimien vuoksi. Kummassakin tapauksessa Suomen huutokaupattavien päästöoi-
3



Pöytäkirjan asiakohta PTK 117/2018 vp
keuksien määrää alennettaisiin vastaavasti. Esimerkiksi kivihiilen käyttökiellon myötä
markkinoille vapautuu päästöoikeuksia, jotka olisi mahdollista mitätöidä.

Päästöluvan ja päästöjen tarkkailusuunnitelman myöntämisestä jatkossa eri hallintopää-
töksillä seuraisi, että päästökauppaviranomaisen on vuonna 2021 alkavaa päästökauppa-
kautta varten hyväksyttävä jokaiselle päästökaupan piirissä olevalle laitokselle uusi erilli-
nen päästöjen tarkkailusuunnitelma ja muutettava voimassa olevaa lupaa vastaavasti. Kun
lupa- ja tarkkailusuunnitelma olisi kerran erotettu toisistaan, tarkkailua koskevat muut kuin
merkittävät muutokset olisi mahdollista hoitaa tarkkailusuunnitelmaa päivittämällä ilman
päästökauppaviranomaisen hallintopäätöstä. Ja lopuksi ehdotettu kevennetty menettely
olisi sekä päästökauppaviranomaisen että toiminnanharjoittajan näkökulmasta aiempaa
nopeampaa, joustavampaa ja edullisempaa. 

Arvoisa puhemies! Kun tämä asia lähetetään valiokuntaan, niin tässä varmaan on syytä
miettiä, mitä tässä lopulta tehdään. — Kiitos. 

Toinen varapuhemies Tuula Haatainen:  Ja vastauspuheenvuoro, ministeri, 3 minuuttia,
riittääkö? [Kimmo Tiilikainen: Kyllä!]

17.34 Asunto-, energia- ja ympäristöministeri Kimmo Tiilikainen: Arvoisa puhe-
mies! Kiitän edustaja Sarkkista ja edustaja Mäkipäätä erittäin asiantuntevista puheenvuo-
roista tähän problematiikkaan liittyen. Ihan muutama huomio.

Päästöoikeuden hinnan nousu, minkä edustaja Sarkkinen nosti hyvin esille, että se on
onneksi nyt kohonnut, ei ihan itsestään tapahtunut, vaan noin vuosi sitten ympäristöneu-
vostossa tehtiin päätös, millä tätä päästöoikeuksien markkinavakausvarantoon siirtämistä
tehostettiin, ja sen jälkeen hinnat lähtivät nousuun. Se oli ehdottomasti oikea toimi, ja myös
nyt sitten jatkossa, jos sinne markkinavakausvarantoon todellakin näitä oikeuksia ylen
määrin kertyy, on sovittu siitä mekanismista, miten niitä sitten mitätöidään ja pyritään pi-
tämään se ohjaavuus.

Joustomahdollisuus, mikä liittyy tähän päästökaupan oikeuksien mitätöintiin ja sen hyö-
dyn käyttämiseen päästökaupan ulkopuolella, on varsin rajoitettu. Sitä muistaakseni kah-
deksan jäsenmaata näitten neuvottelujen jälkeen saa käyttää muutaman prosenttiyksikön
verran, ja tuo mahdollisuus on kohdennettu juuri niille maille, joilla on korkein päästövä-
hennysprosentti, ja nimenomaan tämän kustannustehokkuuden näkökulmasta. Aivan ku-
ten edustaja Mäkipää totesi, ne päästövähennykset siellä päästökaupan ulkopuolella voisi-
vat tulla huikean paljon kalliimmiksi, ja sen takia sitten maa voi harkitessaan tätä joustoa
käyttää.

Ilmaisjaosta, mistä edustaja Sarkkinen pohti, että onko se nyt ihan paikallaan: Nythän
oikeuksia ei jaeta ilmaiseksi sen mukaan, mitä kukakin nyt sattuisi haluamaan tai tarvitse-
maan, vaan se tapahtuu tämän vertailutason, benchmarkingin, mukaan, jossa toimialan
ikään kuin parhaat laitokset ovat se vertailujuttu, minkä mukaan ilmaisoikeuksia saa. Sit-
ten siltä osin, kun teollisuuslaitos tarvitsee enemmän päästöoikeuksia, ne täytyy ostaa. Ja
sitten tätä vertailutasoa tiukennetaan koko ajan, aina tehdään määräajoin tarkistuksia. Jo-
ten myös täällä ilmaisjaossa tätä kautta mennään sitten laitos laitokselta alaspäin, jotta tuo
ohjausvaikutus säilyy riittävänä.

Keskustelu päättyi.
4



Pöytäkirjan asiakohta PTK 117/2018 vp
Asia lähetettiin talousvaliokuntaan, jolle ympäristövaliokunnan on annettava lausunto.
5


