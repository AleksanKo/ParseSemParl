















































DEM9007.tmp.xml


Pöytäkirjan asiakohta PTK 60/2017 vp
Pöytäkirjan asiakohta 

PTK 60/2017 vp

Täysistunto

Tiistai 30.5.2017 klo 14.01—18.07

10. Pohjoismaiden neuvoston Suomen valtuuskunnan toimintakertomus 2016
Kertomus K 4/2017 vp
Valiokunnan mietintö UaVM 2/2017 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 10. asia. Käsit-
telyn pohjana on ulkoasiainvaliokunnan mietintö UaVM 2/2017 vp.

Keskustelu

17.50 Matti Vanhanen kesk (esittelypuheenvuoro): Arvoisa puhemies! Me saamme vuo-
sittain Pohjoismaiden neuvoston, Etyjin parlamentaarisen valtuuskunnan ja Eurooppa-
neuvoston kertomukset. Ja nyt tänä vuonna omaksuttiin uusi tarkastelutapa: ulkoasiainva-
liokunnassa otimme yhdellä kertaa kaikkien näiden valtuuskuntien puheenjohtajat ja sih-
teerit kuultaviksi ja kävimme keskustelun paitsi viime vuodesta myös erityisesti ajankoh-
taisista kysymyksistä niin, että myös näiden neuvostojen välillä voitiin käsitellä ajankoh-
taisia asioita. Tämä uudistus on osoittautunut toimivaksi tavaksi lisätä tiedonvaihtoa kan-
sainvälisistä kysymyksistä eri toimijoiden kesken.

Pohjoismaiden neuvoston osalta korostan aluksi, että UaV pitää hyvin myönteisenä, että
Pohjoismaiden neuvosto on viime vuosina käsitellyt yhä enemmän ulko- ja turvallisuuspo-
liittisia kysymyksiä. On tärkeää, että myös tämän foorumin tarjoamat mahdollisuudet kes-
kustella Suomen turvallisuuteen liittyvistä seikoista hyödynnetään. Ylipäänsä Pohjoismai-
den ulko-, turvallisuus- ja puolustuspoliittisen yhteistyön merkitys on Suomelle hyvin kes-
keinen. Yhdessä toimien voimme vahvistaa alueemme turvallisuutta ja voimistaa vaikutus-
tamme kansainvälisissä kysymyksissä.

Puolustuspoliittisen yhteistyön osalta Pohjoismaiden neuvosto kävi kertomusvuonna 16
keskusteluja Nordefcon puheenjohtajana toimineen Tanskan johdolla. Esillä olivat muun
muassa Itämeren alueen turvallisuustilanne ja yhteistyö Yhdysvaltojen kanssa. UaV pitää
myös myönteisenä, että YK:n kestävän kehityksen ohjelma Agenda 2030 oli esillä Poh-
joismaiden neuvoston kokouksissa ja Pohjoismaat ovat ryhtyneet selvittämään keinoja
edistää yhteispohjoismaisesti kestävän kehityksen tavoitteita. Monet Agenda 2030 -tavoit-
teista ovat niin Suomen kuin muiden Pohjoismaiden ulkopolitiikan ja kehitysyhteistyön
keskiössä, ja on luontevaa, että niiden ympärillä tehdään tiivistä pohjoismaista yhteistyötä.

Arvoisa puhemies! Pohjoismaiden ja Venäjän välisen yhteistyön osalta UaV korostaa
parlamentaarisen vuoropuhelun jatkamisen tärkeyttä, vaikka yhteistyötä Venäjän kanssa ei
edelleenkään voida tehdä normaaliin tapaan. On hyvä, että tämä dialogia korostava lähes-
tymistapa painottuu myös Pohjoismaiden ministerineuvoston kertomusvuonna hyväksy-
mässä Venäjä-selonteossa. Valiokunta pitää niin ikään myönteisenä, että Luoteis-Venäjäl-
 Tarkistettu
4.1



Pöytäkirjan asiakohta PTK 60/2017 vp
lä on pystytty käynnistämään vuoden 16 aikana yhteistyöohjelmia, muun muassa ympäris-
tön ja ilmaston aloilla.

Maahanmuuttoon liittyvissä kysymyksissä Pohjoismaiden yhteistyö on ollut kertomus-
vuonnakin tiivistä. Ulkoasiainvaliokunta pitää erityisen myönteisenä Pohjoismaiden pää-
töstä yhteisen kotouttamisen osaamiskeskuksen perustamisesta Tukholmaan. Pakolaiskrii-
sin seurauksena Tanskan ja Ruotsin käyttöönottamat rajatarkastukset kertomusvuoden ai-
kana sotivat Pohjoismaiden välisen vapaan liikkuvuuden periaatetta vastaan. Siihen liit-
tyen ulkoasiainvaliokunta korostaa, että muuttoliikkeeseen liittyvät kysymykset on pyrit-
tävä ratkomaan tiivistämällä pohjoismaista ja EU-yhteistyötä ja pyrkimyksenä tulee olla
Pohjoismaiden välisten rajatarkastusten lopettaminen. Valiokunta huomioi tyytyväisyy-
dellä, että viimeaikainen kehitys on liikkunut tähän suuntaan.

Vapaan liikkuvuuden osalta ulkoasiainvaliokunta korostaa myös rajaesteiden purkami-
sen tärkeyttä. Pidämme valiokunnassa hyvänä, että rajaestetyöhön panostamista on jatket-
tu kertomusvuonna, ja se on myös nostettu Suomen kuluvan vuoden Pohjoismaiden neu-
voston puheenjohtajuuskauden läpileikkaavaksi teemaksi. Rajaesteiden purkamisen ohel-
la tärkeää on niiden ennaltaehkäisy uutta lainsäädäntöä luotaessa.

Arvoisa puhemies! Katsomme ulkoasiainvaliokunnassa, että parlamentaarikkojen osal-
listuminen pohjoismaiseen ulko-, turvallisuus- ja puolustuspolitiikan tiivistämiseen Poh-
joismaiden neuvoston piirissä on jatkossakin tärkeää. On hyvä, että nämä aiheet on huomi-
oitu Suomen puheenjohtajuuskauden ohjelmassa. Puheenjohtajuuskausi antaa Suomelle
merkittävän mahdollisuuden tuoda keskusteltavaksi ajankohtaisia kansainvälisiä asioita
meille tärkeässä pohjoismaisessa kontaktissa.

17.55 Katri Kulmuni kesk: Arvoisa rouva puhemies! Kiitoksia valiokunnan puheenjoh-
tajalle tuosta teidän mietintönne esittelystä. Näin Pohjoismaiden neuvoston Suomen val-
tuuskunnan jäsenenä ja myös sen rajaestetyöryhmän puheenjohtajana olen erittäin iloinen,
että valiokunta oli omassa mietinnössään kiinnittänyt huomiota rajaseutujen kysymyksiin
ja rajaesteisiin. Vaikka me olemme yhteisessä Euroopan unionissa, niin valitettavasti silti
meillä on edelleen myös EU- ja Pohjoismaiden välillä varsin paljon rajaesteitä, puhumat-
takaan sitten siitä, minkälaiseksi niiden poistaminen ja ratkaisu menee sellaisten Pohjois-
maiden kanssa, jotka eivät ole EU:ssa. Mutta olemme kuitenkin Pohjoismaiden neuvoston
varsin pitkällä ja hyvällä toiminnalla pystyneet niitä paljon poistamaan, ja jollain lailla se
ehkä nyt hakee myös uutta muotoaan, miten rajaestetyötä saataisiin vielä tehostettua.

Rajaestetyöryhmä on lähestynyt kaikkien parlamenttien puhemiehiä, ja toiveena olisi
myös, että parlamenteissa käytäisiin läpi se, miten voitaisiin jo siinä lainsäädäntötyön vai-
heessa huomioida se, ettei uusia rajaesteitä tulisi. Suomessa jossain määrin tällaistakin har-
kintaa tehdään, mutta se ei ole kovinkaan järjestelmällistä, puhumattakaan siitä, että se
käytäisiin järjestelmällisesti kaikissa Pohjoismaissa läpi.

Koko ajan saadaan muutamia rajaesteitä purettua. On ollut hienoa, että Suomi viime
vuonna johti rajaesteneuvoston työtä Risto E. J. Penttilän toimesta, ja yhteistyö uuden pu-
heenjohtajan kanssa jatkuu tänä vuonna erinomaisena. Mutta siihen tarvitaan myös vahvaa
poliittista sitoutumista, että rajaesteitä saadaan poistettua.

Kieltämättä tilanne oli viime vuonna hieman erikoinen, kun näille Pohjoismaiden sisäi-
sille vapaille rajoille tulikin yhtäkkiä rajatarkastuksia. Niistä sitten luovuttiin aika pian
pohjoisessa, ja nyt viimeisimmän tiedon mukaan myös tuolla Ruotsin ja Tanskan välissä
niistä aletaan luopumaan. Ovathan ne tietenkin tuoneet tavan ihmisille aika paljon kom-
2



Pöytäkirjan asiakohta PTK 60/2017 vp
mervenkkejä, kun niitä ei ole siellä vuosikymmeniin samassa määrin näkyvästi ollut. Se ei
suinkaan tarkoita sitä, etteikö raja olisi ollut valvottu.

Arvoisa puhemies! Haluan myös kiittää valiokuntaa siitä, että otitte mietinnössänne esil-
le asian liittyen Venäjä-yhteistyöhön. Se on ollut Pohjoismaiden neuvostolle totta kai aika
vaikeaa Krimin tilanteen seurauksena, ja se ehkä välittyy myös Arktisen neuvoston yhteis-
työstä, mutta olisi hyvä, että pystyttäisiin kuitenkin ympäristö- ja ilmastokysymyksissä yh-
teistyötä tekemään, koska jos jonkinlaisia katastrofeja siellä sattuisi, niin ilmasto on kui-
tenkin yhteinen, niin että sitten ne ongelmat heijastuvat kyllä valtakunnan rajojen yli. Siksi
uusiutuvan energian panostukset ovat tärkeitä ja se, että mustaa hiiltä koetetaan hillitä taas
Arktisen neuvoston puolella, jossa kaikki Pohjoismaat ovat yhdessä. Eli nämä limittyvät
molempien, Pohjoismaiden neuvoston ja Arktisen neuvoston, toimintaan.

Haluaisin vielä tästä viime vuoden raportista nostaa esille sen, että varsin paljon kolle-
goiden kanssa olemme pohtineet liikennepolitiikan kysymyksiä ja myös työmarkkinoiden
kysymyksiä, joita pohjoismaissa on agendalla. Pohjoismaiden neuvosto teki Poul Nielso-
nin työmarkkinaraportin, ja siinä, miten saisimme sitä eteenpäin, on kyllä vielä monia sel-
laisia asioita kuten vaikkapa se, että työttömyyskassamaksut siirtyisivät maasta toiseen, ja
se, miten sosiaaliturvamaksut menisivät yksi yhteen, jos tulee työttömyyttä. On paljon täl-
laista pientä juridiikkaa, joka kuitenkin ihmisten henkilökohtaisessa elämässä saattaa olla
varsin suuri asia.

Rajat ylittävistä liikennehankkeista, nyt kun uutta TEN-T-verkkoa ja päivitystä Euroo-
pan tasolla tehdään. Olisi erittäin tärkeää, että Pohjoismaat ajaisivat sinne näitä pohjoisen
hankkeita: sitä, että saadaan Suomi ja Ruotsi yhdistettyä raiteiden kautta — sieltä ei puutu
kuin 10 kilometriä sähköistettävää pätkää — sitä, että saataisiin Jäämerelle vihonviimein
rataa. Norja on kyllä siinä aktiivinen, mutta pelimerkit ovat sitten saattaneet olla tässä
maassa vähän vähäisempiä.

Ja sitten vielä lopussa haluan painottaa sitä, että meillä on olemassa rajaesteneuvonta-
toimielin, joka on Pohjoismaiden ministerineuvoston rahoittama, ja myös maakuntaliitot
ovat olleet siinä mukana. Suomella on Suomen ja Ruotsin rajalla ja Suomen ja Norjan ra-
jalla kaksi henkilöä, jotka tekevät sitä käytännön työtä yrittäjien ja asukkaiden kanssa. Täl-
le pitäisi saada vakiintunut muoto, kuten on Ruotsin ja Norjan rajaesteneuvontojen välillä,
eikä aina pätkittäin hakea rahoituksen varmistamista.

18.00 Jukka Gustafsson sd: Arvoisa puhemies! Oli mielenkiintoista kuunnella puheen-
johtaja Matti Vanhasen puheenvuoro ja laaja esittely Pohjoismaiden neuvoston toiminta-
kertomuksesta. Samalla kun kuuntelin teitä, niin ajattelin ehkä vähän syvällisemminkin
tätä tilannetta, jossa nyt eletään Suomessa ja Pohjoismaissa. Kun ympärillä on tämä brexit-
ilmapiiri, Trumpin suojasää ja niin edelleen, niin kyllä helposti tulee mieleen ja korostuu
se, kuinka tärkeää tämä pohjoismainen yhteistyö eri muodoissaan on, koska meillä on kui-
tenkin aidosti yhteinen arvopohja, niin kuin nyt kävi ilmi näistä esimerkeistä, kun haetaan
työmarkkinatilanteen, työttömyyskassojen, sosiaaliturvan ja muun kautta läheisempää ja
tiiviimpää yhteistyötä ja vuorovaikutusta. Kiitoksia hyvistä puheenvuoroista, joita tämän
asian ympärillä pidettiin.

18.01 Pia Viitanen sd: Arvoisa rouva puhemies! Minullekaan tämä pohjoismainen yh-
teistyö ei ole sillä tavalla henkilökohtaisesti niin tuttua, en ole jäsenenä näissä neuvostois-
sa ja muissa, mutta tämmöisen yleispiirteisen puheenvuoron voisin kyllä ihan mielelläni
3



Pöytäkirjan asiakohta PTK 60/2017 vp
edustaja Gustafssonin tyyliin tässä käyttää, koska minä näen ihan samalla tavalla. Olen sitä
aika usein miettinytkin ja kuunnellut joskus niitä keskusteluja tässä salissa, kuinka tärkeää
onkaan eri sektoreilla huomioida pohjoismaisen yhteistyön tiivistyminen ja sen mahdolli-
suudet, oli sitten kysymys monesta asiasta. Edustaja Gustafsson mainitsi muun muassa
nämä brexitin jälkeiset maailmat ja muut, ja se varmasti kuvastaa aika hyvin, miksi tarvit-
semme tällaista tietynlaista yhteistä arvopohjaa olevien maiden yhteistyötä.

Valiokunta on tässä tehnyt hyvää työtä, ja minun mielestäni oli tärkeä muun muassa se
huomio, että siellä korostetaan tätä Pohjoismaiden ja Venäjän mahdollisuutta tehdä parla-
mentaarisesti yhteistyötä. Se on minusta sinänsä hyvin tärkeää, ja vaikka asiat ovat usein
vaikeita ja muuta, näen sen kyllä kokonaisedun kannalta hyvänä linjanvetona. Tästähän
meillä sinänsä on varmasti kotimaassa sekä vähän huonompia että parempia esimerkkejä
olemassa, mutta minusta on tärkeää nyt, että nimenomaisesti tämä valiokunnan linjaus kul-
kee sen suuntaisesti, että tätä parlamentaarista yhteistyötä halutaan pitää yllä.

18.03 Matti Vanhanen kesk:  Arvoisa puhemies! Edustaja Gustafsson, tämmöinen sy-
vempi havainto on kyllä aivan kohdallaan. Kyllä Pohjoismaat muodostavat koko maail-
massa, voi sanoa, ainutlaatuisen yhteisön, että viisi itsenäistä valtiota ovat niin lähelle kult-
tuurisesti ja, voi sanoa, koko hyvinvointimallinsa osalta ja lainsäädäntönsä kautta tulleet.
Tällä Pohjoismaiden neuvoston parlamentaarikkojen ja lainsäätäjien jatkuvalla vuoropu-
helulla on ollut varmaan erittäin merkittävä taustavaikutus siihen, että tämäntyyppistä yh-
dentymistä on tapahtunut.

Onhan se ollut havaittavissa nyt, minä uskon, kaikessa kansainvälisessä yhteistyössä —
Pohjoismaiden neuvostossa mutta myös muussa yhteistyössä — että maailman käydessä
ympärillä levottomaksi se on johtanut siihen, että kaikki Pohjoismaat jotenkin katsovat toi-
siinsa. Se on meille iso voimavara, että meillä tällainen yhteisö on. Tämä dialogin aikaan-
saaminen myös Venäjän suuntaan: kun vertaa sitä, mitä meillä on Pohjoismaiden kesken,
ihan ihmisten arkipäiväisellä tasolla, niin Venäjän suuntaan tämmöinen aito dialogi on to-
siasiassa puuttunut aina. Se on ollut viranomaisyhteistyötä korkeimpien poliitikkojen ja
myös bisneksen puolella. Mutta aidosti sellainen, jossa melkein viikkotolkulla parlamen-
taarikot käyvät vuosittain keskusteluja, joissa oppivat ymmärtämään asioita samalla taval-
la, on meiltä toiselta puolelta, 180 astetta, puuttunut kokonaan. Ja eipä sitä niin valtavan
paljon ole myöskään Baltian maiden suuntaan, että kyllä tässä olisi opittavaa aika paljon,
miten tämäntyyppisellä yhteistyöllä voitaisiin huomattavasti vakaampaa ympäristöä ra-
kentaa.

18.04 Katri Kulmuni kesk:  Arvoisa puhemies! Ajattelin minäkin vielä tätä laajempaa
pohjoismaista aspektia tässä käsitellä, kun se keskustelussa esiin nousi. Eilen pääministerit
Pohjoismaista olivat koolla Bergenissä, ja viime vuoden linjaus sieltä vastaavasta kokouk-
sesta taisi olla se, että Pohjoismaista tehdään maailman integroitunein alue. Täällä mainit-
tiin salissa monet näistä maailman mullistuksista ja myllerryksistä, jotka ovat käynnissä.
Pohjoismaat ovat kuitenkin historiallisesti aikamoinen menestystarina. Ei näin hyvinvoi-
via ja vauraita valtioita, jotka pystyisivät tekemään niin laajalla rintamalla niin tiivistä yh-
teistyötä, kovinkaan monta maailmassa ole.

Sitten on paljon sellaisia akuutteja ajankohtaisia politiikan kysymyksiä, joissa Pohjois-
maat hakevat liittolaisuuksia keskenään ja tekevät vaikuttamistyötä eri pöydissä, ja kyllä-
hän näistä yksi liittyy vaikkapa uusiutuvan energian tavoitteisiin. Minkälainen biopolttoai-
4



Pöytäkirjan asiakohta PTK 60/2017 vp
neiden sekoitevelvoite tulee? Suomi asetti sen 30 prosenttiin, Ruotsi asettaa sen mahdolli-
sesti jopa 50 prosenttiin, ja tämä meidän pitäisi pystyä sitten Euroopan unionissa myös lob-
baamaan sille tasolle, että pystymme mahdollisimman nopeasti myös pääsemään fossiili-
sista polttoaineista eroon.

Viime vuonna Pohjoismaiden neuvostossa erityisesti käsiteltiin myös tätä globaalia
kontekstia, sitä, miten Pohjoismaat voisivat toimia jos eivät G20-pöydissä niin sillä tasol-
la, ja kyllähän yksi esimerkki siihen on se, että Ruotsi on tällä hetkellä YK:n turvallisuus-
neuvoston jäsen. Se on erittäin merkittävää kaikille muillekin Pohjoismaille aina, jos YK:n
turvallisuusneuvostossa joku meistä on. 

Ja myös Pohjoismaiden Investointipankilla, joka juhlisti viime vuonna tasavuosia ja jos-
sa myös baltit ovat matkassa, on ollut erittäin tärkeä rooli myös siinä, miten Pohjoismaiden
ja Baltian välistä yhteistyötä on voitu tiivistää.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 4/2017 vp joh-
dosta. Asian käsittely päättyi.
5


