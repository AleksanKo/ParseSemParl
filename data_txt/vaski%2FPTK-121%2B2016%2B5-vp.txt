















































DEMC354.tmpSave.xml


Pöytäkirjan asiakohta PTK 121/2016 vp
Pöytäkirjan asiakohta 

PTK 121/2016 vp

Täysistunto

Perjantai 25.11.2016 klo 12.59—13.22

5. Hallituksen esitys  eduskunnalle  laeiksi  Euroopan  unionin  yhteisen kalastuspolitiikan 
kansallisesta täytäntöönpanosta sekä yhteisen kalastuspolitiikan seuraamusjärjestelmästä 
ja valvonnasta annetun lain muuttamisesta

Hallituksen esitys HE 103/2016 vp
Valiokunnan mietintö MmVM 16/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 5. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä. (Hälinää) 

Arvoisat edustajat, täällä on edustaja Karimäellä puheenvuoro. Pyydän siinä määrin hil-
jentymään, että kuulemme, mitä hänellä on sanottavaa.

Keskustelu

13.10 Johanna Karimäki vihr:  Kiitos, arvoisa puhemies! — Eli käsittelyssä on EU:n ka-
lastuspolitiikkaan liittyvä laki, jossa viedään kansalliseen toimeenpanoon kalastuskiintiöt
eli Manner-Suomen kalastuskiintiöt jaetaan ammattikalastajien kesken. Keskeistä on se,
että EU:n kalastuspolitiikka noudattaa ICESin suosituksia, jotta kalastus ja pyynti saadaan
kestävälle tasolle. Valiokunta painottaakin mietintönsä lukuisissa kohdissa, että EU:n Suo-
melle asettamia vuotuisia kalastuskiintiöitä ei saa ylittää. Senpä vuoksi valiokunta on teh-
nyt muun muassa muutoksen, lisäyksen väliaikaisista kiintiöistä, joita voidaan käyttää sil-
loin, kun neuvottelut Manner-Suomen ja Ahvenanmaan välisestä kiintiöjaosta ovat kes-
ken. Kalastajille jaettavat kiintiöt perustuvat saalishistoriaan, ja toinen keskeinen muutos,
jonka valiokunta teki, on se, että halutaan huomioida juuri aloittaneet kalastajat, etteivät he
joudu epäedulliseen asemaan.

Arvoisa puhemies! Turskakantojen tila Itämeressä on heikko, ja tässä laissa kiintiöt kos-
kevatkin silakkaa, kilohailia ja lohta. Valiokunta pohti hyvin perusteellisesti ammattikalas-
tuksen edellytyksiä ja mahdollisuuksia, ja muun muassa silakan pyynnin osalta todetaan,
että kiintiöiden jakaminen kaupallisille kalastajille voi myös tulevaisuudessa lisätä kalas-
tuselinkeinon edustajien halua perustaa Suomeen esimerkiksi silakkaa koskeva tuottajaor-
ganisaatio.

Kansainvälinen merentutkimuslaitos ICES on todennut neuvonannossaan, että sekaka-
lastus on edelleen uhka heikoille lohikannoille erityisesti Itämeren pääaltaalla. Heikkojen
lohikantojen elvyttäminen edellyttää pitkäaikaisia toimia, kuten riittäviä kalastusrajoituk-
sia meressä, erityisesti Itämeren pääaltaalla sekä jokisuissa ja jokialueilla. On olennaista
elvyttää (Puhemies koputtaa) vaelluskalojen luontainen lisääntymiskierto, ja siksi tämä
 Tarkistettu
4.0



Pöytäkirjan asiakohta PTK 121/2016 vp
laki on tärkeä. Jatkotoimissa tarvitaan myös määrätietoista työtä vaellusesteiden, kuten
voimalapatojen, purkamiseksi (Puhemies koputtaa) ja kutusoraikoiden ennallistamiseksi.

13.13 Jari Myllykoski vas: Arvoisa herra puhemies! Kuten edustaja Karimäki tuossa
edellä mainitsi, on tärkeätä, että valiokunnassa on tehty muutoksia esitykseen. Erityisen
tärkeänä pidän yhtenä erityiskohtana sitä, että nyt ei joillekin kalastajille taikka kalastus-
yhtiöille, -yrityksille voi tulla niin määräävää markkina-asemaa, että he hallitsisivat koko
kalastusta. Näin ollen myös hinnat kuluttajien osalta pystytään paremmin arvioimaan ja
kalastuksen mahdollisuudet elinkeinona ja rannikkokalastuksen monimuotoisuus voidaan
edelleen säilyttää.

On todella tärkeätä, että tässä on nyt pystytty ratkaisemaan jo Ahvenanmaan kanssa se,
että jos riidellään, niin kuinka riita ratkaistaan. Minun mielestäni se on oleellinen asia. Ei
oikeuteen meneminen koskaan hyvästä ole, mutta nyt ollaan pystytty kuitenkin sopimaan
niin, että kunnioitamme Ahvenanmaan itsehallintoa, ja jos sen suhteen näitten kiintiöitten
osalta tulee erimielisyyksiä, niin meillä on valmis malli, kuinka menettelemme.

Toisaalta on erityisen tärkeää, että tämä mahdollistaa sen, että meillä kotimaista kalaa
saadaan kuluttajille, ja siinä mielessä esitys on hyvä ja oikeansuuntainen.

13.14 Timo Heinonen kok: Arvoisa herra puhemies! Kalakannoista on tärkeää pitää hy-
vää huolta, ja kun tässä kaloista ja kalakannoista on kyse, niin löydän siitä hyvän yhteyden
myös kiittää hallitusta siitä, että tällä hallituskaudella on päätetty merkittävällä tavalla pa-
nostaa lohiteiden rakentamiseen. Meillä on useita jokia, joissa lohet eivät ole päässeet nou-
semaan, ja haluan antaa kyllä erityiskiitosta maamme hallitukselle ja ministeri Tiilikaisel-
le, että näitä lohiteitä nyt tehdään. Meillä on hyviä esimerkkejä: Korkeakoskesta, joka teh-
tiin hetki sitten, saatiin hyvät tulokset. Tuo rahoituspäätös ja tukipäätös itse asiassa tehtiin
kokoomuslaisen maa- ja metsätalousministeri Jari Koskisen aikana, ja nyt sitten ministeri
Tiilikainen kävi tämän avaamassa, ja jo ensimmäiset lohet ovat sieltä nousseet. Nämä ovat
tärkeitä meidän kalakantojen ylläpitämiseksi.

Yksi sellainen asia, jota varmasti täytyy pohtia, on se, mikä vaikutus on sillä, että kalas-
tusmaksut ovat jäämässä pienemmiksi budjetoidusta. Tähän tietysti isona syynä on se, että
edellinen hallitus halusi vapauttaa eläkeläiset kalastusmaksuista, mikä varmasti on ihan
hyvä ratkaisu, että he eivät tätä kalastusmaksua maksa. Mutta nyt nuo tuotot ovat laske-
neet, ja se tulee väistämättä jollain tavalla näkymään myös kalastuspuolella, ja tätä eroa on
ehkä kurottava jollain muulla tavalla sitten kiinni.

13.16 Jari Myllykoski vas (vastauspuheenvuoro): Arvoisa herra puhemies! Ihan sanoak-
seni, että mistä tämä termi "vapautus" tulee, vaan ei ulotettu koskemaan eläkeläisiä, kun
heillä ei ole aiemminkaan ollut. Onko silloin joku vapautettu, jos hän ei ole koskaan van-
kilassa ollutkaan, kysyn vain sitten Heinoselta. Tuo näkemyksellisyys sinällään on, että
edellinen hallitus ei vapauttanut eikä eduskunta tehnyt sen pohjalta päätöstä, vaan tilanne
pidettiin ennallaan siinä tapauksessa.

En nyt halua lähteä tähän "menneet ajat meillä ja muualla, kuka on mitäkin tehnyt" -kes-
kusteluun. Kalastuksen osalta Suomessa on tehty linjakasta politiikkaa, kalakannat ovat
kehittyneet, ja minun mielestäni tässä kohtaa on erityisen tärkeää, että tällä samalla joella
ja virtauksella mennään eteenpäin.
2



Pöytäkirjan asiakohta PTK 121/2016 vp
13.17 Krista Mikkonen vihr: Arvoisa puhemies! On todellakin ihan aiheellista kiittää
hallitusta siitä, että se on aloittanut kalatiestrategian täytäntöönpanoa ja se on panostanut
hallitusohjelmassaan näihin kalateihin. Se on hyvä alku, mutta tietysti me tiedämme, että
rahoitusta olisi hyvä siihen saada vielä lisää, jotta se voidaan tehdä tehokkaasti. Se ei ole ai-
noastaan kalojensuojelun ja erityisesti lohikalojen suojelun näkökulmasta tärkeää, vaan
myös aluetaloudellisesti se on hyvin merkittävää. Usein ne yhteiskunnalliset hyödyt, mitä
saadaan lisääntyneiden matkailutulojen kautta, ovat paljon merkittävämmät kuin ne mah-
dolliset hyödyt, mitä saadaan siitä, että siinä on pieni voimala.

Tietysti hallitusta voi kyllä kiittää siitäkin, että se ymmärsi olla avaamatta koskiensuo-
jelulakia, joka myös jossain vaiheessa vilahti hallituksen listoilla. Mutta tästä sitten kuiten-
kin peräännyttiin, ja se oli kyllä oikea ratkaisu. Kiitos siitä.

No, mitä tulee tässä käsillä olevaan esitykseen, niin on kyllä helppo yhtyä tähän maa- ja
metsätalousvaliokunnan mietintöön siltä osin, että meidän täytyy turvata kotimaisen kalan
saanti.

13.19 Johanna Karimäki vihr: Arvoisa puhemies! Edustaja Heinonen nosti esiin halli-
tuksen kärkihankkeen, kalatiestrategian toimeenpanon, ja onkin tärkeää, että hallituksella
tämä kärkihanke on ja siihen rahoitusta, mutta toisaalta hallitus on myös vähentänyt kala-
teiden rahoitusta toisaalla, elikkä tavallaan myös tämä rahoitus on plus miinus nolla -luok-
kaa kalateihin.

Olisi tärkeää myös osallistaa vesivoimalat kalateiden edistämiseen, rakentamiseen ja ra-
hoitukseen yhä vahvemmin, ja on tärkeätä, että voidaan hankkeille laittaa kalatievelvoit-
teita silloin, kun luvat ovat tarkastelussa. Mutta se, mikä on tosi valitettavaa, on se, että ve-
sivoimaluvat ovat pysyviä eikä näin ollen vanhoihin lupiin ole mahdollisuutta näitä vel-
voitteita asettaa, ja tähän pitäisi saada muutos ihan lainsäädännöllä.

Edustaja Myllykoski nosti puheessaan kotimaisen kalan kulutuksen edistämisen, ja se
onkin myös tässä valiokunnan mietinnössä vahvasti esillä. Ihmettelen siksi, että hallitus
kuitenkin haluaa leikata puolet pois kalastuksen vakuutusjärjestelmästä elikkä tästä ainoas-
ta tukimuodosta, joka meillä on ammattikalastukselle.

13.20 Jari Myllykoski vas: Arvoisa herra puhemies! Nyt voisin syyllistää edustaja Kari-
mäkeä ajatuksenluvusta. Olisin juuri halunnut tuoda tämän esille, että kun tässä keskustelu
hieman on polveillut tämän esityksen ja mietinnön pohjalta, niin on kuitenkin huomioitava
se, että hallituksessa tehdään hyvää ja valiokunnassa on helppo yhtyä niihin hyviin päätök-
siin. Mutta tulemme varmasti tässä salissa keskustelemaan siitä, kuinka meidän hallituk-
sen toimet toisaalta ovat heikentämässä kotimaisen kalan saatavuutta kuluttajille ja sitä,
että kalastukseen voidaan paremmin ryhtyä.

Mutta tässä käsittelyssä olevassa esityksessä ja mietinnössä on hyvää se, minkä edustaja
Karimäkikin toi: me olemme tässä mietinnössä, ja hallitus esityksessään, avanneet juuri
sen, että se polku ja mahdollisuus uusille kalastusyrittäjille ja kalastajille tulla kalastamaan
on jätetty nyt todella hyvin auki. Siitä täytyy kyllä hallitusta kiittää.

Keskustelu päättyi.
3



Pöytäkirjan asiakohta PTK 121/2016 vp
Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 103/2016 vp sisältyvät 1.-2. lakiehdotuksen. Lakiehdotusten toinen käsittely päät-
tyi. Asian käsittely päättyi.
4


