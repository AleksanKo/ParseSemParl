















































DEMD4AF.tmp.xml


Pöytäkirjan asiakohta PTK 15/2018 vp
Pöytäkirjan asiakohta 

PTK 15/2018 vp

Täysistunto

Torstai 1.3.2018 klo 15.59—20.06

19. Hallituksen esitys eduskunnalle laiksi valtion varoista maksettavasta korvauksesta tur-
vakotipalvelun tuottajalle annetun lain muuttamisesta

Hallituksen esitys HE 166/2017 vp
Valiokunnan mietintö StVM 2/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 19. asia. Käsittelyn pohjana on sosiaali- ja terveysvaliokunnan mietintö
StVM 2/2018 vp. Nyt päätetään lakiehdotuksen sisällöstä.

Keskustelu

19.42 Krista Kiuru sd (esittelypuheenvuoro): Arvoisa puhemies! Esittelen sosiaali- ja
terveysvaliokunnan puolesta tämän mietinnön. Ensinnäkin esityksessä ehdotetaan, että
Terveyden ja hyvinvoinnin laitos ei enää tekisi turvakotipalveluiden tuottamista koskevia
sopimuksia palveluntuottajien kanssa vaan palveluntuottajien valinnan päätökset. Näin
valtion korvaus turvakotipalvelun tuottajalle maksettaisiin jatkossa valtionavustuslain mu-
kaan. Erityisistä korvauksen jakoperusteista luovuttaisiin.

Valiokunta toteaa, että palveluntuottajien kanssa tehtävistä sopimuksista luopuminen ja
siirtyminen kokonaan valtionavustuslakiin perustuvaan järjestelmään yksinkertaistaa tätä
nykytilaa. Valiokunta toteaa, että turvakotitoiminnan järjestämisvastuun siirtäminen kun-
nilta valtiolle on tuonut rahoitukseen vakautta ja mahdollistanut turvakotiverkoston laajen-
tamisen ja toiminnan suunnitelmallisen kehittämisen. On myös hyvä todeta, että palveluun
pääsy on helpottunut, kun enää ei tarvita maksusitoumusta, ja palvelun saannin alueellinen
yhdenvertaisuus on näin parantunut.

Valiokunta pitää erittäin myönteisenä, että turvakotipaikkoja on pystytty merkittävästi
lisäämään sen jälkeen kun Istanbulin sopimus tuli Suomessa voimaan elokuussa 2015. On
kuitenkin syytä todeta, että silti Euroopan neuvoston työryhmän suosituksen mukaiseen
määrään, eli 500:aan, on Suomessa vielä matkaa. Todellisen tarpeen kattamisen lisäksi tär-
keää on, että palveluja tarvitsevalle palvelu olisi kohtuullisesti saavutettavissa kaikissa
maan osissa. Kunnan vastuulla olevien ennaltaehkäisevien avopalveluiden samoin kuin
turvakotijakson jälkeisten tukipalveluiden pitäisi toimia yhteistyössä turvakotien kanssa
niin, että väkivallan kierrettä ei synny tai että se pystytään katkaisemaan.

Valiokunta muistuttaa, että järjestöt tuottavat tällä hetkellä suurimman osan turvakoti-
palveluista ja niiden osaaminen myös turvakotijakson jälkeisissä tukipalveluissa on erit-
täin arvostettavaa. Järjestöjen osaamista on jatkossakin syytä käyttää maakunnille siirty-
vien palveluiden tuottamisessa.
 Tarkistettu
4.1



Pöytäkirjan asiakohta PTK 15/2018 vp
Nykyisen asetuksen mukaan turvakodin vastuuhenkilöllä on oltava sosiaalityöntekijän
pätevyys ja tuki- ja ohjaustyötä tekevillä sosiaali- ja terveydenhuollon korkeakoulututkin-
to. Valiokunta muistuttaa, että nykyiset henkilöstön pätevyysvaatimukset ovat yksi keskei-
nen tekijä erityisen vaativan palvelun laadun varmistamisessa ja yhdenmukaistamisessa.

Näin ollen mietintö on yksimielinen.

19.45 Sari Essayah kd: Arvoisa puhemies! Täällä mietinnössä todetaan, että turvakotitoi-
minnan kehittäminen on sinällänsä varmasti myönteistä, mutta tietenkin se kertoo siitä ti-
lanteesta, että meillä yhteiskunnassa lähisuhdeväkivaltaa edelleenkin on, ja tietenkin sitten
siihen ennaltaehkäisyyn ja varhaiseen puuttumiseen pitäisi myöskin pystyä osoittamaan
varoja.

On tärkeää, että tässä nyt tehdään tämä rahoituksen muuttaminen suoraan valtionapujär-
jestelmään perustuvaksi eikä sitten näihin sopimuksiin perustuvaksi. Mutta olisi ollut tie-
tysti ihan mielenkiintoista kuulla, minkä verran valiokunnassa käytiin keskustelua siitä,
miten tämä maakuntahallinto mahdollisesti sitten tätä tilannetta tulee muuttamaan. Tässä
mietinnössä on jo todettu huoli siitä, miten Pohjois-Suomessa välimatkat ovat pitkiä ja mil-
lä tavalla tämä turvakotitoiminta alueellisesti pystytään varmistamaan. Siinä mielessä voi
sanoa, että kun tämän maakuntahallinnon osalla on muutenkin niin paljon näitä kysymys-
merkkejä ilmassa, niin huolestuttaa, miten tulevaisuudessa pärjätään siellä palveluitten tar-
joajana maakunnan sisällä, kun on juuri tämäntyyppistä työtä, jossa on järjestöjen vahva
osaaminen taustalla. Jos edustaja Kiurulla on tästä jotakin lisätietoa, niin ihan mielelläni
olisin kuullut, minkä verran nämä maakuntahallinnon mahdolliset huolet nousivat esille
asiantuntijakuulemisessa.

19.47 Krista Kiuru sd: Arvoisa puhemies! Olen sosiaali- ja terveysvaliokunnan puheen-
johtajana vielä alkutaipaleella, joten en kuullut tätä koko keskustelua asiantuntijakuule-
misten yhteydessä enkä myöskään tähän liittyviä kaikkia keskusteluja. Mutta jonkin ver-
ran tunnen tätä kenttää, ja ne keskustelut, joita olen ollut todistamassa, kertovat siitä, että
kyllä suomalaisissa turvakodeissa tehdään tärkeää työtä. Tämä suunta on oikea, eli Istan-
bulin sopimusta nyt noudatetaan, ja se vaatii vieläkin aika paljon töitä. Europan neuvoston
suositushan on käytännössä vain suositus, ja sitä kohti on tärkeää mennä.

Tärkeää on myös se, että nämä palvelut olisivat eri puolilla saatavissa, ja aivan syystä
huomautetaan siitä, että näin ei vielä ole. Ja siihen liittyy myös tämä kohtuullinen saavu-
tettavuus, joka on sitten samaan teemaan liittyvä hienosäätöä vaativa tekijä, jossa meillä on
vielä paljon saavutettavaa.

Toisaalta edustaja kysyi myös hyvin näistä ennalta ehkäisevistä avopalveluista, joiden
kanssa turvakodit ovat olleet työskentelemässä. Eli kunnilla on ollut hyvin merkittävä roo-
li ennalta ehkäisevien avopalveluiden järjestämisessä, ja niitä tukielementtejä, joita turva-
kotijakson jälkeiseen aikaan on sijoittunut, on tietenkin tehty yhdessä kunnan avopalvelui-
den kanssa.

Kyllä tietenkin tässä suuri haaste on se, miten tämä toimiva hoitoketju nyt sitten jatkos-
sa turvataan, ja siltä osin valiokunta on halunnut muistuttaa siitä, että kun nämä palvelut
siirtyvät nyt jatkossa maakunnan järjestämisvastuulle, silloin pitää olla tarkkana, ettei toi-
mivia hoitoketjuja sitten pirstota tai tuhota.

Yleiskeskustelu päättyi.
2



Pöytäkirjan asiakohta PTK 15/2018 vp
Eduskunta hyväksyi hallituksen esitykseen HE 166/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


	19
	19.42
	19.45
	19.47


