















































DEM11E9.tmp.xml


Pöytäkirjan asiakohta PTK 45/2018 vp
Pöytäkirjan asiakohta 

PTK 45/2018 vp

Täysistunto

Torstai 3.5.2018 klo 16.01—20.01

2.2. Suullinen kysymys EU:n rahoituskehyksestä (Jani Mäkelä ps)
Suullinen kysymys SKT 63/2018 vp

Suullinen kyselytunti

Puhemies Paula Risikko: Seuraava kysymys, perussuomalaisten eduskuntaryhmä, edus-
taja Mäkelä.

Keskustelu

16.21 Jani Mäkelä ps: Arvoisa puhemies! Euroopan komissio on esittänyt EU:lle budjet-
tia vuodesta 21 alkaen. Hallituksen puheet siitä, että Britannian eron vaikutuksia ei paikata
lisäämällä nettomaksuja, ovat jäämässä tyhjäksi uhoksi. Päinvastoin: EU:n menoja jopa
esitetään nostettavaksi. Suomi maksaa unionille nytkin vuodessa keskimäärin puoli miljar-
dia enemmän kuin saa takaisin, ja tämä uhkaa kasvaa entisestään.

Hallitusohjelman mukaan EU:n rahoitusneuvotteluissa pitää noudattaa tiukkaa budjetti-
kuria ja Suomen EU-maksuosuuden pitää olla kohtuullinen ja oikeudenmukainen. Helmi-
kuussa valtiovarainministeri Orpo julisti, ettei ole massia ja jakovaraa, kun kansa vaati lo-
marahaleikkausten perumista; nyt on massia, kun Brysselin byrokraatteja pitää rahoittaa.
Tämäkö on hallituksen mielestä kohtuullista ja oikeudenmukaista? Perussuomalaisten
mielestä se ei ole. Miten hallitus selittää tämän? Aiotteko taas luovuttaa Suomen edun ja
veronmaksajien rahat Brysselin herrojen edessä? [Sosiaalidemokraattien ryhmästä: Ei ihan
huono kysymys!]

16.22 Eurooppa-, kulttuuri- ja urheiluministeri  Sampo  Terho  (vastauspuheenvuo-
ro): Arvoisa puhemies! Emme tietenkään aio. Puhutte, hyvä edustaja, komission esitykses-
tä, ette Suomen kannasta. Tästä neuvottelut alkavat. Suomi tulee tekemään kaikkensa, että
tämä kohtuuton ja yliampuva esitys tulee laskemaan — ja se tulee laskemaan, koska moni
muu jäsenmaa on tästä samaa mieltä.

Meillä on odotettavissa noin 1,5 vuoden prosessi, vähintään vuoden neuvotteluprosessi,
joka tulee todennäköisesti menemään seuraavalle vaalikaudelle asti, sekä eurovaalikaudel-
le että Suomen vaalikaudelle. Ja me tulemme kulkemaan pitkän tien ennen sitä lopullista
tulosta, joka on jotain aivan muuta kuin tämä täysin väärällä kiertoradalla kulkeva komis-
sion esitys, jonka kanssa meillä ei todellakaan ole mitään tekemistä, vaan me tuomme julki
omat kantamme, jotka ovat entuudestaan jo tiedossa. Muun muassa brexit pitää huomioida
täysimääräisesti tulevassa rahoituskehyksessä. Joten olkaa huoletta, komission esitys on
hyvin kaukana siitä, mikä on todellinen lopputulos, silloin kun se joskus 1,5 vuoden päästä
ehkä nähdään.
 Tarkistettu
4.1



Pöytäkirjan asiakohta PTK 45/2018 vp
Puhemies Paula Risikko: Pyydän niitä edustajia, jotka haluavat esittää lisäkysymyksiä,
ilmoittautumaan painamalla V-painiketta ja nousemalla seisomaan. — Täällä on kahdella
muullakin ryhmällä sama kysymys, mutta edustaja Mäkelä, olkaa hyvä, jatkakaa.

16.23 Jani Mäkelä ps (vastauspuheenvuoro): Arvoisa puhemies! Tässä on nyt aivan sel-
vä ristiriita hallituksen puheissa. Pääministeri Sipilä kiitti komission esitystä ja kehui, että
Suomen kannat on huomioitu siinä. Hallitus on siis jo käytännössä hyväksynyt tämän jä-
senmaksujen kasvattamisen, ja nyt eurooppaministeri puhuu muuta. Kaikissa muissa net-
tomaksajamaissa valtiojohto on tyrmännyt korotuksen. Aikooko Suomi nyt jäädä yksinään
ojentelemaan setelipinoja Brysseliin?

Pääministeri Sipilä, tehän edustatte puoluetta, joka ainakin omien sanojensa mukaan
ajaa maatalouden asiaa. Oletteko ehkä huomannut, että EU aikoo tässä esityksessään lei-
kata maataloustukia jopa 5 prosenttia? Keskustako nyt levittää kätensä ja antautuu tämän
edessä? Maatalouden kannattavuus on ennestäänkin heikko ja tukibyrokratia raskas, tuot-
tajahinnoilla ei kannata tuottaa, tiloja lopetetaan, ja nuoret eivät lähde alalle. Tämä on va-
kava riski jo maamme huoltovarmuuden kannalta. Kysynkin: miten hallitus aikoo turvata
näiden leikkausten paineessa Suomen maatalouden ja ruuantuotannon, keskeisen osan
Suomen huoltovarmuutta?

16.24 Pääministeri Juha Sipilä (vastauspuheenvuoro): Arvoisa puhemies! Tässä oli kyl-
lä nyt edustaja Mäkelällä aikamoinen ristiriita näitten kahden puheenvuoron välillä. Jos ei
mistään leikattaisi, niin kyllä tuo nousisi sinne 1,2:een bkt:sta. Eli kumpaa mieltä te nyt
olette: että pitää alentaa sitä tasoa vai korottaa maksuja ja saantoja?

Me olemme sitä mieltä, että tämä budjetin kokonaistaso on liian korkea, kuten ministeri
Terho tuossa kuvasi. Mutta budjetissa on paljon hyvääkin. Sinne on mennyt hyvin Suomen
tavoitteet siitä, että puolustusyhteistyötä kehitetään, siihen varataan rahoja, Erasmus-ohjel-
ma, joka mahdollistaa eurooppalaisille opiskelijoille opiskelun, tuplaantuu. Siellä on
myöskin yrityksille uusia rahoitusinstrumentteja, joita Suomi on pystynyt hyvin hyödyntä-
mään. Lopullinen Suomen nettomaksu riippuu sitten siitä, kuinka hyvät saannot me esi-
merkiksi maatalouspolitiikasta [Puhemies koputtaa] ja koheesiopolitiikasta tulemme saa-
maan.

16.25 Thomas Blomqvist r (vastauspuheenvuoro): Värderade fru talman, arvoisa puhe-
mies! Det har nu föreslagits att EU:s budget ska utvidgas något för de kommande åren, och
Finland har inte sagt nej till att höja medlemsavgiften i EU, vilket är bra, men samtidigt har
Europaminister Terhos signal varit en helt annan, åtminstone har jag fått den uppfattning-
en. Regeringen verkar nu köra på två spår.

EU ehdottaa, että sen budjetti tulee kasvamaan tulevina vuosina, vaikka Britannia onkin
eroamassa unionista. Suomen EU-maksu tulee kasvamaan, jos komission esitykset mene-
vät läpi jäsenmaiden käsittelyssä. Eurooppaministeri Terho on kuitenkin sanonut, että ”ko-
mission esitys on kokonaistason osalta yksiselitteisesti Suomen kantojen ja tavoitteiden
vastainen”. Samaan aikaan pääministeri Sipilä on todennut, että Suomen keskeisiä priori-
teetteja on huomioitu. Minulle on syntynyt vähän sekava kuva hallituksen EU-linjasta, ja
sen takia kysyn pääministeriltä: Miten Suomi voi samaan aikaan sekä vaatia nettomak-
2



Pöytäkirjan asiakohta PTK 45/2018 vp
suosuuden alentamista että toivoa lisää rahaa omiin hankkeisiinsa? Ja mikä on hallituksen
virallinen linja [Puhemies koputtaa] EU-budjetin suhteen, tuleeko sitä kasvattaa vai ei?

16.27 Eurooppa-, kulttuuri- ja urheiluministeri  Sampo  Terho  (vastauspuheenvuo-
ro): Arvoisa puhemies! Kokonaistaso on liian korkea, kuten sanoin ja kuten pääministeri
sanoi, ja tästä hallituksen linja on täysin kristallinkirkas. Sitä tullaan saamaan alaspäin,
koska monet nettomaksajamaat ovat tyytymättömiä tähän tasoon. Tämä on aivan normaali
prosessi, että komissio ensin ehdottaa jotain suorastaan kuvitteellisen korkeaa ja sen jäl-
keen se neuvotellaan alaspäin, johonkin, mikä on realistista.

Mitä tulee Suomen saanteihin tulevassa rahoituskehyksessä, niin sitähän ei etukäteen
määritellä silloin, kun käydään läpi tätä prosessia. Siinä ei päätetä, mitä mikäkin maa tulee
saamaan, vaan se tapahtuu sitten maakohtaisesti eri ohjelmien kautta, joten on mahdotonta
etukäteen tarkalleen sanoa, mikä on minkäkin maan nettomaksajuus tulevalla rahoituske-
hyskaudella. Suomi tietenkin pyrkii saamaan mahdollisimman paljon eri EU-ohjelmista
rahoitusta, ja siinä suhteessa budjetissa on myös hyviä merkkejä, että se keskittyy myös en-
tistä vahvemmin niihin asioihin, mitä Suomi nimenomaan on sinne halunnut, kuten turval-
lisuuteen, kuten koulutusyhteistyöhön, kuten maahanmuuton hallitsemiseen, minkä luulisi
olevan merkittävä tuloerä tai menoerä myös eräälle toiselle puolueelle täällä.

Puhemies Paula Risikko: Myös sinisellä eduskuntaryhmällä on samanaiheinen kysymys.

16.28 Simon Elo sin (vastauspuheenvuoro): Arvoisa puhemies! Sininen tulevaisuus on
EU-kriittinen puolue. Hyvä, että me olemme hallituksessa tästä neuvottelemassa, koska
eräs toinen puolue tässä ei näköjään edes huomannut, että neuvottelut ylipäätään ovat al-
kaneet, vaan luulevat, että tämä oli jo tässä. Mutta niin kuin ministeri Terho kertoi, tämä on
komission esitys ja nyt alkavat pitkät neuvottelut, joissa pitää puolustaa Suomen kansallis-
ta etua, ja uskon, että sen hallitus myös tekee. Meidän verrokkimaamme, kuten Ruotsi,
Hollanti, ovat tyrmänneet tämän esityksen. Ruotsin talousministeri Magdalena Andersson
kutsui ehdotusta Ruotsin kannalta kohtuuttomaksi, ja näin voi sanoa myös Suomen kannal-
ta. Sen verran pitkä prosessi tästä ilmeisesti tulee, että kyllä Sininen tulevaisuus tulee tästä
tekemään vielä eduskuntavaaliteeman, että tällaiseen ei suomalaisten veronmaksajien ra-
hoja laiteta. [Eduskunnasta: Höpö höpö! — Hälinää] Mutta tämä hallitus pohjaa hallitus-
ohjelmaan, joka on hyvä.

Kysyisin vielä ministeri Terholta liittyen tähän: millaiseksi arvioitte sen määrän, mitä
Suomelle tämä tarkoittaisi nettomaksuosuuden kasvuna tulevalla kehyskaudella?

16.29 Eurooppa-, kulttuuri- ja urheiluministeri  Sampo  Terho  (vastauspuheenvuo-
ro): Arvoisa puhemies! Tässä vaiheessa voidaan tehdä alustavia arvioita, ja jos tämä ko-
mission esitys — kuvitteellinen esitys, kuten olen korostanut moneen kertaan — menisi lä-
pi, se tarkoittaisi miljardiluokan maksujen kasvua Suomelle tulevalla seitsemänvuotiskau-
della. Kuitenkin lähdemme tietenkin neuvotteluissa siitä, että mitään tämäntapaistakaan ei
tule tapahtumaan, vaan pyrimme huomattavasti matalampaan kustannustasoon koko EU:n
laajuisesti. Tässä tulemme saamaan vahvaa tukea niiltä nettomaksajamailta, jotka ovat tyy-
tymättömiä tähän komission esitykseen. Odotettavissa on tosiaan pitkä prosessi, jossa tul-
laan käymään keskustelua nettomaksajamaiden ja nettosaajamaiden välillä, koska ne maat,
jotka taas ovat saajapuolella, saattavat suhtautua huomattavan paljon myönteisemmin tä-
3



Pöytäkirjan asiakohta PTK 45/2018 vp
hän komission esitykseen. Suomi tulee voimakkaasti puolustamaan kansallista etuaan sa-
manmielisten jäsenmaiden kanssa, joita riittää paljon. Tässä ei minkäänlainen antautumis-
mieliala tule kyseeseen, vaan me olemme vasta pitkän prosessin alussa, ja sitä tullaan vie-
mään päättäväisesti eteenpäin.

Puhemies Paula Risikko: Myös kristillisdemokraattinen eduskuntaryhmä on toivonut sa-
masta aiheesta kysymystä.

16.30 Sari Essayah kd (vastauspuheenvuoro): Arvoisa rouva puhemies! Todellakin tuo
Suomen lisälasku on jopa noin 200 miljoonaa per vuosi eli miljardiluokkaa, niin kuin tääl-
lä ministeri Terho totesi.

EU-budjetissa olisi varmasti monenlaisia erilaisia säästökohteita, mutta tällä hetkellä
näyttää siltä, että niitä ei ole kovinkaan etsitty. Myöskin tehostamisen paikkaa olisi. EU:n
tilintarkastustuomioistuin näyttää aina vuosi toisensa perään punaista sen suhteen, miten
on käytetty näitä EU:n yhteisiä varoja.

Millä tavalla nyt Suomi tässä tilanteessa varmistaa, että nämä leikkaukset, jotka on osoi-
tettu nimenomaan meille tärkeisiin kohteisiin, maatalouteen ja myöskin aluetukirahoihin,
eivät vakavalla tavalla vaaranna suomalaisen maatalouden tulevaisuutta? Millä tavalla
huolehditaan myöskin siitä, että meille tärkeät muun muassa Itä- ja Pohjois-Suomen har-
vaan asuttujen alueitten koheesiotuet pystytään tulevaisuudessa huomioimaan ja varmista-
maan? Onko meillä ylipäätänsä tällä hetkellä hallituksella selkeää prioriteettilistaa, millä
me lähdemme puolustamaan näitä omia etujamme näissä vaikeissa neuvotteluissa?

16.31 Pääministeri Juha Sipilä (vastauspuheenvuoro): Arvoisa puhemies! Ensinnäkin
tästä ensikommentista. STT uutisoi: ”Pääministeri Sipilä: EU-komission budjettiesitys on
Suomen tavoittelemaa korkeammalla tasolla.” Ei meillä mitään ristiriitaa tässä kysymyk-
sessä ole.

Mutta tähän maatalous- ja koheesiorahoitukseen. Silloin kun komissaari Oettinger vie-
raili täällä, teimme selkeän prioriteetin Suomen tarpeista, ja siellä prioriteetissa mainitaan
se maatalous ja mainitaan koheesio ja nimenomaan harvan asutuksen kriteerin pitäminen
koheesiopolitiikassa. Nämä ovat meidän prioriteettimme, ja lopulta tämä nettomaksumme
tulee riippumaan siitä, kuinka hyvin onnistumme näitten tavoitteiden läpiviennissä. Siihen
työmme nyt keskittyy tästä eteenpäin.

Mitä tulee tähän aikatauluun, niin Eurooppa-neuvoston kokouksessa oli varsin suurta
epäilyä sen suhteen, että tämän EU-parlamentin aikana saataisiin [Puhemies koputtaa]
tämä budjetti vietyä läpi, se kyllä menee [Puhemies: Aika!] Suomen puheenjohtajakaudel-
le.

16.32 Tytti Tuppurainen sd (vastauspuheenvuoro): Arvoisa puhemies! Tämän budjetin
käsittely aivan varmasti vie aikaa, ja aivan kuten pääministeri ounasteli, saattaa käydä niin,
että Suomi EU:n puheenjohtajana vuonna 2019 on ratkaisemassa tätä isoa yhteistä kysy-
mystä EU:n budjetista, ja sen vuoksi näilläkin kannanotoilla, joita te, arvoisat ministerit,
otatte, saattaa olla merkitystä. 

Oleellista ei ole syynätä jokaista senttiä, jonka Suomi EU:lle maksaa ja sieltä saa, vaan
oleellista on se, millaisen budjetin me teemme Euroopalle. Mitä EU tällä budjetilla tekee,
on oleellista. Usein kuulen kaikkien sanovan, että EU:n pitäisi tehdä sitä ulkorajan valvo-
4



Pöytäkirjan asiakohta PTK 45/2018 vp
miseksi, EU:n pitäisi tehdä tätä kehitysyhteistyön lisäämiseksi tai EU:n tulisi kehittää yh-
teistä puolustusta, joka meille suomalaisille on tärkeää — se tehdään EU:n yhteisellä bud-
jetilla, ja sitä me olemme nyt tässä valmistelemassa.

Puhemies! Totta kai on tärkeätä myös huolehtia siitä, että liian suurta taakkaa ei Suomi-
kaan kanna, ja tässä budjettiesityksessä oli mielenkiintoisena kohtana EU:n omien varojen
järjestelmän kehittäminen, muun muassa yhteinen yhteisöveropohja, joka myös hillitsisi
verokilpailua. Miten te suhtaudutte tähän, pääministeri Sipilä?

16.33 Pääministeri Juha Sipilä (vastauspuheenvuoro): Arvoisa puhemies! Tässä on to-
siaankin paljon hyvää koko Euroopan kannalta, esimerkiksi nämä uudet instrumentit, jot-
ka ovat lainapohjaisia, jollaisista Suomessa on hyviä kokemuksia, esimerkiksi ESIR-rahas-
ta pienten ja keskisuurten yritysten rahoittamisessa. Myöskin saimme tänne haluamamme
elementin eli tämän ehdollisuuden. Eli silloin kun oikeusvaltioperiaatetta loukataan, niin
se voi vaikuttaa sitten koheesiorahoitukseen. Tämä oli tärkeä elementti. Myöskin koulu-
tukseen, tuotekehitykseen, tutkimukseen, ja niin kuin totesitte, myöskin puolustukseen on
varattu budjetissa rahoja. Paljon on asioita, jotka ovat menneet Suomen tahtomaan suun-
taan.

Mutta sitten Suomelle on kyllä vaikeampi osuus tämä omien varojen osuus eli käytän-
nössä erilaiset verotukset tullin lisäksi tuonne EU:n budjettiin, ja Suomi on suhtautunut
näihin kyllä hyvin varovaisesti. Sitä, jos me pystyisimme yhtenäistämään [Puhemies: Ai-
ka!] joitakin käytäntöjä, kannatan.

16.35 Arto Satonen kok (vastauspuheenvuoro): Arvoisa puhemies! Aivan viimeisiä pu-
heenvuoroja lukuun ottamatta täytyy kyllä ihmetellä tätä keskustelua. Eikö nyt olennaista
tässä asiassa ole se, mitä asioita yhdessä tekemällä me kaikki maat ja eurooppalaiset ihmi-
set saamme lisäarvoa? Että jos me kehitämme eurooppalaista puolustusta yhdessä, jos me
pystymme paremmin valvomaan ulkorajojamme ja tukemaan sitä kautta sisäistä turvalli-
suutta, jos me edistämme Erasmus-ohjelmaa ja sitä kautta lisäämme meidän nuorten mah-
dollisuuksia opiskella Euroopassa ja lisäämme ylipäätään kanssakäymistä, eivätkö nämä
kaikki ole positiivisia asioita? Ja monta muuta, mitä tässä on puhuttu. Eli on mietittävä,
mitä on viisasta tehdä yhdessä, ja panostettava siihen.

Kaikkein ihmeellisintä on se, että samassa puheenvuorossa todetaan, että tämä on liian
kallis ratkaisu, ja ollaan huolissaan siitä, että maatalouteen ei tule riittävästi rahaa, kun
maatalous on suurin asia, jonka Suomi saa sieltä rahoituksesta. [Ville Tavio: Se on omaa
rahaa!] 

Eikö olennaista ole nyt se, että me katsomme [Puhemies koputtaa] emme vain kokonais-
tasoa vaan sitä, mikä on meidän maksuosuus ja mikä on meidän saantomme?

16.36 Eurooppa-, kulttuuri- ja urheiluministeri  Sampo  Terho  (vastauspuheenvuo-
ro): Arvoisa puhemies! Totta kai budjettia tulee arvioida myös sen käytännöllisen puolen
kautta. Kokonaistaso on se, mikä kaikkein ensimmäisenä nyt pistää silmään tässä komis-
sion ehdotuksessa poikkeavana Suomen kannoista ja tavoitteista. Sitten, kuten tässä olem-
me jo todenneet, tässä budjetissa on myös lupaavia uusia painotuksia mainitsemiinne asioi-
hin, kuten puolustukseen ja myös tutkimukseen, opiskelijavaihtoon ja muuhun yhteistyö-
hön tällä saralla, mitkä ovat aivan näitä EU:n ydinasioita, miksi ylipäänsä EU:hun jäsen-
maat haluavat kuulua. EU:n kehittämisessä on tietenkin tärkeää se, että jäsenmaat kokevat
5



Pöytäkirjan asiakohta PTK 45/2018 vp
saavansa vastinetta rahoilleen. Tämä on se keskustelu, mihin viime kädessä aina palataan:
kun veronmaksajien taskulla käydään, veronmaksajien pitää saada vastinetta rahoilleen.
EU tuottaa sitä Suomen näkemysten mukaan näiltä painotuksilta, mitkä toin esiin, mutta
tämä kokonaistaso on liian korkea, ja se ei ole suomalaisen veronmaksajan etu, ja tämä tul-
laan hoitamaan kuntoon.

16.37 Anne Kalmari kesk (vastauspuheenvuoro): Arvoisa rouva puhemies! Kansalliset
valtiot saavat lisää päätäntävaltaa uuden CAP-uudistuksen myötä. Tämä saattaa helpottaa
rahoituskehyksessä. Huomaan, että ministeri Leppä ei ole paikalla, mutta minusta on ensi-
arvoisen tärkeää, että hän on vienyt sitä viestiä, että maatalous tulee säilyttää kaikkialla,
vienyt sitä viestiä, että meille tuotantoon sidotut tuet ovat tärkeitä, ja vienyt Suomen esi-
merkkiä esimerkkinä muille siitä, miten voimme tätä vastikkeellisuutta maalaisjärjellä hoi-
taa. Kysynkin ministeri Lintilältä: mitä on tehty TEMin puolella koheesiorahojen järke-
vämmän käytön edistämiseksi? Siellä, jos jossain, täytyy myös byrokratiaa karsia.

16.38 Elinkeinoministeri Mika  Lintilä  (vastauspuheenvuoro):  Arvoisa rouva puhe-
mies! Olen koheesiorahoituksen tiimoilta tavannut tällä hetkellä viisi eri komissaaria ja lu-
kuisia kollegoitani ympäri Eurooppaa. On ollut erittäin hienoa huomata se, että kaikilla on
ollut verrattain paljon sama linja. Koheesiorahoituksen tulee jatkua kaikilla alueilla, mutta
meidän tulee koheesiorahoitusta kehittää enemmän meidän kilpailukykymme parantami-
seen eli eurooppalaisen kilpailukyvyn, osaamisen parantamiseen suhteessa USA:han, suh-
teessa Aasiaan. Me tiedämme hyvin, että Suomessa koheesiorahoitusta on käytetty erittäin
hyvin yliopistojen ja ammattikorkeakoulujen rahoitukseen ja sitä kautta sen hyväksyntä on
Suomessa erittäin korkealla tasolla. Kaikkinensa koheesiorahoitus kuitenkin tarvitsee
omanlaisensa reformin hyväksyttävyyden saamiseksi, ja siinä byrokratialla on hyvin kes-
keinen osa. Useat hankkeitten vetäjät kokevat, että rahoituksen saaminen on liian byro-
kraattista, ja jättävät sen takia sen käyttämättä, eli reformi koheesiorahoitukseen ja sitä
kautta tehokkuutta siihen rahan käyttämiseen.

Puhemies Paula Risikko: Koska puhemiesneuvosto on juuri päättänyt, että ensi viikolla
käydään tästä aiheesta ajankohtaiskeskustelu tässä salissa, niin otetaan enää yksi kysymys.

16.39 Ozan Yanar vihr (vastauspuheenvuoro): Arvoisa puhemies! Olemme EU:ssa alka-
neet viime vuosina nähdä yhä itsevaltaisempia maita tai koko ajan itsevaltaisempaan suun-
taan meneviä maita. Unkari ja Puola ovat hyviä esimerkkejä näistä maista. Nämä maat hil-
jentävät omaa mediaansa, kaventavat sananvapautta, oikeuslaitoksen, kansalaisjärjestöjen
vapaudet ovat todella huonolla tolalla. On käyty paljon keskustelua siitä, kun EU:n sisällä
alkaa olemaan itsevaltaisempia maita, kuinka heihin tulisi vaikuttaa, ja budjetti on yksi iso
kysymys tässä asiassa. Yhtenä vaihtoehtona on tuotu juuri tämä koheesiorahoitus ja siihen
vaikuttamisen keinot näiden kyseisten maiden viemisessä demokraattisempaan suuntaan.
Arvoisa Suomen hallitus, mitkä ovat teidän keinovalikoimanne tässä asiassa? Onko esi-
merkiksi koheesiorahoituksen vähentäminen niiden maiden suhteen, jotka eivät noudata
demokraattisia ja eurooppalaisia periaatteita, [Puhemies: Aika!] Suomen kannan mukais-
ta?
6



Pöytäkirjan asiakohta PTK 45/2018 vp
16.41 Pääministeri Juha Sipilä (vastauspuheenvuoro): Arvoisa puhemies! Tässä komis-
sion ehdotuksessa on lause, jossa sanotaan, että komissio tulee ehdottamaan erillistä ase-
tusta, jolla EU-varojen vastaanottamisen ja käytön sekä oikeusvaltioperiaatteen noudatta-
misen välille luotaisiin ehdollisuutta. Tällä pyritään varmistamaan kaikkien jäsenvaltioi-
den sitoutuminen EU:n perusarvojen noudattamiseen, erityisesti oikeusvaltioperiaattee-
seen. Tätä olemme Suomena myöskin kannattaneet eri yhteyksissä ja eri keskusteluissa, ja
myöskin valmistavissa keskusteluissa tämä oli viestimme myöskin komissaari Oettingeri-
lle.

Kysymyksen käsittely päättyi.
7


	2.2
	16.21
	16.22
	16.23
	16.24
	16.25
	16.27
	16.28
	16.29
	16.30
	16.31
	16.32
	16.33
	16.35
	16.36
	16.37
	16.38
	16.39
	16.41


