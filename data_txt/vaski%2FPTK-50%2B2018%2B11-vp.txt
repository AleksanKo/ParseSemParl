















































DEM7CC2.tmp.xml


Pöytäkirjan asiakohta PTK 50/2018 vp
Pöytäkirjan asiakohta 

PTK 50/2018 vp

Täysistunto

Keskiviikko 16.5.2018 klo 14.03—16.49

11. Lakialoite varhaiskasvatuslaiksi ja eräiksi siihen liittyviksi laeiksi
Lakialoite LA 16/2018 vp Eeva-Johanna Eloranta sd ym.

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 11. asia. Puhemiesneuvosto ehdottaa, että asia lähetetään sivistysvaliokuntaan.

Keskustelu

16.29 Eeva-Johanna Eloranta sd (esittelypuheenvuoro):  Arvoisa puhemies! Varhais-
kasvatuslaki on tällä hetkellä eduskunnan käsittelyssä, ja esitän rinnakkaisaloitteena var-
haiskasvatuslakiin vuorohoidon laajentamista peruskoulun ensimmäiselle ja toiselle luo-
kalle.

Nuorimpien eli 1. ja 2. luokan oppilaiden yksinäisistä iltapäivistä ja aamuista on jo pit-
kään kannettu huolta. Lasten yksinäisten iltapäivien turvana onkin jo vuosia toiminut ilta-
päiväkerhotoiminta. Lapsihan voi osallistua niiden toimintaan koulupäivän jälkeen ja jopa
sitä ennen tarvitsematta viettää aikaa koulupäivän päättymisen jälkeen tuntikausia yksin
kotona. Osa niistä lapsista, joiden vanhemmat tekevät vuorotyötä, joutuu kuitenkin viettä-
mään jopa iltoja ja öitä yksin vanhempien työssäkäynnin takia, koska kaikilla vanhemmil-
la ei ole mahdollisuutta järjestää lasten ilta- ja yöaikaista huolenpitoa muulla tavoin.

Lain mukaan päivähoitoa on mahdollisuuksien mukaan järjestettävä vanhempien tai
muiden huoltajien tarvitsemassa muodossa, vaikka vuorohoitoon ei subjektiivista oikeutta
olekaan. Oikeus vuorohoitopaikkaan perustuu vanhempien tai vanhemman työstä tai opis-
kelusta johtuvaan päivähoidon tarpeeseen päiväkotien tavanomaisten aukioloaikojen ulko-
puolella. Vuorohoitoa on kello 18:n ja aamukuuden välillä tapahtuva hoito sekä iltahoito,
jota järjestetään arkipäivisin klo 22:een asti, ja viikonloppuhoito, jota järjestetään lauantai-
sin ja sunnuntaisin kello 22:een asti. Vuorohoito on tarkoitettu säännöllisesti vuorohoitoa
tarvitseville lapsille, ja vuorohoidossa lasten hoitoajat perustuvat vanhempien työvuoroi-
hin. Lapsi voi olla hoidossa aina, kun molemmat vanhemmat ovat työssä, sekä yövuoron
jälkeen vanhempien nukkumisajan. Muista syistä johtuvat lastenhoidon tarpeet tulee jär-
jestää muulla tavalla.

Kouluikäisistä lapsista edes kaikkein nuorimmilla, eka- ja tokaluokan oppilailla, ei ole
lain tuomaa oikeutta vuorohoitoon. Päivähoito-oikeus päättyy 31.7. sinä vuonna, kun lapsi
aloittaa koulun. Oikeutta vuorohoitoon ei tämän jälkeen ole, vaikka lapsi ei olisi vielä täyt-
tänyt edes seitsemän vuoden ikää. Näin ollen jopa kuusivuotias voi joutua viettämään ilto-
ja tai öitä yksin ilman huolenpitoa vanhempien vuorotyön vaatiessa. Toki varmaankin las-
tensuojelusta voi tässä sitten saada apua.
 Tarkistettu
4.1



Pöytäkirjan asiakohta PTK 50/2018 vp
Vuorotyötä tekevien vanhempien lasten yksinäisten iltojen ja jopa öiden turvaksi ei ole
olemassa mitään yhteiskunnan lakisääteistä turvaa. Erityisen haavoittuvassa tilanteessa
ovat kolmivuorotyötä esimerkiksi hoitoalalla tekevien, etenkin yksinhuoltajien, lapset. Mi-
käli ystävät tai sukulaiset eivät voi huolehtia lapsesta ilta- ja yöaikaan, joutuu tämä ole-
maan yksin kotona.

Arvoisa puhemies! Jotkut kunnat tarjoavat pienille koululaisille harkinnanvaraisesti
vuorohoitoa, mikäli se päivähoitoikäisten lasten sijoitusten jälkeen on mahdollista. Näissä
kunnissa vuoropäivähoito on harkinnan mukaan mahdollista koululaisille arkisin kello
17:n ja aamukahdeksan välillä sekä tarpeen mukaan viikonloppuisin. 

Olisi hyvin tärkeää, että tämänikäisillä lapsilla olisi lain turvaama oikeus vuorohoitoon
silloin, kun lapsien ilta- ja yöaikaista hoitoa ei muulla tavoin ole mahdollista järjestää. Esi-
tänkin sen takia tässä lakialoitteessa vuorohoidon laajentamista myös 1. ja 2. luokan oppi-
laille.

16.32 Tarja Filatov sd: Arvoisa puhemies! Tämä ja seuraava lakialoite koskevat molem-
mat varhaiskasvatuslainsäädäntöä ja ovat mielestäni äärimmäisen kannatettavia. Meillä on
työelämä muuttunut, ja itse asiassa tämä ajattelu Suomessa — jota en itse välttämättä kan-
nata mutta joka on hyvin pitkälle levinnyt — että pitää olla auki seitsemänä päivänä vii-
kossa ja 24 tuntia vuorokaudessa, on johtanut siihen, että vuorohoidon tarve on kasvanut.
Ja se ei koske pelkästään alle kouluikäisiä lapsia vaan, niin kuin edustaja Eloranta tässä hy-
vin kuvasi, myös niitä pieniä koululaisia, joita me olemme turvanneet sillä, että meillä on
iltapäiväkerho ja aamupäiväkerho — niin kuin arvoisa puhemies varsin hyvin tietää, kun
on itse ollut edistämässä ja esittelemässä tätä lainsäädäntöä aikanansa.

Mutta jos mietitään tätä kokonaisuutta, niin meillä tällä hetkellä on noin 15 000 lasta
vuorohoidossa, ja se on 7 prosenttia kaikista lapsista. Ja jos katsomme tästä vaikka muuta-
man vuoden taaksepäin, niin kolmessa vuodessa tuo määrä on kasvanut yli 500 hengellä, ja
uskon, että se olisi kasvanut vielä enemmän, jos kaikki ne perheet, jotka oikeasti tarvitsi-
sivat vuorohoitoa, saisivat sitä tällä hetkellä, mutta ikävä kyllä näin ei ole. Varsinkin pien-
ten koululaisten kohdalla vain harvat kunnat vapaaehtoisesti järjestävät sitä, vaikka mei-
dän nykylakimmekin oikeastaan viittaa siihen, että silloin, jos lapsella on erityiset tarpeet,
vaikka hän olisikin kouluikäinen, hänelle pitäisi turvata päivähoitoa — jos siihen on erityi-
nen syy ja erityinen peruste ja tarve. Mutta nuo erityinen syy, peruste ja tarve ovat usein
niin korkean kynnyksen takana, että harva siihen pääsee, vaikka arjessa näin tarvitsisi.

Itse asiassa kyse ei ole vain työssä käyvien yksinhuoltajien ongelmasta, vaan silloin, kun
perheessä esimerkiksi molemmat vanhemmat tekevät vuorotyötä, nämä ongelmat näky-
vät. Iltapäiväkerhotoiminta on hyvää, mutta se ei riitä silloin, jos lapsen vanhemmat ovat
myöhään iltaan tai yöhön töissä.

Ikävä kyllä meillä on jopa sellaisia tilanteita käytössä, joissa lapsi on iltahoidossa, mutta
kun hänen pitäisi siirtyä yöhoitoon, niin hänet saatetaan herättää ja siirtää toiseen päiväko-
tiin, ja tällaisia tilanteitahan ei tosiasiallisesti saisi olla, koska niissä lapsen etu ei millään
tavalla toteudu. Ja esimerkiksi lastensuojelun puolella on tullut niitä tapauksia, joissa lap-
sia uhkaa huostaanotto, vaikka se olisi voitu hoitaa vuorohoidolla ja sillä, että olisi turvattu
ilta- ja yöhoito lapsille — ja varsinkin kun tullaan pieniin koululaisiin, niin tätä turvaa ei
ole. Viisaat kunnat ovat näissä tilanteissa tietenkin etsineet ja turvanneet sen paikan, mutta
eihän tällaisiin tilanteisiin pitäisi edes joutua, joissa harkitaan huostaanottoa sen vuoksi,
että yhteiskunta ei pysty tarjoamaan niitä palveluita, joita työssä käyvät vanhemmat lasten-
2



Pöytäkirjan asiakohta PTK 50/2018 vp
sa kunnolla järjestetyn hoivan saamiseksi tarvitsisivat. Siksi kannatan ehdottomasti tätä
laajennusta.

16.34 Eeva-Johanna Eloranta sd: Arvoisa puhemies! Kiitän edustaja Filatovia ansiok-
kaasta keskustelun laajentamisesta.

Haluaisin vielä tuoda esille sen, että tällä hetkellähän, mikäli alle kymmenenvuotias lap-
si on sairaana, on mahdollisuus olla työstä pois, jotta voi lastaan hoitaa, ja tämänkin asian
osalta on tullut keskustelua, että 11-vuotias on aika pieni olemaan 40 asteen kuumeessa ko-
tona. Tätäkin asiaa voisi harkita laajennettavaksi, ja tähän nähden tuntuu aika oudolta, että
sitten seitsemänvuotias voi olla yksin illalla myöhään kotona kymmenen aikaan, kun sitten
taas sairaan lapsen kanssa saa olla kotona. Tässä on todella tämmöisiä harkittavia asioita.

Mutta nyt tosiaan, kun varhaiskasvatuslaki on täällä eduskunnan käsittelyssä, olisi help-
po ja kätevä paikka muuttaa tämäkin kohta ja parantaa meidän lainsäädäntöämme ja mei-
dän pohjoismaista hyvinvointiyhteiskuntaamme.

16.35 Jari Myllykoski vas: Arvoisa rouva puhemies! Mielestäni on todella tärkeää, että
voidaan nyt, kun se on mahdollista, katsoa, kuinka tätä voidaan edelleen kehittää. Edustaja
Filatovin käyttämä puheenvuoro, jota tässä tuettiinkin, pitäisi ottaa huomioon, jotta niin
voisimme edetä.

Sanotaan niin, että nyt pitäisi uskaltaa ottaa askel, jossa katsotaan tulevaisuuteen.

Keskustelu päättyi.

Asia lähetettiin sivistysvaliokuntaan.
3


	11
	16.29
	16.32
	16.34
	16.35


