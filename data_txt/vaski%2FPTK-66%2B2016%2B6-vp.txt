















































DEM6D4A.tmp.xml


Pöytäkirjan asiakohta PTK 66/2016 vp

 Tarkistettu
4.0

Pöytäkirjan asiakohta 

PTK 66/2016 vp

Täysistunto

Keskiviikko 8.6.2016 klo 14.07—15.50

6. Hallituksen esitys eduskunnalle laiksi autoverolain muuttamisesta
Hallituksen esitys HE 34/2016 vp
Valiokunnan mietintö VaVM 7/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 6. asia. Käsittelyn pohjana on valtiovarainvaliokunnan mietintö VaVM
7/2016 vp. Nyt päätetään lakiehdotuksen sisällöstä.

Keskustelu

15.31 Mika Lintilä kesk: Arvoisa herra puhemies! Hyvin lyhyesti. Yleensähän nämä au-
toverolait herättävät paljonkin keskustelua, mutta tällä kertaa kyseessä on varsin pieni
muutos, joka perustuu komission Suomelle antamaan viralliseen huomautukseen ja perus-
telulausuntoon. Kyseisessä lainmuutoksessa autoverolakia muutetaan niin, että maasta vie-
täville leasing- ja vuokra-autoille voitaisiin hakea ennakkoon autoveron vientipalautusta,
ja samalla tässä myös sitten autoveron vientipalautuksen ehtoja lievennetään jonkin ver-
ran. Selkeästi on tullut asiantuntijakuulemisissa esille, että nämä lakiin sisältyvät ehtojen
muutokset parantavat suomalaisen autoalan toimintaedellytyksiä ja sillä tavalla tukevat ky-
seistä alaa.

Tämä mietintö oli yksimielinen niin verojaostossa kuin valiokunnassakin. Tietysti tällä
voi olla joitain vaikutuksia kaupan puolelle, mutta hyvin vaikea on arvioida sen fiskaalista
vaikutusta. Puhutaan verrattain pienestä osasta. 2014 vientipalautuksia haettiin noin 200
autosta, mikä oli kaikkiaan 1,7 miljoonaa, ja niistä leasingautojen osuus oli 600 000 euroa.
Se, tuleeko jatkossa tapahtumaan jotain muutosta sitten maitten välisessä liikkeessä, jää
tietysti nähtäväksi, mutta niillä oletustiedoilla, joita käytettävissä oli, ja niillä velvoitteilla,
joita komissio meille asetti, on tämä hallituksen esitys tehty, jonka valiokunta tosiaan yk-
simielisenä saliin sitten tuo.

Yleiskeskustelu päättyi.

Eduskunta hyväksyi hallituksen esitykseen HE 34/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.


