















































DEMAD3F.tmp.xml


Pöytäkirjan asiakohta PTK 174/2018 vp

 Tarkistettu
4.0

Pöytäkirjan asiakohta 

PTK 174/2018 vp

Täysistunto

Maanantai 11.3.2019 klo 12.03—15.06

5. Hallituksen esitys eduskunnalle laiksi pankki- ja maksutilien valvontajärjestelmästä ja 
eräiksi siihen liittyviksi laeiksi

Hallituksen esitys HE 167/2018 vp
Valiokunnan mietintö TaVM 43/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 5. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

13.40 Olli Immonen ps: Arvoisa rouva puhemies! Suomessa on merkittävää sähköisen
liiketoiminnan ja rahoitusalan teknologian eli fintechin osaamista. Nyt uuden lainsäädän-
nön valmistelu on tehty finanssisääntelyn näkökulmasta, mikä on tärkeää, mutta esitykses-
sä ei ole kuitenkaan otettu huomioon tasapainoisesti alan elinkeinoelämän toimintaympä-
ristöä ja sen tulevaisuudenmahdollisuuksien avaamista.

Huomioon ei ole otettu riittävästi liiketoiminnan näkökulmia, vaikka samaan aikaan val-
tionhallinto panostaa voimakkaasti muun muassa Tekoälyaika-ohjelmaan ja muuhun digi-
talisaatioon. Nopeasti kehittyvällä teknologia-alalla luonteeltaan kansainväliset startupit ja
projektit keskittyvät sinne, missä lainsäädäntö ja liiketoimintaedellytykset ovat suotuisia.
Mikäli Suomi saattaessaan viidennen rahanpesudirektiivin kansallisesti voimaan lisää di-
rektiivin minimivaatimuksiin kansallista ylisääntelyä, todennäköisesti seuraus on se, että
alan yritykset eivät sijoitu Suomeen vaan sellaisiin maihin, joissa direktiivi on saatettu voi-
maan yritystoiminnan edellytykset ja kilpailukyky huomioiden.

Arvoisa puhemies! Perussuomalaiset ehdottaakin, että virtuaalivaluuttoja koskevan
sääntelyn osalta hallituksen esitys otettaisiin valtiovarainministeriössä uudelleen valmiste-
luun nimenomaan alan elinkeinomahdollisuuksien näkökulmasta ja käytäisiin samalla läpi
kehiteltävä sääntely-ympäristö verrokkimaissa, kuten Liettuassa, ja pyrittäisiin luomaan
niihin verrattuna alan liiketoiminnalle Suomessa selkeä ja kilpailukykyinen sääntelykoko-
naisuus.

Arvoisa puhemies! Tämän edellä olevan perusteella ehdotankin, että lakiehdotukset hy-
väksytään muutoin valiokunnan mietinnön mukaisina paitsi 2. lakiehdotus hylätään.

13.42 Laura Huhtasaari ps: Arvoisa puhemies! Kannatan edustaja Immosen tekemää äs-
keistä esitystä.

Keskustelu päättyi ja asian käsittely keskeytettiin.


	5
	13.40
	13.42


