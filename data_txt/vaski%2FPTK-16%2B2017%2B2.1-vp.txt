















































DEM8D52.tmp.xml


Pöytäkirjan asiakohta PTK 16/2017 vp
Pöytäkirjan asiakohta 

PTK 16/2017 vp

Täysistunto

Torstai 2.3.2017 klo 15.59—21.42

2.1. Suullinen kysymys perhevapaiden uudistamisesta (Susanna Huovinen sd)
Suullinen kysymys SKT 18/2017 vp

Suullinen kyselytunti

Puhemies Maria Lohela: Edustaja Huovinen.

Keskustelu

16.01 Susanna Huovinen sd: Arvoisa puhemies! Lapsen saaminen on yksi elämän kos-
kettavimmista hetkistä. Vauvat liikuttavat niin meitä vanhempia, isovanhempia kuin mui-
takin läheisiä. Nämä hetket ovat valitettavasti Suomessa rajusti vähenevä ilmiö. Maassam-
me syntyy nyt vuosittain noin 52 000 lasta. Pelkästään viimeisten kuuden vuoden aikana
syntyneiden lasten määrä on vähentynyt yli tuhannella vauvalla per vuosi.

Syntyvyyteen vaikuttavat monet asiat. Suuressa roolissa on kuitenkin myös se, miten
työ- ja perhe-elämä ovat yhteensovitettavissa. Tälläkin hetkellä monessa perheessä äidit ja
isät miettivät, miten pienen lapsen hoito järjestetään. Suomessa pienen lapsen kanssa ko-
tiin jää yleensä äiti. Tämä vaikuttaa tutkimusten ja naisten kokemustenkin mukaan kieltei-
sesti työuraan, työllisyyteen ja eläkkeisiin. Viime kuukausina monet tahot ovat aiheellises-
ti patistelleet hallitusta tekoihin nykyisen perhevapaamallin uudistamiseksi, jotta lasten
hoivavastuu voisi jakautua tasa-arvoisemmin. Arvoisa ministeri: aiotteko esittää hallituk-
sen puoliväliriihessä perhevapaauudistuksen valmistelun käynnistämistä?

16.02 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Tällaista hallituksen esitystä ei ole valmisteilla puoliväliriiheen. Mutta kyllä
hallitus on myös tehnyt toimia perheiden hyväksi monella tavalla. Mitä tulee sitten näihin
naisvaltaisten alojen työnantajiin ja niiden kustannusten jakamiseen, hallitus on tarjonnut
tähän kertakorvauksen, 2 500 euroa.

Lisäksi on muistettava, että meillä on olemassa ja käytännössä kotihoidon tukijärjestel-
mä — ja päivähoitojärjestelmä — joka tukee lapsiperheitä, ja kotihoidon tuki sinänsä on
myös suosittu perhe-etuus.

Puhemies Maria Lohela: Pyydän nyt niitä edustajia, jotka haluavat esittää lisäkysymyk-
siä tästä aiheesta, ilmoittautumaan.

16.03 Susanna Huovinen sd (vastauspuheenvuoro): Arvoisa puhemies! On kyllä ikävä
kuulla, ettei hallitus näytä katsovan tätä asiaa riittävän merkittäväksi yhteiskunnalliseksi
aiheeksi kevään kehysriiheensä. Lapsiperheet varmasti toivoisivat vähän toisenlaista otet-
ta. Erityisesti 100-vuotiaan Suomen lapsilla pitäisi olla oikeus vauva-aikanaan sekä isän
 Tarkistettu
4.1



Pöytäkirjan asiakohta PTK 16/2017 vp
että äidin, molempien vanhempien hoivaan. Perhevapaauudistus olisi tärkeä myös kansan-
taloudellisesti, sillä esimerkiksi naapurimaassamme Ruotsissa 25—44-vuotiaiden naisten
työllisyys on selkeästi parempi kuin meillä.

Nyt suorastaan sinkoilee erilaisia perhevapaamalleja. Hallituksella olisi mahdollisuus
nyt tehdä myönteinen uudistus, jossa leikkausten sijasta lisätään työ- ja perhe-elämän jous-
tavuutta ja isien aikaa lastensa kanssa ja vieläpä parannetaan nuorten naisten työllisyysas-
tetta. SDP haluaa uudistaa ja joustavoittaa perhevapaita niin, että kaikki pidetään mukana.
Kun monet tahot ovat tämän asian esille nostaneet, aikooko hallitus todella vain seurata si-
vusta tätä keskustelua? Miksi te ette vie tätä asiaa eteenpäin?

16.04 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Edustaja nosti esille tässä, että on monia malleja, ja monta mallia ei voi viedä yhtä
aikaa eteenpäin. Yksi taho, mikä mielestäni selkeästi puuttuu tästä keskustelusta, on per-
heet. Eli perheitten vapaus päättää siitä, miten he jakavat esimerkiksi vaikkapa sen kotihoi-
don tuen. Kyllä perheet ovat hallitukselle tärkeitä, ja perheitä tuetaan myös muuten kuin
perhevapaamalleilla. On monia tekijöitä, jotka vaikuttavat perheiden hyvinvointiin.

Mutta nostitte esille tämän Ruotsin mallin. Ymmärtääkseni Ruotsissa on tilanne se, että
siellä työajan joustot ovat laajemmin käytössä kuin Suomessa. Myöskin työajan joustot
ovat käytössä Suomessa, ja mielestäni se on myöskin hyvä tapa tukea erinäköisiä vaihto-
ehtoja sille, miten perhevapaita jaetaan.

16.05 Timo Harakka sd (vastauspuheenvuoro): Arvoisa puhemies! On hyvä puhua per-
heiden valinnanvapaudesta, mutta tosiasia on kuitenkin se, että alle 10 prosenttia kotihoi-
don tuen saajista on miehiä. Kyllä se valinnanvapaus tarkoittaa sitä, että naiset jäävät ko-
tiin. Ja kun hallituksella on tavoitteena nostaa työllisyysaste 72 prosenttiin, niin jopa halli-
tuksen oma talousneuvosto toteaa, että se ei tule onnistumaan. Avain siihen, että se 7 pro-
senttia korkeampi Ruotsin työllisyysaste saavutettaisiin, on nuorten naisten osallistuminen
työelämään, heidän johtajatehtäviensä kasvaminen ja lopulta myöskin eläkkeiden kor-
keampi taso. Tässä on siis helppo ja koko yhteiskunnan kannalta hyvä tapa päästä siihen
työllisyystavoitteeseen. Arvoisa ministeri, ettekö todellakaan ole päässyt yhtään pidem-
mälle tässä perhevapaiden edistämisessä?

16.06 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Edustaja Harakka, toistan sanomani, että Ruotsissa työjoustot ovat laajemmin
käytettävissä, laajemmin mahdollisia kuin Suomessa. Se on ehkä yksi selittävä tekijä sille,
miten Ruotsissa on korkeampi työllisyys. Voi olla ehkä niinkin, että siellä on työpaikkoja
enemmän tällä hetkellä kuin Suomessa. [Eduskunnasta: Niin onkin!] Meillä on myöskin
työnantajapula tietyssä mielessä.

Mutta kyllä tällä hetkellä vapaata voivat käyttää myös isät. On perheen asia myöskin
päättää siitä, miten näitä vapaita tasataan. Mikä on tässä suositussa järjestelmässä nyt niin
kauhean hankalaa, etteikö sitä voisi kuitenkin kehittää niiltä osin kuin hallitusohjelmassa
on sovittu ja niillä ohjelmilla, millä eduskuntapuolueet ovat lähteneet vaaleihin?

16.07 Tuula Haatainen sd (vastauspuheenvuoro): Arvoisa rouva puhemies! Moni isä
kaipaisi myös sitä, että olisi ihan oikeasti, aikuisten oikeasti, legitiimi oikeus jäädä pois
työelämästä hoitamaan pientä lasta hoitovapaalle sillä tavalla, että isälle olisi osoitettu
2



Pöytäkirjan asiakohta PTK 16/2017 vp
myös osa tästä vapaasta, koska tänä päivänä edelleen eletään hyvin vahvasti näitten rooli-
mallien alla, joissa äiti on se ensisijainen, joka tahtoo jäämään. Aivan kuten edustaja Ha-
rakka täällä totesi, niin äideille tämä valinnanvapaus tässä suhteessa yleensä lankeaa.

Tutkimukset puoltavat sen puolesta, että niissä perheissä, joissa isät jäävät hoitamaan
lasta, se perheen dynamiikka ja yhteiselo on myönteisempää ja parempaa ja isät ja äidit
ovat onnellisempia. Oletteko ajatellut, millä tavalla sitten, ministeri Mattila, voisitte edes-
auttaa sitä, että isät jäävät hoitamaan, koska nyt tämä tämmöinen tämänkaltainen valinnan-
vapaus ei tuota sitä lopputulosta, että isät käyttäisivät yhtä laajamittaisesti vanhempainva-
paataan?

16.08 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Kyllä tästä keskustelusta myös nyt puuttuvat perheet ja heidän äänensä, isät ja äi-
dit. Arvostan kyllä, että isä voi olla kotona. Olen ollut itse siinä tilanteessa, että perheessä-
ni isä on jäänyt kotiin hoitamaan perheemme lapsia. Isällä on tälläkin hetkellä oikeus jäädä.

Tietenkin on aivan hyvä, että keskustellaan erinäköisistä malleista. Keskustelu avartaa
monessa mielessä ja avaa näköaloja. Mutta tällä hetkellä alkuperäinen kysymys kuului,
onko hallituksen esitystä. Sitä hallituksen esitystä ei tällä hetkellä ole.

16.09 Paavo Arhinmäki vas (vastauspuheenvuoro): Arvoisa rouva puhemies! Toimin
viime kaudella tasa-arvoasioista vastaavana ministerinä ja tilasin tutkimuksen siitä, mitkä
ovat syitä siihen, että perhevapaat jakautuvat niin epätasaisesti. Kyllä tutkimustulokset
osoittavat sitä, että myös työnantajien suhtautuminen isien pitämiin perhevapaisiin isyys-
loman jälkeen on negatiivinen. Silloin, jos isille selvästi korvamerkitään oma osa perheva-
paista, niin niihin suhtaudutaan myös myönteisemmin.

Nyt useampi puolue on tehnyt omia esityksiä, muun muassa hallituspuolue kokoomus.
[Välihuuto oikealta] Te, ministeri Mattila sanotte, että ei voida tehdä oikein mitään, kun on
erilaisia malleja. Nyt kysymys kuuluukin, miksi ette tee, niin kuin sanoitte. Kun kysyitte,
miksi ei voi kehittää, niin tehkää ainakin askelia eteenpäin. Edellinen hallitus pidensi isälle
korvamerkittyjä perhevapaita ja joustavoitti tapaa käyttää perhevapaita. Miksi te ette tee
esimerkiksi tällaista muutosta? Jos te ette saa yksimielisyyttä kokonaismallista, [Puhemies
koputtaa] niin ottakaa askelia eteenpäin.

16.10 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Kyllä tässä hallitus on mennyt eteenpäin myös. Kuten totesin, naisvaltaisten
alojen työnantajille on tämä 2 500 euron kertakorvaus tarjolla. Meillä on edelleen voimas-
sa olevat perhe-etuudet, on kehitetty varhaiskasvatusta. Edelleen minä peräänkuulutan sitä
keskustelua, että on myös tasa-arvoa se, että keskustelussa ovat mukana myös perheet. Nyt
keskustellaan malleista, nyt keskustellaan siitä, onko hallituksen kesken erilaisia malleja.
Niin kuin sanoin, totta kai, keskustelulle olen täysin avoin, mutta tällä hetkellä, niin kuin
alkuperäinen kysymys oli, sitä hallituksen esitystä ei ole.

16.10 Merja Mäkisalo-Ropponen sd (vastauspuheenvuoro): Arvoisa puhemies! Olen
vastikään omien läheisten nuorten perheiden kohdalla todennut, että isän kotiin jääminen
on työnantajan suhtautumisen johdosta joskus todella hankalaa. Eli isä olisi halunnut jäädä
kotiin, mutta työnantaja suhtautui siihen niin niuhasti, että isä päätti oman työpaikkansa
3



Pöytäkirjan asiakohta PTK 16/2017 vp
säilymisen takia jättää tämän vapaan käyttämättä, ja tämmöistä asennoitumista työelämäs-
sä on edelleen. [Hälinää]

Puhemies Maria Lohela:  Anteeksi, edustaja Mäkisalo-Ropponen, odotatteko. — Nyt
pyydän tätä salia hiljenemään, niin kuullaan tätä kysyjää ja sen jälkeen vastausta. — Olkaa
hyvä.

Kiitos. — Eli edelleen sitä asennoitumista työelämässä on paljon, että äidin kuuluu olla
kotona ja isä käy työssä. Tähän pitäisi saada lainsäädännöllä jotain tukea ja varmistusta,
että isille mahdollistuisi silloin, kun he haluavat, ja olisi se lainsäädäntö mahdollistamassa
nämä asiat.

Mutta onneksi hallituksen sisällä on myös toisenlaisia näkökulmia tässä asiassa. Elikkä
olisinkin kovasti kiinnostunut kuulemaan, mitä esimerkiksi pääministeri Sipilä on tästä
asiasta mieltä.

16.12 Pääministeri Juha Sipilä (vastauspuheenvuoro): Arvoisa puhemies! Hallitus on
tehnyt tälle asialle paljonkin. [Eduskunnasta: Mitä?] Esimerkiksi tämä yrityksille makset-
tava kertakorvaus parantaa naisten asemaa työmarkkinoilla. [Välihuutoja]

Se, mitä nyt tällä hetkellä teemme: meidän virkamiehemme jättävät huomenna esityk-
sen kannustinloukuista, ja täällä myöskin perhevapaa-asiat tulevat esille. Sen jälkeen hal-
litus alkaa tästä huomisesta alkaen oman prosessinsa kohti puoliväliriiheä ja katsomme,
mitkä näistä toimista ovat sellaisia toimia, jotka voidaan sitten puoliväliriihessä päättää.

Se on totta, että naisilla ja miehillä, isillä ja äideillä, on Suomessa mahdollisuus ottaa
perhevapaata, mutta työpaikoilla on tätä asennetta, mihin viittasitte. Se on totta. Se asenne
minusta menee oikeaan suuntaan, mutta siinä meillä on vielä paljon tekemistä työpaikoil-
la, että isän osallistuminen perhevapaaseen olisi enemmän hyväksyttävää.

16.13 Sofia Vikman kok (vastauspuheenvuoro): Arvoisa puhemies! Perhevapaiden uu-
distaminen ei jää kokoomuksesta kiinni. Kokoomus julkisti tällä viikolla oman mallinsa,
joka lisää perheiden valinnanvapautta ja joustavuutta. Kokoomuksen malli kannustaa töi-
hin mutta mahdollistaa sen, että lasta voi hoitaa kotona siihen asti, että lapsi täyttää 3 vuot-
ta. Kokoomuksen malli myös tukee tasavartaista vanhemmuutta ja parantaa naisten ase-
maa työmarkkinoilla. Kysyn vielä pääministeriltä: Oletteko valmiita ottamaan keväällä
vielä perhevapaiden uudistamisen tarkasteluun? Nimittäin nyt, kun hyviä malleja on esitet-
ty, niin ei ole mitään syytä vastustaa perhevapaiden uudistamista, paitsi ideologinen halu
pitää naiset kotona. [Välihuutoja sosiaalidemokraattien ryhmästä — Puhemies koputtaa]

16.14 Pääministeri Juha Sipilä (vastauspuheenvuoro): Arvoisa puhemies! Vastasin jo
tähän kysymykseen. Eli meillä on kannustinloukkutyöryhmä, virkamiestyöryhmä saamas-
sa huomenna valmiiksi mietintönsä, työnsä, jonka pohjalta käymme siellä tulevat otsikot
läpi ja teemme puoliväliriihessä siitä ratkaisuja. Tämä tästä.

16.14 Anders Adlercreutz r (vastauspuheenvuoro): Värderade talman, arvoisa puhe-
mies! Viime vuonna työllisyys kasvoi 34 000 työllisen verran, ja se on hyvä asia, mutta ai-
noastaan 3 000 heistä on naisia. Se kertoo, että työelämä on tänään epätasa-arvoisempi
kuin muutama vuosi sitten. Tämä on fakta.
4



Pöytäkirjan asiakohta PTK 16/2017 vp
Arvoisa ministeri Mattila! Näyttää siltä, että kokoomus haluaa uudistuksia, keskusta pu-
huu vähän siihen suuntaan. Onko nyt niin, että perussuomalaiset ovat tässä uudistuksen
tulppana? Nimittäin on aivan selvä, että ellemme perhevapaisiin puutu, emme tee työelä-
mää tasa-arvoisemmaksi ja silloin emme pääse tähän 72 prosentin työllisyystavoitteeseen.
Eikö tässä tilanteessa olisi rehellistä arvioida kanta uudelleen ja nähdä se 72 prosentin ta-
voite strategisena tavoitteena ja arvioida omia kantojaan perhevapaisiin uudelleen siltä
pohjalta?

16.15 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Perussuomalaiset ovat hallituksessa ja vastuullinen hallituspuolue. Yhdessä halli-
tus vie näitä asioita eteenpäin.

Mutta kyllä, kiitoksia siinä mielessä kokoomuksen mallille vielä — mitä edustaja Vik-
man ei nostanut esille — että siellä oli hienolla tavalla otettu myös isovanhemmat mukaan.
Haluaisin myös tämän mukaan tähän keskusteluun.

Mutta mitä täällä on keskusteltu työnantajien suhtautumisesta, niin se, jos on niuha suh-
tautuminen, on todella, todella harmillista. Me tarvitsemme siihen ennen kaikkea asenne-
muokkausta, ei välttämättä tarvita lakia.

Ja vielä nostan keskusteluun sen, että kyllä on selkeästi todettava myös se, että Ruotsin
työllisyysaste kokonaisuudessaan on tällä hetkellä parempi kuin Suomessa.

16.16 Veera Ruoho ps (vastauspuheenvuoro): Arvoisa puhemies! Naisten työllistymi-
seen liittyen kysyisin: miten hallitus edistää maahanmuuttajanaisten työllistymistä, jos
näissä perheissä kulttuurisista tai uskonnollisista syistä naisen ei haluta lähtevän töihin?

Lisäksi haluaisin vielä nostaa naisyrittäjät esiin, ne pienyritykset, joissa ei ole muita kuin
yksi työntekijä, kun heidän perhevapaansa aikana tarvittaisiin myös tällainen kertaluontoi-
nen tuki, koska yrityksen kulut, YEL-maksut ym. kulkevat kuitenkin sinä aikana. [Edus-
kunnasta: Hyvä kysymys!]

16.17 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Niiltä osin kuin tämä kysymys koski sosiaaliturvaa, on todellakin niin, että
yrittäjien sosiaaliturvaa kautta rantain pitäisi parantaa. Se on varmasti yhtä tärkeää — siis
naisyrittäjät kuin yrittäjät muutoinkin — melkeinpä yhtä tärkeä kysymys kuin tämä perhe-
vapaakeskustelu, ja niiltä osin täytyy selvittää, mitä tämä hallitus voi tehdä.

16.17 Antti Lindtman sd (vastauspuheenvuoro): Arvoisa puhemies! Kun keskustelua
katsoo, niin ehkä ei ole yhtä sellaista uudistusta, josta niin laajasti asiantuntijat ovat yhtä
mieltä kuin nyt tämä perhevapaauudistus, ja tässä on useita eri malleja hallitukselle tarjol-
la. Minä uskon kyllä, että yhdessä perheiden kanssa, jos hallitus nyt vain ottaa tämän käsi-
jarrun pois, tässä olisi mahdollisuus rakentaa malli, joka parantaisi naisten työmarkkina-
asemaa, nostaisi työllisyysastetta ja olisi joustava myös perheiden kannalta esimerkiksi
niin, että niitä vapaita voisi myös pilkkoa ja käyttää myöhemmin, mikä parantaisi esimer-
kiksi pätkätyöläisten asemaa.

Mutta, arvoisa puhemies, nyt ei kyllä ihan selvinnyt, mikä tässä on hallituksen kanta.
Tämä kyselytunti alkoi siitä, että vastaava ministeri sanoi, että tällaista esitystä ei ole tu-
lossa, pääministeri totesi, että ehkä on tulossa, ja kokoomus totesi, että tämmöinen tulee.
Pääministeri Sipilä on todennut, että tavoite on tärkein ja keinot eivät merkitse. Oletteko
5



Pöytäkirjan asiakohta PTK 16/2017 vp
valmis käyttämään tätä keinoa, pääministeri Sipilä? Onko tämä hallitus valmis antamaan
naisten työmarkkina-asemaa, työllisyyttä ja perheiden joustavuutta parantavan [Puhemies
koputtaa] uuden perhevapaamallin?

16.19 Pääministeri Juha Sipilä (vastauspuheenvuoro): Arvoisa puhemies! Niin kuin to-
tesin, meillä on työryhmän työskentely valmiina huomenna. Sen jälkeen aloitamme tässä
aihekokonaisuudessa hallituksen yhteisen työskentelyn, joka kestää puoliväliriiheen saak-
ka. Sitten teemme päätöksiä. Niitten päätösten ennakointi tässä vaiheessa, kun emme ole
vielä saaneet työryhmän raporttiakaan, olisi kovin kovin ennenaikaista. Mutta kun siihen,
miksi Suomessa naisten työllisyysaste on niin paljon pienempi kuin miesten työllisyysas-
te, on paneuduttu, niin täältä löytyy yllättäviä havaintoja, muun muassa se, että 45—55-
vuotiaiden naisten työllisyysaste on yllättäen 2014 vuodesta tähän pudonnut, jos oikein
muistan luvun, 4 prosenttiyksiköllä samaan aikaan, kun työllisyysaste on yleisesti noussut
1 prosenttiyksiköllä. Meillä on jotakin muutakin täällä naisten työllisyysasteen takana kuin
pelkästään tämä nuorten naisten matala työllisyysaste, ja tähän täytyy kokonaisuutena pa-
neutua.

16.20 Annika Saarikko kesk (vastauspuheenvuoro): Arvoisa puhemies! Ilahduin siitä,
että edustaja Huovisen ensimmäisessä kysymyksessä nostettiin lähestymistavaksi suoma-
laisten alhainen syntyvyyden taso. Malleja voi olla monenlaisia, suomalaisten perheiden
asia on toivottavasti yhteinen. Käsittääkseni myös hallituksella voi olla vain yksi malli, ja
parasta varmaan olisi ja toivottavaa, että hallitus käynnistäisi laajamittaisen valmistelun.

Mitä tulee kuitenkin työllisyysasteeseen, täällä todettiin, että avain siihen olisi perheva-
paiden uudistaminen. Eiköhän paras avain työllisyysasteeseen ole työpaikkojen luominen.

Toisekseen, paras avain tasa-arvoon on palkkatasa-arvo ja kiintiöity osuus isille ansiosi-
donnaisessa perhevapaassa. Arvoisa pääministeri, mitä ajattelette siitä, että minäkin uskon
siihen, että myös asenneilmapiirillä on merkitystä varsinaisen reformin lisäksi? Voisitteko
käydä työmarkkinajärjestöjen kanssa vakavan keskustelun siitä, miten isien asemaa työ-
paikalla muutettaisiin siten, että se ikävä ilmapiiri perhevapaiden pitämisen ympäriltä häl-
venisi ja myös joustavan hoitorahan käyttö lisääntyisi, mikä on erinomainen osa perheva-
paalainsäädäntöämme jo nyt? [Hälinää — Puhemies koputtaa]

16.21 Pääministeri Juha Sipilä (vastauspuheenvuoro): Arvoisa puhemies! Niin kuin to-
tesin aikaisemmin, meillä on paljon myöskin asenteellista ongelmaa työpaikoilla, siinä
suhteessa että isät eivät pidä vapaita niin paljon kuin nykyinenkin lainsäädäntö sallii, [Eva
Biaudet: 3 prosenttia!] kuin mitkä nykyiset mahdollisuudet ovat. Minusta tämmöinen kes-
kustelu työmarkkinaosapuolten kanssa on paikallaan. Tämä voidaan ottaa ja otetaan esille
esimerkiksi talousneuvoston yhteydessä, jossa partit ovat luonnollisesti paikalla kerran
kuukaudessa.

16.21 Heli Järvinen vihr (vastauspuheenvuoro): Arvoisa rouva puhemies! Suomessa isät
pitävät alle 10 prosenttia vanhempainvapaista, Ruotsissa vastaavasti noin 25 prosenttia.
Täällä puhutaan paljon siitä, että työpaikoilla on asenneongelma. Arvoisa rouva puhemies,
se ongelma on rahassa. Ruotsissa kaikki yritykset maksavat yhteisesti rahastoon, josta
maksetaan kulut, jotka aiheutuvat vanhempainvapaista — maksetaan riippumatta siitä,
onko yrityksellä omia työntekijöitä, jotka saavat vauvoja, vai onko niitä naapuriyrityksel-
6



Pöytäkirjan asiakohta PTK 16/2017 vp
lä. Suomessa tätä asennetta pitää yllä se, että jokainen yrittäjä maksaa pussistaan juuri sen
verran kuin työntekijät pitävät vanhempainvapaita. Sen takia olisi oleellista puuttua tähän
ja muuttaa tätä rahoitusjärjestelmää tasapuolisemmaksi. Onko siihen luvassa muutoksia?

16.22 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Tietenkään siihen, mitä keskustelua siellä työnantajapuolella tällä hetkellä
käydään, en pysty vastaamaan — tämä myöskin on tietysti kolmikantaisesti valmisteltava
asia. Mutta korostan myös sitä, että kyllä tällä hetkellä myös Suomessa isillä on mahdolli-
suus jäädä, on mahdollisuus jäädä vanhempainvapaalle. Tämä hallitus myöskin on näille
naisvaltaisille aloille tarjonnut sen 2 500 euron kertakorvauksen, joten ei tässä aivan teke-
mättömänä ole oltu. Mutta totta kai, keskustelu on aina hyvästä, erilaisten vaihtoehtojen
tarkasteleminen on hyvästä. Niin on, että työelämä, perhe-elämä elävät myös ajassa ja tar-
vitsemme uudistuksia totta kai jossakin vaiheessa, mutta tällä hetkellä siitä, mistä kysyt-
tiin, hallituksen esitystä ei ole.

16.23 Sari Essayah kd (vastauspuheenvuoro): Arvoisa rouva puhemies! Perheiden todel-
lista valinnanvapautta rajoittaa ennen kaikkea se, että meillä työmarkkinoilla on miesten ja
naisten välinen palkkaepätasa-arvo. Tuntuukin siinä mielessä kummalliselta, että tämä ko-
tihoidon tuki on nyt nostettu tikunnokkaan, kun kuitenkin sitä voi myöntää sekä isovan-
hemmille, jotka hoitavat lasta kotona tai vaikkapa perheen ulkopuoliselle, joka hoitaa lasta
kotona. Kotihoidon tuen ainut rajoitus on se, että lasta ei tule viedä silloin julkiseen, kun-
nalliseen päivähoitoon, ja siinä mielessä ovat kummallisia nämä väitteet, joissa ideologi-
sesti lähdetään tätä kotihoidon tukijärjestelmää viemään alaspäin. Se ei edellytä sitä, ettei-
vät vanhemmat voi olla työelämässä mukana. On kummallista, että meillä alle 3-vuotiaan
kodin ulkopuolella tapahtuvaa hoitoa tuetaan yhteiskunnassa 10 000—14 000 eurolla per
vuosi, kun samanaikaisesti tämä kotihoidon tuki siellä kotona on ainoastaan 300 euroa ja
rapiat. Olisinkin kysynyt: Mikä tässä oikeastaan niin kuin taloudellisesti on kannattavaa?
Eikö alle 3-vuotiaan lapsen kohdalla taloudellisesti kannattavaa ole se, että kotihoidon tuen
kautta on mahdollisuus hoitaa lasta kotona?

16.24 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Mikäli nyt tulkitsin kysymyksen oikein — että edustaja nosti tämän nykyti-
lanteen ja siihen liittyvät hyvät käytännöt ja perheiden mahdollisuuden valita — tulkitsen
tämän niin edelleenkin, että tämä kotihoidon tuki on suosittu perhe-etuus ja että sitä voivat
käyttää isät ja äidit, ja tällä hetkellä olemme ja teemme niin kuin tähän hallitusohjelmaan
on kirjattu, ja puolueet menevät eduskuntavaaleihin itse kukin omilla ohjelmillaan. [Ozan
Yanar: Eli ette tee mitään!]

16.25 Susanna Huovinen sd (vastauspuheenvuoro): Arvoisa rouva puhemies! Aivan
aluksi täytyy tietenkin todeta, että on hyvin mielenkiintoista, että hallituspuolueiden täy-
tyy täällä eduskunnan salissa kysellä toistensa mielipidettä näin merkittävästä yhteiskun-
nallisesta asiasta. Mutta hyvä, että on paikka sillekin kyselylle.

Ministeri, te korostitte useaan otteeseen näissä vastauksissanne sitä, että myös isillä on
mahdollisuus jäädä — on mahdollisuus jäädä. Eivätkö teitä huoleta, arvoisa ministeri,
nämä tilastot, joihin te varmasti olette tutustunut, kun olette pätevä ihminen? Näissä nuor-
ten naisten työllisyyskäppyröissä on selkeä kuoppa. Nuoret naiset verrattuna Ruotsiin Suo-
7



Pöytäkirjan asiakohta PTK 16/2017 vp
messa osallistuvat todella vähän työmarkkinoille, ja tämä vaikuttaa heidän loppuun työu-
raansa ja eläkkeisiinsä. Eivätkö nämä todelliset tilastot huoleta teitä?

Arvoisa ministeri, lisäksi on todettava, että kyllä näillä asenteilla on merkitystä. Yhteis-
kunnan on näytettävä suuntaa. Itse sain ministerinä myös merkittävän määrän yhteydenot-
toja nuorilta isiltä, jotka sanoivat, että kun ei ole yhteiskunnan tukea, ei ole myöskään mah-
dollisuutta. Voisitteko kommentoida tätä?

16.26 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Kyllä, kiitoksia, voin kommentoida. Nostitte esille tämän palautteen. Minä
saan myös palautetta ministeriöön, myös sitä palautetta, että on hyvä, että kotihoidon tukea
puolustetaan ja että siinä nähdään hyviä puolia. Ja isillä on mahdollisuus valita, mutta kyl-
lä jos asenneilmapiirissä on muokattavaa, silloinhan täytyy miettiä, miten sitä lähdetään
muokkaamaan. Tähän kysymykseen taisi pääministeri myöskin vastata niiltä osin, mitä
syitä löytyy nuorten naisten kotiin jäämisen, työttömyyden taustalta: että se on isompi on-
gelma ja sitä tarkastellaan osana hallituksen eri toimenpiteitä, siis työllisyystoimenpiteitä
muun muassa.

Kysymyksen käsittely päättyi.
8


