















































DEM9D83.tmpSave.xml


Pöytäkirjan asiakohta PTK 99/2016 vp
Pöytäkirjan asiakohta 

PTK 99/2016 vp

Täysistunto

Keskiviikko 12.10.2016 klo 14.03—20.03

4. Hallituksen esitys eduskunnalle laiksi kiinteistöverolain muuttamisesta
Hallituksen esitys HE 174/2016 vp

Lähetekeskustelu

Ensimmäinen varapuhemies Mauri Pekkarinen:  Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

17.38 Leena Meri ps: Arvoisa puhemies! Tästä esityksestä ei ole oikeastaan muuta sanot-
tavaa kuin se, että olen hieman huolissani: Ymmärrän, että tässä aikaisemmassakin laissa
on tämä 12 b §, jossa todetaan, että rakentamattoman rakennuspaikan veroprosentti eräis-
sä pääkaupunkiseudun kunnissa on korkeampi, ja siinä on alaraja, jota nyt nostetaan aika
reippaasti elikkä 1,5 prosentista 3 prosenttiyksikköön, joka kunnan vähintään on laitettava
sinne veropohjaksi. Mielestäni ymmärrän sen ajatuksen, että pääkaupunkiseudulla halu-
taan, että ihmiset käyttävät nämä kaikki rakennuspaikat. Mutta esimerkiksi meillä siinä
Hyvinkään, Nurmijärvenkin ja Pornaisten alueella on tosi paljon tontteja. Siellä on myy-
mättömiä rakennuspaikkoja, tälläkin hetkellä ollaan kaavoitettu, ja Hyvinkäällä me toi-
vomme kovasti uusia veronmaksajia. Että meillä ei nyt kyllä niinkään ole ongelmana se,
että ihmiset pitäisivät tyhjillään niitä paikkoja, mihin me olemme heitä halunneet. Tämä
korotus on vähän kyllä siinä mielessä huono. Että vähän tästä olen kyllä pahoillani, että täs-
sä ei ole tehty vähän semmoista arviota, minne tätä kannattaisi kohdistaa. Mietin sitten si-
tä, että kun meillä on kuitenkin vähän toisenlainen se asuntopolitiikka siellä pikkuisen
kauempana tästä pääkaupunkiseudusta, niin nyt siitä sitten rangaistaan, että me juuri hou-
kuttelemme asukkaita vähän isommilla tonteilla, ja joskus on sitten semmoisia vanhoja
tontteja, missä on toinen rakennuspaikka, ja täältä Helsingistä on sitten haluttu muuttaa sin-
ne, jotta olisi sitä tilaa. Tämä vaikeuttaa tietysti meidän tilannettamme, niin että siitä olen
pahoillani. En ole nähnyt mitään perustelua, miksi tämä ryhmä on ihan sama. Voisi niitä-
kin vähän miettiä tosiasiallisten vaikutusten perusteella.

17.40 Timo Heinonen kok: Arvoisa herra puhemies! Tämä tulee tarkoittamaan noin 125
kunnassa kiinteistöveron korotusta, eli alarajan korottaminen pakottaa nämä kunnat nosta-
maan kiinteistöveroa. Itse oikeastaan aika hyvin ymmärrän sen, koska kun hivenen tutkin
sitä, niin aika monesta näistäkin kunnista on myös tullut niitä viestejä, että kuntataloudessa
ei mene kauhean hyvin, ja siitä huolimatta he ovat halunneet pitää kiinteistöveron alhaalla.
Ja kun joku kunta on ollut pakotettu menemään siellä varsin korkealla, niin on perusteltua,
että tätä eroa yritetään suitsia ja pitää kohtuullisena. Tietysti silloin, jos kiinteistövero ei ole
 Tarkistettu
4.0



Pöytäkirjan asiakohta PTK 99/2016 vp
ollut edes näissä alarajoissa, voi aina kysyä sitä, onko silloin kaikki tulonhankkimiskeinot
kunnan tai kaupungin näkökulmasta käytetty.

Kiinteistöveron alarajan nostossa aika usein unohtuu se, että se kohdistuu tietysti kiin-
teistön omistajiin mutta se kohdistuu itse asiassa kaikkiin asujiin. Eli se tulee vuokriin. Se
tulee omistusasujille yhtiövastikkeiden ja muiden kautta, jos ei ole kyse omakotitalosta. Ja
näin se tulee vaikuttamaan kyllä jokaisen ihmisen ensi vuoden kuluihin näissä kunnissa,
missä tuo korotus tulee tapahtumaan.

Rakentamattoman rakennuspaikan vero on minun mielestäni perusteltua — se, että yri-
tetään kannustaa niitä tontteja liikkeelle ja rakennuskäyttöön. Ja itse toivoisin, että puoli-
väliriihessä hallitus myös pohtisi uudemman kerran ottavansa käyttöön kannustinta siihen,
että tietty verohuojennus tulisi käyttöön, jos tontti myydään esimerkiksi kaupungin julki-
seen rakennuskäyttöön.

17.42 Toimi Kankaanniemi ps: Arvoisa puhemies! Olimme arvoisan puhemiehen kans-
sa valtioneuvoston jäseninä ja veropoliittisessa ministeriryhmässä 90-luvun alussa, kun
tämä kiinteistöverojärjestelmä luotiin. Sillä korvattiin muistaakseni kolme erillistä mak-
sua, katumaksu, manttaalivero ja joku kolmas — neljäskin niitä oli, muistaa puhemies pa-
remmin — ja luotiin tämä järjestelmä. Nyt en kyllä muista sitä, minkä kokoiset nämä rajat,
ala- ja yläraja, silloin olivat, kun tämä alkuun pantiin, mutta sen kyllä muistan, että lukui-
sia kertoja on rajoja muutettu ja aina nostettu ylöspäin. Niin tapahtui viime vaalikaudella-
kin, sosialidemokraattien johdolla nostettiin jopa enemmän kuin nyt tässä hallituksen esi-
tyksessä on, esimerkiksi asuinkiinteistöjen osalta. Ja totta on se ja sinänsä ikävää, että tämä
menee kaikkien kiinteistöjen kautta omistajien maksettavaksi, jotka perivät sen esimerkik-
si vuokrana tai sitten maksavat muutoin sen tuloillaan, ja tässä suhteessa se nostaa myös
kaikkein vähävaraisimpien ihmisten asumiskustannuksia. Tämä linja on ollut kaikilla hal-
lituksilla tässä parikymmentä vuotta.

Yksi kysymys tässä on nämä kiinteistöjen arvot. Ihan tarkkaan en tämän päivän tilannet-
ta tiedä, mutta taannoin olivat kyllä kiinteistöjen arvot aika lailla vialla eli veropohjana ole-
vat arvot eivät vastanneet niiden todellista arvoa. Tällä hetkellä kun esimerkiksi maaseu-
dulla kiinteistöjen todelliset arvot ovat alenemassa, valitettavasti, niin tähän pitää kyllä va-
kavasti kiinnittää huomiota, että verottajalla on oikeat arvot verotuksen pohjana.

17.44 Timo Harakka sd: Arvoisa puhemies! Kiinteistöveroa nostetaan paikkaamaan vain
valtion budjettia. (Toimi Kankaanniemi: Kuntien, se menee kunnille!) Tämä on uusi nosto
jo aikaisemmin päätettyjen lisäksi ja on myrkkyä erityisesti pääkaupunkiseudun asuntoti-
lanteelle. Muistini mukaan Helsingin ja Espoon osuus näistä vaikutuksista on 60 prosent-
tia, ja jo ennestään vaikea tilanne vaikeutuu, ja tämä kiinteistövero valuu vuokriin.

Rakentamattoman rakennuspaikan lisätty vero on sinänsä perusteltu, mutta se on pakol-
linen vain pääkaupunkiseudun 14 kunnalle, sellaisille metropoleille kuin Sipoo ja Nurmi-
järvi. Olisi perusteltua, jos kaikkialla Suomessa metropolialueilla asuntorakentamista kat-
sottaisiin suhteessa väestöennusteeseen ja siltä osin päätettäisiin, mikä on pakollisuuden
aste.

Valtiovarainministeriössä on tekeillä suuri kiinteistöverotuksen uudistus. Olisi ollut eh-
dottomasti viisaampaa odottaa, mitä se mukanaan tuo, kun vielä muistutan, että joka ta-
pauksessa kiinteistöveroa ollaan tässä oltu huomattavasti nostamassa jo muutenkin. Näin
2



Pöytäkirjan asiakohta PTK 99/2016 vp
varmaan olisi ollut viisasta menetellä, ellei hallitus olisi joutunut rahapulaan. (Toimi Kan-
kaanniemi: Joka on seurausta viime vaalikauden tuhlailusta!)

17.46 Pia Viitanen sd: Arvoisa herra puhemies! Tässähän on kysymyksessä tilanne, että
jo toista kertaa peräkkäin hallitus pakottaa kunnat nostamaan kiinteistöveroa. Jo viime syk-
synä kannoimme vahvasti huolta siitä, että tällä kiinteistöverolla on vaikutusta asumisen
hintaan. Se on monessa lähiökerrostalossa tai omakotitalossa nyt monen asukkaan huole-
na, että jälleenkö näitä pakkonostoja tulee, ja niinpä tulee jo toisen kerran: toisena syksynä
peräkkäin täällä hallitus nostaa kiinteistöveron alarajaa. Ja aivan kuten edustaja Harakka
äsken kertoi, niin samaan aikaan kuitenkin hallitus on kokonaisuudessaan uudistamassa
kiinteistöverotusta, ja siksi pitäisi tässä tilanteessa tästä tuplanostosta, tuplapakotuksesta
luopua ja odottaa tätä kiinteistöveron kehittämistä. Tietenkin sosialidemokraattien näkö-
kulmasta silloin on hyvin tärkeää se, että tämä kiinteistövero voisi kehittyä myös tätä päi-
vää enemmän ei-regressiiviseen suuntaan eli suomeksi sanottuna ottaisi vähän enemmän
huomioon tulo- ja varallisuuseroja asumisenkin suhteen. Me kannamme hyvin vakavaa
huolta siitä, että tällä tuplanostolla, kaksi vuotta peräkkäin pakkonostolla, jälleen kerran
asumisen hintaa nostetaan, ja siksi emme pidä hyvänä tätä hallituksen esitystä.

Täällä on puhuttu paljon tänään verotuksen oikeudenmukaisuudesta, ja kun äsken viitat-
tiin rahapulaan, niin kyllähän se nyt, puhemies, niin on, että samaan aikaan hallituksella oli
varaa tehdä esitys miljoonaperintöjen verotuksen keventämisestä ja hallituksella oli varaa
nyt tuoda tänne eduskuntaan niin sanottu yrittäjävähennys, joka kuitenkin kaikkein eniten
suosii kaikkein parhaimmassa varallisuusasemassa olevia henkilöitä, ja hallituksella on ol-
lut varaa tehdä sellaiset veronkevennykset, joista hyötyvät kaikkein eniten suurituloiset, ja
sitten sanotaan, että okei, meillä on rahapula, nostetaan kiinteistöveroa monen pienen (Pu-
hemies koputtaa) asukkaan ongelmana. — Puhemies! Hetken voisin jatkaa sieltä. (Puhuja
siirtyi puhujakorokkeelle)

Ensimmäinen varapuhemies Mauri Pekkarinen: Edustaja, 2 minuuttia on reippaasti
mennyt. Voitte siirtyä puhujapönttöön.

Puhemies! Lyhyesti vain jatkan loppuun tämän lauseen. — Eli nimenomaan on varaa
sitten tehdä tällaisia esityksiä, millä nostetaan asumisen hintaa, nostetaan kiinteistöveroa.
Se, mikä meitä on hämmästyttänyt jo aiemmalla kierroksella täällä, kun olemme eduskun-
nassa käyneet tätä hallituksen verolinjaa läpi, on tietenkin ollut se, että perussuomalaisille
tuntuu olevan, samaan aikaan kun miljoonaperintöjen verotusta kevennetään, täysin ongel-
matonta myös vaikka nostaa bensaveroa ja tehdä vähän toisin kuin ennen vaaleja puhut-
tiin, puhumattakaan siitä, mikä täällä tuli aiemmin tänään esille, että kun arvovalintoja teh-
dään, niin sitten kerrotaan, että rahaa ei ole, on leikattava työttömyysturvaa, on leikattava
veteraaneilta rintamalisän indeksejä ja muuta. Tämä nyt ei tunnu kauhean oikealta tämä
politiikka. Ja sitten tullaan siihen kysymykseen, että niin, on rahapula. Ja tänäänhän me vä-
läytimme jo ministeri Orpon läsnä ollessa sitä, että hän on itsekin korostanut, että mikäli
työllisyys ei nouse kasvuun, niin ensi keväänä voi olla edessä tilanne, että hallitus sitten ke-
hysriihessään, jonka se tietenkin siirtää kunnallisvaalien yli, tulee jälleen toteamaan, että
kappas vaan, rahaa ei ole ja tehdäänpä lisäleikkauksia. Tämä yhtälö on huono, ja tässä suh-
teessa meillä sosialidemokraateilla olisi erilaisia arvovalintoja.
3



Pöytäkirjan asiakohta PTK 99/2016 vp
17.49 Timo Heinonen kok (vastauspuheenvuoro): Arvoisa herra puhemies! Tänään salis-
sa on kyllä kerrottu monia asioita, jotka eivät ihan paikkaansa pidä, ja edustaja Harakka nyt
jälleen kertoi, että kiinteistövero menisi valtion pohjattoman kassaan tilkkeeksi. Eihän se
pidä, edustaja Harakka, paikkaansa. Ettekö te tunne lainkaan — kiinteistöveron historiaa
täällä jo kuvattiin — sitä, miten se toimii? Kiinteistövero maksetaan suoraan — valtio sen
laskuttaa, ja valtio tilittää sen takaisin — kunnille. Se tuottaa suomalaisille kunnille noin
1,7 miljardia euroa. Laitetaan tämäkin nyt pöytäkirjaan, ettei näitä vääriä tietoja levitetä
koko ajan. 

17.50 Timo Harakka sd (vastauspuheenvuoro):  Nyt edustaja Heinonen ei oikein kuun-
nellut, mitä puhuin. Sanoin, että hallituksen budjettiin tuli vaje. En puhunut siitä, tulevatko
ne valtion- vai kunnallisveron puolelta. (Leena Meri: Kyllä me se nyt kuultiin!) Tämähän
on jokaisen tiedossa, että kun niitä päivähoitomaksujen korotuksia täällä esititte rinta rot-
tingilla vielä jokin aika sitten ja nyt aivan yhtä suurella ponnella sitten esittelitte suurena
saavutuksenanne sitä, että ne onkin peruutettu, niin niitä tässä nyt sitten paikkaatte tällä
kiinteistöveron uudella korotuksella. Se ei ole ehkä sellainen suoritus, sellainen ylpeyden
aihe, että haluaisitte sitä tässä erikseen mainostaa, mutta jos haluatte todellakin kertoa suo-
malaisille sen, niin teidän aikomuksenne ensin oli nostaa päivähoitomaksuja, mutta kun tu-
litte katumapäälle muun muassa opposition painostuksen ansiosta, (Puhemies koputtaa)
niin sitten aiotte rangaista suomalaisia omakotiasujia vastikkeeksi. Kyllä minä tiedän, mis-
tä verolähteestä nämä tulevat. Ei tässä ole mitään korjattavaa.

17.51 Timo Heinonen kok (vastauspuheenvuoro):  Arvoisa herra puhemies! Uskoinkin,
että edustaja Harakka tietää, mistä ne tulevat, mutta siitä huolimatta kerroitte sen niin, että
kaikille tässä salissakin syntyi sellainen kuva, että se jollain tavalla... Nytkin vielä puhuit-
te, että valtion budjetissa on vaje, ja siihen nivotte tämän. Tämä ei tule kaikkiin kuntiin,
tämä ei tule kohdistumaan kuin 125 kuntaan jonkin kiinteistöveron kohdalta, mitä heidän
pitää nostaa. Ei tällä ole mitään tekoa päivähoitomaksujen korotusten perumisen kanssa,
vaan tämä on yksi keino, millä halutaan vahvistaa kuntataloutta. Elikkä tämä raha ei tule
millään tavalla paikkaamaan valtion budjetissa olevaa vajetta, kuten edustaja Harakka sa-
noi, vaan tämä tuotto tulee kokonaisuudessaan, lyhentämättömänä, kunnille. 

17.52 Timo Harakka sd (vastauspuheenvuoro): Tämä on melkoisen ala-arvoista panette-
lua ja väärän todistuksen antamista, ja voitaneen tarkistaa tuolta eduskunnan pöytäkirjois-
ta, mitä tarkalleen sanoin. Se, että tämä kiinteistöveron korotus nyt aivan ykskaks yllättäen
uutena ilmestyi tähän hallituksen keinovalikoimaan, ei todista sitä, että tämä on ollut har-
kittu toimi, kun kerran suomalaisille asukkaille on kerrottu, että nyt on riittäviä kiinteistö-
veron korotuksia, ja sitten samanaikaisesti, kun jouduitte perääntymään tästä päivähoito-
maksujen korottamisesta, yhtäkkiä keksittekin, että suurin piirtein samansuuruinen sum-
ma onkin löydettävissä kiinteistöveron ylimääräisestä korottamisesta. Jos te maltatte puhu-
misen sijaan kuunnella, mitä aidosti sanotaan, niin vältytte itse väärinkäsityksiltä. Tässä
salissa kukaan muu ei ole käsittänyt väärin kuin te. (Eduskunnasta: Kaikki käsitti!)

17.53 Sami Savio ps: Arvoisa puhemies! Kunnilla on laaja määräysvalta kiinteistöveron
määräämisen ja tason suhteen, ja päätökset ovat siltä osin pitkälti kuntien ja kaupunginval-
tuustojen päättäjien käsissä, toki lain määräämissä rajoissa. Yhtenä tämän hallituksen esi-
4



Pöytäkirjan asiakohta PTK 99/2016 vp
tyksen tavoitteena on lisätä rakentamista, ja siksi rakentamattoman tonttimaan kiinteistö-
verotusta tullaan kiristämään, mikäli tämä hallituksen esitys nyt täällä eduskunnassa sitten
syksyn aikana hyväksytään ja kunnat ehtivät marraskuun 17. päivään mennessä nämä uu-
det veroprosentit myös määrittää, eli tämä kiristää rakentamattoman tonttimaan verotusta
erityisesti pääkaupunkiseudulla.

Tavoitteena on siirtää verotuksen painopistettä tuloverotuksesta muun muassa kohti
kiinteistöverotusta, joten tässä mielessä tämä kiinteistöverotuksen alarajojen nosto on ym-
märrettävä toimenpide, mutta haluan kuitenkin samaan hengenvetoon mainita oman mie-
lipiteeni siitä, että kuntien itsemääräämisoikeus tulee jatkossakin säilyttää laajana myös
kiinteistöverotuksen suhteen, olemmehan me täällä nyt tässä eduskunnassa jo monelta osin
helpottaneet ja vähentäneet kuntien lakisääteisiä tehtäviä ja tulemme myöhemmin tällä
vaalikaudella jatkamaan tätä työtä.

Arvoisa puhemies! Haluan vielä lopuksi kiittää hallitusta siitä, että se on tietojeni mu-
kaan tuomassa tuulivoimapuistot voimalaitoksia koskevan kiinteistöverotuksen piiriin,
ymmärtääkseni vuoden 2018 alusta alkaen. Se on ehdottomasti oikea ja moraalisestikin hy-
vin merkittävä toimenpide, kun otetaan huomioon se, että tuulivoimayhtiöt ovat saaneet
edukseen huomattavan korkeita tuulivoiman syöttötariffeja ainakin sähkön hinnan nykyta-
solla arvioituna.

17.55 Leena Meri ps: Arvoisa herra puhemies! Tänään, kun on taas kuunnellut tätä kes-
kustelua, täytyy sanoa SDP:lle se, että te itse aika provokatiivisesti käytätte hyvinkin vah-
voja ilmauksia, kuten "olen niin hämmentynyt" ja "järkyttynyt" ja kaikkea tämäntyyppistä,
ja sitten kun täällä ihan asiallisesti vastataan takaisin, niin sitten se on panettelua tai sitä,
että ministeri vastaa rumasti. Että tietyllä lailla jotenkin tuntuu aika hauskalta, että normaa-
li vastauskin on sitten jo panettelua. Mutta ehkä edustaja Heinonen vastaa siihen tarkem-
min itse.

Haluan nyt vielä puuttua just tähän SDP:n raflaavaan kielenkäyttöön: miljoonaperilliset
ja apteekkarit ja köyhiltä rikkaille. En tiedä, oliko edustaja Viitanen jo tullut saliin, mutta
olen kymmenen vuotta työskennellyt alaikäisten kanssa, joiden vanhemmat ovat kuolleet
— toinen vanhempi on kuollut, ehkä molemmatkin. He ovat tavallisia ihmisiä asuntolai-
noineen. Heillä on alaikäisiä lapsia, he ovat leskiä, yksinhuoltajia. Heillä on yleensä joku
asunto ja auto. Ovatko he nyt niitä miljoonaperillisiä? Tämä koskee myös heitä. Te annatte
nyt sellaisen kuvan, että hallituksella on semmoinen ajatus, että me emme ollenkaan taval-
lisille ihmisille näitä lakeja suuntaa. Suomessa suurin osa niiden alaikäisten vanhemmista,
mitä minä olen käsitellyt — ja minä todella olen niitä ihmisiä tavannut satoja — on aivan
tavallisia asuntovelallisia ihmisiä, he eivät ole mitään miljonäärejä. Tämä on aivan usko-
matonta. Varmaan he katsovat tuolla television ääressä silmät pyöreinä, että oletteko te sitä
mieltä, että heidän perintöverotustaankin pitäisi vielä kiristää, kun puolisokin on kuollut.
Minä ihmettelen tätä valtavasti.

Ja sitten siitä kuuntelemisesta: Siis minä en meinaa istunnossa kuulla mitään, kun kaikki
päivät tästä rivistä tulee sellainen huuto koko ajan. Kukakohan täällä ei kuuntele?

17.57 Toimi Kankaanniemi ps: Herra puhemies! Viime vaalikaudella hallitus sosialide-
mokraattisen valtiovarainministerin johdolla leikkasi kuntien valtionosuuksia kumulatiivi-
sesti arviolta 5 miljardia ja kuntien velkataakka, koko kuntasektorin velkataakka, kasvoi 10
miljardista 17 miljardiin. Näin te teitte kunnille eli pakotitte valtionosuusleikkauksilla kun-
5



Pöytäkirjan asiakohta PTK 99/2016 vp
nat velkaantumaan. Se johti siihen, että kuntien tuloveroprosentti nousi, sitä nostettiin tei-
dän politiikkanne takia. Se koskee varsin pienituloisia tulonsaajia. Ja sen lisäksi, että vero-
tus kiristyi, oli yt-neuvotteluja, oli irtisanomisia ja kuntien palvelut heikkenivät. Se oli tei-
dän kuntapolitiikkaanne. Todella, te nostitte myös kiinteistöveroa. Alaraja nousi teidän ai-
kananne enemmän kuin mitä tämä esitys, ikävä esitys sinänsä, nyt sisältää.

Mutta tämä on se tilanne, missä oltiin. Nyt tämän budjettikirjan mukaan sekä Kuntalii-
ton että ministeriön vakuutus on, että tämä budjetti kokonaisuudessaan vahvistaa kuntata-
loutta 39 miljoonaa euroa. Ei paljon, mutta se on valtavan paljon enemmän kuin se, mitä
viime kaudella tapahtui, kun te leikkasitte kuntien valtionosuuksia kylmästi, mikä johti sii-
hen, että työntekijöitä irtisanottiin ja palveluita heikennettiin. Nyt hallitus antaa kunnille
mahdollisuuden nostaa kiinteistöveroa, mutta alarajan osalta se pakottaa muutaman kun-
nan, jotka ovat pääosin maan vauraimpia kuntia, nostamaan sitä pakolla. Se on tietysti ikä-
vää, mutta tämä on se tapa, jota viime aikoina on käytetty, ja teillä ei ole ollenkaan puh-
taammat paperit tässä suhteessa kuin mitä nykyisellä hallituksella, päinvastoin. (Puhemies
koputtaa) Kun te leikkasitte valtionosuuksia, te ajoitte kunnat ahdinkoon.

17.59 Jani Mäkelä ps: Arvoisa puhemies! Nyt hetkellisesti paikalta poistunut oppositio
palasikin saliin, mutta gramofoni alkoi taas pyöriä hieman väärästä paikasta, hieman vää-
rässä asiakohdassa. Nämä edustaja Harakan väitteet kiinteistöveroasian yhdistämisestä
päivähoitoon ovat varsin erikoisia, ja kuulisin niihin mieluusti perustelujakin. Nythän to-
siasia on se, että pääkaupunkiseudun rikkaat kunnat ja monet muut kaupunkiseudut olivat
jo tehneet päätökset, etteivät ne korota päivähoitomaksuja — jo ennen kuin lainsäädäntöä
oli edes valmisteltu tekivät päätöksen, etteivät muuta ryhmäkokoja — kun taas meillä pie-
nemmissä maakuntakaupungeissa ei ole rahaa olla korottamatta niitä, jos sellainen mah-
dollistetaan. Meillä Lappeenrannassa jouduttiin muuttamaan ryhmäkokoja, meillä joudut-
tiin luopumaan subjektiivisesta päivähoito-oikeudesta. Edes sosialidemokraateilla ei ollut
esittää sille vaihtoehtoja, mistä otetaan rahat. Meillä jouduttiin miettimään, mistä otetaan
rahat siihen, että päivähoitomaksuja ei nosteta. Tämä on alueellista epätasa-arvoa, ja jos
tämä kiinteistöveron muutos sitä voi jollain tavalla korjata, niin silloin se vie asian vain pa-
rempaan suuntaan. Pääkaupunkiseudulle keskittyy jo nyt aivan liikaa väkeä aivan liian no-
peasti, ja jos tällä voidaan hillitä liiallista kasvua, hallitsematonta kasvua ja alueiden pant-
taamista tonttien myyntiin ja arvon nousun odottelemista, niin eikö se ole vain hyvä asia?
Onko SDP nyt sitten gryndereiden asialla, jos tämä on huonoa kehitystä?

18.01 Pia Viitanen sd: Arvoisa puhemies! Jos täällä salissa todella kuunneltaisiin, niin te
tietäisitte, että näillä puheenvuoroilla me olemme kuntalaisen ja asukkaan asialla ja kan-
namme huolta siitä, että tällä hallituksen toistamiseen tekemällä pakkoesityksellä asumis-
kustannukset nousevat. Tämä on meidän huolemme.

Mielestäni parlamentarismiin kuuluu se, että oppositiolla on sekä oikeus että velvolli-
suus esittää kritiikkiä ja myös omia vaihtoehtojaan. Ei SDP olisi nostamassa pienten les-
kien tai orpojen perintöveroa, ei suinkaan. Mutta olisimme kyllä nostamassa perintöjen ve-
rotusta silloin, jos joku perii miljoonan — eikö siellä ole vähän varaa nousuun? Hallitus
toimii täysin päinvastoin, sillä on varaa laskea miljoonaperintöjen verotusta. Ja olemme
kiinnittäneet huomiota siihen, että kun täällä paljon puhutaan, että nämä veroratkaisut ovat
kokonaisuus, niin nythän tulonjaollisesti koko ajan käy niin, että pieni ihminen maksaa
enemmän ja iso ihminen pääsee hivenen helpommalla. Kansalaiset ovat tästä, puhemies,
6



Pöytäkirjan asiakohta PTK 99/2016 vp
hämmentyneitä. Meillä on mielestäni oikeus tuoda se esiin ja kertoa siitä huolesta, minkä
kuulemme tuolla turuilla ja toreilla, kun ihmisten kanssa keskustelemme.

Mitä tulee leskien ja orpojen asiaan, niin tietenkin on ikävää, että hallitushan on tässäkin
tapauksessa henkivakuutusten osalta poistamassa kokonaan tätä verotonta osuutta, ja meil-
le kyllä sopisi sitä osittain vielä verottomana pitää. Eli tässä suhteessa hieman, jos sallitte,
hämmentää tämäkin arvovalinta. Siitä on tullut muuten hyvin paljon kansalaispalautetta,
jossa on pidetty tätä hallituksen esityksen kohtaa täysin kohtuuttomana.

Mutta mitä tulee tähän puheena olleeseen kiinteistöveroon, niin toistan sen huolen:
Tämä lisää asumiskustannuksia, ja tämä on toinen vuosi peräkkäin. Kokonaisuudistusta
tehdään. Siksi olisi viisasta ja järkevää tässä tilanteessa jättää tämä pakkokorotus tekemät-
tä.

18.03 Toimi Kankaanniemi ps: Arvoisa herra puhemies! Edustaja Viitanen vastasi kyllä
niitä näitä mutta ei vastannut minun kysymykseeni (Timo Heinonen: Aivan, ei lainkaan!)
siitä, mikä on teidän vaihtoehtonne. Te viime kaudella ajoitte sitä politiikkaa, että kuntia
ahdistetaan valtionosuusleikkauksilla. Se oli muuten aivan käsittämätöntä, että valtio muka
säästi sillä, että pakotti kunnat velkaantumaan. Kunnat velkaantuivat 10—17 miljardia tei-
dän hallituskaudellanne valtiovarainministerin johdolla hänen esittämiensä budjettien an-
siosta. Se oli aivan käsittämätöntä, ja se aiheutti monelle kuntatyöntekijälle potkut. Se joh-
ti siihen, että kunnat irtisanoivat ja vanhusten palvelut heikkenivät ja ollaan siinä tilantees-
sa, missä nyt ollaan. Edelleenkö te jatkaisitte sitä velkaantumista?

Otanpa vain nyt esille, kun tekin puhuitte vähän kaikesta, että esimerkiksi toisen asteen
koulutukseen te halusitte 270 miljoonan euron leikkauksen, mutta hallitus onneksi päätyi
190 miljoonaan. Eli te olisitte edelleen halunneet jatkaa kuntien kurittamista valtionosuuk-
sien leikkauksilla. On selvää, että tuloista on helpompi maksaa veroja kuin varallisuudes-
ta, ja kiinteistövero on siinä suhteessa hankala, kun se eläkeläismummo joutuu siitä mökis-
tään maksamaan kiinteistöveroa, vaikka eläke on pieni. Siinä suhteessa tämä malli ei ole
hyvä, mutta se on kehitetty tällaiseksi, ja tekin olette sitä ylläpitäneet ja kiristäneet jatku-
vasti. Sen sijaan te, edustaja Heinäluoma, kun olitte valtiovarainministerinä, niin poistitte
varallisuusveron 40 000:lta Suomen kaikkein rikkaimmalta. Siitä on jo toista miljardia sen
perusteella annettu lahjaa. Yhteisöveroa pudotitte, ja se meni osinkoina Amerikkaan. Sitä-
kö te haluaisitte jatkaa? (Pia Viitanen: Haluaisitteko te nostaa sitä?) Valtionosuuksia leik-
kaamalla ei todellakaan tässä päästä eteenpäin. (Puhemies koputtaa) Tämä malli on nyt pa-
rempi kuin mikään näistä teidän toimenpiteistänne.

18.05 Ville Skinnari sd: Arvoisa puhemies! Ajattelin omalta osaltanikin osallistua tähän
sinänsä laadukkaaseen keskusteluun valtion tuloista ja menoista. Mutta ihan muutama sana
faktoista. Kun puhutaan siitä, mitkä ovat vaikutukset vaikka nyt sitten kiinteistöveron osal-
ta Helsingissä, pääkaupunkiseudulla tai laajemmin maakunnissa: Tässä edustajakollega ai-
kaisemmin totesi, että esimerkiksi maakunnissa subjektiivisen päivähoito-oikeuden pois-
taminen tuo säästöjä. Tämä on minun mielestäni hyvä esimerkki siitä, kun ei ole kunnolla
tutkittu päätösten lainsäädännön vaikutuksia, niin itse asiassa nyt jälkikäteen juuri siellä
maakunnissa huomataan, että itse asiassa niitä säästöjä ei tullutkaan. Vaan mitä kävi? Itse
asiassa se on tuonut lisää toimistotyötä, lisää byrokratiaa ja vähemmän käsiä itse hoitoon,
lasten hoitoon. Eli mitä me tästä opimme? Kun me teemme lakeja, kun me säädämme la-
7



Pöytäkirjan asiakohta PTK 99/2016 vp
keja, niin kyllä meidän pitää tietää, mitkä ovat ne oikeat kustannukset. Aina kaikki ei ole
säästöä, vaikka niin kuvitellaan.

18.06 Pia Viitanen sd:  Arvoisa herra puhemies! Kyllä noista edustaja Kankaanniemen
puheista tällä kaudella voisi kirjoittaa tällaisen budjettikirjan paksuisen kirjan. (Toimi
Kankaanniemi: Ne on totta kaikki!) Mutta ongelmallisinta, puhemies, tässä on se, että tämä
paksu kirja sisältäisi vain ja ainoastaan kritiikkiä sitä kohtaan, mitä SDP on aikanaan teh-
nyt. Täältä ei löytyisi, puhemies, yhtäkään sivua, jolla edustaja Kankaanniemi perustelisi
sitä, miksi perussuomalaiset tekevät tällaisia päätöksiä nyt, kun he ovat vallassa. (Toimi
Kankaanniemen välihuuto) Täällä ei olisi yhtäkään sivua perusteluja sille, miksi on oikein
se, että miljoonaperintöjen verotusta kevennetään, tai miksi oikein on se, että jo toistami-
seen pakotetaan kiinteistöveron nostoon, tai miksi on oikein nyt hyväksyä bensaveron ko-
rotukset jopa hieman iloiten, kun vielä ennen vaaleja äänestäjille puhuttiin täysin toista
siellä toreilla. Ja haluaisin, että tämänpaksuisessa kirjassa, jossa on kokoelma kritiikkiä
SDP:tä kohtaan, nyt tunnustettaisiin vihdoinkin se tosiasia, että perussuomalaiset ovat nyt
vallassa. Teillä on valtikka. Jos edustaja Kankaanniemi täällä kritisoi yhteisöveron laskua,
niin tämä on uutinen, jos edustaja Kankaanniemi on nyt nostamassa sitä. Eli jos edustaja
Kankaanniemi ja tämä hallitus nostaa yhteisöveroa, se on uutinen. Ja kannattaa varmaan
nyt sitten median kiinnittää huomiota siihen, että tällaista kenties on tapahtumassa.

Mutta puhemies, alleviivaan: vastuuseen kuuluu se, että omista päätöksistä kannetaan
vastuu ja niitä perustellaan ja seisotaan niiden takana eikä käytetä kaikkea aikaa siihen, että
moititaan vain opposition toimia.

18.08 Toimi Kankaanniemi ps (vastauspuheenvuoro): Arvoisa puhemies! Edustaja Vii-
tanen ei vieläkään perustellut niitä omia tekojaan. Te olitte ministerinä ja olitte viemässä
eteenpäin sellaisia päätöksiä, joista tuolla mainitsin, ja niillä heikennettiin meillä kuntien
taloutta raskaasti: kunnat velkaantuivat, irtisanoivat ja heikensivät palveluja. Ja me saim-
me nyt tälle hallitukselle sen tilanteen käteen, mikä teiltä jäi. Ja nyt on pakko panna kun-
tataloutta kuntoon, valtiontaloutta kuntoon. Onneksi nyt on tapahtunut suuri muutos. Työ-
paikkojen määrä kasvaa. Teidän aikananne 100 000 menetettiin. Nyt velkaantuminen hi-
dastuu. Investoinnit ovat lähteneet käyntiin, ja tämä maa on nousussa. Mutta teidän aika-
nanne valitettavasti kaikki menivät alaspäin paitsi velka ja verotus.

18.09 Pia Viitanen sd (vastauspuheenvuoro):  Arvoisa puhemies! En vieläkään kuullut
edustaja Kankaanniemeltä perusteluja siihen, miksi tämä hallitus ottaa tänä vuonna enem-
män velkaa kuin hallitus, jossa sosialidemokraatit olivat mukana, otti viime kauden viimei-
senä vuotenaan, miksi se ottaa myös ensi vuonna enemmän velkaa kuin tuolloin otettiin.
En kuullut edustaja Kankaanniemeltä perusteluja tähän. Sen sijaan ihmettelen, että kun sitä
velkaa vain koko ajan otetaan lisää ja lisää, niin miksi ihmeessä on sitten varaa tehdä täl-
laisia arvovalintoja veropolitiikan suhteen, hyväosaisille on varaa antaa veronkevennyk-
siä. Ja sitten tullaan siihen tilanteeseen — katsotaan ensi keväänä, toivon, että olen vääräs-
sä, mutta ensi keväänä voi tulla se tilanne — että todetaan, että voi voi, ei ole tullut työ-
paikkoja, on annettu veronkevennyksiä, joilla ei työllisyysvaikutuksia, ja sitten ollaan sii-
nä tilanteessa, että nyt täytyy taas tehdä lisäleikkauksia. Tämä yhtälö on mahdoton, ja sille
yhtälölle haluan perusteluja.
8



Pöytäkirjan asiakohta PTK 99/2016 vp
Ja, puhemies, haluan vielä loppuun sanoa, että mitä tämä tällainen kuntapolitiikka on,
kun ajattelee kuntalaisen kannalta: Nythän perussuomalaiset ja hallitus ovat tekemässä
(Puhemies koputtaa) niin, että vanhuspalveluja (Puhemies koputtaa) leikataan, asumiskus-
tannuksia (Puhemies: Ja nyt vastauspuheenvuorolle varattu aika on täytetty!) nostetaan. Se
on kuntalaisten kannalta väärää politiikkaa.

Ensimmäinen varapuhemies Mauri Pekkarinen: Siirrytään puhujalistaan.

18.10 Jani Mäkelä ps: Arvoisa puhemies! Haluan vielä kommentoida hieman noita edus-
taja Skinnarin ennustajankykyjä: osataan kertoa etukäteen nyt tehtävien säästöjen pitkäai-
kaisia vaikutuksia ennen kuin niitä on kunnolla edes tehty, kun taas esimerkiksi meidän
kaupungissamme säästölaskelmat valmistelevat virkamiehet virkavastuulla, ja niitä laskel-
mia ja niitten toteutumista seurataan, minkälaisia säästöjä näistä päivähoitotoimenpiteistä
nyt sitten loppujen lopuksi koituu, ja korjataan toimenpiteitä, jos on sellaisiin aihetta. Mut-
ta se perustotuus on kyllä se, että maakunnissa on vaikeaa, kun pääkaupunkiseutu porskut-
taa, ja kiinteistövero on eräs työkalu kenties tämän asian tasoittamiseenkin. 

No, muuten ihmettelen sosialidemokraattien väitteitä näistä päivähoitoasioista. Oikeus
subjektiiviseen päivähoitoonhan ei poistu, vaan se jää 20 tunnin osalta. Eikö teille riitä edes
se 20 tuntia vapaata omista lapsista?

Ensimmäinen varapuhemies Mauri Pekkarinen:  No, annetaan vastauspuheenvuoro
edustaja Skinnarille, vaikka tässä on vain yksi puheenvuoro enää jäljellä. — Edustaja Skin-
nari, olkaa hyvä, vastauspuheenvuoro.

18.11 Ville Skinnari sd (vastauspuheenvuoro):  Arvoisa puhemies! Täytyy nyt vähän
puolustaa pääkaupunkia eli Helsinkiä ja samalla tietysti koko Suomea. Itse en välttämättä
pidä sellaisesta vastakkainasettelusta Helsingin tai maakuntienkaan välillä.

Mutta itse asiassa minun asiani liittyy tähän itse sisältöön eli siihen, miten paljon on tut-
kittu sitä, miten esimerkiksi päivähoidossa tällaiset muutokset vaikuttavat ja kuinka paljon
se oikeasti tuo kustannuksia. Tämä on tutkittua tietoa, näitä tutkimuksia tehdään koko ajan.
Kyllä minä kehotan tutustumaan näihin tutkimuksiin, jos ja kun tällaista lainsäädäntöä teh-
dään.

18.12 Leena Meri ps: Arvoisa puhemies! Toivon, että laitatte linkin siitä, missä on tutkit-
tu tämän subjektiivisen päivähoito-oikeuden, nimenomaan tämän muutoksen, vaikutuksia.
Luen mielelläni, en ole niitä nähnyt. Ja haluaisin muistuttaa, että tästä kunta on voinut päät-
tää. Edustaja Mäkelä tuossa kertoi, että heidän kunnassaan subjektiivisen päivähoito-oi-
keuden rajoituksiin jouduttiin lähtemään, ja muistaakseni hän sanoi, että jouduttiin niitä
päivähoitomaksujakin korottamaan — valitettavasti heidän kunnassaan on näin, meillä ei
ole siihen jouduttu lähtemään. Ja hyvää oli myös tämä, että hallitus laskee näitä alimpia
päivähoitomaksuja.

Minä jatkan tuosta edellisestä puheenvuorosta: Tässä on koko ajan puhuttu siitä, että
täällä ei kuunnella tai että miten täällä puhutaan ja miksi perussuomalaiset puhuvat SDP:lle
näin ja puhuvat aikaisemmasta. Siis elämähän on jatkumo. Jos minä väitän, että minä olen
jotain, niin kyllä minun pitää myös pystyä omalla esimerkilläni näyttämään, että minä olen
ollut aina sellainen. Että nyt jos te katsotte, että me toimimme jotenkin väärin, niin on se
9



Pöytäkirjan asiakohta PTK 99/2016 vp
nyt aika erikoista, että me emme voi sanoa, että hei, nyt te puhutte näin, mutta te toimitte ai-
kaisemmin toisin. Te puhutte velkaantumisesta. Siis Suomi on velkaantunut vuodesta
2008: silloin oli 54 miljardia, ja kun tämä hallitus aloitti, oli 95 miljardia. Kukakohan tässä
on velkaannuttanut tätä Suomea? Sote oli kaatunut, komissio uhkasi meitä seurantamenet-
telyllä. Meillä on ihan oikeasti ollut aikamoinen kaaos käsissä. Ja minä olen itse ollut kun-
tapäättäjänä, ja se oli tuskaa, kun — minä istuin kaupunginhallituksessa — joka kerta kun
budjettia väännettiin, kaupunginjohtaja rupesi puhumaan, että taas niitä VOSeja leikataan,
että paljonkohan niitä leikataan. Oli niin helppoa siirtää ne ja sanoa, että eihän, me vain
siirrämme ne sinne — aivan käsittämätöntä.

18.14 Pia Viitanen sd: Arvoisa puhemies! Viime kaudellahan sopeutettiin taloutta sel-
keästi ja esimerkiksi alijäämä tippui 8 miljardista 5 miljardin tasolle, että siinä suhteessa ol-
laan kyllä tehty vaikeita säästöpäätöksiä viime kaudella. Ollaan myös satsattu työllisyy-
teen, luotu nuorisotakuu, vanhustenhoivalaki, mutta nyt niitä ollaan romuttamassa, ja siitä
kannamme huolta ja olemme hyvin pahoillamme. Ja samoin minä nyt edelleen peräänkuu-
lutan sitä, että ei tässä keskustelussa nyt tunnu löytyvän perusteluja sille, mikä on sitten sen
äänestäjän kuluttajansuoja, jos ennen vaaleja esimerkiksi kerrotaan, että me emme mis-
sään nimessä hyväksy bensaveron korotuksia, ja sitten niitä korotetaan. Tai emme hyväksy
Kreikan tukipakettia, ja sitten syntyy Soini ykkönen. Ja tätä peräänkuulutan kaikessa tässä.
Ja se on muuten opposition oikeus ja velvollisuus.

Täällä aiemmin sanottiin, että sinänsä SDP:n hyvä puhua, koska me olemme hyvin joh-
donmukaisia. Olemme kantaneen hallitusvastuuta, luoneet hyvinvointiyhteiskunnan, sosi-
aaliturvan palvelut, kantaneet huolta työllisyydestä vastuullisesti, ja siksi vastuullisesti
myös oppositiosta käsin, kun meidän vuoromme on täällä olla, esitämme oman vaihtoeh-
tobudjettimme, jossa otetaan muun muassa vähemmän velkaa kuin hallitus ottaisi.

18.15 Jani Mäkelä ps: Arvoisa puhemies! Vielä korjaan pöytäkirjaan varmuuden vuoksi,
jos siitä jäi jonkinlainen väärinkäsitys, että Lappeenrantahan ei loppupeleissä missään koh-
taa nostanut niitä päivähoitomaksuja, vaan kun se lakiesitys oli valmistelussa, niin siihen
varauduttiin, mutta se hoitomaksujen korotus kaadettiin kunnallisella tasolla muun muassa
perussuomalaisen toimesta. Joskin me pidimme tiukasti kiinni siitä hallituksen hyvästä esi-
tyksestä, että pienituloisten päivähoitomaksuja alennetaan. Nythän se tulee jäämään tähän
lopulliseen esitykseen, siihen on ilo löytää rahat kunnallisella tasolla. Ihmettelenkin, miks-
eivät sosialidemokraatit ole aikaisemmin lähteneet tällaiseen.

18.16 Toimi Kankaanniemi ps: Herra puhemies! Edustaja Viitanen ei kuuntele koskaan,
kun olen moneen kertaan hänelle kertonut, mitä viime vaalikaudella tapahtui velkaantumi-
sessa. Valtio velkaantui todellakin 20 miljardia, aika tasan, mutta kunnat velkaantuivat 7
miljardia ja lähes täysin valtionosuusleikkauksien takia. Se ei ole mitään säästöä, että pan-
naan toinen julkisyhteisö maksamaan, ottamaan velkaa ikään kuin toisen puolesta. Sen li-
säksi valtion kassassa oli teidän hallituksenne aloittaessa 11 miljardia, vähän yli, ja kun
hallitus lopetti, siellä oli vähän yli 4 miljardia. Eli te söitte valtion kassaa 7 miljardia euroa
neljässä vuodessa. Tämäkin on sellaista velanottoa, tosiasiassa, eli alijäämää paikattiin
kassaa syömällä.

Lisäksi te ette käyttäneet varoja sellaisiin investointeihin, mihin hallitus nyt käyttää.
Korjausvelka, esimerkiksi tiestön korjausvelka, kasvoi viime vaalikaudella monta sataa
10



Pöytäkirjan asiakohta PTK 99/2016 vp
miljoonaa. Nyt sitä supistetaan. Teillä ei ollut tätä maahanmuuton aiheuttamaa miljardilas-
kua, joka nyt tulee viemään taloutta vaikeuksiin. Te haluaisitte vielä väljempää maahan-
muuttopolitiikkaa, mikä laukaisisi kustannuksia aivan hirvittävästi. Onneksi siihen ei nyt
mennä.

Eli 38 miljardia oli viime vaalikauden se todellinen, itseisarvoltaan todellinen, alijäämä,
minkä te katoitte velanotolla. Ja valtion omaisuutta kun myitte vielä 3 miljardilla, niin sen-
kin käytitte samalla lailla kuin velkaakin. Ei tällaista politiikkaa voi harjoittaa vastuullinen
hallitus. Tällä kertaa kunnat eivät velkaannu, (Puhemies koputtaa) valtio velkaantuu hi-
taammin kuin (Puhemies koputtaa) teillä keskimäärin ja kassaa ei voida enää syödä, kun te
söitte sen.

18.18 Pia Viitanen sd: Arvoisa herra puhemies! Olisikohan mahdollista tehdä sellainen
kokoelma näistä edustaja Kankaanniemen puheenvuoroista (Toimi Kankaanniemi: Ne on
pöytäkirjassa!) ja sitä kautta päätyä vaikkapa Guinnessin Ennätysten kirjaan puhujana,
joka käyttää satoja puheenvuoroja vain ja ainoastaan analysoidakseen sosialidemokraat-
tien tekoja ja linjaa? Tämä on sinänsä hämmästyttävää, mutta enemmän minä olisin huo-
lissani tässä tapauksessa sen kuntalaisen puolesta, jonka kiinteistöveroa jälleen nostetaan,
jonka asumiskustannukset sitä kautta kallistuvat, siitä, että ei edes saa perusteluja sille,
miksi on näin. Ei edes perusteluja, miksi perussuomalaiset nyt hyväksyvät nämä arvova-
linnat. (Leena Meri: Se on perusteltu, te olitte poissa!) Juuri edellisissä pykälissä hyväksyt-
tiin varsin anteliaat veronkevennykset hyväosaisille. Tähän on varaa. Työllistämistoimia ei
ole näkynyt ja kuulunut. Kello käy nyt, Hakulista ei ole näkynyt — valitettavasti.

Tässä on se meidän kritiikkimme, ja tähän toivoisin perusteluja, mutta ehkä me tässä
käymme taas seuraavaan puheenvuoroon ja jatkamme samaa. Kun täällä on puhuttu gra-
mofoneista ja levyjen päälle jäämisestä, niin itselläni muistuu mieleen elokuva Päiväni
murmelina — silloin tällöin vähän sellainen tunne tulee, kun näitä puheenvuoroja täällä
kuuntelee.

18.19 Toimi Kankaanniemi ps:  Arvoisa herra puhemies! Ei nyt jatketa tätä kovin pit-
kään, mutta kyllä minä nyt sen vielä totean, edustaja Viitanen, että minulla on tässä viime
kevään julkisen talouden suunnitelmasta virallinen sivu otettuna, sivu 13, ja nämä luvut,
mitkä äsken luettelin, ovat tästä paperista eli hallituksen virallisesta asiakirjasta, joka teil-
läkin on ollut, koska olitte valtiovarainvaliokunnassa tätä käsittelemässä. Täällä näkyy val-
tionvelka, kuntien velka, sitten kassan supistuminen, lisäksi vielä vastuut, jotka kasvoivat
aivan hirvittävästi viime vaalikaudella. Ne ovat tosiasioita, eikä niistä tarvitse kirjaa tehdä,
koska ne on jo kirjattu tuonne ja ne ovat eduskunnan tietopalvelustakin ja arkistosta saata-
vissa. Teillä niiden pitäisi olla myös päässänne, koska ne on käsitelty tuolla valiokunnassa.

Arvoisa puhemies! Viime vaalikauden tulos, valitettavasti, oli se, että tuli 100 000 uutta
työtöntä Suomeen. Nyt ne ovat pitkäaikaistyöttömiksi siirtymässä ja aiheuttavat tietysti
ikävää laskua, mutta teidän valtava velanotto, verotuksen kiristäminen, palvelujen heiken-
täminen ja niin edelleen johti työttömyyteen, työttömyyden kasvuun, investointien pysäh-
tymiseen. Nyt tilanne on kääntynyt: Investoinnit ovat käynnissä, työllisyys paranee, julki-
nen velka ei kasva enää siinä tahdissa kuin teidän aikananne, luottamus yhteiskuntaan kil-
pailukykysopimuksen ja monen muun kautta on parantunut. Yhtään kuntaa ei ole nyt ajau-
tumassa kriisikuntamenettelyyn. Teidän kaudellanne niitä meni erittäin monta ja kunnat
11



Pöytäkirjan asiakohta PTK 99/2016 vp
nostivat verotusta — tuloverotusta ja kiinteistöverotusta — (Puhemies koputtaa) ja se oli
huonoa politiikkaa.

18.21 Pia Viitanen sd: Arvoisa puhemies! Kyllä minä tietenkin Suomen kansalaisena toi-
voisin, että talouden näkymät olisivat noin ruusuiset, mihin täällä vaaleanpunaisten silmä-
lasien läpi edustaja Kankaanniemi näyttää uskovan. Valitettavasti monet ekonomistit ja en-
nustajat ovat viime aikoina sanoneet, että näyttää nyt siltä valitettavasti, että myöskään
tämä velkaantumisen taittaminen 2020 mennessä ei tule toteutumaan. Sitä ennen asiantun-
tijat ovat todenneet, että hallitus ei pääse työllisyystavoitteisiinsa, hallitus ei täytä velkaan-
tumistavoitettaan. Nämä ovat kaikki ihan sitä faktaa, mitä meille talousasiantuntijat ovat
kertoneet. Ja siksi kannan huolta siitä, että kokonaispolitiikan täytyisi olla sen kaltaista,
että se lisäisi tässä ja nyt työllisyyttä ja sitä kautta saisimme talouden rattaat kasvuun. Sit-
ten ei tarvitsisi tehdä tällaista ikävää leikkauspolitiikkaa, mitä hallitus nyt tekee, minusta
kyllä vähän tuntuu, että ideologisinkin syin, koska täällä tuntuu olevan niin kovasti mones-
ti jopa sellaista tiettyä rehvaantelevaisuutta ilmapiirissä silloin, kun perussuomalaiset näitä
leikkauksiaan puolustelevat.

Minä nyt palaan vielä, puhemies, kun tässä varmasti viimeistä puheenvuorokierrosta
alamme käydä, siihen alkuperäiseen teemaan tästä kiinteistöverosta. Mielestäni nyt tässä
tilanteessa — esitän myös hallituspuolueille harkittavaksi — kun valtiovarainministeriös-
sä joka tapauksessa tehdään parhaillaan kokonaisuudistusta kiinteistöveroon (Toimi Kan-
kaanniemi: Miksei tehty viime kaudella?) ja jo tälle vuodelle kunnat on pakotettu nosta-
maan alimpia, muun muassa asumiseen liittyviä kiinteistöveroprosenttejaan, niin nyt olisi
kyllä syytä toden totta pidättäytyä tästä ja päästää hieman helpommalla tämä normaali kan-
salainen, asuja, ja sitten huolehtia siitä, (Puhemies koputtaa) että kiinteistöveroa kokonai-
suudessaan uudistettaisiin oikeudenmukaisempaan suuntaan niin, että se voisi paremmin
tulevaisuudessa ottaa huomioon myös erilaiset varallisuus- ja tuloerot.

Keskustelu päättyi.

Asia lähetettiin valtiovarainvaliokuntaan.
12


