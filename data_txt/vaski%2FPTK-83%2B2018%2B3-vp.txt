















































DEMA38.tmp.xml


Pöytäkirjan asiakohta PTK 83/2018 vp
Pöytäkirjan asiakohta 

PTK 83/2018 vp

Täysistunto

Torstai 13.9.2018 klo 15.59—18.11

3. Valtioneuvoston  selonteko eduskunnalle  Suomen osallistumisen  jatkamisesta turvalli-
suussektorin koulutusyhteistyössä Irakissa

Valtioneuvoston selonteko VNS 4/2018 vp
Valiokunnan mietintö UaVM 8/2018 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 3. asia. Nyt päätetään ulkoasiainvaliokunnan mietinnön UaVM 8/2018 vp
pohjalta kannanotosta selonteon johdosta.

Ulkoasiainvaliokunnan puheenjohtajan esittelypuheenvuoron jälkeen keskustelu käy-
dään etukäteen pyydettyjen puheenvuorojen osalta nopeatahtisena. Ryhmäpuheenvuoro-
kierrosta ei ole. Etukäteen varattujen puheenvuorojen pituus on enintään 5 minuuttia. Pu-
hemiesneuvosto suosittaa, että myös nopeatahtisen keskusteluosuuden jälkeen pidettävät
puheenvuorot kestävät enintään 5 minuuttia.

Keskustelu

17.03 Matti Vanhanen kesk (esittelypuheenvuoro):  Arvoisa puhemies! Poimin tästä ul-
koasiainvaliokunnan vastauksesta oikeastaan neljä aihealuetta keskustelun pohjaksi.

Ensinnäkin valiokunta pitää Suomen osallistumisen jatkamista Irakin koulutusoperaa-
tiossa perusteltuna. Suomen on tärkeä jatkaa osallistumista kansainväliseen Isilin vastai-
seen toimintaan ja Irakin vakauttamiseen laaja-alaisesti. Tämän operaation koulutusvah-
vuus laskettaisiin tämän päätöksen myötä noin 100 sotilaasta noin 80:een, ja tämä luku pi-
tää sisällään osallistumisen koulutus- ja neuvonantotehtäviin sekä osallistumisen tarpeelli-
siin esikunta-, hallinto- ja tukitehtäviin. Tärkeää on myös huomata, että tämä 80 sotilaan
määrä pitää sisällään mahdollisen ja todennäköisen Suomen osallistumisen Naton organi-
soimaan koulutusoperaatioon, joka parhaillaan on myös ulkoasiainvaliokunnan käsittelys-
sä ja lähtee 1—5 sotilaan osallistumisesta.

Valiokunnan varsinainen päätösehdotus eduskunnalle on, että eduskunnalla ei ole huo-
mautettavaa selonteon johdosta.

Toisekseen hieman luonnehdintaa tästä OIR-operaatiosta. Se on siis Isilin vastaisen kan-
sainvälisen koalition johtama operaatio. Vuonna 2014 käynnistyneen operaation tavoittee-
na Irakissa on Isilin pysäyttäminen, heikentäminen ja lopulta tuhoaminen, Irakin turvalli-
suusjoukkojen suorituskykyjen kehittäminen ja turvallisuustilanteen vakauttaminen. Ope-
raatioon osallistuu 26 maata yhteensä yli 9 000 sotilaalla. Koulutustoiminta ja neuvonan-
totoiminta ovat keskeinen osa OIR-operaation toimintaa. OIR-operaatiolla ei ole varsinais-
ta YK:n mandaattia, mutta se tukeutuu YK:n turvallisuusneuvoston päätöslauselmaan ja
Irakin hallituksen pyyntöön. Suomi on osallistunut OIR-operaation osana toteutettavaan
 Tarkistettu
4.1



Pöytäkirjan asiakohta PTK 83/2018 vp
turvallisuussektorin koulutus- ja neuvonantoyhteistyöhön vuodesta 15 alkaen. Suomi on
osallistumisensa aikana suorittanut koulutus- ja neuvonantotehtäviä kurdien peshmerga-
joukoille sekä Irakin keskushallinnon alaisille turvallisuusjoukoille Pohjois-Irakissa ja
myös muualla Irakin alueella. Selonteon mukaan suomalaisten antama koulutus Irakissa on
parantanut koulutettavien joukkojen kykyä toimia kokonaisena yksikkönä ja kehittänyt ky-
kyä selviytyä taistelutilanteessa sekä luonut perusteita hallita turvallisuustilanteita ja -alu-
eita. Lääkintäkoulutus on pienentänyt haavoittuneiden kuolleisuutta, ja etenkin improvi-
soituihin räjähteisiin liittyvä koulutus on vähentänyt tappioita koulutettavien keskuudessa.

Uuden operaation osalla on ehkä kaksi ikään kuin Suomen osallistumisen kannalta kes-
keistä muutosta. Ensinnäkin selonteossa kerrotaan, että Suomen osallistumisen painopis-
tettä on tarkoitus muuttaa ja se siirretään Irakin keskushallinnon hallitsemalle alueelle. Er-
biliin tukeutumista jatketaan toistaiseksi. Saadun selvityksen mukaan OIR-operaatio on
transformaatiovaiheessa ja tämä vaikuttaa suoraan myös suomalaisten tuleviin tehtäviin
operaatiossa. Tärkeää on havaita se, että taistelevien joukkojen koulutuksesta ollaan nyt
siirtymässä kohti alueen turvallisuudesta vastaavien joukkojen koulutusta. Tarkoituksena
on muuntaa taistelutehtävissä olleet joukot normaaliksi rauhanajan turvallisuuskoneistok-
si, jolla on kansan luottamus ja joka tavanomaisin keinoin pitää yllä yhteiskunnan turval-
lisuutta.

Kolmas huomiomme liittyy operaation riskiarvioon, voimankäyttöoikeuksiin ja joukko-
jen asemaan. Me toistamme aikaisemman arvion vuodelta 17, että kyseessä on olosuhteis-
ta johtuva korkean uhkatason operaatio. Isil kykenee edelleen toteuttamaan terrori-iskuja
maassa, ja selonteon mukaan OIR-operaatiojoukot ovat potentiaalinen iskukohde. Suoma-
laisten toiminta OIR-operaatiossa on valiokunnan saaman selvityksen mukaan sujunut
suunnitellusti, eivätkä suomalaisjoukot ole kärsineet tappioita. Valiokunta korostaa tästä
huolimatta sen merkitystä, että joukkojen toimintaa Irakissa suunnitellaan ja kehitetään jat-
kossakin näkökulmasta, joka minimoi riskit suomalaisjoukkojen osalta. Valiokunta koros-
taa, että kaikkiin uhkakuviin on varauduttava perusteellisesti Suomen osallistumisen pai-
nopisteen ja toiminta-alueen nyt muuttuessa.

Neljäntenä huomiona  nostan esille tilanteen Irakissa, jota valiokunta lausunnossaan
käsittelee huomattavasti laajemmin kuin tässä suullisesti esittelen. Selontekoon sisältyy
yleisarvio Irakin tämänhetkisestä tilanteesta. Arvion mukaan Irakin asevoimat ovat Isilin
vastaisen koalition tuella vallanneet takaisin alueita siten, että Isilin hallussa on enää 2 pro-
senttia Irakin pinta-alasta. Valiokunnan asiantuntijakuulemisissa tuotiin kuitenkin selkeäs-
ti esiin, että alueellisista tappioista huolimatta järjestö muodostaa edelleen merkittävän
uhan niin Irakin kuin kansainvälisellekin turvallisuudelle. Isilin rakenteen muutos keskus-
johtoisesta terroristiorganisaatiosta maailmanlaajuiseksi hajanaisista soluista koostuvaksi
verkostoksi muuttaa sen luoman uhan luonnetta ja tekee esimerkiksi järjestön saaman ra-
hoituksen jäljittämisestä vaikeaa. Järjestö hallitsee edelleen pieniä alueita Irakin pohjois-
osassa ja kykenee toteuttamaan terrori-iskuja. Selonteon mukaan ääriryhmien toiminta
kohdistuu ensisijaisesti šiialaista väestöä ja turvallisuusjoukkoja vastaan, mutta myös koa-
lition joukkoja pidetään mahdollisina iskukohteina. Saamamme selvityksen mukaan ne te-
kijät, jotka johtivat järjestön suosioon etenkin sunniväestön keskuudessa järjestön toimin-
nan alkuvaiheessa, ovat edelleen olemassa. Näihin kuuluvat muun muassa tyytymättö-
myys hallinnon toimintaan, korruptio, työttömyys, taloustilanne ja näköalattomuus.
2



Pöytäkirjan asiakohta PTK 83/2018 vp
17.10 Ulkoministeri Timo Soini: Arvoisa herra puhemies! Kiitän ulkoasiainvaliokuntaa
mietinnöstä sekä puolustusvaliokuntaa lausunnosta, joissa on esitetty arvokkaita näkemyk-
siä Suomen turvallisuussektorin koulutustoiminnasta Irakissa, ja olen myös mielissäni, että
täällä keskustelussa on paljon sekä ulkoasiainvaliokunnan että puolustusvaliokunnan jäse-
niä. On hyvin arvokasta, että näitä asioita käsitellään perusteellisesti ja muodostetaan yh-
dessä Suomen ulkopoliittista linjaa ja kantaa ja kannetaan siitä kollektiivisesti huolta.

Kansainvälisen koalition pääseminen tavoitteisiin Irakissa on ollut odotettua nopeam-
paa. OIR-operaatio on siirtymässä viimeiseen, neljänteen vaiheeseen, jonka tavoitteena on
turvallisuustilanteen normalisointi. Kuten mietinnössäkin todetaan, vaikka Isilin aseman
heikentyminen on vakauttanut Irakin turvallisuustilannetta, on se edelleen epävakaa, ja
myös alueellisia eroja on paljon. Isilillä on edelleenkin hallussa pieniä alueita Irakin Syy-
rian vastaisella rajalla, ja se kykenee toteuttamaan terrori-iskuja.

Isil muodostaa edelleen uhan myös kansainväliselle turvallisuudelle. On arvioitu, että
osa Isilin taistelijoista jää Lähi-idän alueelle, osa pyrkii takaisin lähtömaihinsa, osa mah-
dollisesti suuntaa kohti Eurooppaa. Isilin propagandaan vaikuttaminen on tärkeä osa kan-
sainvälisen koalition toimintaa. Oleellista on myös Syyrian tilanteen kehittyminen ja maan
turvallisuustilanteen vakauttaminen.

Paitsi Isilin lopullisesta kukistamisesta Irakin turvallisuustilanteen kehittyminen jatkos-
sa riippuu oleellisesti maan tulevan hallituksen kyvystä puuttua yhteiskunnallisiin ongel-
miin, mukaan lukien korruptio, hallinnon toiminta, talous ja työttömyys sekä eri väestöryh-
mien huomioiminen. Toukokuun vaalien jälkeiset hallitusneuvottelut ovat vaikeat ja jatku-
vat edelleen.

Arvoisa herra puhemies! Kansainvälisen yhteisön rooli Irakin vakauttamisessa on taite-
kohdassa. Sotilaallisen kriisinhallinnan ohella tarvitaan yhteiskunnan vakautta ja elinkel-
poisuutta tukevia toimia. Ja kuten valiokunta toteaa, yhteistyö eri kansainvälisten operaa-
tioiden ja muun avustustoiminnan välillä on tärkeää kokonaisvaltaisen toiminnan edistä-
miseksi ja johdonmukaisten vaikutusten aikaansaamiseksi Irakissa, maan omaa kasvavaa
vastuuta ja toimintakykyä ja kapasiteettia unohtamatta.

Suomi korostaa kokonaisvaltaista lähestymistapaa ja myös toimii tämän mukaisesti
osallistuen sotilaallisen kriisinhallinnan lisäksi kansainvälisen koalition poliisikoulutuk-
seen ja EU:n siviilikriisinhallintaoperaatioon sekä vakauttamiseen, miinanraivaukseen ja
humanitaariseen apuun. Hanketta Irakin ammatillisen koulutuksen kehittämiseksi valmis-
tellaan.

Suomen ja Irakin väliset suhteet ovat tiivistyneet viime vuosina merkittävästi. Suurlähe-
tystön uudelleen avaaminen Bagdadiin parantaa mahdollisuuksia seurata Irakin tilannetta,
edistää kahdenvälisiä suhteita, keskustella ratkaisujen löytämisestä yhteisiin haasteisiin,
kuten maahanmuutto ja palautukset, vaikuttaa kansainvälisten järjestöjen toimintaan sekä
auttaa suomalaisia yrityksiä pääsemään mukaan Irakin jälleenrakennukseen.

Arvoisa herra puhemies! Ulkoasiainvaliokunta kiinnittää mietinnössään huomiota sii-
hen, että eduskunnan käsittelyssä on myös selvitys Suomen osallistumisesta Naton uuteen
koulutusoperaatioon Irakissa, ja toteaa: ”Mikäli näihin operaatioihin tullaan hakemaan jat-
komandaattia, olisi molempien operaatioiden yhtäaikainen käsittely eduskunnassa jatkos-
sa perusteltua.” Otamme tämän huomioon ja pyrimme jatkossa mahdollisuuksien mukaan
kokonaisvaltaisempaan osallistumispäätösten tekemiseen.

Arvoisa herra puhemies! Ulkoasiainvaliokunta kiinnittää mietinnössään huomiota myös
operaatiossa toimivien suomalaisten turvallisuuteen. Ääriryhmien toiminta Irakissa koh-
3



Pöytäkirjan asiakohta PTK 83/2018 vp
distuu ensisijaisesti šiialaista väestöä ja Irakin turvallisuusjoukkoja vastaan, mutta myös
koalitiojoukot voivat olla iskujen kohteena. Operaation turvallisuustilannetta seurataan jat-
kuvasti, ja Puolustusvoimat on varautunut turvallisuustilanteen nopeisiinkin muutoksiin.

Ja lopuksi: Isilin vastaisessa koalitiossa on tällä hetkellä 78 jäsentä. On tärkeää, että Suo-
mi on mukana toiminnassa kansainvälisessä rintamassa terrorismia vastaan ja tuo toimin-
taan oman osaamisensa ja panoksensa. Laaja kansainvälinen yhteistyö ja kokonaisvaltai-
nen lähestymistapa edistävät niin Lähi-idän alueellista kuin kansainvälistä vakautta ja tur-
vallisuutta, joka on eittämättä myös Suomen etu.

Ensimmäinen varapuhemies Mauri Pekkarinen: Arvoisat edustajat, tämä antanee ai-
hetta pieneen debattiin, ei kovin pitkään, pieneen kuitenkin. Pyydän nyt niitä edustajia, jot-
ka haluavat käyttää vastauspuheenvuoron, nousemaan ylös ja painamaan V-painiketta.

17.15 Jutta Urpilainen sd (vastauspuheenvuoro): Arvoisa puhemies! Sosiaalidemokraat-
tinen eduskuntaryhmä tukee Suomen osallistumista Irak-operaatioon selonteossa esitetyl-
lä tavalla. Näemme osallistumisen operaatioon osana Suomen globaalin vastuun kantamis-
ta, mikä on mielestämme myöskin osa Suomen ulkopolitiikkaa.

Irakin tueksi perustetulla kansainvälisellä koalitiolla on ollut aidosti ratkaiseva merkitys
Isilin vastaisessa taistelussa, ja myöskin tuloksia on saatu aikaan. Vaikka tällä hetkellä Isi-
lin asema on heikentynyt, on kuitenkin huolehdittava siitä, että kyetään aidosti puuttumaan
niihin juurisyihin, miksi varsinkin nuoret ovat lähteneet mukaan Isilin toimintaan. Näitä
ovat, niin kuin valiokunnan puheenjohtaja täällä jo totesi, työttömyys, koulutuksen puute,
näköalattomuus ja niin edelleen. Niinpä myös Irakissa tarvitaan kokonaisvaltaista lähesty-
mistapaa, jotta voisimme toisaalta vakauttaa Irakin tilannetta ja ennaltaehkäistä Isilin uutta
vahvistumista.

17.16 Ilkka Kanerva kok (vastauspuheenvuoro):  Arvoisa puheenjohtaja! Valiokuntien
koko lailla yksimieliset käsittelyt kertovat myöskin siitä, että tämä hallituksen esittämä lin-
jaus nauttii varsin laajaa, saumatontakin tukea eduskunnan piirissä niin ulkoasiainvalio-
kuntaa kuin puolustusvaliokuntaakin koskien, ja näin tietysti on hyvä. Suomi on tässä
asiassa nyt itse asiassa ottamassa lisää vastuuta. Ulkoasiainministeri tuossa äsken viittasi
muun ohella siihen, että me haluamme olla tarkemmin perillä näistä kysymyksistä perus-
tamalla suurlähetystömme Bagdadiin.

Minä kuitenkin haluaisin hieman kuulla ministerin arvioita siitä, miten hän näkee tällä
hetkellä Euroopan unionin tavan ja ikään kuin päätökset sen suhteen, kuinka Euroopan uni-
onin ulkopoliittisen linjan yhtenäisyys tämänkaltaisissa asioissa toteutuu.

17.17 Seppo Kääriäinen kesk (vastauspuheenvuoro):  Arvoisa puhemies! Alueellinen
sota Irakissa on käytännöllisesti katsoen ohi taikka lähes ohi Isilin osalta, mutta niin kuin
täällä on monessa puheenvuorossa aivan oikein todettu se raadollinen puoli, Isiliä tällaise-
na aatteena ja ideana ei ole lyöty. On todennäköistä, että se jatkaa toimintaansa, ilmeisesti
se jatkaa toimintaansa terroristisoluina ja tehden omaa tuhotyötään sekä Irakin alueella että
mahdollisesti myös muualla. Tämä on syytä kyllä noteerata.

Toisekseen on hyvin tärkeää, että Irakin tulevaisuutta katsotaan nyt tämänkin tehtävän
päätöksen perusteella tämmöisenä vakauttamisoperaationa, jossa pyritään vahvistamaan
Irakin oman turvallisuusjärjestelmän vastuun ottamista omasta alueestaan, omista kansa-
4



Pöytäkirjan asiakohta PTK 83/2018 vp
laisistaan, mutta myös siltä kannalta, että sen yhteiskuntaolot vähitellen tulevat sellaisiksi,
että elämä rauhoittuu pitkän päälle myös sitä kautta.

Minäkin pidän erittäin tärkeänä sitä, että tällaiset vaikeat asiat, joihin liittyy myös omien
rauhanturvaajiemme turvallisuusnäkökulmat, voidaan tehdä eduskunnassa mahdollisim-
man laajan poliittisen yhteisymmärryksen pohjalta.

17.19 Tiina Elovaara sin (vastauspuheenvuoro):  Arvoisa puhemies! Mielestäni oleellis-
ta on se, miten nyt siirrymme sotilaallisesta konfliktista nimenomaan tähän yhteiskuntarau-
han rakentamiseen, mikä edellyttää näiltä toimijoilta myös tällaista toiminnan muutosta.
Meidän tarkoituksenamme on luoda elämän edellytyksiä ja siirtää irakilaisille mahdolli-
suuksia rakentaa omaa yhteiskuntaansa. Tässä keskeistä on tarkastella sitä toimintaympä-
ristöä muun muassa ylisukupolvisuuden kautta eli siten, miten me katkaisemme sen konf-
liktin kierteen siten, että nuoriso ja tulevat sukupolvet eivät jatka sitä traumaa, joka siellä
on.

Toinen asia: Meidän pitää tarkastella myös ympäristöä. Tiedämme, että monen konflik-
tin taustalla on enenevässä määrin myös ympäristökatastrofeja, kuten nyt Basran alueella
Etelä-Irakissa on. Toivoisinkin, että ministeri pitää mielessään myös juuri nämä näkökul-
mat, ettemme keskity ainoastaan näihin sotilaallisiin kysymyksiin.

17.20 Pekka Haavisto vihr (vastauspuheenvuoro): Arvoisa puhemies! Irak on tärkeä maa
myös Suomelle. Meillä on sinne itse asiassa jo pitkään jatkuneet suhteet. Tietysti sodat
ovat tätä kehitystä keskeyttäneet, ja nyt meillä on sitten irakilaisia pakolaisia täällä, jotka
seuraavat hyvin intensiivisesti, mitä heidän entisessä asuinpaikassaan ja maassaan tapah-
tuu, mahdollisesti suunnittelevat paluuta sinne, kun olot ovat turvalliset. On tärkeää, että
osallistumme tähän operaatioon ja OIR:n jatko-operaatioon, mutta yhtä tärkeää on, että
katsomme jo siviiliyhteiskuntaa ja siviiliyhteiskunnan kehittämistä, panemme siihen voi-
mavaroja.

Täällä on jo tuotu esiin Irakin ympäristön tilanne. Valiokunnassa kuulimme asiantunti-
joita, jotka kertoivat Basran tilanteesta, ilmastonmuutoksen vaikutuksesta, suolan vaiku-
tuksesta veteen, juomaveteen, viljelykseen, kaikkeen tähän, ja tämä aiheuttaa myöskin yh-
teiskunnallista levottomuutta ja tuo yhteiskuntaan tällaisia riskejä.

On myös tärkeää seurata radikalisaatiota. Irakissa ovat voittaneet vaaleja poliitikot, joil-
la on tällainen ehkä lännen vastainen agenda, myöskin al-Sadr ja hänen kannattajansa [Pu-
hemies koputtaa] ovat hyvin kriittisiä. Miten ministeri näkee tämän tyyppiset poliittiset ris-
kit Irakissa?

17.21 Jani Mäkelä ps (vastauspuheenvuoro): Arvoisa puhemies! Irakin vakaus tietysti on
meidän kannaltamme siinä mielessä tärkeä asia, että turvapaikkakriisin yhteydessä Euroo-
pan läpi maahamme vaelsi suuri joukko irakilaisia. Heillä ei ollut suurellakaan osalla oi-
keutta turvapaikkaan. Nyt heidät pitäisi pystyä palauttamaan kotimaahansa, ja siellä pitäisi
olla siihen riittävät olosuhteet. Tässä kuitenkin on ongelmana se, että Irak ei kaikissa ta-
pauksissa ota kielteisen turvapaikkapäätöksen saaneita kansalaisiaan takaisin maahan, ja
tämä heittää varjon kaiken yhteistyön päälle, jota Irakin kanssa tehdään. Kaikki yhteistyö
Irakin kanssa tulisikin asettaa kyseenalaiseksi, kunnes tämä asia tulee kuntoon. Tämä on
kannaltamme hyvin nöyryyttävää, ja on käsittämätön ajatus, että maa ei ottaisi vastaan
omia kansalaisiaan. Irakilaisille täytyy sanoa selvästi, että tämä ei käy tai rahahanat mene-
5



Pöytäkirjan asiakohta PTK 83/2018 vp
vät kiinni. Kysynkin nyt, kun ministeri on paikalla: missä tilanteessa on tämä vuosia pu-
huttu palautussopimus Irakin kanssa?

17.22 Antti Rinne sd (vastauspuheenvuoro):  Arvoisa rouva puhemies! On tärkeätä nyt
toukokuun parlamenttivaalien jälkeen saada koottua toimintakykyinen hallitus Irakiin. De-
mokratian vahvistaminen, se, että eri väestöryhmien yhdenvertainen kohtelu tulee toteutu-
maan, on avainasemassa siinä, että Isil ei kykene nousemaan uudelleen. Myöskin naisten ja
tyttöjen merkitys pysyvän rauhan ja vakaan yhteiskunnan rakentamisessa tulee korostu-
maan tuossa maassa.

Arvoisa puhemies! Lain mukaan suomalaisia voi palvella kriisinhallintatehtävissä enin-
tään 2 000 ihmistä. Tämä tilanne on tällä hetkellä kohtuullisessa mallissa, mutta tilanne
muuttuu Libanonin operaation päättyessä. Nyt tarvitaan uutta linjanvetoa kriisinhallinnan
kokonaisuuteen. Arvoisa ministeri Soini, miten näette tämän suomalaisten osallistumisen?
Näettekö, että tarvitaan vahvempaa osallistumista, aktiivista osallistumista YK:n ja EU:n
mandaatilla toimiviin kriisinhallintaoperaatioihin? Erityisesti Afrikka on monessa suhtees-
sa merkityksellinen Euroopan näkökulmasta, ja kriisinhallinta yhteistyössä kehitysyhteis-
työn kanssa on tärkeä elementti tulevaisuudessa.

17.23 Pertti Salolainen kok (vastauspuheenvuoro):  Arvoisa herra puhemies! Suomen
rooli Irakin kouluttamisessa on ollut aika merkittävä. Olemme kouluttaneet siellä yhteensä
yli 3 000 sotilasta näiden viime vuosien aikana, ja sillä on ollut oma panoksensa myöskin
maan rauhoittamisessa. Erityisesti siellä Kurdistanin alueella peshmerga-joukkojen koulu-
tus aikanaan oli todella ratkaisevan tärkeätä, ja nyt on hyvä jatkaa tätä toimintaa tasapai-
noisen kehityksen varmistamiseksi. Se ei ole kuitenkaan helppoa. Maa on sisäisesti erittäin
ristiriitainen, sunnit—šiiat-vastakohtaisuus on edelleen elävää, ja šiia-alueella on ollut suu-
ria yhteiskunnallisia levottomuuksia, muun muassa elintarvikkeitten hintojen nousun joh-
dosta ja niin poispäin. Ja siellä ovat myöskin nämä täällä jo aikaisemmin mainitut ekolo-
giset ongelmat nousseet esille, kun suolainen merivesi on noussut viljelysmaille ja sillä ta-
valla olosuhteet ovat siellä heikentyneet. [Puhemies koputtaa]

Meidän ei tule myöskään nähdä Irakia pelkästään Irakin näkökulmasta vaan laajemmas-
ta näkökulmasta, [Puhemies koputtaa] jossa nämä Isilin ideat alkavat elää yhä enemmän
Pohjois-Afrikassa, eri puolilla maailmaa ja myöskin Suomessa — Suomen viranomaiset
joutuvat olemaan valmiina kohtaamaan niitä haasteita, jotka [Puhemies koputtaa] tulevat
Isilin joukkojen [Puhemies koputtaa] levittäytyessä myöskin tänne Eurooppaan.

Ensimmäinen varapuhemies Mauri Pekkarinen:  Kun edustaja on jättämässä eduskun-
nan muutaman kuukauden päästä, niin 1 minuutti voi ihan hyvin olla 1.30. [Naurua]

17.25 Li Andersson vas (vastauspuheenvuoro):  Arvoisa puhemies! Vasemmistoliiton
eduskuntaryhmä tukee tätä valtioneuvoston selonteon esitystä Irakin koulutusoperaation
osalta.

Mutta olemme samaa mieltä kuin edustaja tässä edellä siitä, että painopiste näissä ope-
raatioissa pitäisi siirtää ei-sotilaalliseen toimintaan, jälleenrakennukseen, siviilikriisinhal-
lintaan ja humanitaariseen apuun. Se on sellaista politiikkaa, jolla kaikista parhaiten voi-
daan edistää yhteiskuntavakautta, taistella juurikin tätä Isilin taustalla olevaa aatetta vas-
6



Pöytäkirjan asiakohta PTK 83/2018 vp
taan ja myöskin huolehtia siitä, että tilanne siellä paikan päällä ei ole sellainen, että ihmiset
joutuvat vastentahtoisesti jättämään omia kotejaan.

Sen sijaan pidämme valtioneuvoston toimintaa tämän Nato-operaation osalta ongelmal-
lisena. Tasavallan presidentti ja ministerivaliokunta UTVA siis ovat linjanneet, että Suomi
osallistuu tähän Naton Irakin-koulutusoperaatioon, siitä huolimatta, että tästä ei ollut sil-
loin annettu selvitystä eduskunnalle. Meidän eduskuntaryhmä ei näe syytä Suomen osal-
listumiseen tähän Nato-johtoiseen [Puhemies koputtaa] operaatioon Irakissa.

17.26 Aila Paloniemi kesk (vastauspuheenvuoro):  Arvoisa puhemies! Irakissa pidettiin
parlamenttivaalit tämän vuoden toukokuussa. Äänestysprosentti jäi perin alhaiseksi, eikä
maahan ole vielä kyetty muodostamaan toimintakykyistä hallitusta. Vaikka poliittinen ti-
lanne onkin Irakissa hankala, niin on aivan selvää, että Irak tarvitsee mahdollisimman no-
peasti toimintakykyisen hallituksen yhteiskunnan vakauttamiseksi ja maan eri osien elin-
olosuhteiden kehittämiseksi.

17.26 Tom Packalén ps (vastauspuheenvuoro): Arvoisa puhemies! Irakin ongelmat juon-
tavat jo hyvin pitkälle, erityisesti vuoteen 2003, ja nämä samat ilmiöt toistuvat aina sään-
nöllisin ajoin. Näitä pitäisi sen takia katsoa vähän pidemmälle. Muistan, kun varoitin täs-
säkin salissa vuonna 2013 Isilistä ja siihen suhtauduttiin silloin vähän hymähdellen, ja sit-
ten se ongelma lopulta räjähti käsiin.

Toivoisin, että nyt löydettäisiin semmoisia kokonaisvaltaisia ratkaisuja Irakin osalta,
mihin vaaditaan sitä kehitysapua, siviilikriisinhallintaa ja myös sotilaallista kriisinhallin-
taa, että me todella saisimme sen rauhoitettua sillä tavalla, että se myös pitkän ajan kulut-
tua olisi rauhallinen paikka.

Mutta haluaisin tarttua oikeastaan vielä tähän edustaja Mäkelän hyvin esittämään kysy-
mykseen: Toivoisin, että tähän oikeasti panostettaisiin mutta löydettäisiin kyllä kanssa sit-
ten semmoisia yhteistyön säveliä sinne, niin että esimerkiksi Irak suostuisi ottamaan omat
kansalaisensa takaisin, ketkä heille kuuluvat, keillä ei ole maassaoloedellytyksiä täällä
Suomessa. Onko tähän nyt mahdollisuuksia esimerkiksi uuden suurlähettilään toimesta,
[Puhemies koputtaa] onko hänelle asetettu tämmöisiä tavoitteita? — Kiitos.

17.28 Mika Kari sd (vastauspuheenvuoro):  Arvoisa herra puhemies! Tässä keskustelun
yhteydessä on hyvin tullut esiin se, että Suomen osallistuminen tämmöisiin kansainväli-
siin kriisinhallintaoperaatioihin on myös suomalaisille iso asia, ja me haluamme kantaa
osaltamme siitä vastuuta. Mutta kuitenkin tämä polku näihin tilanteisiin tulee vuosien ja
vuosikymmenien erilaisen eriarvoistumisen, kriisien ja jatkuvan sotatilan, pakolaisvyöryn
ja muun jälkeen. Vuonna 2015, kun tämä hallitus aloitti, ensi työkseen hallitus leikkasi ke-
hitysyhteistyöstä — jos oikein muistan useita satoja miljoonia euroja — ja nyt sitten krii-
sinhallintaoperaatioihin joudutaan ei luonnollisesti tämän syyn takia, mutta sanotaan, että
tässä kokonaisuudessa näkyy myös se, että joudutaan laittamaan rahaa näihin kriisinhallin-
taoperaatioihin, kun kansainvälinen yhteisö epäonnistuu niissä pehmeämmissä keinoissa
vaikuttaa yhteiskunnan pysyvyyteen.

Me puhumme usein täällä kriisinhallintaoperaatioista selontekojen yhteydessä ja muu-
tenkin, mutta hyvin vähän, ja minun mielestäni liian vähän, tästä kokonaisuudesta, jossa
toinen puoli sotilaallisen toiminnan lisäksi on tämä humanitäärinen apu. Ministeri Soini,
7



Pöytäkirjan asiakohta PTK 83/2018 vp
pitäisikö eduskunnassa käydäkin keskustelu [Puhemies koputtaa] Suomen kriisinhallin-
nan kokonaisuudesta, ei ainoastaan näistä siivuista?

Ensimmäinen varapuhemies Mauri Pekkarinen: Myönnän vielä viimeiset pyydetyt
vastauspuheenvuorot: edustaja Ruoho, edustaja Paatero ja edustaja Mäkipää. Sitten minis-
terille pari minuuttia, ja sitten jatketaan puhujalistan mukaan.

17.29 Veera Ruoho kok (vastauspuheenvuoro): Arvoisa puhemies! Selonteko antaa osal-
taan signaalin, ettei Suomi hyväksy terrorismia myös jatkamalla osallistumista Isisin vas-
taiseen työhön. Toisaalta samanaikaisesti Suomella on hyvä ymmärrys, kuten UaV:n mie-
tinnöistäkin voi lukea, kokonaisvaltaisesta lähestymistavasta puuttua juurisyihin ja vakaut-
taa yhteiskunta kestävästi. Edustaja Kääriäinen puhui osuvasti vakauttamisoperaatiosta.
Koulutusyhteistyö on yksi parhaimmista keinoista vaikuttaa kestävällä tavalla, ”training
the trainers”, mutta se on vain yksi keino. Ulkoministeri Soini kertoikin eri keinoista vai-
kuttaa, aina humanitäärisestä avusta siviilikriisinhallinnan keinoihin.

Edustaja Mäkelä toi esille avun ja yhteistyön ehdollistamisen, mutta se ei todellakaan
ole mikään yksinkertainen asia. Silloin jäisi iso osa kansasta, jolla ei ole mitään vaikutus-
mahdollisuutta, täysin avun ulkopuolelle, vain sen takia, kun maan hallinto tai virkamiehet
eivät ole kykeneviä yhteistyöhön.

17.30 Sirpa Paatero sd (vastauspuheenvuoro): Arvoisa herra puhemies! Puolustusvalio-
kunnan osalta kiinnitimme huomiota ihan jo tämmöiseen tekniseen asiaan, että meille tuli
selonteko tänne silloin kesäkuun viimeisellä viikolla ja kaksi viikkoa siitä eteenpäin on so-
vittu tästä Nato-operaatiosta. Miksi näitä ei voitu tuoda samanaikaisesti, koska silloin ke-
säkuun viimeisen viikon jälkeen ei ollut yhtään valiokunnan kokousta, missä olisi edes voi-
tu aloittaa tämän selonteon käsittely? Haluttiinko pitää salassa tähän Nato-operaatioon
osallistuminen ja se käsittely? Jäimme ihmettelemään ja toivoimme, että seuraavalla ker-
ralla tämmöistä ei tapahdu.

Tämä kriisinhallintaan osallistuminen on vähentynyt, niin kuin tässä on tullut esille
useamman kerran, ja tässä on ollut hieman epäselvyyttä, että kun suomalaisia halutaan kui-
tenkin ulkomaille, niin nyt on lisätty sotilaallista harjoitustoimintaa kansainvälisesti mutta
otettu kriisinhallinnasta pois. Onko se jotenkin tämmöinen uusi tulevaisuuden linja? Miten
Suomi on mukana apuna kokonaisturvallisuudessa naisten ja lasten lisäksi, kun siellä on
noin [Puhemies koputtaa] miljoona pakolaista yhä edelleen?

17.32 Lea Mäkipää sin (vastauspuheenvuoro):  Arvoisa puhemies! Nyt ollaan OIR-ope-
raatiossa vaiheessa kolme ja siirtymässä vaiheeseen neljä, jonka tavoitteena on normaali-
olojen vakauttaminen Irakissa. Ja neljänteen vaiheeseen siirtyminen edellyttää, että Isil oli-
si täysin tuhottu. Täällä mainittiin, että 2 prosenttia olisi Isilin hallinnassa, mutta tiedämme
myös, että maassa ollaan hyvin jäljessä kaikesta: on turvattomuutta, tasa-arvosta ei ole tie-
toa, osa maasta on raunioina ja miinoitettu. Kysyisinkin, miten ministeri näkee operaation
tulevaisuuden: milloin Isil saadaan täysin kukistettua, ja milloin itse operaatio saatettaisiin
päätökseen? Osaako ministeri vastata tähän?
8



Pöytäkirjan asiakohta PTK 83/2018 vp
Ensimmäinen varapuhemies Mauri Pekkarinen: Ja nyt ministerille, josko 2 minuut-
tia... No, lähdetään siitä, että annetaan 3 minuuttia, vaikka näissä meidän fileissa ei sellais-
ta 3:a minuuttia olekaan.

17.33 Ulkoministeri Timo Soini: Arvoisa herra puhemies! Puhun niin pitkään kuin te sal-
litte, tässä tuli aika paljon kysymyksiä.

Mutta aloitetaan näistä pehmeimmistä asioista, koska on hyvin tärkeätä — muun muas-
sa edustaja Elovaara ja monet muut toivat esille sitä — mitä sitten tapahtuu, kun saadaan
asia rauhoittumaan. Eli siinä on totta kai infrastruktuurin korjaaminen, toimeentulon tuke-
minen, talouden elvyttäminen, aluehallinnon tukeminen ja sovinnonteko. Siis nämähän
ovat aivan olennaisia asioita, jos halutaan, että se yhteiskunta lähtee menemään eteenpäin.

Sitten kun kysyitte, mitä Suomi on tehnyt, niin helmikuussa 2018 järjestetyssä Irakin jäl-
leenrakennuskonferenssissa Suomi teki 10 miljoonan euron tukilupauksen, ja tähän sisäl-
tyy muun muassa tuki Irakin ammatillisen koulutuksen kehittämiseksi. Kyllä näitä toimen-
piteitä on tehty ja tehdään.

Ja tietenkään hallitus ei salaile yhtään mitään, eli silloin kun tehdään aikatauluissa pää-
töksiä TP-UTVAn puitteissa, niin niitä tehdään, ja Suomi on menossa tähän niin sanottuun
Nato-koulutusoperaatioon tässä alkuvaiheessa yhdellä kouluttajalla. Tämä on ihan johdon-
mukaisesti osa Suomen sotilaallista kriisinhallintaa sekä liittyy Suomen asemaan Naton
edistyneenä kumppanina. Ei tässä ole mitään erikoista eikä sinänsä mitään uutta.

Valiokunnan puheenjohtaja Kanerva kysyi EU:n roolista, ja se on aivan tärkeätä. Jos me
katsomme EU:n, Irakin ja EUAM:n siviilikriisinhallintaoperaatiota, niin se on hyvin tär-
keä osa, ja Suomi oli aloitteellinen aikanaan tämän EU-operaation perustamisessa.

Ja sitten myöskin, jos me aiomme näitä palautuksia saada aikaan, ne täytyy saada EU:n
laajuisesti ja sieltä painetta — [Ilkka Kanerva: Kyllä!] olen muun muassa Pariisissa puhu-
nut tästä Ranskan ulkoministerin kanssa — että saadaan kokonaisvaltaisesti, koska iraki-
laisia pakolaisia ja turvapaikanhakijoita, jotka eivät tule saamaan turvapaikkaa, on muual-
lakin kuin Suomessa. Se täytyy saada. Mutta kun me näemme, mikä on EU:n palautuspo-
litiikan ja pakolaispolitiikan ja näitten mekanismien tila, niin nyt jokainen sottailee itsek-
seen, eikä siitä tahdo oikein mitään tulla.

Sitten vielä se, mikä oli edustaja Mäkelältä ihan oikea kysymys: Afganistanin kanssa me
aika hyvin onnistuimme ja saimme tämän sopimuksen syntymään. Ruotsilla on sopimus
pakkopalautuksista Irakin kanssa. Palautetaanko sinne pakolla ketään, vaikka on sopimus?
Ei palauteta, ja tässä on se ongelma. Sen takia meidän täytyy luoda yhteyksiä, täytyy luoda
edellytyksiä. Sen takia esimerkiksi tätä suurlähetystöä perustetaan, jotta luodaan niitä edel-
lytyksiä ja kasvatetaan sitä luottamusta, jolloin sitten myös pakkopalautukset onnistuvat.
Irak ottaa vastaan kaikki vapaaehtoisesti palaavat.

Täällä oli monta muuta kysymystä. Edustaja Urpilainen puhui, joka on muuten erityis-
edustajani näissä rauhanvälitysasioissa, ja erinomainen erityisedustajana onkin. Hän kävi
juuri Etiopiassa, eikä voi sulkea sitä pois, että silläkin oli myönteistä vaikutusta, että Etio-
pian ja Eritrean välillä on nyt rauha. Kyllä näitä tuloksia tulee. Suomi osallistuu aina krii-
sinhallintaan. Eli te, edustaja Rinne, voitte olla puoluetoveristanne oikein ylpeä, niin kuin
minäkin olen.

Arvoisa puhemies! Nyt meni jo 3 ja puoli minuuttia, mutta pyrin vastaamaan kaikkeen,
mitä kysyttiin.
9



Pöytäkirjan asiakohta PTK 83/2018 vp
Ensimmäinen varapuhemies Mauri Pekkarinen: Kiitoksia. — Puhujalista.

17.36 Tom Packalén ps: Arvoisa puhemies! Valtioneuvoston selonteko on kaikkiaan var-
sin hyvä. Operaatio on meidän osaltamme ainakin toistaiseksi pieni. Haluan kuitenkin kiin-
nittää huomiota muutamiin tekijöihin.

Koska Suomi on osa kansainvälistä operaatiota, meillä ei ole juurikaan päätösvaltaa sii-
hen, mitä joukkoja koulutamme. Näen suurena riskinä, että jos emme katso asioita riittä-
vän pitkäjänteisesti, niin pahimmillaan se voi johtaa siihen, että joukkomme taistelevat joi-
tain itse kouluttamiamme joukkoja vastaan viiden vuoden kuluttua.

Olisi tärkeää, että Irakin tilanne saataisiin stabilisoitua — maa, jossa väestö on entistä
enemmän polarisoitunut šiia-, sunni- ja kurdileireihin. Olisi tärkeää, että kansalliset asevoi-
mat olisivat multietniset. Etnisesti rakennetut joukot ovat tulella leikkimistä maassa, jossa
sisäisen hajoamisen riski on suuri.

Arvoisa puhemies! Suomessa on maailman paras poliisi. Sitä arvostetaan ja siihen luo-
tetaan enemmän kuin mihinkään muuhun organisaatioon Suomessa. Tämä olisi vientituo-
te, jota Irak todella tarvitsisi sotilaiden sijasta.

Haluaisin nostaa esille erityisesti Etelä-Irakissa sijaitsevan Basran tilanteen. Basra on
ollut vuoden 2003 sodan jälkeen jatkuvassa myllerryksessä. Alue on käytännössä šiialai-
nen ja alueena varsin omankaltaisensa verrattuna moniin muihin šiia-valtaisiin alueisiin.
2003 miehityksen yhteydessä alueella olleet britit ja sittemmin USA:n joukot ovat joutu-
neet taistelemaan muun muassa Mahdi-armeijaa vastaan kärsien merkittäviä tappioita.

Basrasta tulleet taistelijat ovat olleet yksi Irakin asevoimien kulmakivistä taistelussa
Isistä vastaan. Nyt kun Isis on sotilaallisesti lyöty, nämä taistelijat ovat palanneet aseineen
Basraan. Ottaen huomioon Basran väestörakenteen, jossa 80 prosenttia on alle 30-vuotiai-
ta, alueella on vakava metamfetamiini- ja rikollisuusongelma sekä viimeisenä mutta ei vä-
häisimpänä ongelmana makean veden puute. Basra sijaitsee Shatt al-Arab -joen varrella lä-
hellä Persianlahden suuta. Koska joki on padottu ylävirran puolella useammasta kohtaa,
josta vesi ohjataan maanviljelykseen, tämä on johtanut joen kuivumiseen alajuoksulla.
Tämä on taas johtanut suolaisen meriveden nousuun ylävirtaan, mikä on saastuttanut myös
pohjaveden. Puhdas makea vesi on välttämätöntä ihmisen selviämiselle, ja tämän ongel-
man ratkaiseminen on elintärkeää.

Arvoisa puhemies! Suomella on täysin poikkeuksellista osaamista juuri puhtaan veden
ja poliisitoiminnan kehittämisen ja kouluttamisen osalta. Tutustuin juuri suomalaiseen
keksintöön, joka toimii aurinkoenergialla ja muuttaa 3 500 litraa suolavettä juomavedeksi
tunnissa. Tällaisella teknologialla voisi olla aivan ratkaiseva merkitys alueen turvallisuu-
dessa.

Voisimmeko ajatella, että otamme Basran alueen erityishuomion kohteeksi, niin kehi-
tysavun kuin muunkin avun osalta, ennen kuin alue on uusi konfliktipesäke? On paljon hal-
vempaa ehkäistä konflikti ennen kuin se leimahtaa liekkiin kuin liekin sammuttaminen so-
timalla. Pitäisikö meidän etsiä pitkän aikatähtäimen suunnitelmia, jotka todella tekisivät
hyvää koko Basralle ja sitä kautta koko Irakille? 

Haluaisin vielä antaa erityisen kiitoksen sille arvokkaalle työlle, jota erityisesti CMI on
tehnyt rauhanomaisten ratkaisujen löytämiseksi, niin Irakissa kuin muuallakin maailmas-
sa. — Kiitos. 
10



Pöytäkirjan asiakohta PTK 83/2018 vp
17.41 Pertti Salolainen kok: Arvoisa herra puhemies! Nyt on siis tarkoituksena lähettää
ensi vuodeksi 80 sotilasta koulutus-, neuvonanto- ja hallintotehtäviin. Me emme ole suin-
kaan siellä yksin. Siellä on valtava määrä valtioita tässä Yhdysvaltojen johtamassa kan-
sainvälisessä Isilin vastaisessa operaatiossa ja koalitiossa. Siellä on noin 9 000 sotilasta, ja
meidän lisäksemme Pohjoismaista ovat mukana myöskin Ruotsi, Norja ja Tanska.

On paljon puhuttu siitä, että Isilillä on enää hallussaan noin 2 prosenttia maan pinta-alas-
ta. Tämä ei ole mikään tärkeä tieto sen takia, että Isil on soluttautunut sinne eri kaupunkei-
hin ja asutuskeskuksiin, eikä tämä sinänsä pieni 2 prosenttia pinta-alasta ole mitään erityi-
sen raskauttavaa. Aikaisemmin enimmillään Isilillä oli hallussaan 40 prosenttia maapinta-
alasta Irakissa.

Irakin tilanne tulee jatkumaan aivan varmasti monia vuosia hyvin epävakaana, ei pelkäs-
tään tämän Isilin uhan vuoksi vaan ihan maan sisäisistä ongelmista johtuen. Erityisesti täy-
tyy kiinnittää huomiota tähän šiia—sunni-vastakohtaisuuteen, joka ei ole millään tavalla
leppymässä vaan paikoitellen jopa pahenemassa, niin kuin Basrassa, jossa on myöskin ol-
lut täällä jo mainittuja ekologisia tuhoja viljelysmailla ja juomaveden puute on aivan jär-
kyttävän huutava.

Maa siis tulee säilymään hyvin epävakaana, ja paitsi että on tämä šiia—sunni-vastakoh-
taisuus, on myöskin tämä Kurdistanin kysymys edelleen ajankohtainen. Siellähän järjeste-
tään vaalit tämän kuun lopussa, ja ne tulevat aika pitkälle viitoittamaan sitten, mihin suun-
taan Kurdistan on menossa — kun muistaa sen, että siellä suoritettiin tällainen kansanää-
nestys itsenäisyydestä, joka osoittautui kyllä hyvin epäonnistuneeksi toimenpiteeksi, kos-
ka siitä ei sitten loppujen lopuksi mitään tullut, kun keskushallitus hyvin sotilaallisinkin
toimin sitten teki tyhjäksi tämän itsenäisyyshankkeen. Mutta kurdit ovat edelleenkin siellä
olemassa ja muodostavat ongelman muun muassa siitä syystä, että kurdeilla on edelleen
näitä omia aluevaatimuksia näille öljykentille, jotka ovat siellä hyvin hyvin ratkaisevassa
asemassa.

No, mitä jos katsotaan tätä sitten ihan Suomen kannalta:
On hyvä, että suomalaiset sotilaat saavat tässä kansainvälistä harjoittelua. Se parantaa

joukkojen yhteistoimintakykyä ja tällaista kansainvälistä osaamista, joka on hyvinkin tar-
peellista myöskin meidän omissa sotaharjoituksissamme täällä Suomessa ja suomalaisen
maaperän puolustamisessa. Kansainväliset kysymykset ovat nousemassa yhä tärkeämmik-
si. Niin kuin täällä jo mainitsin aikaisemmin, suomalaiset ovat kouluttaneet yli 3 000 soti-
lasta, joka ei ole vähän, ja koulutustoiminta siis jatkuu.

Tämä Isil on todella hankala vastustaja. Se ei ole pelkästään täällä Irakin alueella, vaan
se on levittäytynyt eri puolille maailmaa, ja Isilin johtajat ovat nimenomaan esittäneet ke-
hotuksen siitä, että pitäisi siirtyä myöskin niihin lähtömaihin, joista nämä terroristit ovat
lähteneet alun perin sinne Irakiin. Heitähän oli tuhansittain, kymmenintuhansin siinä vaka-
vimmassa vaiheessa. Ja niin kuin täällä jo totesin aikaisemmin, uhkahan on myöskin Suo-
mea koskeva sen takia, että nämä lonkerot ulottuvat eri puolille maailmaa ja myöskin Suo-
meen, ja suojelupoliisi joutuu tämän asian ottamaan vakavasti huomioon. Tältäkin kannal-
ta on erittäin tärkeätä, että me osallistumme tähän Isilin kaikenpuoliseen tuhoamiseen.

Sitten mitä tulee tähän Suomen rooliin muutenkin, niin Suomesta on palannut sinne va-
paaehtoisesti yli 2 000 turvapaikanhakijaa, ja tämä toiminta voi tietysti entistäkin parem-
min jatkua, kun tilanne siellä saadaan rauhoitetuksi.

Suomen kannalta on siis erittäin perusteltua olla mukana tässä hankkeessa, ja hyvä, että
tämä päätös on ollut meillä yksimielinen.
11



Pöytäkirjan asiakohta PTK 83/2018 vp
17.46 Li Andersson vas: Arvoisa puhemies! Kuten monissa puheenvuoroissa on yhteis-
ymmärryksessä todettu, on tärkeää, että Suomi kantaa kansainvälistä vastuuta ja osallistuu
aktiivisesti rauhanturvaamiseen sekä kriisinhallintaan. Irakin turvallisuustilanne on edel-
leen epävakaa, ja haasteena on Isisiltä vapautettujen alueiden vakauttaminen ja jälleenra-
kentaminen. On lisäksi tärkeää auttaa Irakia luomaan edellytykset demokraattiselle hallin-
nolle. Irak tarvitsee hallituksen, joka huolehtii ihmisoikeuksista, pitää kiinni maan vakau-
desta, kunnioittaa perustuslakia ja kurdien itsehallintoa.

Tämän valtioneuvoston selonteon mukaan Suomi on vähentämässä joukkojaan turvalli-
suussektorin koulutusyhteistyöstä Irakissa noin 100 sotilaasta noin 80 sotilaaseen. Tämä
on hyvä suunta, ja vasemmistoliitto voi tukea valtioneuvoston selonteon esitystä. Vasem-
mistoliiton eduskuntaryhmän mielestä on kuitenkin tärkeää, että Suomi ryhtyy nyt kohden-
tamaan apuaan myös muille sektoreille, kuten jälleenrakennukseen, siviilikriisinhallintaan
ja humanitaariseen apuun. Pääpaino tulisi laittaa ei-sotilaalliseen toimintaan.

Arvoisa puhemies! Eduskunnan käsittelyssä on samaan aikaan myös selvitys Suomen
osallistumisesta Naton uuteen koulutusoperaatioon Irakissa. Olisi ollut erittäin perusteltua
käsitellä Naton uusi koulutusoperaatio samassa selonteossa tämän Irakin-operaation kans-
sa. Näin ei kuitenkaan ole toimittu, vaikka näitä kahta operaatiota nivotaan kansallisessa
valmistelussa selkeästi yhteen ja operaatioilla myös on merkittäviä toiminnallisia liittymä-
pintoja operaatioalueella. Nyt siis Irakin OIR-operaatio käsitellään selontekona täysistun-
nossa ja Naton koulutusoperaatio käsitellään vain selvityksenä ulkoasiainvaliokunnassa.
Huomionarvoista on myös se, että kummallakaan koulutusoperaatiolla ei ole varsinaista
YK:n valtuutusta, ja tämän vuoksi valtioneuvosto on antanut Irakin OIR-operaation koh-
dalla eduskunnalle sotilaallisesta kriisinhallinnasta annetun lain mukaisen selonteon. Myös
operaation luonne ja olosuhteet ovat puoltaneet selonteon laatimista.

Nato-operaation kohdalla pidämme kuitenkin valtioneuvoston toimintaa ongelmallise-
na. Tasavallan presidentti ja valtioneuvoston ulko- ja turvallisuuspoliittinen ministerivalio-
kunta linjasivat 10.8.2018, että Suomi osallistuu Naton koulutusoperaatioon Irakissa enin-
tään viidellä sotilaalla, vaikka asiasta ei oltu vielä annettu selvitystä eduskunnalle.

Sotilaallista kriisinhallintaa koskevan hallituksen esityksen 3 §:n yksityiskohtaisissa pe-
rusteluissa todetaan, että jos Suomi osallistuisi sotilaalliseen kriisinhallintaan hyvin pienel-
lä, enintään kymmenen henkilöä käsittävällä joukolla, valtioneuvoston olisi annettava
asiasta selvitys eduskunnan ulkoasiainvaliokunnalle ennen ratkaisuehdotuksen tekemistä.
Näin ei nyt kuitenkaan ole tehty. Lisäksi selvityksessä uuden Nato-operaation tehtävät ja
tarkoitus jäävät epäselväksi. Epäselväksi jää myös Naton uuden koulutusoperaation lisäar-
vo irakilaisjoukkojen kouluttamisessa. Selvityksessä ei myöskään tarkemmin kuvata niitä
tehtäviä, joihin suomalaiskouluttajat mahdollisesti osallistuvat myöhemmässä vaiheessa.

Vasemmistoliiton eduskuntaryhmän mielestä ei siis ole perusteltua, että Suomi osallis-
tuu Naton uuteen koulutusoperaatioon Irakissa. Eduskunnan saamassa selvityksessä on
selkeitä puutteita. Suomen resurssit pienenä maana ovat rajalliset, joten voimavarat tulisi
keskittää omiin vahvuuksiin ja huolellisesti valittuihin operaatioihin.

17.50 Pekka Haavisto vihr: Arvoisa puhemies! On hyvä, että tämä OIR-operaation jatko
antaa mahdollisuuden myös hieman reflektoida koko Irakin tilannetta ja analysoida, mil-
laisessa maassa suomalaiset rauhanturvaajat tällä hetkellä toimivat. Vihreä eduskuntaryh-
mä kannattaa tätä operaation jatkoa ensi vuodeksi. Kuten täällä on todettu, poliittinen ti-
lanne ja turvallisuustilanne maassa ovat siinä mielessä muuttuneet, että Isil on hyvin pit-
12



Pöytäkirjan asiakohta PTK 83/2018 vp
källe lyöty ja eletään sellaista taitekohtaa, jossa pitäisi voida ehkä enemmän keskittyä sit-
ten kehityksen muihin edellytyksiin maassa, koulutukseen, nuorten työllistämiseen, nais-
ten asemaan ja niin poispäin.

Täällä keskustelussa on erityisesti mainittu Etelä-Irak ja Basran alue. Tein siellä YK:lle
töitä vuonna 2003 Saddam Husseinin kaaduttua, ja oli kiinnostavaa nähdä nämä kuuluisat
Mesopotamian suoalueet paitsi ekologisena kokonaisuutena myös tällaisena kulttuurisena
alueena. Siellähän asuu tällaisia suoarabeja, jotka veneillä liikkuvat sellaisilta kelluvilta
saarilta toisille, ja tämä on hyvin ainutkertainen kulttuurikokonaisuus, jota valitettavasti
Saddam Husseinin aikana pyrittiin tuhoamaan, patoamaan joki sillä tavalla, että vedet lop-
puisivat sieltä suoarabien alueelta, ja syynä oli se, että nämä olivat Saddamin poliittisia
vastustajia. Nyt on ikävä huomata, että täällä Basran alueella on toisenlaiset ekologiset on-
gelmat. Suolan nousu juomaveteen ja kasteluveteen pelloille aiheuttaa ekologisen kriisin ja
sitä kautta myöskin yhteiskunnallisen kriisin, ja olen samaa mieltä, että tähän pitäisi kii-
reesti puuttua. Tässä varmasti yhteistyö YK:n ja YK-järjestöjen kanssa on Suomelle myös
tärkeää.

Sellainen asia, jota myöskin on hyvä tässä yhteydessä tarkastella, on koko Irakin nykyi-
nen koheesio. Jos katsoo näitä pohjoisen kurdialueita, peshmerga-joukkoja, joita olemme
siellä tukeneet, Irakin keskushallintoa Bagdadissa ja sitten vaikkapa Etelä-Basraa, niin voi
tietysti kysyä, että millä eri elementeillä maan koheesio säilytetään, ja tämä koheesio on
tietysti hyvin tärkeä turvallisuuden kannalta. Taannoin näimme tilanteen, jossa myöskin
peshmerga-joukkojen ja Bagdadin välillä alkoi olla jo sotilaallistakin jännitettä. Sellainen
tilanne, jossa Suomi tukee osapuolia, jotka sitten taistelisivat keskenään, ei tietenkään ole
millään tavalla mahdollinen.

Ehkä vielä, arvoisa puhemies, sellainen reflektio menneeseen, että tietysti tämä nyt kä-
sillä oleva tilanne antaa myös aiheen kysyä, mitä on tehty väärin Irakissa alkaen sieltä vuo-
desta 2003 Saddam Husseinin kaatumisesta. Irakissahan kansainvälinen yhteisö, pitkälti
tietysti USA:n vetämänä, valitsi sen linjan, että vanhat Saddam Husseinin kannattajat,
Baath-puolueen jäsenet, hyvin pitkälle eristetään yhteiskunnasta. He menettivät toimensa,
virkansa, armeija puhdistettiin näistä Saddam Husseinin kannattajista. Monet kysyivät sit-
ten sen jälkeen, että mitähän mahtaa tapahtua näille ihmisille. Kun sitä vastausta aikamme
odotimme, niin kävi niin, että osa tällaisista vanhoista arabisosialisteista radikalisoitui ja
heistä tulikin tämän Isil-liikkeen kannattajia. He tarttuivat aseeseen sitten kokonaan toisen-
laisessa kontekstissa. Mielestäni kansainvälinen yhteisö voisi tästä myöskin oppia jotakin
siitä, miten ihmisiä konfliktien jälkeen integroidaan järjestelmään ja miten tällainen paise,
kun se synnytetään, purkautuu sitten jotakin kautta, jos ihmisistä tulee ikään kuin kelvot-
tomia omaan yhteiskuntaansa ja he kokevat siinä olevansa osattomia tai syrjittyjä, oli hei-
dän taustansa mikä tahansa.

Tänä päivänä tietysti, arvoisa puhemies, kun katsoo Irakin vaalin tulosta, miettii, miten
esimerkiksi tämä al-Sadrin politiikka sitten nimenomaan suhteessa länteen tulee asettu-
maan. Hänhän on hyvin lännenvastaisilla teemoilla aikanaan saanut kannatusta, ja tietysti,
kun me teemme operaatiota, jossa länsimaat, Suomikin, ovat mukana, täytyy toivoa, että
tällaista ylimääräistä vihanpitoa länttä kohtaan ei maassa esiinny. Se loisi meidänkin soti-
laillemme ylimääräisen turvallisuusriskin.

17.55 Mika Kari sd: Arvoisa herra puhemies! Aikaisemmassa puheenvuorossani lopetin
toiveeseen ja ajatukseen siitä, että Suomi kokoaisi täällä parlamentissa, eduskunnassa,
13



Pöytäkirjan asiakohta PTK 83/2018 vp
myös tällaista poliittista näköä sille, mikä on Suomen tapa osallistua kansainväliseen eri-
laisten yhteiskuntien romahtamisen jälkeiseen jälleenrakennuksen tilaan, siis sotilaallisin
toimin pysäyttäen sotatoimien etenemisen ja sen jälkeen jälleenrakennustyöhön ja niin
edelleen. Yksi osa tätä ketjua on tietenkin se humanitäärinen työ, jota tehdään kehitysyh-
teistyövaroilla. Viittasin aikaisemmin siihen, että varsin iso osuus, tai hyvinkin iso, oliko
40 prosenttia, leikattiin tämän hallituksen toimesta kehitysyhteistyövaroja, juuri niitä raho-
ja, joilla yhteiskuntaa pyritään auttamaan siinä yhteiskunnan herkässä vaiheessa nouse-
maan jaloilleen, hoitamaan asioita mahdollisimman itsenäisesti myös itse.

Tämän hallituksen aloittaessa myös hallitus asetti tavoitteekseen, että Suomella on maa-
ilmalla 90 suomalaista rauhanturvaajaa. Kuitenkin varsin nopeasti hallitus joutui lähettä-
mään erilaisiin savuaviin paikkoihin suomalaisia rauhanturvaoperaatiosotilaita, ja on ihan
perusteltua ja ymmärrettävää, että näin joudutaan tekemään. Mutta minun mielestäni tämä-
kin oli osoitus siitä, että Suomi ei ollut kovin hyvin valmistautunut siihen tilanteeseen, että
meidän pitää lähettää resursseja puolustushallinnolta, ulkoasiainhallinnolta, sisäministe-
riön puolelta ja niin edelleen. Kun puhutaan kuitenkin näissäkin rahoissa kymmenistä mil-
joonista euroista, niin olisi hyvä, että meillä olisi selkeämpi yhteinen parlamentaarinen kä-
sitys siitä, mikä on se Suomen kontribuutio maailman erilaisiin konflikteihin, mitkä ovat ne
työkalut, joilla me maailmalla voimme olla liikkeellä.

Sitten viittaan vielä tuohon puolustusvaliokunnan lausuntoon tästä Nato-koulutusope-
raatiosta. Se osaltaan kyllä alleviivaa sitä, mitä äsken sanoin. Elikkä myös tänne lausun-
toon on ihan yksimielisesti kirjattu näkemys siitä, että tämän Nato-koulutusoperaation tar-
koitukset jäävät hieman hämäräksi, mitä viime kädessä tällä operaatiolla Suomen puolelta
pyritään tavoittelemaan. Siinä onkin valiokunnan yhteinen toive siitä, että valiokuntaa tul-
laan informoimaan välittömästi sen jälkeen, kun tästä on jonkunlainen käsitys. Me emme
voi mennä näihin operaatioihin hiipien.

17.57 Aila Paloniemi kesk:  Puhemies! Eduskunta käsitteli nyt jo neljättä kertaa selon-
teon muodossa Suomen osallistumista Isilin vastaiseen toimintaan ja Irakin vakauttami-
seen. Operaatio lähti liikkeelle Irakin ulkoministerin pyynnöstä YK:n pääsihteerille saada
maansa avuksi koulutus- ja materiaalitukea Isilin vastaisessa toiminnassa. Kyseessä on laa-
ja operaatio, jossa ovat mukana kaikki Pohjoismaat ja EU-maat. Operaatio on tuottanut tu-
losta: Isilin hallussa on enää 2 prosenttia Irakin pinta-alasta. Ulkoasiainvaliokunnan asian-
tuntijakuulemisissa tuli kuitenkin selkeästi esiin se, miten järjestö edelleen muodostaa
merkittävän uhan niin Irakin kuin kansainvälisellekin turvallisuudelle. Vakauttamistyötä
on siis jatkettava.

Koulutus- ja neuvonantotoiminnalla kehitämme Irakin ja Irakin Kurdistanin turvalli-
suusjoukkojen omaa kykyä torjua Isil ja tuemme alueellisen vakauden ja turvallisuuden
vahvistamista. Operaation jatkuminen on tärkeää terrorismin kasvualustan kitkemiseksi ja
maan elinolosuhteiden parantamiseksi. Suuria ongelmia esiintyy erityisesti Etelä-Irakissa.
Etelä-Irakin heikko ekologinen tilanne näkyy suolapitoisena saastuneena vetenä ja merive-
den nousuna yhä syvemmälle sisämaahan, minkä seurauksena asukkailla on pula kelvolli-
sesta juomavedestä ja myös ruuasta, kun maatalouden toimintaedellytykset heikkenevät
koko ajan. Heikot julkiset palvelut, vesi- ja sähköongelmat ja työttömyys aiheuttavat levot-
tomuuksia ja humanitaarisen kriisin uhkaa.

Irakin vakauttaminen on nyt taitekohdassa. Sotilaallisen kriisinhallinnan ohella tarvi-
taan yhä enemmän yhteiskunnan vakauttamista mahdollisimman kokonaisvaltaisesti. Se
14



Pöytäkirjan asiakohta PTK 83/2018 vp
tarkoittaa muun muassa infrastruktuurin kunnostamista, taloudellisen toiminnan elvyttä-
mistä, Irakin ammatillisen koulutuksen kehittämistä ja poliisien kouluttamista. Suomella
on erityistä annettavaa siviilikriisinhallinnassa. Suomi osallistuu viidellä poliisikoulutta-
jalla Isilin vastaisen koalition poliisikoulutukseen ja kahdella asiantuntijalla EU:n siviili-
kriisinhallintaoperaatioon, jolla tuetaan turvallisuussektorin uudistamista. 

Pääpaino Irakin vakauttamisessa siirtyy asteittain kriisinhallinnasta ei-sotilaalliseen toi-
mintaan, kuten täällä on jo moneen kertaan sanottukin. Siksi on tärkeää kehittää yhteyksiä
ja suhteita Irakiin laaja-alaisesti. Suomi pyrkii avaamaan suurlähetystön Bagdadiin ensi
vuoden aikana. Taloussuhteiden ja kaupan elvyttäminen sekä osallistuminen maan jälleen-
rakennukseen tarjoavat myös Suomelle uusia mahdollisuuksia.

Kansainvälisen yhteisön pitkäaikainen ja laaja tuki Irakin vakauttamiseksi ei onnistu, el-
lei Irak itse kykene ottamaan suurempaa roolia ja vastuuta maansa kehittämisestä. Poliitti-
nen vakaus on maan olojen kehittämisessä tietenkin avaintekijä. Irakissa siis pidettiin par-
lamenttivaalit toukokuussa, ja äänestysprosentti jäi kovin alhaiseksi, eikä maassa ole vielä
toimintakykyistä hallitusta. Toki kaikki tiedämme, että Irakin poliittinen tilanne on erittäin
monimutkainen, mutta toivoa sopii, että mahdollisimman nopeasti Irak saisi toimintaky-
kyisen hallituksen yhteiskunnan vakauttamiseksi ja maan eri osien elinolosuhteiden kehit-
tämiseksi.

On tärkeää, että jatkossakin Irakin operaatioon osallistumisesta päätetään selontekome-
nettelyllä. Eduskunnan valiokuntakäsittely antaa mahdollisuuden perehtyä kunnolla maan
turvallisuustilanteeseen, kokonaisvaltaiseen vakauttamiseen ja Suomen rooliin operaatios-
sa. Suomi osallistuu Irakin vakauttamiseen omiin vahvuuksiinsa nojaten ja kansainvälisen
vastuunsa kantaen.

18.02 Veera Ruoho kok: Arvoisa puhemies! Kiitän valtioneuvostoa selonteosta eduskun-
nalle Suomen osallistumisen jatkamisesta turvallisuussektorin koulutusyhteistyössä Irakis-
sa. Selonteossa on kattavasti käsitelty asiaa, esimerkiksi niin, että antamalla koulutusta
muille kehitämme myös omaa puolustuskykyämme, ja sitten taas on toisaalta tämä koko-
naisvaltainen lähestymistapa.

Arvoisa puhemies! Se on tosiaan haaste, miten organisoida EU:n ja jäsenvaltioiden ko-
konaisvaltainen kriisinhallinta. Tästä on erilaista kirjallisuutta, muun muassa Svenja Post
on nostanut niitä eri ulottuvuuksia, että miten se on tosiaankin haasteellista. Täällä on jo
tullut puheenvuoroissa esiin sitä, mikä taitaa olla Suomen näkemys, että kukin jäsenvaltio
keskittyisi niihin omiin vahvuuksiinsa, ja meillähän se sitten käytännössä tarkoittaisi var-
maan juurikin tätä koulutusvientiä, naisten ja tyttöjen oikeuksien ja aseman parantamista ja
nykyään erittäin keskeiseen rooliin noussutta ympäristöosaamista. Mutta tietysti sitten
olennaista on, miten tämä koordinoidaan, että kukin maa sitten keskittyy niihin parhaim-
piin osaamisalueisiinsa.

Ihan lopuksi vielä nostaisin semmoisen huomion, mikä tänään tuli keskustelussa useam-
paankin kertaan: näiden meidän omien kriisinhallintatoimijoiden oma turvallisuus. No, en-
sinnäkin se on tietysti tärkeää, että meidän sotilaat tai siviilikriisinhallinnan erityisosaajat
eivät haavoitu tai menehdy operaatioissa, ja siinä on tietysti meille poliitikoillekin käytän-
nössä aivan mahdoton tehtävä perustella sitä, jos turvallisuus heikkenee niin, että lähtee tu-
lemaan sinkkiarkuissa omia naisia ja miehiä takaisin sieltä. Sitä on sitten vaikea jatkossa
selittää kenellekään.
15



Pöytäkirjan asiakohta PTK 83/2018 vp
18.04 Lea Mäkipää sin: Arvoisa puhemies! Tällä hetkellä Suomi osallistuu OIR-operaa-
tioon, joka on Yhdysvaltain johtama usean maan välinen koalitio ja jonka toiminta käyn-
nistyi vuonna 2014. Siihen osallistuu 26 maata noin 9 000 sotilaan voimin. OIR-operaa-
tion tehtävänä on koordinoida ja tehostaa Isilin vastaista kansainvälistä yhteistyötä. Suo-
malaisten kokonaisvahvuus operaatiossa on tällä hetkellä maksimissaan 100 henkilöä.

Kansainvälinen koalitio antaa sotilaallista tukea Isilin vastaiseen toimintaan, ehkäisee
vierastaistelijoiden lähtöä konfliktialueille, pyrkii tyrehdyttämään kapinallisten ja terroris-
tien rahoituskanavat sekä heikentämään ääri-islamilaista ideologiaa. Lisäksi operaation ta-
voitteena on alueen humanitaarisen kriisin lievittäminen. Suomelle Irakin vakauttaminen
on erityisen tärkeää, sillä merkittävä osa Suomeen tulleista pakolaisista on Irakista.

Toiminnan lähtökohtana on, että kukin maa päättää itse, minkälaista tukea se antaa. Suo-
malainen kriisinhallintajoukko Irakissa muodostuu kouluttajaosastosta, suojausosastosta
sekä esikunta- ja tukiosastosta. Suomalaiset kouluttavat Irakin turvallisuusviranomaisia
kurssimuotoisesti koulutustukikohdissa eri puolilla Pohjois-Irakia ja osallistuvat koulutus-
ja neuvontatoimintaan Pohjois-Irakin lisäksi myös muualla Irakin alueella.

OIR-operaatio poikkeaa muista Suomen käynnissä olevista kriisinhallintaoperaatioista.
Joukkojen asemaa Irakissa ei määritä yhteinen kansainvälinen sopimus alueella, vaan toi-
minta perustuu niin sanottuun Suomen ja Irakin väliseen noottien vaihtoon. Suomi on osal-
listunut operaatioon vuodesta 2015 lähtien. Suomen osallistuminen on päättymässä tämän
vuoden lopussa, mutta kesäkuulla linjattiin, että OIR-operaatiota jatketaan ensi vuoden
loppuun saakka 80 sotilaan vahvuudella.

Selonteossa tuodaan esille, ettei operaatioon osallistujilla ole yhtäläisiä voimankäyttö-
sääntöjä vaan kukin maa antaa joukoilleen omat sääntönsä. Näin on myös Suomen osalta.
Suomen joukkojen osalta mahdollinen voimankäyttö perustuu kansainvälisen oikeuden
tunnustamaan yksilön itsepuolustusoikeuteen.

Arvoisa puhemies! Viime heinäkuussa Naton huippukokouksessa päätettiin perustaa
sen johtama vastaava koulutusoperaatio. Tavoitteena on luoda kestävät kansallisen turval-
lisuuden rakenteet maan vakauden ylläpitämiseksi. Tasavallan presidentti ja valtioneuvos-
ton ulko- ja turvallisuuspoliittinen ministerivaliokunta UTVA linjasivat 10. elokuuta, että
Suomi osallistuu Naton uuteen koulutusoperaatioon Irakissa yksittäisillä esikuntaupsee-
reilla ja kouluttajilla. Määrään sisältyisi enintään viisi sotilasta, joista ensimmäinen esikun-
taupseeri aloittaisi tehtävissään ensi vuoden alusta. Nuo viisi sotilasta Naton uudessa kou-
lutusoperaatiossa sisältyvät edelliseen määrään.

Naton johtama koulutusoperaatio keskittyisi Irakin sotilaskouluttajien kouluttamiseen ja
maan turvallisuussektorin reformin edistämiseen sekä ansaräjähteiden raivaamiseen. Jou-
kon vahvuus olisi noin 580 sotilasta. Joukot tukeutuisivat OIR-operaation tukikohtien
omasuojaan ja huoltoon. Näillä molemmilla koulutusoperaatioilla on yhteinen tavoite ja
liityntäpinta edelleen osin sekasortoisessa Irakissa.

Ensimmäinen varapuhemies Mauri Pekkarinen: Edustaja Vanhanen, valiokunnan pu-
heenjohtaja.

18.09 Matti Vanhanen kesk: Arvoisa puhemies! Haluan vain käyttää lyhyen puheenvuo-
ron liittyen juuri tähän valmistelussa olevaan Nato-koulutusoperaatioon, josta edustaja
Mäkipääkin äsken puhui, kun täällä aikaisemmin annettiin ymmärtää, että tässä olisi joku
epäselvyys sen käsittelyssä. Se on eduskunnan käsittelyssä aivan normaaliin tapaan. Juuri
16



Pöytäkirjan asiakohta PTK 83/2018 vp
tällä hetkellä siitä on valtioneuvosto antanut selvityksen, ja ulkoasiainvaliokunta tulee sii-
hen vastaamaan normaalissa aikataulussa.

Olisi tietysti ollut hyvä, jos nämä kaksi, voisi sanoa, toisiinsa tietyllä tavalla liittyvää
operaatiota olisivat olleet yhdessä ja samassa käsittelyssä, mutta aivan niin kuin Mäkipää
äsken totesi, tämä OIR-operaatiopäätös on tehty kesäkuun alussa, ja olisi ollut hieman ou-
toa, jos tasavallan presidentti ja hallitus olisivat jääneet odottamaan kaksi kuukautta lin-
jauksen tekemistä siitä vain sen takia, että tiedettiin, että Natossa on mahdollisesti harkin-
nassa tai valmisteilla koulutusoperaatio, johon Suomi osallistuu ehkä yhdellä kahdella,
korkeintaan viidellä sotilaalla.

Mutta siis se selvitys on normaalisti meidän käsittelyssämme, ja siihen aikanaan ulko-
asiainvaliokunta ottaa kannan.

Keskustelu päättyi.

Eduskunta hyväksyi valiokunnan ehdotuksen kannanotoksi valtioneuvoston selonteon
VNS 4/2018 vp johdosta. Asian käsittely päättyi.
17


	3
	17.03
	17.10
	17.15
	17.16
	17.17
	17.19
	17.20
	17.21
	17.22
	17.23
	17.25
	17.26
	17.26
	17.28
	17.29
	17.30
	17.32
	17.33
	17.36
	17.41
	17.46
	17.50
	17.55
	17.57
	18.02
	18.04
	18.09


