















































DEMB52D.tmp.xml


Pöytäkirjan asiakohta PTK 5/2017 vp
Pöytäkirjan asiakohta 

PTK 5/2017 vp

Täysistunto

Perjantai 10.2.2017 klo 12.59—13.33

4. Lakialoite laiksi perusopetuslain 29 §:n muuttamisesta
Lakialoite LA 108/2016 vp Sanna Lauslahti kok ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään sivistysvaliokuntaan.

Keskustelu

13.02 Sanna Lauslahti kok (esittelypuheenvuoro): Arvoisa puhemies! Koulukiusaami-
nen ja kiusaaminen aiheena, voi sanoa, koskettaa niin ihan pienimpiä lapsia kuin myös
meitä aikuisia ajankohtaisesti. Voisi sanoa, että kiusaaminen on aihe, joka on ollut vuosi-
kaudet kestävä teema. Toisaalta voi kysyä, voimmeko me jatkossakin aina pitää huolta sii-
tä, että me puhumme kiusaamisesta emmekä unohda sitä, millä me huolehdimme kiusaa-
misen nollatoleranssista.

Olemme tehneet edustajien kanssa lakialoitteen, jossa tavoitteena on saada nollatole-
ranssi koulukiusaamiselle. On tapahtunut myöskin suuria muutoksia meidän lastemme ja
nuortemme ympäristössä, muun muassa sosiaalinen media on tuonut aivan uudenlaisen
alustan kiusaamistilanteille. Tällä hetkellä on tilanne, että meillä tapahtuu entistä enem-
män kiusaamista verkossa. Lainsäädäntöön tulisi tämän vuoksi lisätä opetushenkilöstölle
toimivalta puuttua myös uusilla tavoilla tapahtuvaan kiusaamiseen. Esimerkiksi koulun
henkilökunnalle on voinut tulla tietoa internetissä tai eri sähköisissä viestintäpalveluissa
tapahtuvasta kiusaamista, mutta tällä hetkellä heillä ei ole minkäänlaisia keinoja puuttua
asiaan. Tällä aloitteella, jonka olemme nyt tehneet, haluamme antaa opettajille ja rehtoreil-
le oikeuden puuttua myöskin internetissä tapahtuvaan kiusaamiseen.

Lisäksi meillä on toinen, voi sanoa, harmaa alue, joka on noussut useampaan kertaan
esille. Koulumatkalla, koulualueen ulkopuolella, tapahtuu myöskin hyvinkin paljon kiu-
saamista, ja tänä päivänä, kun koulumatkatkin pitenevät, niitä kiusaamistilanteita saattaa
tapahtua yhä useammin. Meillä on tilanne, jossa koulun henkilökunta ei voi nykyisin puut-
tua kiusaamistilanteisiin koulumatkalla. Tämä on selkeä puute lainsäädännössä, joka tulee
korjata mahdollisimman nopeasti. Opettajalla tai rehtorilla tulee olla oikeus puuttua kou-
lumatkoilla tapahtuvaan kiusaamiseen. Koulumatkalla tapahtuva kiusaaminen on entistä
tärkeämpi asia, koska lapsetkin tietävät, milloin aikuinen voi puuttua ja milloin aikuinen ei
voi puuttua tilanteisiin.

Tässä yhteydessä haluan myöskin sanoa kiitokset ministeri Grahn-Laasoselle siitä, että
opetus- ja kulttuuriministeriössä on asetettu työryhmä selvittämään keinoja ehkäistä ja
puuttua kiusaamiseen ja myös edistää työrauhaa. Työryhmän toimeksianto yltää ihan var-
haiskasvatuksesta esi- ja perusopetukseen ja toisen asteen koulutukseen. Toivottavasti tä-
 Tarkistettu
4.0



Pöytäkirjan asiakohta PTK 5/2017 vp
män työn yhteydessä liitetään antamamme ehdotukset perusopetuslakiin osaksi työryh-
män muistiota ja saamme vihdoin viimein nämä epäkohdat korjattua.

13.05 Saara-Sofia Sirén kok: Arvoisa puhemies! Aihe on aivan varmasti sellainen, jon-
ka me kaikki koemme tärkeäksi, ja aivan varmasti kaikki ovat sitä mieltä, että tarvitaan li-
sää välineitä, uusia keinoja, puuttua koulukiusaamiseen, joka koskee isoa joukkoa lapsia,
perheitä, vanhempia ja ihan meitä kaikkia. On ihan selvää, että riittävästi välineitä ei tällä
hetkellä kouluissa koulukiusaamiseen puuttumiseksi ole, sillä kiusaamista edelleen tapah-
tuu, ja jokaisella varmastikin on omanlaisia tarinoita kerrottavana. Tässä lakialoitteessa me
olemme nostaneet esille kaksi sellaista epäkohtaa, joihin meidän mielestämme laki pystyi-
si tarjoamaan parempia välineitä kouluille.

Myös opettajilla itsellään on — monesti esiin tuotu — toivomus, että he pystyisivät te-
kemään enemmän silloin, kun kiusaamistapauksia tulee tietoon. Ja on myös tärkeää, että
annamme viestin, että koulukiusaamista ei missään yhteydessä suvaita eikä hyväksytä ja
aina, jos tietoon tulee kiusaamistapauksia, väkivaltaa tai häirintää, siihen tullaan puuttu-
maan.

Tässä lakialoitteessa olemme nostaneet esille kaksi puutetta, jotka edustaja Lauslahti
tuossa kertoi:

Ensinnäkin olemme nostaneet sen, että kiusaamiseen pitää voida puuttua myös koulu-
matkan aikana, myös silloin, kun se tapahtuu koulun alueen ulkopuolella ja tällainen ta-
paus tulee opettajan tai koulun rehtorin tietoon. Siihen on voitava puuttua, ja tämä on tä-
mänhetkisessä lainsäädännössä oleva puute.

Toinen epäkohta, jonka olemme nostaneet esille, liittyy muuttuneeseen maailmaan.
Lapset ja nuoret ovat yhä enemmän sähköisten välineiden päässä, käyttävät internetiä ja di-
gitaalisia ympäristöjä päivittäin, ja myös ikävämmät lieveilmiöt, kuten kiusaaminen, ovat
siirtyneet sinne internetiin. Tämän vuoksi esitämme, että lainsäädäntöön lisättäisiin ope-
tushenkilöstölle toimivalta puuttua kiusaamiseen myös silloin, kun se tapahtuu näillä uu-
silla tavoilla, esimerkiksi netissä tai sähköisissä palveluissa.

Haluamme tällä aloitteella siis antaa opettajille ja rehtoreille paremmat mahdollisuudet
puuttua koulumatkalla ja internetissä tapahtuvaan kiusaamiseen.

13.08 Jukka Gustafsson sd: Arvoisa puheenjohtaja! Tämä lakialoite on tietysti tärkeä.
Aina silloin, kun halutaan kiusaamiseen puuttua, tervehdimme tietysti kaikki sitä ilolla.

Ollessani opetusministeri toteutin ulkopuolelta hallitusohjelman tällaisen laajahkon työ-
rauhapaketin, jonka yhteydessä kyllä arvioitiin myöskin tätä koulumatkojen aikana tapah-
tuvaa kiusaamista, ja silloin kyllä päädyttiin siihen, ihan asiantuntijakuulemisenkin pohjal-
ta, että sitä on vaikea lain tasolle nostaa. Se kiusaaminen on tavallaan rajattu siihen koulun
välittömään ympäristöön, ja voidaan ajatella, että siellä opettajalla ja rehtorilla on myöskin
käytännössä mahdollisuus sitten siihen kiusaamiseen puuttua tai sitä arvioida. En pidä si-
nällään huonona, että tätä asiaa arvioidaan uudestaankin, mutta kysymys on tietysti vallan-
käytön ja valvonnan ja vastuun suhteesta: mitä se käytännössä sitten tarkoittaa, jos se val-
vonta ja vastuu ulotetaan rehtorille ja opettajille, joilla ei tietysti käytännössä ole mitään
mahdollisuutta puuttua tähän koulukiusaamiseen tai arvioida sitä.

Minulla ei ole nyt aikaa tähän sosiaaliseen mediaan, internetissä kiusaamiseen, kajota,
mutta se on tietysti asia, joka myöskin on tärkeä, ja varmaan kokoomuksen hyvät kansan-
edustajat näistä nyt viestittävät sitten opetusministeri Grahn-Laasoselle.
2



Pöytäkirjan asiakohta PTK 5/2017 vp
13.11 Sanna Lauslahti kok (vastauspuheenvuoro): Arvoisa puhemies! Edustaja Gustafs-
son, hyvää pohdintaa. Ja tässä olisi hyvä korostaa sitä, että tässä ei luoda velvoitteita vaan
oikeuksia puuttua. Tänä päivänä ongelma on juuri siinä, ettei ole minkäänlaista oikeutta
puuttua niihin tilanteisiin. Ja kiusaamisen estäminenhän on meidän kaikkien asia. Se on
meidän, voi sanoa, lasten ympärillä olevien läheisten, voi sanoa, ystävien, se on meidän
vanhempien asia. On koulun ja kodin välisen yhteistyön tämmöinen oikeastaan kulmaki-
vikin se, millä tavalla pystytään yhdistämään, voi sanoa, kiusatun vanhemmat ja kiusaajan
vanhemmat. Siinä tarvitaan joku koordinaatiopiste. Meillä on oppilashuolto kouluissa, ja
siltä osin voi sanoa, että kouluissa on ihan hyvä paikkakin tehdä. Mutta tavoitteena tässä la-
kialoitteessa ei ole lisätä kenenkään velvoitteita vaan lisätä oikeutta puuttua kiusaamiseen.

13.12 Markku Eestilä kok (vastauspuheenvuoro): Arvoisa rouva puhemies! Itsekin olen
samaa mieltä kuin edellinen puhuja, että ei meidän mielestämme kovin suuria ongelmia pi-
täisi siihen olla, että tämä asia nostetaan lain tasolle, niin kuin tässä aloitteessa esitetään.
Sinänsä arvostan edustaja Gustafssonin näkemyksiä. Mutta kun kyseessä on oikeus, niin
sitä ei saa mennä sotkemaan minkäännäköiseen vastuuseen eli siihen, jos opettajat eivät
olisi puuttuneet ja he joutuisivat vastuuseen, eikä sitä oikeutta pidä sotkea velvollisuuk-
siin, ja sen takia me olemme erittäin tarkasti rajanneet ja tunnistaneet juuri tämän asian,
minkä edustaja Gustafsson nosti esille.

Toinen asia, mikä meidän täytyy tunnistaa, on se, että kyllähän tämä kielenkäyttö inter-
netissä ja sosiaalisessa mediassa on aika rankkaa ja aggressiivista, johon muun muassa ar-
voisa rouva puhemies puuttui Finlandia-talon avauksessa. Sen takia meillä on nettipoliisil-
le lisätty rahoja, ja niin poispäin, että tähän puututaan. Minun käsitykseni mukaan se, jos
toiselle päin naamaa latelee kirouksia ja hävyttömyyksiä, on aivan sama kuin jos se teh-
dään internetissä, ja siihen pitää puuttua, olipa kyseessä sitten opiskelija, nuori tai aikui-
nen. Että hyvien tapojen pitää olla joka puolella käytössä.

Tästä näkökulmasta minä toivon, että tämä lakialoite sitten johtaa oikeasti siihen, [Pu-
hemies koputtaa] että tämä nyt vihdoin viimein nostetaan sinne lakiin.

13.13 Tuomo Puumala kesk (vastauspuheenvuoro): Arvoisa puhemies! Tässä on taas
hyvä esimerkki asiasta, joka osoittaa, että aika monessa asiassa ei ole hallitusta ja opposi-
tiota vaan asiat ovat yhteisiä. Tämä on taas yksi sellainen. Uskon, tai olen aivan varma, että
yhteistä tahtoa tästä salista löytyy tämän asian hoitamiseen, tämäntyyppisten asioitten hoi-
tamiseen.

Itse vielä vähän varon ottamasta juuri tähän aloitteeseen kantaa — siihen, onko tämä oi-
kea tapa hoitaa kiusaamista. Muutaman kerran kun valiokunnassa on asioita käsitelty oi-
kein perinpohjaisesti, niin on vasta siinä yhteydessä huomattu, toimiiko asia varmasti, ja
onko kaikilta osin aukoton.

Joka tapauksessa pidän erittäin hyvänä avauksena, erittäin tervetulleena, positiivisella
kannalla noin lähtökohtaisesti ilman muuta kaikille tätä koskeville avauksille olemme.
Meillä alkaa myös valiokunnassa nyt jo tänä keväänä, itse asiassa välittömästi, edellisillä
valtiopäivillä tehdyn aloitteen käsittely, joka myös koskee koulukiusaamista. Siinä oli yli
sata allekirjoittajaa. Eli monella rintamalla olemme liikenteessä.

Puhemies Maria Lohela: Ja listalle.
3



Pöytäkirjan asiakohta PTK 5/2017 vp
13.14 Arja Juvonen ps: Arvoisa rouva puhemies! Tämä nyt tehty lakialoite on jatkumoa
perussuomalaisten kansanedustajan Tiina Elovaaran tekemälle lakialoitteelle, missä hän
myös esittää erilaisia mahdollisuuksia kunnille puuttua koulukiusaamiseen. Toivoisinkin
nyt, että myös tämä Tiina Elovaaran tekemä aloite otettaisiin käsittelyyn siellä valiokun-
nassa. Siinä on yli 100 allekirjoitusta, ja sen sanoma on hyvin, hyvin tärkeä ja merkityksel-
linen.

Koulukiusaamisella, työpaikkakiusaamisella, kaikenlaisella kiusaamisella — me van-
hemmathan yritämme opettaa lapsillemme, että ei saa kiusata, mutta kuitenkin myös me
vanhemmat omilla työpaikoillamme teemme kiusaamista — on kauaskantoisia merkityk-
siä. Se aiheuttaa mielenterveysongelmia koko loppuelämäksi ja vaikeuksia löytää omaa
paikkaa yhteiskunnasta, ja siinä meidän täytyy tehdä töitä. Nuorilla esimerkiksi viiltely on
asia, mistä ei niinkään puhuta, mutta tutkimusten mukaan se on lisääntynyt valtavasti, ja
yhtenä syynä siinä on myös se eriarvoistumisen tunteminen ja ehkäpä myös yksinäisyys.

Pitää myös löytää niitä keinoja, millä tavalla me saamme nuoret kertomaan näistä kiu-
saamistavoista, että koppia otetaan jo mahdollisimman varhain niiltä, kenelle ne nuoret pu-
huvat. Olen omilta lapsiltani kysynyt, kenelle he kertovat, jos on jotain huolia. Se ei ole
suinkaan opettaja eikä terveydenhoitaja, vaan se on toinen kaveri. Elikkä näitä tällaisia kes-
kusteluväyliä on sitten avattava, mistä paljastuvat ne tapaukset. Netissä on helppoa toimia
anonyyminä, ja se maailma on äärettömän julma. Sanan säilä on terävä, ja sitä kun käyttää
taidokkaasti, niin sillä aiheuttaa loppuelämän haavat.

Olen itse vuosia sitten puuttunut koulun pihalla koulukiusaamiseen, jossa poika kiusasi
tyttöä törkeällä nimityksellä, mutta jouduin siitä itse melkein raastupaan asti. Elikkä kyllä
siihen puuttuminen, kun lähdet puuttumaan, vaatii rohkeutta niin aikuisilta kuin myös niil-
tä kavereilta eli lapsilta.

13.16 Veera Ruoho ps: Arvoisa puhemies! Kiusaaminen on vakava asia, ja sitä emme voi
hyväksyä missään olosuhteissa. Otan myös tässä yhteydessä esiin, kuten tuossa edustaja
Juvonen jo toi hyvin esiin, meidän perussuomalaisten kansanedustajan Tiina Elovaaran te-
kemän lakialoitteen liittyen koulukiusaamiseen. Edustaja Elovaaran lakialoitteen, joka to-
siaankin sai yli 100 kansanedustajan allekirjoitukset, tarkoitus on antaa parempi mahdolli-
suus puuttua tilanteeseen ja katkaista kiusaaminen.

Edustaja Elovaaran lakialoitehan sisällöllisesti esittää lisäystä perusopetuslain 6 §:ään.
Lisäys antaisi kunnille mahdollisuuden puuttua paremmin ja oikeudenmukaisemmin vaka-
viin kiusaamistapauksiin.

13.17 Laura Huhtasaari ps: Arvoisa puhemies! Sylvään koulun rehtori Andersson sai
huomautuksen siitä, että hän puuttui koulumatkalla tapahtuvaan kiusaamiseen. Häneltä
seuraava suora sitaatti: "Koulun kasvatuskenttää säätävät lailla ne, jotka eivät tiedä koulu-
elämästä mitään." Tämän hallituksen tulee nyt vastata kouluelämän hätähuutoon, koska
kiusaaminen on niin vakava asia. Koulun pitää myös elää ajassa, ja tämä nettikiusaaminen
on melkein oikeastaan enemmän haavoittavaa kuin kasvotusten kiusaaminen, koska se jää
sinne nettiin ikuisesti ja se pystytään jakamaan ympäri Suomen, se yleisö sille on suurem-
pi.

Tämä on erittäin hyvä aloite. Kannatan sitä, että koulumatkalla tapahtuvaan kiusaami-
seen puututaan. Kannatan sitä, että nettikiusaamiseen puututaan. Mutta tähän ei missään
nimessä pidä vielä tyytyä. Kun me nyt keväällä palaamme, niin meidän pitää ottaa paljon
4



Pöytäkirjan asiakohta PTK 5/2017 vp
lisää työkaluja käyttöön, kuten se, että rehtori voisi antaa jälki-istuntoa, ja sitten tämä työ-
kalu kunnille, että he saisivat selkärankaa siihen, että kiusattu ei ole se, joka joutuu vaihta-
maan koulua, vaan kiusaaja.

Jos emme näihin asioihin puutu ja tarpeeksi tee tässä työtä, niin silloin valta on kiusaa-
jalla. Aikuisen pitää olla se, joka luo ne pelisäännöt, ja meidän tulee huolehtia siitä, että ai-
kuisilla, rehtoreilla on siihen tarvittavat työkalut.

13.19 Ville Tavio ps: Rouva puhemies! Koulumaailmassa Suomessa tarvitaan kyllä nyt
maalaisjärkeä. Häirikköoppilaat on saatava kuriin. Kouluihin on saatava työrauha. Esimer-
kiksi maahanmuuttajataustaisten lasten kasvava määrä kouluissa voi lisätä omalta osaltaan
paljonkin näitä häiriöitä. Kuitenkaan nämä häiriöoppilaat, niin kantaväestöön kuuluvat
kuin maahanmuuttajataustaiset, eivät ole pahoja. He ovat vain lapsia, jotka tarvitsevat ra-
jat. Jos niitä rajoja ei koulussa anneta, niin minä kyllä kysyn, mihin suomalainen yhteis-
kunta on menossa. Esimerkiksi puhelimet tulee vaan ottaa pois lapsilta tunneilla, ja niin
edelleen. Opettajien oikeudet järjestyksen ylläpitoon tulee siis turvata. Muutenhan tässä
kasvaa varsinainen pullamössösukupolven jälkeinen vielä pullamössömpi sukupolvi. Ei
opettaja voi elää siellä työmaailmassaan minkään sellaisen pelon varassa, että jos hän lasta
olkapäälle koskee ja pyytää poistumaan luokasta, niin sitten hän on seuraavaksi jossain kä-
räjillä. Eli kyllä minä ainakin peräänkuulutan ihan sellaista maalaisjärkeä. Tämäkin aloite,
joka on hyvä, on aivan turha, jos ei siellä oikeasti mitään keinoja ole niiden lasten myös sit-
ten kuriin saattamiseksi. [Eduskunnasta: Hyvä puhe!]

13.20 Outi Alanko-Kahiluoto vihr: Arvoisa rouva puhemies! Kiitän edustaja Lauslah-
tea tästä tärkeästä aloitteesta. Koulukiusaaminen on vakava ilmiö valitettavasti edelleen. Ja
esimerkiksi Helsingissä — kun on tehty etsivää nuorisotyötä ja sitten on tavoitettu niitä
lapsia ja nuoria, jotka eivät kykene käymään koulua syystä tai toisesta — on saatu selville,
että isossa osassa näitä tapauksia on kyse nimenomaan koulukiusatuksi tulemisesta. Ja sa-
moin tämmöisessä tapauksessa, kun nuori ei kykene hakemaan toisen asteen koulutuk-
seen, niin aika usein näiden sosiaalisten syiden joukossa, jotka hankaloittavat opiskelua, on
nimenomaan koulukiusatuksi tuleminen. Että se voi olla hyvin traumatisoivaa, ja vaikka
siitä olisi jo vuosia, niin se tosiaan saattaa estää yhteiskunnassa toimimisen ja menestymi-
sen, niin kuin edustaja Juvonen hyvin toi esille. Ja siinä mielessä kyllä hyvin lämpimästi
kannatan sitä, että selvitetään tämän edustaja Lauslahden aloitteen esittämät toimet.

Samoin nettikiusaaminen ja esimerkiksi kännyköillä kiusaaminen ovat uusia ilmiöitä,
jotka ovat tulleet meille teknologisen kehityksen myötä. Täytyy tietenkin tutkia, onko mei-
dän opettajilla ja oppilashuollon henkilöstöllä sitten riittävästi välineitä puuttua kiusaami-
seen.

Mutta tästä edustaja Tavion äskeisestä puheenvuorosta: hän totesi, että häiriköt on saa-
tava kuriin, ja niin edelleen. Mutta on toisaalta ihan muistettava, että kaikkein tärkeintä on
taata se, että meillä on riittävän pienet opetusryhmät kouluissa, että opettajilla on voima-
varoja havaita se kiusaaminen tai syrjiminen, mitä oppitunneillakin voi tapahtua. Jos meil-
lä on liian isot opetusryhmät, niin opettajan aika ei yksinkertaisesti riitä. Se on kaikkein tär-
keintä, samoin kuin se, että tässä käynnissä olevassa sote-uudistuksessa huolehditaan siitä,
että oppilashuollon määrärahat ovat sitten riittävät ja on ne keinot vaikuttaa siihen, että
kouluissa on esimerkiksi riittävästi [Puhemies koputtaa] psykologeja ja terveydenhoitajia
ja niin edelleen ja että kunnilla edelleen on riittävät mahdollisuudet vaikuttaa siihen, että
5



Pöytäkirjan asiakohta PTK 5/2017 vp
[Puhemies: Ja aika on jo täynnä!] suunnataan resurssit sinne, missä tarve on kaikkein suu-
rin.

13.23 Arja Juvonen ps (vastauspuheenvuoro): Arvoisa rouva puhemies! Edustaja Outi
Alanko-Kahiluoto nosti hyviä teemoja esille.

Tuossa joku aika sitten kuuntelin yöradiota. Sinne soitti tällainen ikääntynyt ihminen, ja
haluan nostaa tässä vielä kerran sen teeman esille, miten kauaskantoisia, loppuelämän ai-
heuttavia haavoja kiusaaminen jättää. Kiusaamisesta on ehkä liian rajua sanoa, että se on
rikos ihmisyyttä vastaan, mutta se on kova isku ihmisyyttä vastaan, kun vielä ikäihmisenä-
kin, niin kuin hänkin oli, hänen ensimmäisenä teemanaan oli se, että koska minua on kiu-
sattu, niin koko elämä on mennyt huonosti ja on tullut paljon epäonnistumisia eikä ole ol-
lut sitä itseluottamusta lähteä rakentamaan omaa elämää ja on tullut päihteiden väärinkäyt-
töä ja on ajautunut tavallaan myös sellaisiin suhteisiin, missä on joutunut kokemaan jopa
väkivaltaa. Elikkä ne kiusaamistapaukset ovat äärettömän haavoittavia.

Kyllä meidän täytyy täällä nyt kasata kaikki voimamme ja ottaa sitten kaikki nämä aloit-
teet yhteen — Tiina Elovaaran, Sanna Lauslahden, ketkä kaikki niitä ovat tehneetkin vuo-
sien aikana — ja tehdä asioille jotakin.

13.24 Sanna Lauslahti kok: Arvoisa puhemies! Juuri näin, tässä on syytä. Tämä on hie-
no muuten sinänsä aiheena, koska meillä on 100-vuotisteemana tämä Tillsammans, teh-
dään yhdessä, ja tässä on hyvä esimerkki siitä, kuinka hallitus—oppositiorajojen ylitse
meitä kaikkia yhdistää kiusaaminen.

Ja kuten tässä aikaisemmissa puheenvuoroissa tuli esille, niin silloin kun kiusaaminen
menee riittävän pitkälle, niin että voidaan sanoa, että kukaan ei ole puuttunut tai ei ole ha-
lunnut tai voinut tai ei ole tietänyt tilanteesta, niin näissä äärimmilleen vieneissä kiusaa-
mistilanteissa se kiusaaminen seuraa sinne ihan aikuisikään asti. Ja se tulee painajaisissa ja
se tulee sitten myöskin mielenterveysongelmina ulos. Että siltä osin tässä puhutaan jäljistä,
jotka näkyvät siellä meidän muistoissa sitten koko loppuiän. Siltä osin tämä on varmaan
semmoinen paikka, että meidän on syytä löytää tämän hallituskauden tai tämän kauden ai-
kana semmoiset riittävän hyvät, uudenlaisetkin lähestymistavat kiusaamisen ehkäisyyn.

Oppilashuollon näkökulmasta voi nostaa — edustaja Outi Alanko-Kahiluoto nosti ai-
van asianmukaisesti — sen, että meillä täytyy olla riittävät resurssit, ja niiden resurssien pi-
tää olla lähellä niitä lapsia ja nuoria, niitä ei voi viedä kauas. Ja siltä osin on hyvä, että nyt
on tehty linjaus, että kouluissa säilyvät meidän oppilashuoltomme resurssit eikä niitä viedä
kauas maakuntiin asti.

Samalla on myöskin sellainen pohdinnan paikka, joka meidän on vihdoin viimein saa-
tava ratkaistua: se tiedonkulku. Tällä hetkellä meillä on tilanne, että tieto on suojattu enem-
män kuin meidän lapset ja nuoret, ja toivoakseni me vihdoin viimein siinäkin pääsemme
eteenpäin, että tieto kulkee ammattilaisten välillä ja päästään sitten asianmukaisesti puut-
tumaan.

13.26 Jari Myllykoski vas (vastauspuheenvuoro): Arvoisa rouva puhemies! Hyviä pu-
heenvuoroja. Nyt vain pitää myös nähdä se, että opettajakoulutuksessa pitää antaa parem-
pia eväitä varhaiseen puuttumiseen eli tämän polun pitää lähteä kyllä opettajakoulutuksen
uudistamisesta. Tärkeää on se herkkä havainnointi näissä kiusaamistapauksissa. Kun tästä
tulee semmoista, voisiko sanoa, että kiusaaminen on päässyt pitkälle, niin se tarkoittaa
6



Pöytäkirjan asiakohta PTK 5/2017 vp
myös, että opettajan fyysinen koskemattomuus tulee uhatuksi. Eli pitää nähdä myös se, että
— jos halutaan sanoa, että täytyy saada kuriin — silloin ollaan tavallaan jo aika pitkällä sii-
nä: koulun oma ja opettajien oma auktoriteetti on murennettu, ja nämä tilanteet kärjistyvät.
Mitä pidemmälle kiusaamistapaukset ovat päässeet, sitä varmempaa on, että siinä oppimis-
ympäristössä on jo paljon häiriöitä, eli tärkeää on tämä varhainen puuttuminen. Ja en minä
ainakaan sulje pois ollenkaan tätä mahdollisuutta, että tätä myös sinne koulualueen ulko-
puolelle viedään, mutta se aina uhkaa kyllä sitten sen opettajan [Puhemies koputtaa] omaa-
kin koskemattomuutta.

13.27 Jyrki Kasvi vihr: Arvoisa puhemies! Minäkin haluan kiittää edustaja Lauslahtea
tästä aloitteesta ja kollegoja näistä rohkaisevista puheenvuoroista — ainakaan poliittisesta
tahdosta tämä ei näyttäisi olevan kiinni, tämän ongelman ratkaiseminen.

Täällä on puhuttu paljon nettikiusaamisesta, ja se on tuonut koulukiusaamiseen aivan
uuden ulottuvuuden sillä tavalla, että nettikiusaamista ei pääse pakoon mihinkään. Ennen
edes kotona oli turvassa ja rauhassa, tai esimerkiksi jos kiusaaja oli joka päivä 15 minuut-
tia jälki-istunnossa, niin pääsi pakoon, niin kuin omalla kohdallani kävi. Mutta kun netissä
on se lapsen sosiaalinen elämä nykyään pääsääntöisesti, niin jos pistät ne koneet kiinni ko-
tona saadaksesi olla rauhassa, niin olet täysin yksin, olet täysin sen yhteisön ulkopuolella.

Onneksi Suomessa tilanne ei ole niin paha kuin esimerkiksi Puolassa. Suomessa ei ole
nähty samanlaista nettikiusattujen lasten itsemurha-aaltoa kuin Puolassa joku vuosi sitten,
mutta mitään sellaista ei ole, mikä meillä estäisi sen — jos tämä nettikiusaaminen pahenee
— elikkä suojaisi Suomen lapsia siltä, ennen kuin me saamme tämän ilmiön kuriin. Nämä
kouluelämän kokemukset kantavat läpi koko elämän ja voivat tosiaan päättää sen lyhyeen.
Kun amerikkalaisia kouluampujia on tutkittu, niin eniten heitä yhdistävä tekijä on ollut se,
että he ovat olleet koulukiusattuja, ja se viha, mikä heihin on siitä patoutunut, on purkau-
tunut sitten väkivaltana, ampumisena siellä koulussa.

Joka tapauksessa minä olen toiveikas, koska enää poliittiset päättäjät eivät vähättele
koulukiusaamista. Siitä ei ole kuin 15 vuotta, kun esimerkiksi Espoon valtuustossa, kun
keskusteltiin koulukiusaamisesta, moni valtuutettu vähätteli sitä ja sanoi, että ei Espoon
kouluissa kiusata ja että kyllä sitä voi opettajan vieressä seisoa välitunnilla, jos pelottaa. Ja
tällaisia puheenvuoroja esittivät opettajataustaiset valtuutetut. Enää niitä ei ole moneen
vuoteen onneksi tarvinnut kuulla.

13.29 Krista Kiuru sd: Arvoisa puhemies! Paljon keskustellaan talouden kestävyysva-
jeesta. Jotenkin minusta se jättää kylmäksi sen, että tosiasiassa yksi suurimpia kestävyys-
vajeita Suomessa on se, mitä me teemme toisillemme. Yksi toisillemme tekemisen laji on
se, mitä me sallimme tehtäväksi suomalaisissa peruskouluissa. Noin 7:ää prosenttia Suo-
men peruskoululaisista kiusataan joka päivä, ja siinä suhteessa en allekirjoita sitä, että Suo-
messa ajateltaisiin, että tähän kiusaamiseen aktiivisesti puututaan. Jos kiusaamiseen puu-
tuttaisiin aktiivisesti, meillä olisi sellainen tilanne, että meillä olisi aidosti täydellinen nol-
latoleranssi sille, kiusataanko suomalaisia lapsia koulussa.

Ja nämä sanat toivottavasti jäivät jokaisen teidän mieleen. Viime hallituskaudella sain
kaksi vuotta palvella tässä tärkeässä opetusministeritehtävässä, ja sen kauden aluksi ajat-
telin, että otan tämän kiusaamisen sellaiseksi teemaksi, että me teemme Suomessa nyt täy-
dellisen nollatoleranssiohjelman. Mutta tiedättekö, edes sellaisessa tehtävässä se ei vaan
tapahtunut sormea napsauttamalla, koska meillä on tämä kiusaaminen jäänyt rakenteisiin.
7



Pöytäkirjan asiakohta PTK 5/2017 vp
Tämän yhteiskunnan rakenteissa on paljon välinpitämättömyyttä siitä, että me laitamme
pallon seuraavallekin kiertämään. Ja sain kuitenkin kovan ponnistelun tuloksena — varsin-
kin kun pystyin todistamaan, että Kanadassa on esimerkiksi tämmöinen täydellinen nolla-
toleranssiohjelma olemassa, ja siellä ei ole rakenteissa kiusaamista eikä ole tätä päivittäis-
tä kiusaamisen kokemusta, josta lapset raportoisivat... Ja koska tällaisiakin esimerkkejä
maailmassa on, että voi puhua aidosti nollatoleranssista, niin se vaatii tältä meidän koulu-
yhteisöltä paljon enemmän, mitä me olemme edes kouluyhteisöltä edellyttäneet.

Siksi minä tervehdin ilolla kaikkia näitä aloitteita — siinä missä Lauslahden niin myös
muiden edustajien tekemiä aloitteita — ja totean, että itse laitoin tällaisen isomman työryh-
män istumaan, koska huomasin, etten yksittäisenä ministerinä tätä ongelmaa pysty tästä
vaan ratkaisemaan. Meillä oli iso työryhmä, joka erityisen tuen tarvetta ja tukea mietti siitä
näkökulmasta, että mitä tekisimme paremmin, [Puhemies koputtaa] ja tosiasiassa se hau-
dattiin [Puhemies koputtaa] ministeriössä. Että tältä pohjalta.

Puhemies Maria Lohela: Hyvät edustajat! Muistutan, että suuren valiokunnan kokous on
alkamassa, mutta myönnän vielä tämän edustaja Parviaisen puheenvuoron.

13.31 Ulla Parviainen kesk: Rouva puhemies! Hienoa, että me täällä nyt keskustelemme
koulukiusaamisesta, ja tämä on asia, joka varmasti meillä täytyy ottaa vakavasti, vaikka
meillähän on Suomessa monenlaista mallia jo, millä tätä asiaa on viety eteenpäin. Täytyy
muistaa aina, että sen työn täytyy olla suunnitelmallista, mitä siellä kouluissa tehdään. Pel-
kästään rekisteröityminen jonkin mallin käyttöön ei riitä, vaan suunnitelmallisuus ja koko
työyhteisön aikuisten sitouttaminen tähän kiusaamisen vastustamiseen on ehdottomasti
tärkeää.

Kouluun siirtyy myös paljon vapaa-ajalla tapahtuneita asioita, eli ne vaikuttavat koulu-
työhön. Harrastuksissa tapahtunut kiusaaminen siirtyy ja näkyy kouluissa, ja kyllä meillä
pitää olla kouluissa mahdollisuus sitten ottaa näitä myöskin käsittelyyn. On surullista, että
on tässä vuosien varrella tullut näitä tilanteita, että kouluväeltä on tavallaan kädet sidottu,
että näitä asioita voitaisiin hoitaa.

Kiusaaminen loppuu ja sen loppuminen tulee mahdolliseksi, kun yhteinen vastuu tästä
asiasta laajenee.

Keskustelu päättyi.

Asia lähetettiin sivistysvaliokuntaan.
8


