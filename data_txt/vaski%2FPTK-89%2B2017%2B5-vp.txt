















































DEMF778.tmp.xml


Pöytäkirjan asiakohta PTK 89/2017 vp
Pöytäkirjan asiakohta 

PTK 89/2017 vp

Täysistunto

Tiistai 19.9.2017 klo 14.01—20.49

5. Hallituksen esitys eduskunnalle veronkannon, verotuksen toimittamisen ja eräiden seu-
raamusmaksujen uudistamista koskevaksi lainsäädännöksi

Hallituksen esitys HE 97/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään valtiovarainvaliokuntaan, jolle perustus-
lakivaliokunnan on annettava lausunto.

Keskustelu

17.33 Sami Savio ps: Arvoisa puhemies! Tässä hallituksen esityksessä ehdotetaan säädet-
täväksi uusi veronkantolaki sekä muutettavaksi useita muita lakeja. Esityksen myötä kaik-
kiin veronkantolain soveltamisalaan kuuluviin veroihin sovellettaisiin yhtenäistä veron-
kantomenettelyä, mitä voidaan pitää hyvin positiivisena tavoitteena.

Hallituksen esityksessä pienimmän määrättävän veron määrää koskevan sääntelyn yh-
tenäistämiseksi kiinteistöverolakia ehdotetaan muutettavaksi siten, että pienimmän mää-
rättävän kiinteistöveron raja olisi 10 euroa. Myös apurahojen verotuksen toimittamista yh-
denmukaistettaisiin hallinnollisen taakan keventämiseksi.

Myös tuloverolakia ehdotetaan muutettavaksi siten, että opintoja, tieteellistä tutkimusta
tai taiteellista toimintaa varten myönnetyt stipendit ja muut apurahat sekä tieteellisen, tai-
teellisen ja yleishyödyllisen toiminnan tunnustukseksi saadut palkinnot olisivat sen vero-
vuoden tuloa, jona ne on maksettu. Nämä kaikki ovat myös kansalaisen näkökulmasta ve-
rotusta selkeyttäviä ja yhdenmukaistavia lähtökohtia.

Korruptioon liittyvien rikosten paljastamisen ja selvittämisen edistämiseksi verotustie-
tojen julkisuudesta ja salassapidosta annetussa laissa säädettäisiin Verohallinnon oikeu-
desta antaa omasta aloitteestaan verotustietoja verovelvollista koskevine tunnistetietoi-
neen esitutkintaviranomaiselle. Harmaan talouden ja korruption vastaisessa taistelussa
tämä muutos on kannatettava, joskin paljon työtä tälläkin saralla jää vielä hallitukselle tu-
levaisuudessa tehtäväksi.

Arvoisa puhemies! Eduskunta on jo aiemmin tällä kaudella muun muassa uudistanut tul-
lilakia ja eräitä muita lakeja ja moneen liitännäislakiin on tehty lukuisia teknisiä muutok-
sia, joilla on ollut yhteys Valmis-hankkeeseen. Sen yhdessä verotusmenettelyuudistusten
kanssa on tarkoitus mahdollistaa Verohallinnossa noin 100 henkilötyövuoden säästöt vuo-
teen 2022 mennessä.

Tämä Valmis-hanke toteutetaan useassa eri vaiheessa. Ensimmäisen vaiheen lainsää-
däntöuudistukset koskivat erityisesti oma-aloitteisia veroja, ja ne tulivat voimaan tämän
vuoden alussa. Hankkeen seuraavat vaiheet ovat vuorossa tämän ja ensi vuoden aikana, jol-
 Tarkistettu
4.1



Pöytäkirjan asiakohta PTK 89/2017 vp
loin astuu voimaan lukuisia uusia verolakeja. Tässä uudistuksessa yli sadasta erilaisesta ja
osin jopa keskenään yhteensopimattomasta järjestelmästä on tarkoitus siirtyä yhtenäiseen
Verohallinnon tietojärjestelmään. Onkin varsin hämmästyttävää, että Verohallinnossa on
ollut näin paljon erilaisia tietojärjestelmiä, ja Verohallinnon onkin jo korkea aika päästä
yhtenäisen järjestelmän piiriin. Toivottavasti se myös selkeyttää ja nopeuttaa Verohallin-
non prosesseja ja tuottaa tätä kautta hyötyä myös veronmaksajille.

Arvoisa puhemies! Pitkällä tähtäimellä digitalisaatiota edistämällä ja käytäntöjä yhte-
näistämällä on yleisemminkin mahdollista säästää runsaasti meidän kaikkien yhteisiä ve-
rovaroja. Tämä lienee koko eduskunnan hyväksyttävissä oleva tavoite, ja toivottavasti
nämä hallituksen ja eduskunnan alulle panemat digitalisaatiohankkeet toteutuvat myös
konkreettisina säästöinä.

Keskustelu päättyi.

Asia lähetettiin valtiovarainvaliokuntaan, jolle perustuslakivaliokunnan on annettava lau-
sunto.
2


